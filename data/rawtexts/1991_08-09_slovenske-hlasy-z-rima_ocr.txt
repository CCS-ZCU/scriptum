Spedizione in abbonamento postale - Gruppo Ili. (70%) ISSN 0394-8978 Slovenskéhlasy z Ríma časopis slovenských katolíkov 8/9 august/september 1991 ročník 40 Mons. D. Hrušovský: STAROSLÁVNA NITRA ODIALA SA DO PURPURU............................................. 2 A. Pauliny: NOVÝ SLOVENSKÝ KARDINÁL ... 3 P. Tibenský: ŽIVOTNÁ CESTA KARDINÁLA KORCA 10 RB: ZALOŽILA REHOĽNÚ SPOLOČNOSŤ, KTORÁ ŽIJE Z LÁSKY A PRE LÁSKU 12 K. Poláček: NEURÓZA, CHOROBA NAŠEJ DOBY 15 J. Gunčaga: KRESŤANSKOSŤ V POLITIKE ... 17 RB: VYŠÍVANÁ OZDOBA NA BISKUPSKEJ MITRE..........................................................20 L. Brunelli: NEZRADIL SOM VIERU OTCOV . . 21 Anna: ENCYKLIKA O DÔSTOJNOSTI A POVOLANÍ ŽENY........................................... 24 Ján Ancelet-Hustache: NOSTALGIA PO JEDNOTE .... 25 NA KULTÚRNOM POLI.............................29 T. Klas: OZVENOU A VZLETOM ZVONOV . . 32 [pageend1]JE TO PRVÝ RAZ V DEJINÁCH, ŽE SLOVÁCI MAJÚ V TOM ISTOM ČASE DVOCH KARDINÁLOV. JE TO VELKÉ VYZNAČENIE ZO STRANY SVÁTÉHO OTCA A ZÁROVEŇ VELKÁ NAŠA ZODPOVEDNOSŤ. V stredu 29. mája sa v Ríme považovalo za verejnú tajnosť, že Svätý Otec pri všeobecnej audiencii oznámi mená nových kardinálov. Očakávania nesklamali. Boli sme na audiencii s početnými slovenskými pútnikmi a s Otcom biskupom Dominikom Tóthom. Medzi novým kardinálmi zaznelo i meno nitrianskeho biskupa Otca Jána Chryzostoma Korca. Naši pútnici reagovali radostným potleskom. Prekvapenie to ani veľmi nebolo, ale radosť áno. Veľká radosť! Veď naše malé Slovensko má v tomto najvyššom cirkevnom zbore nového zástupcu, po Otcovi kardinálovi Tomkovi. S tým sa azda môžu pochváliť len máloktoré krajiny na svete. A myseľ i srdce čítajú ešte ďalej: udalosť ide viacej do šírky, do hĺbky, do minulosti, do budúcnosti. Otec Korec je sám, ale s ním a za ním sú zástupy tých, čo za posledné štyri desaťročia vyliali za Krista krv, dostávali rany, boli predmetom posmechu, boli odsúdení na vyhubenie, na roky žalárov... Biskupi, kňazi, veriaci laici, rehoľníci, rehoľné sestry, mládež i dospelí, jednotlivci i rodiny, nevinné deti i starí rodičia... Krv uschla, rany sa zahojili, prenasledovanie zostáva len spomienkou: Cirkev povstala, chudobnejšia i bohatšia než predtým. Azda v stenčených šíkoch, ale pretavená utrpením. V týchto súvisoch vidíme menovanie slovenského kardinála. Sme naplnení radosťou a sme nesmierne vďační Svätému Otcovi. Plesaj, Nitra! Plesaj, Slovensko! Plesajte všetci, ktorí ste boli prenasledovaní pre spravodlivosť! Pán Boh je verný vo svojom konaní. Znovu nám to dokázal. Nech je za to pochválený a zvelebený! Biskup Dominik Hrušovský 2 STAROSLÁVNA NITRA ODIALA SA DO PURPURU [pageend2]Prinášame reportáž o vymenovaní nových kardinálov 28. júna 1991 so zvláštnym zreteľom na kardinála Jána Ch. Korca. Fotografie k reportáži urobil J. Hnilica. nový slovenský kardinál Niektorí historici tvrdia, že počet kardinálov v tej forme, v akej ich poznáme dnes (od 15. storočia), je takmer tri tisíc. Kto vie, či daktoré iné menovanie členov tohto poradného zboru pápeža a voličov najvyššieho pastiera Cirkvi a nástupcu apoštola Petra na rímskom stolci, bolo také slávnostné, ako konzistórium 28. júna 1991 o jedenástej hodine. Veľká aula Pavla VI. nemohla pojať všetkých tých, čo sa chceli zúčastniť na tejto slávnosti. Mohla ich pojať len osem tisíc. Z takmer dve tisíc slovenských pútnikov, čo prišli do Ríma, len šesťsto ich našlo miesto v aule. Ostatní pútnici zo Slovenska a z celého sveta mohli sledovať obrady v bazilike svätého Petra na gigantickej (asi 20 štvorcových metrov) panelovej obrazovke v priamom prenose. Mnohé televízie z celého sveta vysielali priebeh slávnosti. Aj Slovenská televízia prenášala priamo túto udalosť a tak naši veriaci na Slovensku mali možnosť sledovať podrobne toto slávnostné verejné konzistórium. Pre Cirkev na Slovensku to bola udalosť veľmi radostná a slávnostná. Medzi novými kardinálmi bol nitriansky sídelný biskup Mons. Ján Chryzostom Korec. V prvých radoch v aule Pavla VI. sedeli všetci slovenskí biskupi pôsobiaci vo vlasti i v zahraničí, ktorých viedol arcibiskup a metropolita slovenský Mons. Ján Sokol. Medzi šesťdesiatimi « starými » kardinálmi sedel aj náš kardinál Otec Jozef Tomko, prefekt Kongregácie pre evanjelizáciu národov. Na slávnostnom konzistóriu sa zúčastnili členovia diplomatického zboru, akreditovaného pri Apoštolskom stolci a zástupcovia vlád krajín, z ktorých pochádzajú noví kardináli, medzi nimi ai početná delegácia slovenskej politickej reprezentácie na čele s podpredsedom vlády ČSFR Jozefom Mikloškom. Nádherná moderná aula bola preplnená do posledného miesta veriacimi, kňazmi, rehoľníčkami, mladými i dospelými z celého sveta. 3 [pageend3]Slávnostné konzistórium Pri príchode Svätého Otca do auly zaznel spev « Radujte sa spravodliví v Pánovi». Po speve prítomní pozdravili nadšeným potleskom Jána Pavla II. Svätý Otec znakom kríža začal verejné konzistórium s menovaním nových kardinálov. Po krátkej modlitbe oznámil: « S autoritou všemohúceho Pána Boha, svätých apoštolov Petra a Pavla a našou, slávnostne udeľujeme a prehlasujeme hodnosť kardinála Svätej rímskej Cirkvi týmto našim bratom » a prečítal mená všetkých 23 nových kardinálov. Potom v mene nových kardinálov pozdravil Svätého Otca štátny prosekretár arcibiskup Angelo Sodano. Vo svojom príhovore povedal, že hoci noví kardináli pochádzajú z rôznych končín sveta a hovoria rôznymi jazykmi, preč - sa však všetci hovoria rečou viery, rečou lásky ku Kristovi a k Cirkvi, rečou jednoty okolo toho, ktorého Ježiš Kristus ustanovil za večný a viditeľný princíp a základ jednoty tak biskupov ako aj všetkých veriacich. «Ako dôkaz svojej vernosti — pokračoval arcibiskup Sodano — niektorí kardináli dnes skladajú k nohám Vašej Svätosti dlhú históriu utrpenia, väzenia a najrôznejších skúšok. Červená farba ich purpuru chce pripomenúť v tejto aule mučeníkov toľkých kresťanských spoločenstiev, ktoré vďaka Božej milosti vytrvali počas noci prenasledovania vo svojej vernosti Ježišovi Kristovi a Cirkvi. (...) V mene nových kardinálov — pokračoval ďalej Mons. Sodano — chcem jednoducho povedať Vašej Svätosti jasné, úprimné a presvedčivé ‘áno’ našej hlbokej vernosti a úplnej oddanosti. V mene všetkých nových kardinálov chcem povedať rozhodné, čisté a kategorické ‘nie’ všetkému tomu, čo je spojené s postrannými záujmami, márnosťou a ľudskou slávou. (...) Pod kardinálskym purpurom budeme sa snažiť vždy o tiché a pokorné kňazské srdce, ako je Srdce Kristovo. Čím viac budeme vykonávať naše poslanie vo veľkodušnosti pokory, tým viac budeme predstavovať pravú tvár Cirkvi, ktorá je zaiste inštitúciou, ale ktorá je najmä nositeľkou svätosti. » Prejav Svätého Otca Po prejave Mons. Angela Sodana nasledovala liturgia slova a príhovor Svätého Otca. Ján Pavol II. v ňom otcovsky zdôraznil novým kardinálom a všetkým prítomným najmä tieto hlboké myšlienky: «Paste Božie stádo, ktoré je u vás, starajte sa oň nie z prinútenia, ale dobrovoľne, podľa Božej vôle, nie pre mrzský zisk, ale ochotne; nie ako páni nad dedičným podielom, ale ako vzor stáda» (1 Pt 5,23). Tieto slová apoštola Petra vrhajú osobitné svetlo na dnešné verejné konzistórium. Vzťahujú sa v prvom rade na vás, ctihodní bratia, na vás, ktorých som chcel začleniť do kardinálskeho kolégia rímskej Cirkvi. Medzi vami sú vážení predstavitelia starodávnych cirkevných spoločenstiev, ale aj pastieri mladých cirkví, neúnavní služobníci Apoštolského stolca a svedkovia evanjelia, ktorých vernosť Kristovi bola podrobená tvrdým a dlhotrvajúcim skúškam. Do vás vkladá celý Boží ľud svoje nádeje, predovšetkým národy, ktoré sa len nedávno vymanili z dlhého obdobia politického a náboženského útlaku. Boží ľud dnes, na novej a náročnej misijnej ceste evanjelizácie potrebuje ponížených a odvážnych duchovných pastierov. Viackrát som mal príležitosť zdôrazniť , že náboženské presvedčenie veriacich je dnes neustále vystavené tlaku radikálnych spoločenských premien. Viackrát som vyjadril hlbokú vďačnosť Pánovi za novovytvorenú situáciu v strednej a vo východnej Európe, kde Božia Prozreteľnosť umožnila reorganizáciu a normalizáciu Katolíckej cirkvi tak byzantského ako aj latinského obradu. Prítomnosť nových kardinálov z týchto cirkevných spoločenstiev je pre ne znakom ocenenia, ale aj dôvodom útechy a povzbudením k nádeji. Ak v skutočnosti i napriek tvrdým a neustálym skúškam sa tieto kresť anské spoločenstvá nepoddali lichote- niu a vydieraniu, je to aj zásluha odvážnych pastierov, ktorí vedeli udržať im zverené stádo v jednote a neprestávali sýtiť ich srdcia istotou, ktorá pramení z viery. Spoločenstvám, ktoré sú tu dôstojne zastúpené, patrí môj úprimný pozdrav. Ním si zvlášť chcem uctiť kňazov, rehoľníkov a laikov, ktorí za vieru museli platiť neraz veľkým utrpením. «Kto sa bude chcieť stať medzi vami veľkým, bude vaším služobníkom. A kto bude chcieť byť medzi vami prvý, bude sluhom všetkých» (Mk 10,43-44). Cirkev, verná výzve Božieho Syna, už dva tisíc rokov kráča cestou s človekom a slúži mu. Je vychovávateľkou jednotlivcov a národov a s veľkou starostlivosť ou sa venuje každému človeku. Človek je cestou Cirkvi. Žije v srdci človeka a človek žije v jej srdci. 4 [pageend4]Znepokojenému a ustarostenému ľudstvu, ktoré túži po pravde a pokoji, Cirkev neprestáva ohlasovať a predkladať jedinú spásu. Je ňou Ježiš Kristus, Boží Syn a Syn Panny Márie. Vy budete vnímavými služobníkmi a apoštolmi tejto Cirkvi, pridružení k môjmu osobitnému úradu Petra. Vašou úlohou bude milovať Krista, vydávať o ňom svedectvo, aby ho mohli milovať aj iní. Milovať a brániť Cirkev a robiť všetko, aby ju poznali všetky kmene, jazyky a národy. Aby spoznali, že v nej sa uskutočňuje Božia spása na celej zemi. Nie je to ľahká, no vznešená úloha. Vyžaduje otvorenosť a pevnosť, vernosť a oddanosť bez výhrad a váhavosti. Toho, kto ju prijme, obohacuje veľkou útechou Ducha Svätého. Iba tí, ktorí budú prežívať ozajstnú lásku ku Kristovi a k človeku, môžu kráčať touto náročnou cestou k svätosti, ktorá ich bude viesť k službe všetkým, a podobne ako Ježiš Kristus budú ochotní obetovať vlastný život za mnohých. Cirkev, obnovená v láske k Pánovi života, sa vydáva na posledný úsek nášho storočia pred vstupom do tretieho tisícročia. Snaží sa prekonať ť ažkosti modernej doby. Ponúka človeku fakľu spásonosnej Božej milosti. Nebojí sa protirečení, pokušení a odporu, pretože je zakorenená v pravde Ježiša Krista, ktorá ju osvetľuje a mocou Ducha Svätého ju podporuje. Na ňu sa totiž vzťahujú slová žalmu: «Hoci sa trasie zem a s ňou celé ľudstvo, ja držím pevne jej základy ». Cirkev je totiž povolaná vybudovať pevný základ novej obnovenej spoločnosti. Po liturgii slova novovymenovaní kardináli spoločne predniesli vyznanie viery a sľub vernosti a poslušnosti Svätému Otcovi a jeho nástupcom. Týmto sľubom sa stali oficiálne kardinálmi a patrí im honosný titul «Eminencia ». Otec biskup Ján Chryzostom Korec predniesol tieto slová svojho sľubu: «Ja, Ján Chryzostom Korec, kardinál Svätej rímskej Cirkvi, sľubujem a prisahám ostať verný odteraz až dokiaľ budem živý Ježišovi Kristovi a jeho evanjeliu. Sľubujem, že budem neustále poslušný Svätej apoštolskej rímskej Cirkvi, blahoslavenému Petrovi v osobe Svätého Otca Jána Pavla a jeho právoplatne zvoleným nástupcom. » Ustanovenie nových kardinálov vonkajším znakom potvrdil sám Svätý Otec odovzdaním kardinálskeho biretu každému novému kardinálovi a pridelením titulárneho rímskeho kostola, čím sa symbolicky naznačuje, že kardináli majú spoluúčasť na pastoračnej starostlivosti Svätého Otca v meste Ríme. Otcovi kardinálovi Korcovi bol pridelený titulárny rímsky kostol svätých Fabiána a Venancia. Červený kardinálsky biret je symbolom kardinálskej hodnosti. Pripomína kardinálom, že majú byť pripravení vyliať aj svoju krv za Cirkev a za Ježiša Krista, za zveľadenie kresťanskej viery, za slobodu a za rozšírenie svätej Cirkvi. Odovzdanie kardinálskeho biretu každému kardinálovi sprevádzali prítomní potleskom, ktorý bol neobyčajne živý pre slovenského kardinála Korca. Keď na koniec prišiel k Svätému Otcovi 90-ročný čínsky kardinál Gong Pin-mei, ktorý vyše 30 rokov strávil vo väzení, všetci prítomní vstali a dlhotrvajúcim nadšeným potleskom odmenili jeho príklad vernosti a hrdinstva vyznania svojej viery. Na záver konzistória odzneli prosby veriacich za nových kardinálov, za Svätého Otca a za Cirkev. Po slovensky zazneli tieto slová modlitby: « Za kardinálov, vymenovaných na tomto konzistóriu a za všetkých členov posvätného kolégia: aby boli pozorní na slová Božského Učiteľa a hodnosť, ku ktorej boli povolaní, pokladali za znamenie, ktoré vyžaduje intenzívnejšiu službu evanjeliu a väčšiu lásku k Cirkvi. » Svätý Otec vkladá na hlavu Mons. Ján Ch. Korca červený kardinálsky biret a potom mu odovzdá pápežskú bullu s menovaním za kardinála Svätej rímskej Cirkvi. 5 [pageend5]Bratským vzájomným pozdravom nových i predchádzajúcich kardinálov sa slávnosť verejného konzistória skončila. Ľudia začali vychádzať von z auly. Skupiny slovenských pútnikov, mnohí oblečení v našich pestrých krojoch, počkali na « svojho » kardinála, aby mu prejavili svoju radosť a blahoželania a aby sa tiež poďakovali Svätému Otcovi za tento veľký dar. Rozvinuli viaceré transparenty, na ktorých bolo možno čítať pozdravy Jánovi Pavlovi II. a slovenskému kardinálovi. Zvlášť sa vynímal jeden nápis: SLOVÁCI ĎAKUJÚ SVÄTÉMU OTCOVI ZA KARDINÁLA KORCA. Len čo vyšiel pán kardinál Korec, naši pútnici ho obklopili, bozkávali mu ruky, blahoželali, mnohí so slzami radosti v očiach, on požehnával deti, mladých i dospelých. Z hrdla všetkých sa takmer spontánne ozval spev piesne: «Hej, Slováci, ešte naša slovenská reč žije ». Tento prejav radosti udivoval všetkých okoloidúcich. Mnohí cudzinci sa nevedeli vynadívať na naše pestré slovenské kroje, ktoré len tak žiarili v krásnom slnečnom rímskom dni. Ktosi vztýčil slovenskú zástavu a celý ten radostný zástup sa zomkol okolo nej a za spevu piesní odprevadil Otca kardinála Korca k jezuitskej kúrii, kde po obede a krátkom odpočinku čakali na neho zdvorilostné návštevy kardinálov, biskupov, priateľov a obdivovateľov. Ďakovná svätá omša a audiencia u Svätého Otca Popoludní o 16. hodine sa väčšina slovenských pútnikov stretla v modernom kostole svätého Gregora, neďaleko Vatikánu, na ďakovnej svätej omši. Keďže sa pán kardinál Korec nemohol zúčastniť na slávení Eucharistie, koncelebrovanú svätú omšu so slovenskými biskupmi a mnohými kňazmi viedol Otec biskup Dominik Hrušovský, ktorý povedal aj výstižnú homíliu. Zdôraznil, že toto vyznamenanie zaväzuje všetkých slovenských katolíkov k hlbšiemu a intenzívnejšiemu prežívaniu viery, nádeje a lásky a tiež aj k vernosti Kristovmu Námestníkovi. Celý slovenský národ dostal menovaním Otca kardinála Korca akoby nový impulz k budovaniu civilizácie lásky, ktorá je cieľom aj desaťročnej obnovy na Slovensku. Slovenských pútnikov čakalo potom milé prekvapenie. Napriek úradnému programu Ján Pavol II. ich prijal na osobitnej audiencii. Z hodnoverných prameňov sme sa dozvedeli, že iniciatíva osobitnej audiencie vyšla od samého Svätého Otca, ktorý nechcel, aby Slováci odišili z Ríma bez osobitného stretnutia s ním. A tak 28. júna v piatok o siedmej hodine večer prijal slovenských pútnikov — na čele s Otcami kardinálmi Korcom a Tomkom, slovenskými biskupmi a predstaviteľmi vlády SR i ČSFR — vo veľkej audienčnej sále Pavla VI. Na začiatku sa Otec kardinál Korec poďakoval Svätému Otcovi týmito dojemnými a vrúcnymi slovami: «Svätý Otče! Každé doterajšie slovo Kristovho zástupcu, nástupcu Petrovho a veľkého syna bratského Poľského národa, nás po dlhé roky utvrdzovalo vo viere, kriesilo v nás aj uprostred tmy prenasledovania nádej a oživovalo v nás lásku ku Kristovi, k jeho Cirkvi i lásku jedných k druhým. Ustanovenie sv. Cyrila a Metoda za spolupatrónov Európy oživilo v nás vedomie posvätnosti a hĺbky našej národnej kresťanskej tradície, ktorej korene siahajú až k prvému kresťanskému kostolu v Nitre z roku 829 a k prvej diecéze v Nitre z roku 880. Slovenský národ sa zrodil z Božieho Slova a tajomstva spásy a z nich sa zrodila naša kultúra. Svätý Otče, keď Petrov nástupca pri historickej návšteve v Bratislave 22. apríla 1990 pobozkal slovenskú zem, pochopili sme to ako Otec kardinál s Mons. Pavlom Hnilicom, ktorý ho 24. augusta 1951 tajne vysvätil za biskupa. Zaiste v tom čase netušili, že tŕnistá cesta obidvoch sa pre jedného ukončí kardinálskym purpurom. 6 [pageend6]28. júna 1991 vo večerných hodinách prijal Svätý Otec Ján Pavol II. dva tisíc slovenských pútnikov na zvláštnej audiencii v aule Pavla VI. Na zakončenie audiencie spolu so slovenskými kardinálmi a slovenskými biskupmi udelil prítomným svoje apoštolské požehnanie. hlbokú úctu a lásku ku kresťanskej minulosti slovenského národa i ako lásku ku všetkým obyvateľom Slovenska. V týchto dňoch bolo Slovensko priam ohromené novým prejavom lásky Svätého Otca — Kristovho zástupcu. Keď slovenský národ dosiahol po 1100-ročnom čakaní za Pavla VI. samostatnú cirkevnú provinciu, Petrov nástupca Ján Pavol II. udivil krajinu a veriacich pod Tatrami i celý svet ustanovením kardinálskej hodnosti pre staroslávnu Nitru, ktorá s ostatným Slovenskom aj uprostred 40-ročného prenasledovania zostala verná Cirkvi a Petrovi. Svätý Otče, tým akoby Petrov nástupca bol znovu pobozkal na celom Slovensku každé dieťa, každého otca a matku, každého starca a každého chorého. Svätý Otce, najrozličnejšie inštitúcie — od vládnych činiteľov, cez Spolok slovenských spisovateľov, cez redakcie časopisov, mládežnícke združenia, až po organizácie slovenských Rómov či politických väzňov — vyjadrujú svoju hlbokú vďačnosť Rímu za tento veľkorysý čin, ktorý po tisícsto rokoch vyzdvihol vernosť a kresťanskú identitu slovenského národa a Slovenska vôbec. Veriace Slovensko je v týchto dňoch z vďačnosti na kolenách. Prítomnosť vzácneho slovenského kardinála Tomka, Otca arcibiskupa-metropolitu Sokola z Tmavý, prítomnosť slovenských biskupov zo zahraničia, Otca Adamca, Hrušovského a Hnilicu, prítomnosť Otcov biskupov zo Slovenska, ich kňazov a mnohých veriacich tu pred Vašou tvárou v Ríme je tiež prejavom tejto vďačnosti. Vládni a ^zákonodarní činitelia Slovenskej republiky a Českej a Slovenskej federatívnej republiky prišli vyjadriť tú istú úctu a vďačnosť Svätému Otcovi za jeho veľkorysý čin. Svätý Otče! Láska Petrovho nástupcu nás všetkých zaväzuje v našom Pánovi, ktorý bol od pokolení naším útočišťom. Chceme preto zostať celým srdcom verní dedičstvu svätých Cyrila a Metoda a to pod ochranou Sedembolestnej v presvedčení, ktoré vyjadril slovenský básnik tu v Ríme: ‘Či Levoča, či Staré Hory, či ponad bory strmejúci Saštín, sú naším šťastím!’ V modlitbe vyjadrujeme s veriacim básnikom prosbu: ‘Slovenské hory, roďte charaktery rovné a k nebu smerujúce smelo! Slovenské domky z tehál a či z dreva, vezmite čnosti predkov do úschovy... Bez čnosti predkov vlasť sa neobnoví...’ V pravde a spravodlivosti, vo viere a láske chceme preto prijať do svojho srdca nielen náš slovenský národ, ale podľa príkladu Petrovho nástupcu, aj národy Čiech a Moravy, Poľska, Maďarska, Rakúska i Ruska, celej Európy a sveta. Ako rovní medzi národmi. Svätý Otče, pre túto vieru a pravdu, spravodlivosť a lásku, si vyprosujeme tu v Ríme, na svätom mieste neďaleko hrobu svätého Petra apoštolské požehnanie jeho dobrotivého dnešného nástupcu. » 7 [pageend7]Prítomných 2000 slovenských veriacich nadšeným potleskom akoby na potvrdenie slov Otca kardinála Korca odmenilo tento prejav. Po pozdrave Otca kardinála nasledoval prejav Svätého Otca, ktorý tiež uvádzame v doslovnom znení: «Drahý Otec kardinál! Ďakujem Vám za slová, ktorými ste vyjadrili pocity, čo sprevádzajú Vaše povýšenie medzi členov kardinálskeho zboru. Teším sa, že táto udalosť potešila Vás a všetkých slovenských veriacich. Vo veľkom počte prišli aj do Ríma, aby takto vyslovili svoju spoločnú radosť. Pozdravujem prítomných Otcov biskupov na čele s Otcom kardinálom Tomkom. Pozdravujem zástupcov nitrianskej diecézy, kňazov, seminaristov, rehoľníkov a rehoľné sestry, veriacich, najmä mládež. Osobitne ma teší prítomnosť občianskych vrchností, ktoré sa svojou prítomnosť ou zúčastňujú na spoločnej radosti. Kardinálske menovanie je uznaním osobných zásluh menovaného. Okrem toho sa však vzť ahuje i na ďalšie okolnosti, ktoré utvárajú ucelenejší obraz o prítomnej udalosti. Prichodí na pamäť staroslávna Nitra, prvé historicky isté biskupské sídlo v strednej Európe. Myslím na obdobie predošlých štyroch desať ročí, v ktorých mnohí veriaci, kňazi a hrdinskí biskupi dokázali svoju vernosť Cirkvi a Kristovi mnohými utrpeniami a rehoľné spoločnosti bojovali proti odsúdeniu na smrť obdivuhodným úsilím. Celý národ trpel pod tlakom úradného ateizmu, ale s Božou pomocou odolával a vykonal všetko možné na udržanie zdedenej viery. Rodiny museli tiež čeliť ť ažkostiam, na ktoré neboli pripravené. Obdiv a uznanie sa takto vzť ahujú na všetkých, ktorí zostali Cirkvi a Kristovi verní v ť ažkých útrapách a zjavných prenasledovaniach. Pre nás veriacich utrpenia, znášané v duchu viery pre Krista, sú zárukou ďalšieho Božieho požehnania. Tak to bude zaiste aj u Vás, drahí bratia a sestry. Nech je tu pre Vás povzbudením aj toto udelenie kardinálskej hodnosti synovi slovenského národa. Nech je to pre Vás všetkých záväzok k novej vernosti. Zjednoť te sa preto okolo svojich biskupov, prijímajte ich smernice, lebo oni, ako nástupcovia apoštolov, vás vedú len ku Kristovi a do jeho Kráľovstva. — Nech Vás tu sprevádza aj moje požehnanie. » Na záver audiencie Svätý Otec udelil spolu s Otcami kardinálmi a biskupmi dojatým Slovákom a Slovenkám svoje apoštolské požehnanie, ktorým sa toto historické, milé a srdečné stretnutie skončilo. Pred odchodom z auly Pavla VI. Svätý Otec osobne pozdravil mnohých slovenských pútnikov. Svätý Otec im venoval mimoriadnu pozornosť. Po audiencii slovenskí pútnici srdečne pozdravovali Otca kardinála Korca za spevu slovenských piesní. 8 [pageend8]Na sviatok apoštolov sv. Petra a Pavla bola vo večerných hodinách na námestí svätého Petra pontifikálna svätá omša s koncelebráciou nových kardinálov. Počas bohoslužieb Svätý Otec odovzdal novým kardinálom prsteň ako symbol vernosti pápežovi a Apoštolskému stolcu. svätú omšu, dostali pohostenie a viacerí sa vyjadrovali, že sa tu cítili ozaj ako « na kúsku slovenskej pôdy vo Večnom meste ». V nedeľu navštívil Ústav aj pán kardinál Korec a poctil nás svojou prítomnosťou aj na obede. Bol prítomný aj americký biskup slovenského pôvodu Mons. Adamec, ktorý s radosťou prišiel na tieto slávnosti. Vyjadrili sme mu aj my naše blahoželania a on nám zasa poďakoval za všetko, čo sme vykonali v minulosti a aj pri príležitosti týchto osláv vymenovania nových kardinálov. « Neviem si predstaviť, ako by boli bývali dopadli tieto slávnosti, keby sme tu v Ríme nemali náš Slovenský ústav. Je to pre nás ohromné šťastie, že máme tu tento kus slovenskej zeme v strede kresťanstva. » Andrej Pauliny (Ďakujeme Slovenskému oddeleniu Vat. rozhlasu za poskytnuté materiály) Odovzdanie prsteňov Na sviatok apoštolov svätého Petra a Pavla 29. júna bola o šiestej hodine večer na námestí svätého Petra slávnostná pontifikálna svätá omša, na ktorej koncelebrovali so Svätým Otcom všetci noví kardináli a 28 arcibiskupov metropolitov, ktorým Ján Pavol II. udelil počas bohoslužieb pálium, odznak ich metropolitnej hodnosti. V homílii sa Svätý Otec znova vrátil k téme, že Cirkev žije ťažké časy, lebo materializmus a konzumizmus stále ohrozujú duchovné hodnoty človeka a preto treba napnúť všetky sily a postaviť sa do služieb novej evanjelizácie. Novým kardinálom a metropolitom pripadá ťažká a zodpovedná úloha byť učiteľmi, pastiermi a predovšetkým svedkami podľa príkladu apoštolov Petra a Pavla v tomto mohutnom zápase. Počas svätej omše nástupca apoštola Petra odovzdal novým kardinálom prsteň ako symbol vernosti Kristovej Cirkvi, ktorá vernosť ide « až po preliatie krvi», keď to okolnosti vyžadujú. Aj na tejto slávnosti sa zúčastnili slovenskí pútnici a veľmi pozorne a nábožne sledovali posvätné obrady Eucharistie. V sobotu dopoludnia mnohí slovenskí pútnici prišli navštíviť Slovenský ústav svätého Cyrila a Metoda. Tu mali viaceré skupiny POMOCNÝ BISKUP PRE NITRU Svätý Otec vymenoval pre nitrianskeho sídelného biskupa, kardinála Jána Chryzostoma Korca nového pomocného biskupa. Stal sa ním Mons. František Rábek, doterajší generálny vikár tej istej diecézy. Bol menovaný titulárnym biskupom v Castro, ktoré sa nachádza neďaleko Viterba. Mons. František Rábek sa narodil 17. februára 1949 v Sládečkovciach. Po skončení filozofických a teologických štúdii na Cyrilometodskej bohosloveckej fakulte, bol 17. júna 1972 vysvätený za kňaza. Pôsobil ako kaplán najprv v Bošanoch pri Topoľčanoch a potom od roku 1973 v Nitre — Horné Mesto. Istý čas bol farárom v Nitre na Kalvárii. Neskôr pre svoju dušpastiersku horlivosť na zásah úradov musel opustiť Nitru a stal sa administrátorom v Drá- žovciach. V roku 1989 bol menovaný duchovným správcom v Čiernom pri Čadci. Od februára 1990 vykonával úrad generálneho vikára nitrianskeho biskupa. 9 [pageend9]ŽIVOTNÁ CESTA KARDINÁLA KORCA Ján Chryzostom Korec sa narodil 22. januára 1924 v Boša- noch. Je to obec so 140-ročnou továrňou na kožu, ktorej zakladateľom bol podnikateľ z Rakúska a ktorú roku 1930 odkúpil Baťa. Obec Bošany bola natrvalo rozdelená na časť roľníkov a garbiarov. Korcov otec pracoval ako robotník v továrni viac než 50 rokov, cez vojnu pracovala v nej i matka, neskôr sestra a brat. V obci žili rodiny slovenské, nemecké a české. Nielen jazykovo, ale i v názoroch panovali v nej značné rozdiely — od veriacich katolíkov cez liberálov až po niekoľkých neveriacich. To sa prejavovalo v spoločenskom i politickom živote. Ján Korec vstúpil 15. septembra 1939 v Ružomberku do rehoľného rádu jezuitov. Do roku 1950 študoval filozofiu a teológiu v Ružomberku, v Trnave a v Brne. Od gymnaziálnych rokov mal široké študijné a literárne záujmy. Z našej literatúry mal rád Sládkoviča, Hviezdoslava, M. Urbana, ale i L. Novomeské- ho, Silana a Rúfusa. Z iných literatúr ho zaujali diela Manzo- niho, Dickensa, Shakespeara, Paula Claudela, Unamuna, G.K. Chestertona, Guardiniho a P. Lipperta. Dlhé roky siahal po českej literatúre, čítal Máchu a Némcovú, ale aj diela Masaryka, E. Rádia, K. Čapka, Holana, J. Čepa a Zahradníčka. Na celý život ho však nadovšetko zaujal F.M. Dostojevski. Po filozofii pracoval v redakciách časopisov a vo vydavateľstve Posol v Trnave. Po likvidácii reholí a kláštorov žil roku 1950 v Jasové, v Podo- linci a do 20. septembra 1950 v Pezinku. Stadiaľ bol nútený ísť do civilného života. V tom istom roku bol 1. októbra tajne vysvätený v Rožňave Otcom biskupom Dr. Róbertom Pobožným za kňaza a po uväznení a internovaní takmer všetkých oficiálnych biskupov bol o rok ako 27-ročný 24. augusta 1951 tajne vysvätený za biskupa Otcom biskupom Pavlom Hnilicom. Kon- sekrácia sa uskutočnila na základe rozsiahlych fakúlt Svätého Otca Pia XII. pre naše krajiny. Žil v Bratislave a pracoval ako robotník so sudmi benzínu a oleja, potom v laboratóriu a dokumentácii, neskôr z donútenia ako nočný strážnik a nakoniec ako údržbár v továrni pri výrobe umelých vláken. Tu bol 11. marca 1960 zaistený a 21. mája 1960 odsúdený za náboženskú činnosť medzi študentmi na 12 rokov do väzenia, ktoré prežil s mnohými inými kňazmi na Pankráci, v Ruzyni i vo Valdiciach v Čechách. Z väzenia sa vrátil 21. februára 1968 a zapojil sa do nadšenej obnovy života. Písal články a stretal sa hromadne s mnohými ľuďmi. Po zistení tbc pľúc z väzenia sa musel liečiť v Tatrách. V júni 1969 bol plne rehabilitovaný. Podnikol cestu do Ríma, kde ho prijal pápež Pavol VI. a dal mu ako dar všetky biskupské insígniá - prsteň, tzv. pektorál-kríž, mitry a berlu. Po návrate z Ríma nedostal štátny súhlas na duchovnú činnosť, znova pracoval ako robotník dlhé roky, naposledy ako 57-ročný pri opravách výťahov v nových štvrtiach Petržalky. Otec Korec bol po dlhé roky od čias štúdií a neskôr v robotníckom zamestnaní činný aj literárne. Licenciátnu prácu z filozofie napísal ako 23-ročný pod názvom Filozofické základy dialektického materializmu (1947). O rok neskôr napísal knihu O pôvode človeka, ďalej štúdiu Dráma ateistického humanizmu, potom roku 1951 Úvahy o kresťanskej spiritualite. Po roku 1970 písal takmer sústavne v rámci samizdatovej literatúry, a to podľa potrieb, ktoré pozoroval spolu so svojimi priateľmi a spolupracovníkmi. Písal celé roky popri zamestnaní ako robotník a popri mnohých stykoch a povinnostiach v rámci celého Slovenska, ba i Čiech a Moravy. Tak vznikli a šírili sa rukopisy O kompetenci vied (1971), Nad vznikom a vývojom života (1971) a ďalšie. Niektoré rukopisy sa dostali do zahraničia a vychádzali knižne v Kanade, u slovenských jezuitov v Cambridge, v Ríme v Ústave sv. Cyrila a Metoda, v Rakúsku a v Poľsku. Niektoré práce boli rozsahom menšie, väčšina z nich mala rozsah od sto do štyristo strán formátu A4. Z približne 65 rukopisov vyšli knižne: Ježiš zďaleka a zblízka (1981), Záchrana v Kristovi (1982), Základy (1984, 1985), Vo svetle blahozvesti (1985), Úvahy o človekovi (500 str., 1986), Kristov kňaz (1987), Cirkev uprostred problémov (1987), Cirkev v rozvoji (1987), O poslaní kňaza (1987), O cestách viery (1988), Na ceste do večnosti (1988), Rok nad Posolstvom (1988), Jánovo svedectvo (1988), Filozof zdravého rozumu, G.K. Chesterton (1988), K manželstvu a rodine (1989), Kristov kňaz 1989), Nad Lukášovým evanjeliom (1990), Ste svetlo sveta (1990), Cirkev v zápase stáročí (1990), Od barbarskej noci (1990), O rehoľnom živote 10 [pageend10](1990), Život zasvätených (1990). Ostatné napísané veci zostali zatiaľ v rukopisoch a šírili sa ako xeroxové kópie (Nad Starým zákonom, S úctou voči dejinám, Zápas Cirkvi od osvietenstva, a ďalšie). Dňa 7. januára 1990 sa Otec biskup Ján Ch. Korec stal rektorom seminára sv. Cyrila a Metoda v Bratislave. Zásadným okamihom jeho života sa stal 6. február 1990, keď bol na výslovnú žiadosť Svätého Otca Jána Pavla II. vymenovaný za sídelného biskupa do Nitry. Kanonicky správu diecézy prebral 20. februára 1990. Slávnostná inaugurácia sa uskutočnila v staroslávnej Nitre na vrchu Kalvária 25. marca 1990 za účasti viacerých biskupov i arcibiskupov, a to nielen z celého Slovenska, ale i z Čiech a Moravy, ba i zo zahraničia. Na tento deň nezabudnú veriaci Slovenska, ktorí sa zúčastnili slávnostnej inauguračnej omše, a určite každý jednotlivec zo 65.000 veriacich si odnášal do svojho domova pre seba i svojich blízkych plnosť Božieho požehnania a úprimnú vďačnosť Pánu Bohu za tento nezabudnuteľný dar. Veľkým uznaním J. Ch. Korca bolo jeho vymenovanie za kardinála 28. júna 1991. Dňa 5. júla sa predstavil slovenskej verejnosti (75.000 prítomných) na púti v Nitre na Kalvárii pri príležitosti sviatku sv. Cyrila a Metoda ako kardinál, predsedajúc slávnostnej koncelebrácii s kardinálom Jozefom Tomkom, slovenskými biskupmi z vlasti a zo zahraničia. Peter Tibenský SJ TOHOROČNÉ CYRILOMETODSKÉ SLÁVNOSTI NA SLOVENSKU • Slávnosti svätého Cyrila a Metoda na Slovensku boli tohto roku mimoriadne slávnostné. Na sviatok našich vierozvestov bola o 10. hodine v Nitre na Kalvárii slávnostná bohoslužba, ktorej predsedal novovymenovaný kardinál Otec Ján Ch. Korec. Spolu s ním koncelebrovali Otec kardinál Jozef Tomko, slovenskí biskupi z vlasti i zo zahraničia (Otec biskup Andrej Grutka z USA a Otec Dominik Hrušovský z Ríma) a mnohí kňazi. Otec kardinál Tomko povedal významnú homíliu, v ktorej ocenil evanjelizačnú, pastoračnú, kultúrnu a sociálnu činnosť solúnskych bratov a poukázal našim veriacim ako žiť dnes odkaz našich apoštolov. Na mieste najstaršej diecézy v celej strednej Európe tento odkaz nadobúda svoju nástojčivosť, ktorú 75-tisícový zástup veriacich dobre pochopil, najmä v týchto ťažkých časoch pre našu vlasť. Slávnosť bola aj nádherným vyjadrením vďaky Pánovi a Sedembolestnej za dar Otca kardinála pre Nitru a slovenskú cirkevnú provinciu. Na slávnosti sa zúčastnili aj politickí predstavitelia: premiér Carnogurský a predseda SNR Dr. František Mikloško. Prišli ľudia z celého Slovenska. • Tzv. Cyrilometodské dni, ktoré sa ujali v minulom roku v Terchovej, pokračovali aj tohto roku s rozšíreným rámcovým programom. Okrem slávnostných bohoslužieb v piatok, sobotu a nedeľu (5., 6., 7. júla) boli na programe aj iné podujatia. V piatok bolo o 19. hodine v kultúrnom dome premietanie audiovizuálneho pásma o Veľkej Morave a činnosti svätého Cyrila a Metoda, v sobotu bolo otvorenie výstavy zo sakrálnej tvorby maliara M. Klimčáka a o 17. hodine bol v kostole organový koncert. V sobotu večer o 20.30 hodine bolo v amfiteátri pod Bórami predstavenie Divadla A. Bagara z Nitry « Hra o umučení a slávnom vzkriesení Pána a Spasiteľa nášho Ježiša Krista » od J. Kopeckého. V nedeľu v tom istom amfiteátri o 14. hodine bol koncert chrámovej súčasnej hudby v podaní speváckych súborov zo Slovenska a z Poľska. • Cyrilometodská spoločnosť z Bratislavy organizovala Cyrilometodské dni na Devíne. Otvorenie slávností bolo 4. júla v amfiteátri pred vstupom do hradného areálu vystúpením tanečných skupín a večerom poézie. Na druhy deň bola na programe Modlitba za mier všetkých kresťanských cirkví a po nej gréckokatolícka svätá liturgia v staroslovienči- ne. V sobotu boli pravoslávne obrady a vystúpenie folklórnych skupín. Večer bol v devínskom chráme koncert gotickej a barokovej hudby v podaní súboru Musa antiqua. V nedeľu boli evanjelické bohoslužby a po nich slávnostná rímskokatolícka svätá omša. Súčasťou cyrilometodských dní boli aj viaceré výstavy v Bratislave: «Pocta Veľkej Moravy» v Pálffyho paláci, « Slovenské ľudové kríže » na Bratislavskom hrade a v Dome kultúry v Záhorskej Bystrici expozícia «Archeologické nálezy zo Záhorskej Bystrice ». 11 [pageend11]Založila rehoľnú spoločnosť, ktorá žije z lásky a pre lásku Dnešný svet už neverí v spravodlivosť a vernosť, neverí ani vznešeným ideálom a pravdám viery. Ale ešte verí svedkom — ľuďom, ktorí bezvýhradne žijú lásku k blížnym. V tomto článku chceme priblížiť jednu z takýchto hrdinských postáv svedectva kresťanskej lásky. Je ňou svätá Lujza de Marillac, spoluzakladateľka Dcér kresťanskej lásky, nazývaných aj vincentky. Vybrali sme ju aj preto, že toho roku, 12. augusta, Cirkev slávi štyristé výročie jej narodenia. Nie najšťastnejšie detstvo Životná história svätej Lujzy je neobyčajná. Patrila do slávnej francúzskej rodiny de Marillac. Narodila sa 12. augusta 1591, teda pred štyristo rokmi. Nevedela však, čo je to šťastné detstvo a veselé mladé roky, lebo jej chýbalo teplo rodinného kruhu. Jej otec, Ľudovít de Marillac, vdovec, mal rád svoju dcéru, ale jej výchovu zveril výchovnému penziónu. Malo to výhodu, lebo si nadobudla široké vzdelanie, zručnosť v domácich prácach a dostala dobrú kresťanskú výchovu. To jej veľmi poslúžilo v jej budúcom poslaní. Po otcovej smrti, ked’ mala 22 rokov, Lujza chcela vstúpiť do kláštora. Zdôverila sa s tým istému váženému kňazovi, no on ju presvedčil, že prísny rehoľný život nie je pre jej slabé zdravie. Akoby na útechu dodal: « Boh má s vami iný plán. » Ktovie, či si uvedomil, že tým vyslovil veľké proroctvo. Keď Lujza nemohla vstúpiť do kláštora, jej príbuzní zariadili, aby sa vydala. No ani rodinný život ju nevedel urobiť šťastnou. Trpela duševným nepokojom, a to aj preto, že sa snažila plniť si dôsledne svoje stavovské povinnosti, no zároveň žila prísnym, takmer rehoľným spôsobom života. Viacero rokov prežívala ozajstnú duševnú trýzeň. Trocha útechy nachádzala v modlitbe a v starostlivosti o chudobných. Roku 1625, po predčasnej manželovej smrti sa Lujza začala celkom venovať skutkom kresťanskej lásky. Stretnutie s Vincentom de Paul Rozhodný obrat v duchovnom živote i v povolaní Lujzy znamenalo stretnutie sa so svätým Vincentom de Paul, ktorého si zvolila za duchovného vodcu. Tento svätý kňaz jej pomohol postupne si nadobudnúť sebadôveru a pochopiť, po akej ceste ju chce viesť Pán. Uviedol Lujzu do veľmi dynamickej apoštolskej činnosti. Poslal ju ponavštevo- vať združenia charitatívnej činnosti, ktoré on a jeho spolupracovníci kňazi založili v mnohých farnostiach, kde kázali misie. A tak Lujza chodila z farnosti do farnosti, dávala sa do styku so spomínanými združeniami, ale aj s jednoduchými ľuďmi a pritom sa starala o chorých a opustených. Po štyroch rokoch tejto namáhavej práce sa Lujza oslobodila od zbytočných duchovných problémov a stala sa zanietenou apoštolkou. Svätý Vincent pritom zistil, že Lujza má mimoriadne organizačné schopnosti. Po tejto prvej veľkej skúsenosti Duch Svätý vnukol Vincentovi de Paul a Lujze de Marillac myšlienku založiť dajaké nové spoločenstvo, ktoré by sa úplne a bezvýhradne venovalo skutkom kresťanskej lásky. Spomínané združenia sa totiž venovali charitatívnej činnosti iba príležitostne. Ako však túto myšlienku uskutočniť? Prispeli k tomu konkrétne okolnosti. V spomínaných charitatívnych združeniach v mestských farnostiach pôsobili tzv. Dámy kresťanskej lásky. Pochádzali zväčša z bohatých rodín. V ich práci im výdatne pomáhali jednoduché, ale horlivé dievčatá z vidieka. Lud ich výstižne pomenoval «Dcéry kresťanskej lásky». Lujza sa začala o ne osobitne starať, aby mohli čím lepšie vykonávať svoju charitatívnu službu. Postupne prišla k presvedčeniu, že by mohli utvoriť novú spoločnosť Bohu zasvätených osôb. Svätý Vincent po začiatočnom váhaní s tým súhlasil. 12 [pageend12]A tak 29. novembra 1633 Lujza prijala do svojho domu v Paríži niekoľko Dcér kresťanskej lásky a stala sa ich duchovnou matkou. Takto sa v tichosti zrodila Spoločnosť Dcér kresťanskej lásky. Čoskoro sa k tejto prvej komunite pridali ďalšie dievčatá, plné nadšenia. Nový duch nových rehoľníčok Svätý Vincent, vedený geniálnou intuíciou alebo lepšie Duchom Svätým, nechcel, aby Dcéry kresťanskej lásky boli pokladané za rehoľné sestry vo vtedajšom zmysle slova. Svätá Lujza ho verne nasledovala v tomto projekte. Bez toho, aby sa niekomu ublížilo, treba objektívne konštatovať, že moderný typ rehoľnej sestry je vynálezom svätého Vincenta de Paul a svätej Lujzy de Marillac. Prečo? — Dovtedy rehoľné sestry mohli žiť iba v uzavretom kláštore a nemohli z neho vychádzať ani nato, aby vykonávali skutky kresťanskej lásky. Ozajstná revolúcia, ktorú v tomto smere vykonal svätý Vincent, sa zakladala na jeho dôvere v mimoriadne schopnosti žien, najmä vidieckych dievčat. Spoliehal sa na ich zdravý úsudok, duševnú silu a ducha obety. Prvým Dcéram kresťanskej lásky zdôrazňoval, že majú byť rehoľníčkami nie podľa dovtedajšej tradície, ale podľa nového ducha. Vysvetlil im, čo to značí, priam lyrickými slovami: « Vaším rehoľným domom sú domy chudobných a dom, v ktorom býva vaša predstavená. Vašou rehoľnou celou je izbička v prenájme. Vašou kaplnkou je farský kostol. Vaším kláštorom sú ulice mesta, vašou klau- zúrou je poslušnosť, kláštornými mrežami je Božia bázeň a rehoľným závojom skromnosť. » Sú to zásady na tie časy naozaj revolučné. Dcéry kresťanskej lásky mali vykonávať svoje rehoľné poslanie nie v kláštore, ale uprostred sveta. Ich rehoľnou rovnošatou — podľa želania zakladateľov — mali byť šaty, ktoré vtedy nosili dievčatá na vidieku a v chudobných štvrtiach Paríža. Na začiatku neskladali ani rehoľné sľuby. Až 25. marca 1642 sa prvé členky s dovolením svätého Vincenta zaviazali doživotnými sľubmi, že budú zachovávať evanjeliové rady chudoby, čistoty a poslušnosti. Neskoršie sa však v novej Spoločnosti ustálil zvyk, ktorý platí až dodnes, že členky obnovujú svoje rehoľné sľuby každý rok. Okruh činnosti Dcér kresťanskej lásky sa neprestajne rozrastal. Najprv navštevovali chudobných a chorých a starali sa o nich. Postupne ich Božia prozreteľnosť viedla podobrať sa na ďalšie odvážne diela kresťanskej lásky. Osobitné miesto v charitatívnej činnosti novej rehoľnej spoločnosti mala starosť o nájdencov, teda o deti, ktoré opustila vlastná matka. Dcéry kresťanskej lásky sa stali ich ozajstnými duchovnými matkami. Zvlášť odvážna bola služba medzi väzňami galejníkmi, ktorí vtedy žili v neľudských podmienkach. Dcéry kresťanskej lásky sa o nich starali a ošetrovali ich s hrdinskou láskou. Postupne sa pridávali ďalšie diela: starosť o choromyseľných v osobitných ústavoch, ktoré založili svätý Vincent a svätá Lujza, starosť o chorých, o siroty, o starých ľudí, o ranených vojakov priamo na bojisku atď. Slovom, Dcéry kresťanskej lásky sa stali priekopníčkami evanjeliovej lásky všade tam, kde bolo treba pomôcť ľuďom v najväčšej núdzi. Duchovný profil Lujzy de Marillac Čo je hybnou silou tejto obrovskej činnosti Dcér kresťanskej lásky? — Je ňou ich hrdinská láska a hlboký duchovný život. Ich duchovnou učiteľkou je ich zakladateľka Lujza de Marillac, vedená Vincentom de Paul. Lujza mala na to všetky potrebné predpoklady. Mala hlbokú ľudskú múdrosť, a to aj vďaka výbornej výchove a vzdelaniu, ktorých sa jej dostalo v mladosti. Mala bystrú inteligenciu, rozvážnu a jemnocitnú povahu a srdce matky. No, čo je dôležitejšie, mala múdrosť, ktorá je darom Ducha Svätého. Jemu zverovala svoj duchovný život, svoju úlohu duchovnej matky učiteľky, rehoľnej predstavenej a organizátorky charitatívnych diel. Niektoré základné zásady charakterizujú osobitným spôsobom duchovnosť svätej Lujzy a jej duchovných dcér. Všetka ich charitatívna činnosť pochádza z lásky k Bohu a blížnym, podľa zásady svätého Vincenta: «K Bohu sa ide prostredníctvom blížnych.» Svätá Lujza často hovorievala: « Mala by som túžiť zomrieť. Ak však prijímam ďalej žiť, nech je to život lásky. » Aj práca pri ošetrovaní chorých sa pre ňu a pre jej dcéry stávala modlitbou podľa zásady: Kto preruší modlitbu, aby išiel slúžiť chudobným, zanecháva Boha pre Boha — ktorý je prítomný v blížnom. Svätá Lujza dosiahla ideál apoštolského života: bola kontemplatívnou v činnosti, milovala Boha v blížnych. K takejto duchovnosti vychovávala aj svoje duchovné dcéry. Ústredným bodom tejto duchovnosti je stretnutie sa s Ježišom Kristom v 13 [pageend13]chudobných. Preto služba, ktorú Dcéry kresťanskej lásky poskytujú blížnym, nepochádza iba z ľudského súcitu, ale z viery v Ježiša Krista, ktorého vidia a milujú v trpiacich ľuďoch. Čerpajú pritom silu z nekonečnej lásky, ktorou ich miluje Ježiš Kristus, a ony mu ju chcú odplatiť tým, že ho milujú v ľuďoch, ktorí to najviac potrebujú. Preto sú ochotne slúžiť blížnym v každej okolnosti a v každom čase, a to po celý život. Osobitné miesto v duchovnosti Dcér kresťanskej lásky má Panna Mária, uctievaná ako Matka Večného Slova a Nepoškvrnené počatá. Uctievali ju tak už od samého začiatku Spoločnosti, teda dvesto rokov skôr, ako bolo vyhlásené za článok viery Nepoškvrnené počatie Panny Márie v roku 1854. Prvá komunita Dcér kresťanskej lásky veľmi živo pociťovala prítomnosť Panny Márie. Zakladateľka svätá Lujza sa cítila iba akoby tieňom tejto — ako hovorievala — «našej jedinej a pravej Matky». Preto ani nechcela, aby sa predstavené Spoločnosti nazývali « matkami », ako to bolo v iných rehoľných spoločnostiach. Lujza de Marillac ukončila svoju pozemskú púť po dlhšej chorobe 15. marca 1660. Akoby symbolom jej hlbokej poníženosti je aj to, že Čirkev ju povýšila na oltár až v našom storočí. Za blahoslavenú ju vyhlásil pápež Benedikt XV. 9. mája 1920. Pius XI. ju 11. marca 1934 vyhlásil za svätú. Život svätej Lujzy de Marillac nám pri jubileu jej narodenia všetkým pripomína, že brána neba sa otvára iba tomu, kto na ňu klope krížom a odomyká ju kľúčom lásky. Svätá Lujza nás tiež učí, že človek sa naplno realizuje iba vtedy, keď sa celý oddá službe iným — z lásky ku Kristovi. RB PARABOLA Jozef Vágovič Keď Ježiš šliapal naše cesty zmučil sa, sadol pod kalinu: zaviala dúška, vietor veští dážď, včela zháňa medovinu. Pohliadol potom na rovinu klasov: čo vence pre nevesty pupencom ovinuté, inú a inú dúhu držia v pästi, zdobia sa pod žatevnú kosu. Džbán nabok, ústa utrel, začal: tam v Knihe mal som porovnanie: sedliak si seje, noha vtáčia za ním sa činí nepozvané a kradne konca role. Z dlane mu padlo zrna do bodľačia, usnulo ako deti vranie, iné zas skaly skalou tlačia. Len čierna prsť dá stonásobne. Je zrno slovo, slovo matky to prvé: svetom moje svetom! Kdeže nás zasial život krátky? Sme ako v zrne nedozretom, v košiari drúkom podopretom. Navráť sa oráč domov spiatky a posej v zanietení svätom rodnú zem a jej údel vratký! Slovo vie dozrieť v domovine. 14 [pageend14]NEURÓZA choroba našej doby Úvaha Otca Klementa Poláčka, profesora psychologie na Saleziánskej univerzite v Ríme, o rôznych prejavoch neurózy, nervovej choroby príznačnej pre naše časy. V dôsledku technického pokroku život moderného človeka nadobudol priam závratný spád. To však privádza k psychickému napätiu a silnému opotrebovaniu organizmu. Chronický čiže trvalý stav tohto napätia a opotrebovania sa nazýva neuróza. Treba však poznamenať, že aj v normálnom ľudskom vývoji prichádza k úchylkám nervového pôvodu. Prejavuje sa to najmä u dnešnej mládeže. Preto bude vhodné opísať príznaky čiže syndróm neurózy, aby jej naši mladí i menej mladí čitatelia vedeli čeliť a aby mali porozumenie voči ľud’om postihnutých touto chorobu. Priblížme si najprv veľmi stručne hlavné príznaky neurózy. Jedným z nich je úzkostlivosť. Človeka postihnutého neurózou takmer stále sprevádza pocit neistoty a úzkosti. Napríklad úzkostlivá matka, keď jej syn cestuje autom, stále myslí na to, že sa mu môže prihodiť automobilová nehoda. U iných sa úzkostlivosť prejavuje v tom, že nenachádzajú chvíľku pokoja a sú v ustavičnom pohybe. Niekedy zasa úzkostlivosť paralyzuje každý pohyb, napríklad pri panickom strachu. Vo vrcholných stavoch úzkosti sa postihnutý nevie na nič sústrediť a nie je schopný vykonávať svoju prácu. Ďalším príznakom neurózy je hysterický syndróm. Zvyčajne sa prejaví v prenášaní psychického stavu na fyzické dianie. Napríklad školopovinné dieťa, ktoré má strach z dajakej skúšky, keď má ísť ráno do školy, začne silno kašľať. Ide tu o fyzický stav, ktorý má pôvod v psychickej sfére. Medzi dnešnými ľuďmi sú veľmi rozšírené rôzne druhy fóbie čiže chorobného strachu. Napríklad mnohí ľudia si veľmi často a dôkladne umývajú ruky z chorobného strachu, že dostanú chytľavú chorobu. Iní zasa pred dôležitou cestou veľakrát kontrolujú, či majú pri sebe všetky potrebné dokumenty. Značne rozšírené sú fóbie pred určitými druhmi zvierat, ako sú hady, pavúky a pod. Kombinovaný príznak neurózy je takzvaný obsesný a kompulzný syndróm. Treba v ňom rozlišovať obsesiu a kompulziu, i keď sa zvyčajne kombinujú. Obsesia spočíva v tom, že sa isté myšlienky a predstavy neprestajne nanucujú mysli postihnutého, a to proti jeho vôli. Napríklad dcére prichádza neprestajne na myseľ matkina smrť, až si to napokon podvedome praje. Keď si to však uvedomí, priam sa zhrozí. Odsesia sa môže prejaviť v rožných podobách, napríklad aj v oblasti mravnej čistoty. Kompulzia spočíva v zbytočnom opakovaní niektorých úkonov, ktoré sa po čase stanú akoby nevyhnutnými obradmi. Napríklad chlapec, prv než by šiel spať, si musí tri až štyrikrát obliecť a vyzliecť pyžamu. Keby mu to niekto prekazil, nemohol by ísť spať. Ľudia postihnutí kompulziou si zvyčajne uvedomujú, že tieto obradné úkony sú zbytočné, ale bez nich nie sú schopní prejsť na nasledujúci úkon. Kompulzia sa môže prejaviť aj v zbytočných zvykových náboženských úkonoch. Takzvaný depresívny syndróm neurózy alebo depresia spočíva v príliš nízkom stupni vitality. Deprimovaný človek je zvyčajne smutný a často ho trápi pocit viny. Voči okoliu je zväčša apatický. V čase silnej depresie sa izoluje od spoločnosti. Neurastenický syndróm alebo neurasténia je známy aj pod menom nervové vyčerpanie. Postihnutý človek má trvalý pocit slabosti, únavy a vyčerpanosti. Jeho citová stránka je akoby «vyschnutá », neprejavuje citové reakcie. Spoločenské vzťahy takýchto ľudí sú veľmi obmedzené. Syndróm odcudzenia sa sebe samému spočíva v tom, že postihnutý stratil vlastnú totožnosť a súlad svojej osobnosti. Úkony, ktoré vykonáva, takmer nepokladá za svoje, lebo sa mu zdajú automatickými. Ba niekedy si niev je istý, či je ich pôvodcom. Žije v akejsi rozpoltenosti medzi svojou mysľou a svojím telesným organizmom. Má iba slabý kontakt so spoločnosťou. Hypochondrický syndróm čiže hypochondria sa prejavuje v tom, že postihnutý človek sa chorobne sústreďuje na biologické procesy svojho organizmu, ako je trávenie, krvný tlak, pulz srdca a po- 15 [pageend15]dobne. Pritom sa mu aj najmenšie odchýlky od normálneho fungovania zdajú nebezpečné. Niekedy sa dokonca utvrdí v presvedčení, že je vážne chorý. To sú v krátkosti hlavné príznaky neurózy. Treba podotknúť, že môžu sa prejaviť viaceré, prípadne všetky spolu u toho istého človeka, alebo sa prejaví iba jeden z nich, ale vo veľmi intenzívnom stupni. Pre uspokojenie čitateľov treba však zdôrazniť, že spomínané príznaky sa môžu prejaviť aj u ľudí, ktorí nie sú postihnutí neurózou. Inými slovami, treba rozoznávať medzi neurózou a nervozitou, teda nervóznymi ľuďmi. Neuróza je chronická nervová choroba. Neurotik žije uzatvorený vo svojom egocentrizme a stratil zmysel života. Naproti tomu ľudia nervózni — hoci sa aj u nich prejavujú do istej miery spomínané príznaky — nestratili zmysel života, ani zmysel pre skutočnosť. Ich spôsob života je v podstate správny. Vrátiac sa k neuróze, teda k nervovej chorobe, je vhodné spresniť niektoré danosti. Po prvé, pokiaľ ide o vek, odborníci konštantovali, že neuróza sa začína prejavovať u dospievajúcej mládeže, vrcholí okolo 25. roku života a v 30. roku začína ustupovať. Potom sa znova markantne objaví v 60. roku života. Po druhé, neuróza sa najmä dnes častejšie prejavuje u žien ako u mužov. Je to podmienené aj tým, že postavenie ženy v spoločnosti prešlo v posledných desaťročiach veľkými zmenami. Pokiaľ ide o výskyt spomínaných príznakov, u žien sa častejšie vyskytuje hystéria a fóbia, kým u mužov neurasténia, obsesia, kumpulzia a najmä odcudzenie sa sebe samému, ktoré je zapríčinená najmä problémami v zamestaní. To boli konštatovania a informácie. A teraz najhlavnejšia otázka: Čo majú robiť ľudia postihnutí neurózou, prípadne jednoducho nervózni? Začnime s neurózou. Ak chce neurotik vyzdravieť, musí sa usilovať premôcť svoj egocentrizmus a dbať o spoločenské vzťahy. Pre neurotikov je nevyhnutne potrebné prijať ľudí takých, akí sú, darovať sa iným, vychovávať sa k láske, ktorá sa obetuje, a dôkladne dbať o náboženský a mravný život. Neurotikovi môže v tejto neľahkej úlohe veľmi účinne pomôcť duchovný vodca, napríklad spovedník. Pod jeho vedením lepšie poznáva svoju duševnú situáciu, začína osobný dialóg s Bohom, postupne odstraňuje svoj egoizmus, venuje sa službe blížnym z lásky k Bohu a snaží sa vo všetkom plniť Božiu vôľu podľa príkladu Ježiša Krista. Všetky tieto rady platia, prirodzene, aj pre nervóznych ľudí. Keď ide o neurózu, zvyčajne je potrebná aj spolupráca neurológa, lebo ide o skutočnú chorobu nervov. Naproti tomu nervóznym ľuďom zvyčajne stačí dobrý duchovný vodca. Kvôli úplnosti dodávame, že aj do slovenčiny je preložená výborná kniha obsahujúca základné zásady duševnej zdravovědy. Jej autorom je Narciso Irala a má názov « Pokoj srdca ». Vyšla vo vydavateľstve Dobrá kniha v Kanade roku 1978. V pôvodine, teda španielčine, dosiahla už vyše 100 vydaní a je preložená do mnohých jazykov. K. Poláček VÝSTAVA « OTEC KRIVÝ KRÁČAL S NAMI ROVNO » Kto sa tohto roku zúčastnil na XV. sympóziu ÚSKI, milo ho prekvapila zaujímavá výstava « Otec Krivý kráčal s nami rovno», ktorú v átriu veľkej auly Vzdelávacieho strediska sv. Františka v Dullikene pri Oltene pripravil Jozef J. Bernadič. Dominikán Ján Pius Krivý bol dlhé roky misionárom pre slovenských emigrantov v Bazilejskom biskupstve vo Švajčiarsku. Roky utekajú, časy sa menia a len málokomu sa chcelo veriť, že už uplynulo desať rokov od chvíle, kedy skončil svoju pozemskú púť. Pásmo obrazov a textov živo sprítomnilo osobu i činnosť tohto vzácneho slovenského kňaza. Desiatky fotografií a priliehavý sprievodný text oživili v nejednom srdci živú spomienku na tohto « lietajúceho » misionára, ktorý sa natrvalo vryl do pamäti slovenského spoločenstva vo Švajčiarsku, zvlášť v oblasti Bazileje, Luzernu a Bernu. Iniciatíva Jozefa J. Bernadiča, ktorý s jeho otcom vďaka svojmu fotografickému talentu a zmyslu nielen pre časovú aktualitu, ale aj pre históriu, zvečnil nejedno slovenské podujatie Slovákov vo Švajčiarsku, je chvályhodná. Čas vytiera z našich pamätí roky, i udalosti... Nuž nebolo by od veci, keby sme si častejšie a aj pri iných príležitostiach spomenuli na ľudí, ktorí si zaslúžia, aby ich život a dielo si pripomínali generácie. V zahraničí i doma. J.-M. Rydlo 16 [pageend16]Prinášame referát, ktorý povedal na sympóziu ÚSKI na Slovensku predseda ÚSKI Dr. Ján Gunčaga. Ústredná téma nášho Prvého sympózia KRESŤAN V POLITIKE je za danej situácie na Slovensku veľmi aktuálna. Vynucuje si ju prechod z totality do demokracie a prechod z filozofického materializmu do praktického materializmu. Svoj referát považujem ako impulz k spoločnému zamysleniu a ako výzvu k plodnej diskusii a praktickým záverom. Sústredím sa na dve otázky: - KRESŤANSKOSŤ - všeobecne - KRESŤANSKOSŤ V POLITIKE KRESŤANSKOSŤ — všeobecne Pod’ kresťanskosťou rozumiem vmieru originálneho kresťanského konania. Ľudia podliehajú ustavične pokušeniu deformovať pôvodný obsah kresťanského života, ba zneužívajú názov « kresťanský » pre vlastné ciele. Nečudujme sa preto, že mnohí nekresťania sú už alergickí na označenie «kresťanský» ba i nepriateľskí voči mnohým «kresťanom ». Konvenčné kresťanstvo Aká je kresťanskosť väčšiny kresťanov v súčasnosti, na prelome novej svetovej kultúry, novej civilizácie a na začiatku novej éry cirkevných dejín po II. vatikánskom koncile? Prevláda konvenčnosť (zvyk, obyčaj, zaužíva- nosť, petrifikácia druhoradého, meniteľného, prežitého, nedotknuteľnosť predpisov, kresťanstvo « kresťanského » ľudu, ktoré nie je bezpodmienečne kresťanstvom Biblie a oficiálneho učenia Cirkvi). Mnohí « kresťania » si osvojili postoj ko- munistov-ateistov a liberálov-humanistov, podľa ktorých je náboženstvo «súkromnou vecou » (osobnou záľubou, potešením, posilou), «duchovnou» sférou, čiže oblasťou mimo nášho viditeľného a hmatateľného sveta. Konvenční kresťania štiepajú svoj život na život svetský (pracovný, profánny) a na život duchovný (nedeľný, sakrálny). Rozoznávajú dva svety: pozemský a nadzemský («druhý svet », nebeský). Toto rozštiepenie medzi « životom viery» a « každodenným životom » patrí podľa H. vatikánskeho koncilu k najťažším bludom našej doby (RN 43). Blud je v tom, že sa kresťanská viera neuplatní v bežnom živote. V bežnom živote platí zákon: «Verme Boha jedného a zdierajme jeden druhého ». Tento blud je jedným z faktorov, ktoré urýchľujú dekristianizačný proces nielen v Európe, ale aj v celom svete. « Idealistickí » kresťania sa usilujú osláviť Boha tým, že Krista, čiže Slovo, ktoré sa stalo telom, zbavujú telesnosti a vytláčajú ho zo zeme do neba. Takto nepriamo podporujú sekularizačný proces, v ktorom sa zem stáva samostatnou a preberá úlohu «náhradného boha ». Nekonvenčné kresťanstvo Nekonvenčné kresťanstvo začína II. vatikánskym koncilom (11.10.1962-8.12.1965), ktorý znamená novú éru chápania Cirkvi a jej úloh v dnešnom svete. Kontúry pokoncilovej éry možno načrtnúť presunom nasledovných ťažísk: — Od Cirkvi ako inštitúcie, hierarchie k Cirkvi ako spoločenstvu « Ľudu Božieho » na pochode svetom. — Od autority ku kolegialitě, k rešpektovaniu chariziem všetkých členov Božieho ľudu. — Od centralizmu k «miestnym cirk- vám ». — Od zdôrazňovania hierarchie k uznaniu « plnoletosti » a spoluzodpovednosti všetkých členov Božieho ľudu. — Od «jedine pravovernej» Cirkvi k Cirkvi, ktorá bude spoločná všetkým kresťanom — od katolíckej apologetiky k plnej ekuméne. 17 [pageend17]— Od konvenčného, « anonymného », masového kresťanstva k « zosobneniu viery». Aggiomamento Ak má byť náš konkrétny život životom originálne kresťanským, musíme sa neustále obnovovať v Duchu Božom, v duchu « aggi- omamenta » pápeža Jána XXIII. Pod aggior- namentom rozumieme zdnešnenie, dnešné zaktualizovanie, prispôsobenie. Vzhľadom k tomu, že aggiomamento vyvolalo polarizáciu aj v samotnej Cirkvi, treba vedieť, že aggior- namento neznamená dnešnú « módnu novinku », ani prispôsobenie tomu, čo je «IN ». Aggiomamento to je dnešná vernosť pôvodnosti, návrat k evanjeliovému profilu kresťana! KRESŤANSKOSŤ V POLITIKE Pojem « politika » Bežné definície politiky: veda a umenie vládnuť, verejná činnosť zameraná na dosiahnutie vládnej moci, umenie možného atď. Politiku chápem ako úsilie o celkové, všeľudské, verejné dobro, blaho. V kresťanskom duchu politika je služba ľuďom v láske, angažovanie sa za ľudskú dôstojnosť, slobodu, spravodlivosť a pravdu. Na tomto angažovaní alebo neangažovaní sa zvrtne aj posúdenie celého nášho života (Mt. 25,42-43: « Bol som hladný a dali ste mi jesť... »). Je nutné rozlišovať medzi politikou kresťanov a politikou v kresťanskom duchu. Táto je inšpirovaná zo živej viery, ktorá je hýbadlom jej činnosti. Jednota pozemskej a duchovnej oblasti Tak ako človek tvorí neoddeliteľnú jednotu psycho-somatickú (telesno-duševnú a duchovnú), tak existuje z kresťanského hľadiska jednota sveta fyzického a metafyzického. Pre kresťana nič nie je profánně, všetko je Božie. Autonómia pozemských skutočností (ako je veda, technika, hospodárstvo, umenie, politika) nie je nezávislá od svojho Pôvodcu. Na vyššie spomínaný blud oddeľovania viery od každodenného života naväzuje idealistický postoj mnohých kresťanov k politike. Títo « duchovní », dobromyseľní kresťania sa honosia tým, že sú « ľuďmi mimo politiky ». Zo zlých skúseností vidia v politike « špinavé remeslo », « panské huncútstvo », stelesnenie moci, násilia, egoizmu, skrátka veci tohto sveta. Politiku teda prenechávajú odborníkom tohto sveta. Dnešný kresťan nemôže vytvárať deliacu hranicu medzi sebou a svetom, v ktorom žije a medzi svojou vierou v Boha a svojou úlohou vo svete. « Byť vo svete a pre svet » znamená pravý kresťanský život. Kde inde by sme mali uplatniť svoje kresťanstvo, ak nie na tejto zemi? Politika je akoby mierou realizácie nerozlučného zväzku medzi vyznávanou vierou a živou vierou, žitou vierou. Politika — špecifické pracovné pole pre angažovaných kresťanov Pretože politika popri peniazoch «vládne svetom », práve preto je ona najšpecifickejším pracovným poľom pre angažovaných kresťanov. Tu sú nenahraditeľní. To je ich povinnosť, od ktorej ich nik neoslobodí. Svojou službou svetu realizujú Krista vo svete. Svoje sily, svoj zápal čerpajú z plného života modlitby, zo spojenia s Kristom v Eucharistii, zo spoločenstva Cirkvi, z kontemplácie, ktorá je v ustavičnej rovnováhe s činnosťou. Pálčivým problémom ostáva nedostatok takýchto kresťanov. Zatiaľ čo « veriacich » je 99 % všetkých členov Cirkvi, angažovaní kresťania tvoria iba niekoľko promile. Z toho vyplýva, že úlohou číslo jedna je výchova angažovaných kresťanov. «Angažovaný kresťan » žije z Krista, je primerane teologicky vzdelaný a vo svojej profesii kresťanský. V súvislosti s touto výchovou treba zdôrazniť, že účasť politicky aktívneho človeka na bohoslužbách a iných náboženských podujatiach nie je ešte zárukou pre kompetentný výkon politiky v kresťanskom duchu. Je všeobecne známe, že aj « kresťanskí demokrati » a ich strany podliehajú pokušeniu prispôsobovať sa « zákonom konvenčnej politiky ». Takouto « adaptáciou » nielenže zneužívajú kresťanský názov, ale aj rozširujú tábor tých, ktorí sú presvedčení, že náboženstvo politiku deformuje. Základné charakteristiká konvenčnej politiky a politiky v kresťanskom duchu Politická angažovanosť patrí medzi ušľachtilé spoločenské služby. Je však neustále vystavená pokušeniam: sile peňazí, túžbe po panovaní, kariére, popularite, prestíži, obohatení rodiny a priateľov. Uvedenú tabuľku možno ľahko rozšíriť. 18 [pageend18]KONVENČNÁ POLITIKA POLITIKA V KRESŤANSKOM DUCHU moc zodpovednosť sebe a ľudu panovačnosť kariéra ziskuchtivosť korupcia zákernosť neznášanlivosť rodinkárstvo diplomatičnosť zneužívanie náboženstva dobrodružstvo svojvoľnosť menenie kabátov služba zodpovednosť Bohu a ľudu láska skromnosť nezištnosť čestnosť transparentnost’ tolerantnosť nestrannosť otvorenosť rešpektovanie presvedčenia rozvážnosť ohľaduplnosť vernosť zásadám Záver Od pravého kresťana sa žiada, aby bol mravnou a duchovnou osobnosťou. Ak kresťania chcú plniť svoje poslanie v terajšom svete, ak chcú premeniť konvenčnú politiku, musia uvádzať do svojho denného života v súčasnej sekularizovanej a pluralistickej spoločnosti nekonvenčné, originálne Kristovo učenie. Túto premenu života v duchu Kristovom musí začať každý z nás osobne. Tu nejde na prvom mieste o zmenu pomerov okolo nás, ale v nás samotných. Len cez našu osobnú premenu premeníme aj pomery okolo nás, v našom malom i veľkom svete! Mudr. Ján Gunčaga VYHLÁSENIE ÚSKI NA ZÁVER CELOSLOVENSKÉHO SYMPÓZIA «KRESŤAN V POLITIKE» My, predstavitelia slovenskej kresťanskej inteligencie, združení v ÚSKI, plne si uvedomujeme, že slovenský národ je od svojho zrodu spätý s kresťanstvom, ktoré priniesli našim predkom pred dvanástimi storočiami sv. Cyril a sv. Metod, a v ňom dodnes žijeme. Vedomí si Božieho príkazu hlásať dobrú zvesť a rozvíjať všade Božie kráľovstvo, vyzývame všetkých slovenských kresťanských intelektuálov k činorodej práci v duchovnom, politickom, ekonomickom, vedeckom a umeleckom živote. Uznášame na nasledujúcich bodoch: 1. V politike sa hlásime k princípu pluralitnej demokracie a k jeho uplatňovaniu v celej šírke. Vychádzajúc z toho, plne podporujeme rozvoj demokratických foriem života a dôslednú ochranu všetkých ľudských práv. 2. Bránime právo každého národa na sebaurčenie až po právo zvoliť si slobodne samostatnú štátnosť. Preto sme za súčasný celonárodný pohyb smerujúci k vyhláseniu zvrchovanosti Slovenskej republiky a k tvorbe jej ústavy na tomto základe. 3. Podporujeme politickú a ekonomickú integráciu strednej i celej Európy, na základe slobodného rozhodnutia každého národa ako samostatného a rovnocenného právneho subjektu. V procese tejto integrácie považujeme za potrebné si vzájomne osvojovať prínosy každého zo súčastnených národov a zároveň odmietať infiltráciu negatívnych javov. 4. Na základe najnovších výsledkov ekonomickej vedy, sociálnych doktrín kresťanských cirkví (najmä pápežských sociálnych encyklik) a praktických skúseností, prijímame ako najvhodnejší systém zmiešanú ekonomiku s viacerými typmi vlastníctva. Odmietajúc byrokratickú a centralistickú, hlásime sa k sociálne a ekologicky orientovanému hospodárstvu. 5. Dôsledne podporujeme kresťanskú orientáciu na všetkých úsekoch verejného a súkromného života. V duchu tejto orientácie prispievame k riešeniu pálčivých sociálnych, mravných, ekologických, duchovných a iných problémov a bojujeme proti všetkým nezdravým javom vo výchove a vzdelávaní, vo vedách, v umení, v politike a vo filozofii, ktoré degradujú našu národnú kultúru. 6. Využívajúc svoj duchovný a intelektuálny potenciál ako aj rôznorodú profesionalitu, aktívne sa podieľame v úzkej spolupráci s kresťanskými cirkvami na novej evanjelizácii Európy, predovšetkým Slovenska. K realizácii týchto zámerov ÚSKI prispeje zorganizovaním nasledujúcich podujatí v rokoch 1991 až 1993: a) Medzinárodná konferencia o novej evanjelizácii Európy; b) Medzinárodná konferencia o sociálne a ekologicky orientovanom trhovom hospodárstve; c) Medzinárodný kongres malých národov Európy; d) Medzinárodná konferencia o slovenskej národnej identite. V Nitre, dňa 12. mája 1991. 19 [pageend19]Vyšívaná ozdoba na biskupskej mitre Matka Barbora veľmi milovala všetkých svojich dvanásť detí. No na svojom malom Lojzkovi spozorovala čosi zvláštne. Vytušila, že Boh si ho povoláva na vyššie veci. Neoddávala sa však rojčeniu. Cítila, že kňazské povolanie sa zvyčajne rodí a rastie v srdci matky, a preto sa snažila byť hodnou takého daru. Stále sa modlila na tento úmysel a raz do týždňa sa postila o chlebe a o vode. Roky utekali a z Lojzka vyrástol pekný charakterný kresťanský mladík. V srdci nosil vrúcnu lásku k rodine, k svojmu národu a k Cirkvi. Zdalo sa, že Boh vypočul matkine modlitby. Po maturitnej skúške Alojz vstúpil do kňazského seminára. No čoskoro vypukla prvá svetová vojna a Alojz musel odísť na taliansky front. Za svoju udatnosť a mimoriadne schopnosti bol ako 19-ročný povýšený na dôstojníka. Padol však do zajatia a musel žiť istý čas v zajateckom tábore v Taliansku. Matka sa zatiaľ vytrvalo za neho modlila. Na fronte a v zajatí sa Alojz stretol so všetkými ľudskými biedami, najmä mravnými. Jeho viera a čnosť odolali všetkým nástrahám, ale kňazský ideál sa mu začal zdať príliš náročný. Navyše v zajatí sa stretol s katolíckym kňazom, ktorý zanechal kňazstvo a lásku ku Kristovi za lásku k ľudskému stvoreniu. To ešte potvrdilo Alojzove obavy, že aj on by mohol zradiť kňazský ideál. Keď sa vrátil zo zajatia domov, prežíval ťažkú duševnú krízu. Jeho matka to vytušila a zintenzívnila svoje modlitby. Alojz sa napokon zdôveril svojmu strýkovi kňazovi: « Nevrátim sa do seminára. Nestanem sa kňazom! Kňazský kríž je Veľmi zaujímavá história kňazského povolania kardinála Stepinaca príliš náročný a vznešený. Nie som hoden niesť ho. » No matka sa nevzdávala. Jej viera ju pobádala dúfať proti nádeji. Veď dobrotivý Boh vyslyšal modlitby a slzy svätej Moniky, matky svätého Augustína. Zaiste vypočuje aj jej úpenlivé prosby. Prešli ďalšie roky. Alojz pracoval na otcovom hospodárstve ako roľník a horlivo sa zúčastňoval na živote farnosti. No matka si jasne uvedomovala, že takýto život nie je pre neho. Videli to aj ostatní, jednak v nedeľu v kostole, keď sa Alojz modlil, a jednak v robotné dni, keď pracoval. Keď mal 25 rokov na otcovo naliehame sa rozhodol založiť si rodinu. Zasnúbil sa s jednou bývalou spolužiačkou, chudobnou, ale veľmi dobrou dievčinou. Chýbalo už len niekoľko týždňov do svadby. Alojzova matka, hlboko zamyslená, vyšívala svojimi mozoľnatými rukami krásnu ľanovú košeľu, ktorú si mal Alojz podľa zvyčaje obliecť na svadbu. Každý steh, každé pichnutie ihlou bolo bolestným bodnutím do jej srdca. Keď bola vzácna výšivka hotová, odrazu ako blesk z jasného neba Alojzova snúbenica odvolala zasnúbenie a vrátila mu prsteň. Nič a nikto nevedel zmeniť jej rozhodnutie. Až po rokoch, keď sa Alojz stal arcibiskupom, povedala: « Teraz už chápete, prečo som to urobila. Cítila som, že Alojz nemohol patriť nijakému ľudskému stvoreniu, lebo už patril Bohu... Boh si ho vyvolil. A proti Bohu nemožno ísť!». Prešiel ďalší rok. Alojz vo svojej pokore konečne pochopil, že Boh ho volá na kňazstvo. A tak odišiel študovať teológiu do Ríma. Matka odložila vyšívanú košeľu do skrine, no nie nadlho, lebo jej Alojz ako mladý, 36-ročný kňaz bol menovaný za pomocného záhrebského biskupa a rozhodol, že výšivka zo svadobnej košele bude slúžiť ako ozdoba jeho biskupskej mitry. Modlitby Alojzovej matky dosiahli svoj účinok. No jej «Lojzko», ako ho nazývala, vystúpil nielen k oltáru, ale aj na kalváriu, keď ho ako záhrebského arcibiskupa odsúdili ako zločinca na dlhé roky väzenia. Krátko po zločinnom rozsudku matka prišla do väzenia navštíviť svojho najmilšieho syna — výkvet nielen Cirkvi a chorvátskeho národa, ale jej nespočetných modlitieb a obetí. Keď ju syn videl zarmútenú, prihovoril sa jej: « Mama, teraz budem pre vás všetkých užitočnejší ako predtým. O Cirkev sa postará Pán. A konečne, Cirkvi možno viac pomáhať utrpením ako kázňami. Ty si urobila pre Cirkev viac ako ja. Odteraz aj ja budem robiť ako ty — modliť sa a trpieť. » Kardinál Alojz Stepinac zomrel v domácom väzení 10. februára 1960. O dva dni nato ho pochovali v záhrebskej katedrále, kde pokračuje vo svojom poslaní... Jeho čelo zdobí biskupská mitra s výšivkou zhotovenou rukami jeho matky. Je to akoby symbol modlitieb a obetí, ktorými ho sprevádzala v povolaní. RB 20 [pageend20]Obrátenie jedného židovského rabína je veľmi mimoriadna vec, najmä keď sa konvertitom stane najvyššia autorita židovskej komunity v Ríme. Je veľmi ľahko predstaviť si prekvapenie, ktoré vzbudila 15. februára 1945 správa, že Izrael Zolli, veľký rabín Ríma, prijal vo veľkej tajnosti krst v jednej bazilike Večného mesta. Napriek veľkej senzačnosti, udalosť čoskoro padla do zabudnutia. Je to však udalosť, ktorú hodno vyrozprávať dnešným ľuďom. Po prvý raz po 46 rokoch hovorí o tejto udalosti mimoriadny svedok: jezuitský páter Paolo Dezza, jeden z významných členov Spoločnosti Ježišovej, spovedník pápeža Pavla VI., pápeža Jána Pavla I. a pred nedávnom menovaný pápežom Jánom Pavlom II. za kardinála. Páter Dezza má 90 rokov, ale pamäť a srdce má svieže ako mladý muž. Veľmi rád odpovedal na otázky novinára Lucia Brunelliho v rozhovore, ktorý tu prinášame v slovenskom preklade Otca Andreja Paulinyho. Nezradil som vieru otcov Kedy a ako ste poznali veľkého rabína mesta Ríma Izraela Zolliho? Naše prvé stretnutie bolo 15. augusta 1944, na slávnosť Nanebovzatia Panny Márie, dva mesiace po oslobodení mesta Ríma spojeneckými vojskami. Prišiel mi povedať, že sa chce stať katolíkom. Poznal som ho už prv, ale len po mene. Bol váženým profesorom na univerzite v Pádové, keď som ja bol jezuitským provinciálom v tom istom meste. Jeho študenti mi veľmi pochvalne o ňom rozprávali. Keď sa neskôr presťahoval do Ríma, mal styky s naším Biblickým inštitútom. Ja som sa medzitým stal rektorom Gregoriánskej univerzity, ktorá je oproti ústavu. Jeden z pátrov Biblického ústavu bol prostredníkom medzi nami; ten mi povedal, že Zolli by sa rád so mnou stretol. Dotyčný páter vám anticipoval aj náplň stretnutia? Len tak všeobecne. Vedel som, že Zolli sa veľmi priblížil ku kresťanstvu a chcel ešte viac prehĺbiť tento záujem. Pre mňa zostal rozhovor nezabudnuteľný a dojímavý. Konkrétne, čo od vás Zolli žiadal? Povedal: « Prišiel som Vás poprosiť o vodu krstu. » A hneď dodal: « Moja prosba o krst nie je nijaké do ut des. Žiadam iba vodu krstu a nič viac. Som chudobný, nacisti ma obrali o všetko, zostanem chudobný, zomriem chudobný, ale dôverujem pevne v Božiu prozreteľnosť. » Zolli vo svoje autobiografii napísal: « Obrátenie pozostávaj tom, že človek odpovedá na Božiu výzvu. Človek sa neobráti vo chvíli, keď sa rozhodne konvertovať, ale v hodine, keď prijíma Božia volanie. » Akú formu zobralo toto Božie volanie pre neho? Zolli pochádzal zo židovskej rodiny poľského pôvodu. V jeho rodine boli už viacerí rabíni. Kresťanstvo ho však vždy mimoriadne zaujímalo. Ako chlapec sa v škole kamarátil s katolíckymi priateľmi. Pri návšteve jedného katolíckeho priateľa videl na stene kríž. « Kto je ten ukrižovaný človek», pýtal sa. «Je to Ježiš Kristus, v ktorého my veríme, ako v Božieho Syna », odpovedal priateľ. «Všetci ukrižovaní boli zločinci... Je možné, aby váš Boh bol zločincom?» povedal a ostal celý dojatý. Po skončení univerzity vstúpil do rabínskeho kolégia. Pri prehlbovaní štúdia Svätého písma, zvlášť prorokov, veľmi na neho zapôsobila stať proroka Izaiáša o « Sluhovi Jah- veho », ktorý mal byť strýznený, usmrtený a ktorý potom vstane z mŕtvych. Študujúc a 21 [pageend21]meditujúc túto stať, prišiel pomaly k uzáveru, že toto Izaiášovo proroctvo sa vyplnilo v Ježišovi Kristovi, a teda on je tým očakávaným Mesiášom. Aby vysvetlil svoje obrátenie, povedal mi raz tento príklad: «Keď niekto choď popri hraniciach svojej krajiny a pustí sa do údolí, kde nie sú viac hranice presne ohraničené, naraz len zistí, že vyšiel zo svojej krajiny a ocitol sa v inej. Tak som aj ja zistil, že som vyšiel zo židovstva a vstúpil som do kresťanstva. » Zolliho obrátenie sa udialo skrz Božiu milosť. On sám prirovnával milosť obrátenia skúsenosti, akú získa človek, ktorý bol zázračne uzdravený. « Konvertita je ako tpn, čo prežil zázrak, s ktorým sa stal zázrak. Človek je tu predmetom zázraku a nie jeho subjektom, podmetom. Je falošné povedať, že niekto sa obrátil, akoby šlo o dajakú osobnú iniciatívu. O zázračnom uzdravení človeka sa nehovorí, že on sa uzdravil, ale že bol uzdravený. Niekto druhý ho uzdravil. Tak je to aj s konvertitom. » Aký typ človeka bol Zolli? Veľmi pokojný, srdečný, reflexívny, vzdelaný, snaživý; hovoril perfektne po hebrejsky. Už dávnejšie sa cítil priťahovaný ku kresťanstvu, ale zakiaľ boli židia prenasledovaní, zostal po boku svojho trpiaceho národa. Žiadal si krst až po príchode spojeneckých vojsk do Ríma. Zaúčinkovala na jeho obrátenie pomoc pápeža Pia XII., ktorú preukázal židovskej komunite v Ríme počas obsadenia mesta nacistami? Myslím, že zaúčinkoval aj tento motív, ale nebol rozhodujúcim. Skutočnosť, že Svätý Otec Pius Xn. otvoril dvere mnohých kláštorov (aj tých s prísnou klauzúrou), urobila na židov veľký dojem. Zvláštnu pomoc poskytol Svätý Otec židom 27. septembra 1943, keď veliteľ Kappler rozkázal predstaveným židovskej komunity odovzdať za 24 hodín 50 kíl zlata, v opačnom prípade budú deportovaní. Večer toho istého dňa chýbalo ešte 15 kíl. Zolli sa odobral do Vatikánu pýtať pomoc. Pius XII. ho uistil, že pomôže židovskej komunite, ale pomoc už nebola potrebná, lebo zlato, čo chýbalo, zozbierali viaceré katolícke spoločenstvá v Ríme. Počas hrozných dní prenasledovania Zolli sa skrýval u jednej katolíckej rodiny... Áno, ukryla ho jedna mladá kresťanská robotnícka rodina. V tej rodine pred nedávnom zomreli rodičia a títo mladí manželia, dobrí katolíci, považovali ho za svojho otca. Ostal s nimi až do oslobodenia Ríma. Zolliho manželka a dcéra našli prístrešie v jednom kláštore rehoľníčok. Keď prišiel Zolli žiadať o krst, čo ste mu povedali? Hovorili sme o tom, ako sa pripraviť na túto udalosť. Samozrejme, on nepotreboval nijaké zvláštne ponaučenia. Poznal veľmi dobre kresťanskú náuku. Prvá vec, ktorú mal urobiť, bolo vzdanie sa rabínskeho úradu. Rozmýšľali sme o spôsobe, ktorý by bol najmenej dramatický. Napísal teda predsedovi židovskej komunity a podal demisiu z rabínskeho úradu. Nikto si nič podobné neočakával a židia mu hneď ponúkli úrad riaditeľa rabínskeho kolégia. Prekvapenie židov len vzrástlo, keď odmietol aj túto ponuku. « Nemôžeme si vysvetliť, prečo nechcete prijať tento úrad, veď nemáme v našej komunite schopnejšieho a poctivejšieho človeka, ako ste vy », napísali mu. Zolli sa rozhodol nevyjaviť hneď pravú príčinu odmietnutia a chcel sa stiahnuť potichu, aby nerozvíril hladinu židovského prostredia. Obrady sviatosti krstu sa odbavovali vo veľkej tajnosti v kaplnke blízko sakristie kostola Santa Maria degli Angeli blízko hlavnej železničnej stanice Termini. Ako to, že tlač na druhý deň publikovala správu s veľkou senzáciou a veľkým dôrazom? Aj pre mňa to ostalo tajomstvom. Udelenie krstu sa udialo 13. februára 1945. Na slávnosti bolo prítomných len 15 osôb. Sviatosť krstu vysluhoval Mons. Traglia. Bol som prítomný ja, páter Augustín Bea, rektor Biblického inštitútu a úzky kruh najintímnejších príbuzných a priateľov. Všetci sme sa uzhodli, že nikomu nič nepovieme. Spolu so Zollim prijala krst aj jeho manželka Emma. On si ako kresťanské meno vyvolil meno Eugénius, naznak vďačnosti voči pápežovi Pacellimu, ktorý sa tiež volal Eugénius. Pani si pridala k svojmu menu Emma meno Mária. Ich dcéra Myriam sa dala pokrstiť o rok neskoršie, lebo chcela konať s väčším osobným presvedčením. Stalo sa potom, keď sa Zolli vrátil domov, že ho zobudil v noci telefonát amerického žurnalistu, bývajúceho v Ríme. Ten mu oznámil, že sa v redakcii novín povráva o jeho prijatí krstu. « Zajtra bude správa publikovaná. Pravda, ak nie ste v stave túto správu 22 [pageend22]dementovať, » povedal korešpodent. Zolli odpovedal, že správu dementovať nemôže. Aká bola odpoveď židovského spoločenstva v Ríme a vo svete na túto zvesť ? Správa uverejnená v talianskych a amerických novinách urobila veľký rozruch. Židovský týždenník vyšiel so smútočným orám- covaním a veľkými literami oznamoval Zolliho « zradu ». Novopokrsteného začali bombardovať listami, telefonátmi, nadávkami, vyhrážkami. Zolli sa ešte v tom čase neodsťahoval zo židovského geta, z domu blízko synagógy, lebo nepredpokladal, žev sa správa o krste dostane do verejnosti. Život rodiny sa stal neznesiteľný. Preto som mu poskytol prístrešie na Gregoriánskej univerzite, kým manželka s dcérou našli bývanie u rehoľných sestričiek, až dokiaľ sa nenašiel vhodný byt. Niektorí sa domnievali, že Zolli zanechal svoju starú vieru z bojazlivosti po veľkom strachu, ktorý prežil počas protižidovských prenasledovaní. Práve opak je pravdou! Počas nacistického Erenasledovania vyžadovalo veľkú odvahu yť a ukázať sa židom. Keď sa prenasledovanie židov skončilo, v Zolli mohol dostať všetko, čo len chcel. Židovská komunita by mu bola ponechala nielen miesto veľkého rabína, ale chcela mu ponúknuť iné vyššie miesta s veľkým platom. Všetci, aj americkí židia, boli ochotní všemožne mu pomáhať. Keď sa stal kresťanom, stratil všetko a vystavil sa veľkým ťažkostiam. V predvojnových rokoch niektorí židovskí predstavitelia boli zahrotení proti Zollimu. N židovskej rímskej komunite boli rozpory o tom, ako sa správať voči fašistickému režimu. Zolli bol proti otvorenému odporu, aby sa vyhlo väčšiemu zlu. Po vojne sa však tešil obľube u všetkých a mal veľký rešpekt. Už som odcitoval časť listu, v ktorom ho predstavený židovskej komunity definoval ako najčestnejšieho a najkompetentnejšieho viesť rabínske kolégium. Niektorí mu vyčítali, že predsedal židovským náboženským ceremóniám v synagóge aj vtedy, keď už bol vnútorne kresťanom. Je pravda, že predsedal ešte dajakej ceremónii po tom, čo mi oznámil túžbu prijať sviatosť krstu. Zdá sa mi, že v septembri 1944 viedol ceremónie na židovský sviatok zmierenia. Úradne on bol ešte rabínom a tá ceremónia nebola v protivé s jeho svedomím, lebo čítanie Svätého písma a spev žalmov sú vlastné tak židom ako aj kresťanom. Teda nebolo to nijaké «pretvarovanie sa», ako niektorí písali. Obrátenie Zolliho nebola nijaká zraďa, ale iba pokračovanie medzi « starou zmluvou » a « novom zmluvou ». Sám hovoril: «Ja som nič nezradil, mám čisté svedomie. Boh Ježiša Krista, Boh Pavlov nie je azda ten istý Boh Abraháma, Izáka, Jakuba? Pavol bol tiež konvertita a zradil Boha Izraela? Prestal milovať svoj národ po obrátení? » Počas pobytu na Gregoriánskej univerzite prišli navštíviť Zolliho americkí židia. Je pravda, že mu ponukli veľké výhody každého druhu, len aby sa vrátil k židovskému náboženstvu? Prišiel ho navštíviť židovský vojenský kaplán zo Spojených štátov a povedal mu, že mu vyhovie vo všetkom, čokol’vek si zažiada, len aby sa vrátil k viere otcov. Prišli aj protestanti. Títo sa ho snažili nahovoriť, aby vložil celý svoj um a hlboké znalosti Svätého písma na dokázanie tézy, že Petrov primát nemá nijaký podklad v Novom zákone. Všetko zbytočné, Zolli bol opravdový a presvedčený kresťan. Napísal kfiihu, ktorá vyšla po jeho smrti o apoštolovi Petrovi, v ktorej dokazuje práve apoštolský pápežský primát. Boli ste to Vy, čo ste ho spravádzali na audienciu k Piovi XII. ? Čo si medzi sebou povedali títo dvaja veľkí mužovia? Pápež Pius XH. prijal Zolliho už roku 1944 spolu s predstavenými židovskej komunity. Prišli sa mu poďakovať za pomoc, ktorú poskytol židom. Vo februári 1945 sa Zolli vrátil k Svätému Otcovi ako kresťan katolík. Požiadal vtedy pápeža, či by nebolo možné odstrániť z liturgie Veľkého piatku nešťastný prívlastok «perfídni» židia z modlitby za obrátenie židov. Vo svojej snahe venovať sa obráteniu židov, táto veta istotne neumožňovala zblíženie a porozumenie. Pius XII. ho pozorne vypočul. Lenže to boli ešte časy, keby sa nikto neopovážil meniť slová takej starodávnej liturgie. Predsa však v «UOsservatore Romano» Svätý Otec rozkázal publikovať spresnenie, v ktorom sa vysvetľovalo, že «perfídni» znamená toľko ako « neveriaci» židia bez znevažujúceho tónu, ktorý môže slovo na prvý pohľad vzbudiť. Svätý Otec si zobral k srdcu sociálnu situáciu Zolliho, ktorý zostal bez práce a 23 [pageend23]takmer bez ničoho, pretože nacisti vyrabovali jeho byt. Ukradli rodine dokonca posteľné plachty. Svätý Otec rozhodol, aby novopokr- stený Zolli riadil akademické kurzy hebrejčiny na Biblickom inštitúte a sám mi osobne dával sumu peňazí pre neho ako štipendium. Keď boli zrušené fašistické zákony, Zolli znova dosiahol katedru hebrejčiny na štátnej univerzite a nemal viac potrebu materiálnej pomoci. Aký bol život neofitu po obrátení? Popri akademickej práci sa veľmi zaujímal o iných konvertitov zo židovstva. Hovorieval, že títo často trpia jednak opustenosťou od svojich bývalých spoluveriacich a tiež podozrievavosťou od nových spoločníkov viery. Spolu so sestričkami Notre Dáme de Sion založil združenie týchto ľudí. Skupina z nich sa ešte aj dnes schádza a v poslednom čase ma pozvali, aby som im prednášal práve o Zolliho konverzii. Akú najkrajšiu spomienku uchovávate o Vašom priateľstve so Zollim? Pamätám sa naň, ako by to bolo dnes a vidím ho pohrúženého do modlitby v kaplnke Gregoriánskej univerzity, kde sa každý deň zúčastňoval na svätej omši. Bolo to v období po krste, oddelený od rodiny, znevažovaný od toľkých ex-priateľov. A predsa bol radostný, ba priam žiaril spokojnosťou. Počas mesiacov, ktoré strávil na Gregoriáne, si zaznačoval do denníka myšlienky z meditácie. Denník mi daroval s listom, v ktorom sa vyjadril, že tie myšlienky z meditácie písal « viac slzami ako atramentom ». Raz sa mi zdôveril: « Otče, vy všetci, ktorí ste sa narodili v kresťanskej viere, neviete si oceniť milosť, ktorú ste dostali; kto však, ako ja, prišiel na prah viery po dlhom a trápnom hľadaní, cení si oveľa viac dar viery a pociťuje ohromnú radosť, že sa stal kresťanom. » Lucio Brunelli - Preložil Andrej Pauliny ENCYKLIKA O DÔSTOJNOSTI A POVOLANÍ ŽENY Nedávno vyšiel vo vydavateľstve Slovenského ústavu svätého Cyrila a Metoda v Ríme preklad vynikajúcej encykliky Svätého Otca Jána Pavla II. s názvom Mulieris dignitatem — O dôstojnosti a povolaní ženy. Je to doteraz najobsažnejší cirkevný dokument o tejto aktuálnej téme. Chceme našim čitateľom priblížiť obsah encykliky a poukázať na niektoré základné otázky. Keďže v minulosti bola žena pokladaná za menejcennú — a v mnohých krajinách je tomu tak dodnes — vynára sa otázka: Aký je postoj Cirkvi k žene podľa citovanej encykliky? Svätý Otec vychádza z Božieho zjavenia; konkrétne z Knihy Genesis: « Boh stvoril človeka na svoj obraz, na Boží obraz ho stvoril, muža a ženu ich stvoril. » A vysvetľuje: « Obaja majú ľudskú prirodzenosť rovnako muž i žena, obaja boli stvorení na Boží obraz. » Svätý Otec uvádza aj ďalšie biblické texty a konštatuje: « Biblické texty prinášajú dosť výpovedí, aby sme si uvedomili a uznali podstatnú rovnakosť muža a ženy, čo sa týka ich prirodzenosti. » Tu sa však vynára istý problém. V Knihe Genesis čítame slová, ktoré Boh vyslovil proti žene po prvotnom hriechu: «Po mužovi budeš túžiť a on bude nad tebou vládnuť. » Z týchto slov by sa mohlo zdať, že žena je podriadená mužovi, že je nižšie postavená. Ako to chápať? Svätý Otec objasňuje aj tento problém: «Hriech trhá pôvodnú jednotu, ktorej sa človek tešil v stave prvotnej spravodlivosti, totiž v stave spojenia s Bohom, ktoré je zdrojom súladu vo vzájomnom vzťahu muža a ženy. » Ján Pavol II. potom vysvetľuje, že prvotný hriech otriasol základnú rovnosť muža a ženy, a to najmä na škodu ženy. No zároveň pripomína, že tieto následky prvotného hriechu treba naprávať v duchu pôvodného Božieho plánu. Tretia otázka: Čo hovorí Svätý Otec o dnešnej emancipácii žien čiže o feminizme? Pripomína biblické a evanjeliové posolstvo o dôstojnosti a povolaní ženy, ktoré vyplývajú z osobitnej rozdielnosti a z osobitnej povahy muža a ženy, a vyvádza z toho tieto dôsledky: « Ani oprávnený nesúhlas ženy so slovami on bude nad tebou vládnuť nepripúšťa, aby sa ženy pomuž- štili. Žena sa nemôže v mene emancipácie spod mužovej ‘nadvlády’ domáhať prisvojenia si mužských vlastností, lebo by sa to protivilo jej ženskej originalite. » «Dary, ktoré zdobia ženskú prirodzenosť, určite nie sú menšie od darov, ktoré dostal muž, ale sú odlišné. Teda žena... má chápať svoje uplatnenie, svoju dôstojnosť a svoje povolanie podľa týchto darov. » A napokon veľmi dôležitá otázka: V čom podľa Svätého Otca spočíva pravá dôstojnosť ženy? V encyklike čítame: «Dôstojnosť ženy sa úzko spája s láskou, ktorú prijíma vzhľadom na samu ženskosť, ako aj s láskou, ktorú ona opätuje. Žena nemôže nájsť samu seba inak, iba ak bude obdarúvať láskou iných... Morálna sila ženy, jej duchovná moc sa spája s vedomím, že Boh jej osobitným spôsobom zveruje človeka, ľudskú bytosť... To však súčasne znamená, že od ženy Kristus očakáva vykonávanie ‘kráľovského kňazstva.’» Anna 24 [pageend24]NOSTALGIA PO JEDNOTE Pred dvadsiatimi rokmi zomrela Gertrud von Le Fort (1876-1971), ktorú možno právom pokladať za jednu z najväčších nemeckých katolíckych spisovateliek. Napísala viacero románov a zbierok básní. O jej zbierke HYMNY NA CIRKEV (viaceré z nich sme uverejnili nedávno v našom časopise) ešte aj dnes sa kritici vyslovujú s najväčším uznaním. Uverejňujeme druhú a poslednú časť jej duchovného profilu. Troeltschova dogmatika a konverzia Keď konfrontujeme dátumy, zistíme, že Gertrúdine Hymny na Cirkev, boli vydané roku 1924, hoci ona konvertovala až na Veľkú noc roku 1926. Do obdobia týchto dvoch rokov sa začleňuje vydanie Dogmatiky od Ernsta Troeltscha. Troeltsch sa narodil v Augsburgu roku 1865. Bol od roku 1894 profesorom protestantskej teológie v Heidelbergu a potom ho roku 1914 vymenovali za profesora filozofie v Berlíne. Jeho úplné dielo vyšlo v štyroch zväzkoch (1912-1925). Po jeho smrti roku 1923 priatelia a žiaci nástojili na tom, aby sa vydala tiež Dogmatika (Glaubenslehre), ktorú vyučoval v Heidelbergu v rokoch 1911 a 1912. Pani Marta Troeltschová v predhovore vysvetľuje, že vyhovela tomuto želaniu, aby «filozof z Berlína» neuviedol do úplného zabudnutia «teológa z Heidelbergu». Osobitne sa poďakúva Gertrúde von Le Fort, ktorá bola hlavným strojcom tohto vydania. Jej poznámky reprodukujú verné prednášky profesora. Takéto podujatie, dodáva pani Troeltshová, bolo možné iba jednej poslucháčke, ktorá prenikla do zmýšľania učiteľa, Gertrúde von Le Fort. Vernosť k počutému slovu nám potvrdzujú predbežné poznámky — napokon výlučne technické — podpísané samou Gertrúdou — na prvých stránkach knihy. Nuž ak Troeltsch je duša, pripútaná k vyhľadávaniu pravdy a hlboko náboženská, istá priekopa predsa len oddeľuje jeho zmýšľanie od kresťanskej viery v zmysle, v akom ju chápeme. Keďže podľa svojej vlastnej metódy pokračuje v Kantovom diele a v nemeckom romantizme, chce dať do súladu historický a filozofický záujem o náboženstvo. Verí v prítomnosť ducha v jednotlivej duši, lebo Boh sa « zjavil» človekovi vo všetkých náboženstvách. Kristus však priniesol najvyššie « zjavenie ». Avšak toto « zjavenie » v ustavičnom dianí sa musí neprestajne vyporiadavať s tými, ktorí ho prijímajú. «Neokresťanstvo», o ktorom sníva, by malo usmerniť tendencie katolíckeho modernizmu a tendencie protestantského liberalizmu. Pripútané k osobe Ježiša ako k najvyššiemu «vteleniu» náboženstva, neokresťanstvo by zostalo zdrojom vnútorného života a podržalo by si tiež princípy kresťanskej morálky. Podstatu tohto zmýšľania nachodíme opäť v Dogmatike. Troeltsch stavia vnútorné a zdu- chovnelé náboženstvo proti náukám rozličných kresťanských vyznaní a proti filozofickým systémom, ktoré sa ním viac alebo menej inšpirujú. Preberá teóriu, blízku teórii Jakuba Bóhmeho a neoplatnikov: Boh rastie úsilím svojich stvorení, Boh je v dianí. Je naplno Bohom iba skrze vieru a lásku, ktoré mu prinášajú duchovia stvorení, koneční. Filozof vie, aké ťažkosti predstavuje teoretické ospravedlnenie týchto predstáv a naráža na ožehavý problém: majú ohraničení duchovia individuálne jestvovanie alebo jest25 [pageend25]vuje iba veľké «Všetko » bez ničoho osobného? Načrtáva tu syntézu teizmu a panteizmu, aby naznačil, že úplný pochop Boha je ľudskému duchu neprístupný. Vieme iba, že Boh sa chce s nami spojiť. « Co sa týka ostatného, načim sa v pokore zveriť na veľké Nepochopiteľne, » tvrdí Troeltsch vo svojom diele. Na inom mieste rozpráva Troeltsch o mýte Biblie, o ľudovom spôsobe, podľa ktorého zlo, utrpenie a smrť sa viažu k dedičnému hriechu. O Ježišovej osobe čítame tieto úc- typlné riadky, ktoré sú však veľmi vzdialené od «dogmatického» súhlasu: «Prijímame veľký vplyv tejto osobnosti a uznávame v nej svoju mystickú Hlavu. Ten, čo s dobrým svedomím je schopný prekročiť tento psychologický význam, má tak urobiť. Nájde v tom ľahšie puto s pravovernosťou, pretože môže v istom zmysle hovoriť o božstve Krista. Čo sa týka metafyzických výkladov, sme si navzájom podlžní iba znášanlivosťou. » Jeho žiačka Gertrúda prekročila v «dobrom svedomí » názor, ktorý filozof predkladá v Korune anjelov. Gertrúda predstavuje profesora, ktorý má veľa črt spoločných s jej učiteľom z Heidelbergu. Keď Veronika z Veronikinho ručníka sa ho pýta, či je kresťan, odpovie: «Úcta ku kresťanskej viere a poznanie jej hĺbok nemôžu nikdy nahradiť úplnú vieru v nej samej. » Nuž netreba myslieť, že zatiaľ čo prepisuje 384 strán veľkej knihy, ktoré tvoria Troelt- schovu Dogmatiku, Gertrúda von Le Fort vydáva svoje Hymny na Cirkev. Rok po vydaní Dogmatiky príde konverzia. Stretáme sa tu ešte raz s príkladom krážov milosti. Toľké dobré vôle, aby opäť našli výklad všetkých týchto náuk, rozvíjajú bez ustania úsilie a dokonca dobrú vôľu učiteľa, ktorý však naráža na protirečenia a nedospieva k uspokojivému riešeniu. No Gertrúda videla pomocou protikladu v Cirkvi pevnú skalu, na ktorej chce odteraz ustáliť svoje bývanie. Tajomstvo milosti v dušiach Po vstupe do Katolíckej cirkvi Gertrúda nám podá prvoradé diela. Jej prozaické diela sú výplodom predstavivosti, a sú to romány, novely a rozličné eseje. O Veronikinom ručníku (1928) možno povedať, že to nie je iba katolícky román, lež katolícky román par excellence: tajomná odpoveď « áno » alebo « nie » ľudskej slobody na volanie Krista utvára jeho pravý námet. Dej sa odohráva v Ríme. Jedna starenka, vznešená postava starovekého pohanstva, žije stále v očakávaní. Ďalej je tu Enzio, ktorý nosí v sebe všetky znepokojujúce záhady zo severu. Ďalej Janka, zhovievavá a nežná, prostá a akoby prirodzene kresťanská duša. Teta Edelgarta, dotknutá božskou láskou, odmieta svoj súhlas, upadá do rúk Nepriateľa a zmieri sa iba vo chvíli smrti. Napokon Veronika, ktorá z celého srdca a celým duchom povie Láske áno. Bolo by dobrodružné robiť porovnanie medzi konverziou tejto mladej devy, ktorá rástla ďaleko od každej viery, a konverziou spisovateľky zrelého veku, ktorej celá výchova sa živila kresťanskými skutočnosťami. Spoločný im je však bezvýhradný dar Tomu, ktorého spoznali v podobe « malej bielej Hostie, ktorú zasadili do zlatého ostenzória ». Spoločná im je láska k Cirkvi, ktorú sme počuli vynárať sa v Hymnách, láska k Rímu, « k miestu, na ktorom sa nebo a zem dotýkajú, k Rímu Ježiša Krista, k nepremožiteľnému a naozaj večnému mestu ». V XI. a XII. storočí sa odohráva v Ríme dej románu Pápež z geta (1930). Okrem Veroni- kinho ručníka, Koruny anjelov a niekoľko krátkych próz, tvorba Gertrúdy von Le Fort nás takto prenáša do niektorého blízkeho alebo vzdialeného mesta uplynulej doby. Nie že by tu šlo o historické romány vo vlastnom slova zmysle: vnútorné drámy zaujímajú autorku viac než veľké historické rekonštrukcie. Spory Pápeža z geta živo zaujímajú ešte aj nás, lebo Cirkev nezmeniteľná vo svojej podstate, no začlenená do dejín, je stále v hre, keďže je vystavená pozemským premenám a intrigám mocných. Mnohoraké osobnosti sa tu stretajú: rímska šľachta, Židia a Nemci, ktorí prišli cez Alpy po stope svojich cisárov. Ak sa kardinál Peter Leone vyšvihol až na pápežský trón a keď neverný svojmu poslaniu vyvolal veľký rozkol, tento nezdar nepochádzal z jeho židovského pôvodu, než z jeho povahy, ktorá príliš podlieha vplyvu bohatej a ambicióznej rodiny. Jeho izraelská strohosť, ustrnulá v osobnej nekompromisnosti a v očakávaní, môže sa rozptýlil’ pod vánkom Ducha. Aj v tomto románe vystupujú ženy, čo íočúvnu volanie. Malá, slepá Trofea, sestra cardinála, pocítila ako sa v nej rodí veľká áska k malému Dieťaťu. Keďže je predurčená k pomste, umiera ako mučenica a odchádza do neba, vedená « cudzou ženou»: «Vidím, vraví umierajúc, vidím vás a Dieťa na oltári nebies. » Matka Myriam, až doteraz divoká vo svojej nenávisti ku kresťanstvu, 26 [pageend26]pochopí dramatický zmysel vykúpenia skrze bolesť. A všetko, čo sa urobilo proti Cirkvi, poslúži napokon na Božiu slávu. A tak mystérium Božskej lásky a lásky Kristovej je stredobodom knihy. To isté možno povedať aj o dvoch veľkých novelách: Posledná na popravisku (1931) a Slečna z Barby (1940). Jedna i druhá novela majú za hrdinky devy. V celom diele Gertrúdy nachádzame ženy, pre ktoré má spisovateľka zvláštnu záľubu. Jej dielo Večná žena (1934) ukazuje s prudkou analytickou silou a súčasne s veľkou jemnosťou zástoj ženy v pozemskom živote. Panna, ktorá nie je povolaná k manželstvu, pretože nie je ohnivkom v slede generácií, predstavuje vyššie náboženské potvrdenie ľudskej osoby v jej priamom vzťahu k Bohu. Mária, vzor panien, nie je iba predmetom náboženskej úcty: jej «fiat» prináša zjavenie náboženského aktu, ktorým ľudská bytosť uctieva Boha a súčasne Večného ženského, totálny dar seba v láske. Posledná na popravisku, sa odohráva za čias francúzskeho teroru. V obdobiach prevratov, keď sa zdá, že človek opustil Boha, Kristus si vyberá vo svojom mystickom tele duše, ktoré na svojom vlastnom údele opäť prežívajú getsemanské hrôzy a zvrchované opustenie. Podľa toho, čo nám povedala na inom mieste, chápeme, prečo von le Fortová vyhradila devám tento vznešený a tajomný zástoj. Medzi Ježišom a nimi jestvuje priamy vzťah a také spojenie jestvuje medzi nimi a ich dobou. Kresťanský svet zočí-voči pohanstvu V knihe svojich spomienok spisovateľka vysvetľuje, že Posledná na popravisku sa zrodila v jej duchu v tých časoch hrôzy, kedy mrákavy, vznášajúce sa nad Nemeckom, dávali tušiť budúce osudy. Celý svet vie, čo bolo tým « osudom ». Nemeckí katolíci ním kruto trpeli, a to nielen preto, že ich pokladali za posledných a za nepriateľov národa. Ako každé priame svedomie sa chveli, keď videli, ako sa šliape po prirodzenom zákone. Ba viac, uvedomovali si, že každý zločin proti človekovi je škvrnou na Božskej tvári. Spor, ktorý stavia Enzia proti Veronike v Korune anjelov (1946), je ešte tragickejší než iné drámy, pretože ho svojimi bolestnými rezonanciami sprevádza ľudská láska. Enzio zaprel všetko, čo citlivého mala nemecká duša: nadšenie pre romantickú poéziu, náboženskú hudbu a spomienky na sväté cisárstvo. Zatvrdil sa a bezohľadne sa pridal k pohanstvu: «Pri slove — sviatosť — sa ľahko zachveje. V mojom Reichu (ríši) nebude sviatostí, hovorí. Aký je vlastne zmysel tejto veci? Nám, čo žijeme dnes, je celkom neprístupný. » Chce byť krutým — a to sa mu darí až príliš dobre. Bez náznaku súcitu hľadí, ako zomiera jeho priateľ, ktorý ho odmietol nasledovať. Veronike sa zdá, že vidí okolo jeho neľudskej tváre lietať légie čiernych krídel a tvárou v tvár rozjíma o tajomstve neprávosti. A hoci všetkými vláknami srdca je pripútaná ku katolicizmu, zostáva Enziovi na radu svojho duchovného poradcu verná, aby bola putom, ktoré by ho spojilo s Bohom v očakávaní, že posledné slovo bude mať milosť. V článku, uverejnenom najsamprv vo švajčiarskej revue Naša cesta cez noc (1947) Ger- trúda ešte priamejšie napísala o svojich skúsenostiach. Napriek upozorneniam Cirkvi, ktorá vie, aký je človek krehký, nikto nikdy nemyslel, že rozpútanie zloby by mohlo byť až také besné. Veď moderný človek už neverí v moc Zlomyseľníka a v nepreniknuteľné metafyzické tajomstvo, ktoré zastierajú pozemské sloyá, ako « spravodlivosť » alebo « zločin ». Ci staré rozprávky, ktoré ukazujú diabla, ako sa pretvaruje, aby lepšie oklamal človeka, nevedeli to lepšie? A potom prišla druhá svetová vojna. Jej hrozba pridala sa k hrozbám režimu, aby prinútila človeka spoliehať sa jedine na Boha. Aj napriek toľkým utrpeniam končí svoje stránky slovami kresťanskej lásky. Hymny na Nemecko vyjadrili jej dôveru v mierumilovné a kresťanské poslanie rodnej krajiny. Jej ilúzie sa rozplynuli, jej láska však neochabla: je hlbšia a mocnejšia než kedykoľvek. Je treba, aby bola tiež láskou Toho, ktorý si prisadal k stolu publikánov a hriešnikov a ktorý podľa svojich vlastných slov prišiel práve hľadať, čo sa stratilo. «... Milovať po kresťansky, to znamená poznať znepokojujúce priepasti, ktoré človek skrýva v sebe a napriek tomu ho milovať. » Slová zmierenia a pokoja Diela, ktoré ako Koruna anjelov, pochádzajú z čias po druhej svetovej vojne, zodpovedajú tej istej inšpirácii. Aj v nich spisovateľka rada volila ženy, aby predstavovali jej myšlienku. Historický rámec, v ktorom sa vyvíjajú, poskytuje veľa podrobností s naším vlastným svetom. Poznávame do rozmerov vesmíru rozšírenú tú Florenciu guelfov a ghibelínov, v ktorej sa všetci nenávidia. Dcéra Farinaty podáva ruku dvom malým 27 [pageend27]chlapcom, ktorí predstavujú dve nepriateľské politické strany, zatiaľ čo prvý veľkonočný zvon vyzváňa v zachránenom meste. V Súde mora Anna de Vitré zaplatí svojím životom odmietnutie pomsty. Dielo Consolata (1947) obsahuje podivuhodnú stránku na adresu tyrana, ktorý umiera — a v ňom výzvu na všetkých tyranov. ŕ «Aký súcit pociťujeme k tebe, najchudobnejší z chudobných, pretože ty si tisíc ráz nešťastnejší ako tisíce bytostí, ktoré si urobil nešťastnými. A v celom tomto meste nebolo dokonca tak nešťastného človeka ako ty, lebo ani jeden nenosil takú ťarchu vín. A predsa osvoj si odvahu, aby si umrel, úbohý brat Ansedio! Veľa z tvojich zločinov premenil Boh na požehnanie. Počuli sme posledné vzdychy tvojich obetí: všetci ťa nepreklínali, niektorí našli skrze teba svoje korunovanie života. Niektorí umierajúci ti odpustili, iní sa modlili za teba, jeden z nich obetoval všetky svoje utrpenia za tvoju úbohú dušu. Nechtiac, očistil si veľa sŕdc. Nespočetné bytosti naučili sa iba skrze tvoju nespravodlivosť milovať spravodlivosť. Nespočetné bytosti stali sa milosrdné pre tvoj nedostatok milosrdenstva. Pravda nebola tak milovaná, ako keď ty si po nej šliapal nohami. Toto mesto nikdy nepočulo ohlasovať pokánie silnejšie, ako skrze teba. Nemyslí si, že každý ako beztvárna masa cítil sa ospravedlnený poverou o tvojej nepremožiteľnosti! Všetky vznešené duše hovorili už dávno svoje vlastné mea culpa: dokonca aj najhrdin- skejší spomedzi nich pochopili, že nemali odvahy pred tebou. Mnohí, čo si mysleli, že sa boja Boha, oplakávali strach, ktorý mali pred tvojou zlomyseľnosťou. Mnohí, mnohí plačú, pretože sa neukázali dosť čistí, aby ťa premohli. Áno, ty si bol naozaj mocným kazateľom pokánia, úbohý nekajúci brat Ansedio. » Po zvrate čiernych dní Gertrúda von le Fortová žila nejaký čas v tom pohostinnom Švajčiarsku, ktoré bolo v XVI. storočí útočiš- ťom jej predka. Potom sa opäť vrátila do Nemecka a pokračovala vo svojom diele veľkej spisovateľky a veľkej kresťanky. Svet potreboval takú reč, ako bola jej reč. « Kde je naozaj prítomný Kristus, tam niet víťazov, ani porazených», hovorí Veronika Enziovi, «tam sú iba uzmierení. » Ján Ancelet-Hustache Máme radosť z ďalšieho novokňaza Ďalší študent Malého seminára pri Slovenskom ústave svätého Cyrila a Metoda v Ríme dosiahol svoj životný cieľ: v sobotu 22. júna 1991 popoludní dp. Jozef Tomšík, salezián, prijal kňazskú vysviacku vkladaním rúk kardinála Anton M. Ja- vierra, vysokého hodnostára Svätej Stolice. Obrad vysviacky bol veľmi sugestívny aj pre zaujímavú «súhru » okolností. Vysviacka sa konala v nádhernej kaplnke Pápežskej saleziánskej univerzity v Ríme, na ktorej dp. Jozef Tomšík absolvoval dôležité cirkevné šúdiá. Kardinál Antonio M. Javierre, veľký priateľ Slovákov, ktorý mu udelil vysviacku, je salezián a dlhé roky pôsobil ako profesor na spomínanej univerzite. Je svetoznámym odborníkom v ekumenizme a dp. Tomšík pracuje na svojej dizertačnej práci práve v oblasti ekumenizmu. Medzi koncelebrantmi sv. omše pri vysviacke bol aj doterajší rektor Pápežskej saleziánskej univerzity a teraz už arcibiskup metropolita staroslávnej arcidiecézy Vercelli v Piemonte Mons. Tarcisio Bertone. Keďže dp. Jozef Tomšík bol jediným sväten- com, na začiatku obradov vysviacky provinciálny predstavený O. Paolo Natali prečítal výstižný životopis novokňaza. Ako 14-ročný prišiel do Slovenského ústavu sv. Cyrila a Metoda v Ríme a po skončení stredoškolských štúdií vstúpil k saleziá- nom. Filozofické štúdiá si vykonal na spomínanej Saleziánskej univerzite v Ríme a po pedagogickej praxi medzi mládežou absolvoval základné teologické štúdiá na Saleziánskej vysokej škole v Nemecku. Vyššie teologické štúdiá zakončil licenciátem (štátnicou) na Saleziánskej univerzite v Ríme a v súčasnosti pracuje na habilitačnej práci na dosiahnutie doktorátu z teológie. Na slávnosti kňazskej vysviacky boli prítomní okrem šťastných rodičov a príbuzných mnohí priatelia dp. Tomšíka, medzi inými aj jeho bývalí profesori, spolužiaci a žiaci z Malého seminára pri Slovenskom ústave sv. Cyrila a Metoda v Ríme, ďalej mnohí spolubratia a viacerí jeho priaznivci a dobrodinci nielen z Talianska, ale aj z Nemecka, Rakúska a Slovenska. V minulých rokoch sa viacerí, aj slovenskí cirkevní predstavení výstižne vyslovili takto: «Aj keby bol z Ústavu vyšiel čo len jeden jediný kňaz, vyplatilo by sa ústav postaviť.» Vďaka Bohu, tých kňazov je dnes už pekný rad. Jedným z nich je dp. Jozef Tomšík, rodák zo Selenče, čisto slovenskej obce v Juhoslávii. Primičnú sv. omšu v rodnej obci bude mať v nedeľu 28. júla 1991. Účastník 28 [pageend28]Na kultúrnom poli XV. SYMPÓZIUM ÚSKI VO ŠVAJČIARSKU Slováci v zahraničí poznajú skratku ÚSKI. Je to skratka Ústredia slovenských katolíchych intelektuálov, od vlaňajška Ústredia slovenskej kresťanskej inteligencie. Táto organizácia vznikla v roku 1963 v Ríme ako pokračovateľka Ústredia slovenského katolíckeho studentstva (ÚSKŠ), ktoré potom, čo ho komunisti zakázali, prenieslo svoju činnosť do exilu. Tak ako niekdajšie ÚSKŠ, tak aj ÚSKI, bolo jedinou slovenskou organizáciou, ktorá mala možnosť slobodne zastupovať a predstavovať slovenskú otázku a záujmy Slovenska na kvalifikovaných medzinárodných fórach, pretože ÚSKŠ patrilo k zakladajúcim a ÚSKI k riadnym členom svetového hnutia katolíckej inteligencie Pax Romana, ktorej sídlo je vo Fri- bourgu. Činnosť ÚSKŠ a ÚSKI v nových pomeroch hádam nájde svojho historika, spomeňme však aspoň to, že ÚSKS udeľovalo « Pokál Andreja Hlinku » a ÚSKI « Zlatú cy- rilometodskú medailu s reťazou » tým slovenským i neslovenským vzdelancom, ktorí sa významným spôsobom pričinili o rozvoj slovenských kresťanských tradícií. Medzi laureátmi Hlinkovho pokálu boli napríklad Andrej Hlinka, biskup Ján Vojtaššák, profesor Jozef Babor, prezident Jozef Tiso, profesor Jozef A. Mikuš, P. Andrej Pír OSB alebo biskup Andrej Grutka. Zlatú cyrilometodskú medailu s reťazou dostali o.i. historik Michal Lacko, profesor Milan S. Ďurica, Dr. ing. František Vnuk, básnik Gorazd Zvonický, kardinál Jozef Tomko a ostatne biskup Ján Ch. Korec. Ak udeľovanie vyznamenaní je naša pekná tradícia, pretože sa patrí « slávne sláviť slávnych Slá- vov», zvláštnu pozornosť si zasluhujú sympóziá ÚSKI, ktoré sa každoročne konávajú v Štúdijnom stredisku sv. Františka v Dullikene vo Švajčiarsku. Význam týchto sympózií spočíva v tom, že sa konajú pravidelne a každý rok na inú aktuálnu spoločenskú tému. Usporiadatelia vedeli vždy vybrať zaujímavý námet a pozvať kompetentných prednášateľov. V uplynulých rokoch takýmito témami boli napr. « národná identita » (1987), « dialóg v národe» (1988), «nový svetový poriadok a slovenská kauza v ňom» (1989). Tohto roku ústrednou témou sympózia bola «Jednota domácich a zahraničných Slovákov», ktorou sa zaoberal MUDr. Ján Gunčaga. «Slovensko v roku 1991 a Matica slovenská » bol námet prednášky predsedu výboru Matice slovenskej Ing. Jozefa Mar- kuša. Otázkou slovenskej zvrchovanosti z hľadiska ekonomickej reformy v ČaSFR sa zaoberal Ing. Marián Tkáč, námestník ministra financií Slovenskej republiky. PhDr. Jozef Špetko, redaktor americkej rozhlasovej stanice Slobodná Európa v Mníchove hovoril o « paralelách a rozdieloch » memorandového obdobia v polovici 19. storočia a postkomunistickej éry na Slovensku. Ing. Jerguš Ferko, redaktor denníka Práca, rozobral cestu Slovenska k demokracii «na základe vybraných faktorov vnútropolitického vývoja so zreteľom na národný a sociálny aspekt». Referát o formách spolupráce s domovom v novej situácii profesora Vladimíra Perichtu z Univerzity v Saarbrücken podujatie uzavrel. V rámci sympózia bol predsedovi Výboru Matice slovenskej Ing. Jozefovi Markušovi slávnostne odovzdaný text nezávislej exilovej iniciatívy na podporu nezávislosti a samostatnosti Slovenska « Pro patria », ktorá sa stretla s neočakávanou ozvenou nielen medzi Slovákmi v zahraničí, ale aj na Slovensku. J.-M. Rydlo ULICA V RUŽOMBERKU POMENOVÁ MENOM MONS. ŠTEFANA NÁHALKU Na žiadosť Dr. Jozefa M. Rydlu Mestský úrad v Ružomberku rozhodol premenovať jednu ulicu mesta menom Mons. Štefana Ná- halku, pápežského preláta, budovateľa a prvého rektora Slovenského ústavu svätého Cyrila a Metoda v Ríme, ktorý určitý čas pôsobil v Ružomberku. Slávnosť odhalenia pamätnej tabule (dielo akademického sochára Viliama Schiffera) a premenovanie ulice mesta sa udialo na sviatok slovenských vierozvestov svätého Cyrila a Metoda v piatok 5. júla 1991. O 11. hodine bolo v priestoroch Galérie Ľudovíta Fullu spomienkové stretnutie, o 17.00 hodine slávnostný akt a o 18.00 hodine slávnostná koncelebro- vaná svätá omša, ktorej predsedal Otec kardinál Tomko. S ním koncelebrovali Otec biskup Andrej Grutka, Otec biskup Dominik Hrušovský a viacerí kňazi. Slávnosti sa zúčastnili mnohí veriaci z mesta i z okolia. ďal š í n o v o k ň az 29. júna 1991 v katedrále talianskeho mestečka Palestrina pri Ríme prijal z rúk biskupa kňazskú vysviacku ďalší odchovanec nášho Ústavu svätého Cyrila a Metoda dôstojný pán Ján TRUSINA, Slovák zo Selen- če. Ako mladík podubol viacero rokov v našom Ústave, kde zakončil štúdiá maturitou. Potom sa horlivo snažil dostať sa ku kňazstvu, lebo veril, že aj na ňom sa plnia slová proroka Iziá- ša, ktoré si dal vytlačiť na svoj primičný obrázok: «Neboj sa, veď ja som ťa vykúpil, po mene som ťa zavolal: ty si mojím » (Iz 43,1). Na druhý deň 30. júna v talianskej obci Paliano slúžil svoju prvú svätú omšu pre talianskych priateľov a dobrodincov, kým pre drahých rodičov, príbuzných a rodákov odslúžil primičnú svätú omšu v rodnej Selenči 14. júla 1991. Prajeme dôstojnému pánovi Trusinovi hojnosť Božieho požehnania pre jeho kňazský apoštolát. 29 [pageend29]OBNOVENÉ SLOVENSKÉ ČASOPISY ČASOPIS. PRE KRESŤANSKÚ ORIENTÁCIU ŽIVOT BEZ VIERY V BOHA NIE JE AUTENTICKÝ (J.Ch.Korec) • ZNAMENIE ČASU A SLUŽBA VIERY (P.Dubovský) © SPOZNAŤ PRECHOD PÁNOV V DEJINÁCH CÍRKVI JE NAŠA ŠANCA (E.Krapka) • JE SILOU ALEBO SLABOSŤOU MASOVÉ NÁBOŽENSTVO? (V.Mikula) • TRVALÁ PLATNOSŤ PÁPEŽOVEJ NÁVŠTEVY U NÁS (Š. Senčík) • NOVÁ MISIA JEZUITOV • PRIRODZENÝ ZÁKON A PÍSMO (F.Palko) • MARTIN RÁZUS A DNEŠOK (H. Gardoňová) • KARDINÁL NEWMAN AKTUÁLNY • OSOBNOSŤ P.LIPPERTA SA STÁLE PRIHOVÁRA (J. Šimončíč) Slovenskí jezuiti slúžili v minulosti a slúžia aj teraz Cirkvi na Slovensku rozličnými formami apoštolátu. Medzi tieto formy patrí aj dobrá katolícka tlač. Od januára tohto roku začali vydávať v Trnave vo svojom nakladateľste DOBRÁ KNIHA obnovený časopis POSOL pre široké vrstvy veriacich. V prvých šiestich číslach, ktoré sme mali možnosť vidieť a pozorne prelistovať, vybadať čoraz väčšiu snahu formovať u čitateľov hlbkú úctu k Božskému Srdcu Ježišovmu a prístupným spôsobom osvetľovať otázky katolíckej viery a povzbudzovať ich k príkladnému životu podľa viery. Sme istí, že časopis prenikne medzi široké vrstvy veriaceho ľudu a bude ich vyhľadávaným čítaním. Pred niekoľkými mesiacmi vydavateľstvo DOBRÁ KNIHA v Trnave milo prekvapilo katolícku verejnosť na Slovensku prvým číslom štvrťmesačníka VIERA A ŽIVOT, časopisom pre kresťanskú orientáciu. Ba v týchto dňoch vyšlo už aj druhé číslo. Časopis vychádza štvrťročne na 80 stranách a chce, ako to vyjadruje aj jeho podtitul, «podávať solídne orientácie v otázkach viery jednak v ich všeobecnej polohe, jednak v ich konkrétnej aplikácii na súčasný život». Jasne vybadať z prvých dvoch čísel, že časopis chce podporovať v dnešnej spoločnosti hlbšie kresťanské povedomie a usiluje sa objasňovať slovenské cirkevné pomery v spojení s veľkým teologickým a pastoračným úsilím všeobecnej Čirkvi. Táto náboženská revue nechce byť čisto populárnym časopisom, a preto predpokladá u čitateľov určitý stupeň náboženskej kultúry a vzdelania. Treba s veľkou vďakou privítať tento časopis, lebo bude zaiste dôležitým prostriedkom pre súčasných ľudí, ktorí sa často nachádzajú dezorientovaní v duchovnej a náboženskej oblasti po ústupe bývalým režimom propagovaného ateizmu. Prajeme redaktorom a spolupracovníkom obidvoch časopisov veľa Božej pomoci a osvietenia Ducha Svätého, aby tlačeným slovom viedli náš slovenský ľud k prehlbovaniu viery a kresťanského života. Obidva časopisy možno objednať na adrese: DOBRÁ KNIHA, Štefánikova 44, 917 01 TRNAVA, Slovensko. Ďalšou novinkou na katolíckom vydavateľskom poli je objavenie sa nového štvrťmesačníka pre liturgickú obnovu LITURGIA. Časopis vydáva Slovenská liturgická komisia v rámci Biskupskej konferencie Slovenska. Rediguje ho redakčná rada na čele so šéfredaktorom Mons. Vincentom Malým. Mons. Vladimír Filo, pomocný trnavský biskup a predseda Slovenskej liturgickej komisie takto predstavuje nový časopis na stránkach prvého čísla (1-1991): « Predchodcom nášho časopisu bol liturgický časopis Svetlo, ktorý vychádzal na Spiši za redakcie prof. Jaloveckého. Svetlo podrobne informovalo o liturgickom dianí na Slovensku a veľmi prispievalo k liturgickej obnove pred Druhým vatikánským koncilom. Po Druhom vatikánskom koncile, ktorého prvým ovocím bola konštitúcia o posvätnej liturgii Sa- crosanctum Concilium, začína sa bohatá a živá obnova liturgického života. Žiaľ, do roku 1990 nebolo ani pomyslenie na vydávanie liturgického časopisu. Ešte že sa Slovenskej liturgickej komisii s veľkými ťažkosťami podarilo publikovať najhlavnejšie liturgické knihy. Niektoré liturgické inštruktáže a smernice sa nenápadne vpašovali do direktórií pre omše a liturgiu hodín. No väčšina liturgických dokumentov nemohla u nás uzrieť svetlo sveta. Preto v časopise LITURGIA chceme postupne publikovať doteraz vyjdené dokumenty Svätej Stolice a komentáre k ním a samozrejmé aj nové. Ďalej náplňou časopisu budú odborné články na 30 [pageend30]liturgické témy, ako aj aktuality a obrazy z liturgickej obnovy u nás. Časopis je určený predovšetkým pre liturgickú formáciu kňazov, rehoľníkov a rehoľníčok, ale aj pre záujemcov z radov vzdelaných katolíkov. Veď v liturgii, zvlášť vo svätej eucharistickej obete, sa «uskutočňuje dielo nášho vykúpenia », a preto ona vo zvrchovanej miere prispieva k tomu, aby veriaci svojím životom zvýraznili a iným odhalili Kristovho tajomstvo a skutočnú povahu pravej Cirkvi (porov. Sacrosanctum Concilium, č. 2). » Časopis možno objednať na adrese: LITURGIA, Kapitulská 22, 814 99 BRATISLAVA, Slovensko. REHOĽA, ČI RÁD Od toho času, odkedy sa u nás opäť začali v masovokomunikačných prostriedkoch používať pojmy a výrazy z náboženskej a cirkevnej oblasti, používajú sa aj slová rád, rádová sestra a pod. v zmysle náboženského spoločenstva alebo príslušnosti k takémuto spoločenstvu. Podľa Krátkeho slovníka slovenského jazyka sú tieto slová úplné rovnocenné so slovami rehoľa, rehoľník atď. Som prekvapený, že autori slovníka neoznačili slová odvodené od výrazu rád za menej vhodné. Slovo rehoľa vznikla poslovenčením latinského regula — pravidlo, zásada. S mäkkým « ľ » znie toto slovo írečito slovensky, a má len jediný význam. Keby sme takéto slová chceli zo slovenčiny vylúčiť, pretože majú cudzí pôvod, museli by sme ich vylúčiť veľmi veľa (podobne je to aj v iných európskych jazykoch) a medzi nimi napríklad aj také « čisto slovenské» slovo — mater. Stačí to prečítať tvrdo a je to do písmena presne latinsky — matka. Slovo rád vzniklo poslovenčením českého řád, čo tiež znamená pravidlo, poriadok. «Správny» preklad (či už z latinčiny, češtiny alebo napríklad aj nemčiny) by teda mal byť — poriadok, pravidlo a z toho: mníšsky poriadok, pravidlová sestra, poriadkový kňaz a pod. Formálne to nie je nezmysel, ale v slovenčine to samozrejme nikdy v takomto zmysle nepoužívame. Keď ja počujem slovo rád, v podvedomí cítim to nevyslovené české «ř» a pripomína mi to odpornú «vojenskú slovenčinu » používanú v armáde, najmä v Čechách alebo « ruštinu », akou sme si pomáhali v škole, keď sme slovenským slovám, z neznalosti ruských, dávali ruské koncovky alebo prízvuk. Ďalší dôvod, prečo neodporúčam používať slovo rád v zmysle rehoľa je ten, že tento výraz má v slovenčine veľa významov (táto veličina má vyšší rád, dostal veľa dobrých rád, bolo stretnutie podnikových rád, pred obchodom je dlhý rad, udelili mu najvyšší rad). Veľa Slovákov nerozlišuje už len dve bežné slová rad a rada a hovoria: « postav sa do rady! » — namiesto správneho — postav sa do radu! Z uvedených dôvodov odporúčam používať jednoznačné a pekne slovensky znejúce slová: rehoľa, rehoľná sestra, rehoľný kňaz. Navyše, od tohoto základu odvádzame aj slová rehoľník, rehoľníčka, čo od základu rád nie je možné. RnDr. E. Lexmann (Slovenský denník, 23.3.1991) NIEKTORÉ VÝSLEDKY SČÍTANIA ĽUDU Z 3. MARCA 1991 SLOVENSKÁ REPUBLIKA Národnosť trvalé bývajúceho obyvateľstva: slovenská: 4,511.679 česká: 53.422 moravská: 3.888 sliezska: 1.158 maďarská: 566.741 rómska: 80.627 poľská: 2.969 nemecká: 5.629 rusínska: 16.939 ukrajinská: 13.847 spolu: 5,268.935 Náboženské vyznanie trvalé bývajúceho obyvateľstva: rímskokatolícke: 3,179.201 gréckokatolícke: 179.623 pravoslávne: 34.244 čs. husitské: 618 č. br. evanjelické: 1.962 sliez. evanjelické: 614 slov, evanjelické: 326.117 ref. evanjelické: 64.691 ostatné: 29.266 bez vyznania: 511.185 nezistené: 921.414 K analýze týchto dát sa vrátime v nasledujúcich číslach, keď budeme mať poruke všetky výsledky sčítania ľuďu. Chcem len pre zaujímavosť pripomenúť, že Česká republika má podľa posledného sčítania 10,298.731 obyvateľov. V Čechách a na Morave sa ku slovenskej národnosti prihlásilo 308.269 obyvateľov. Podľa náboženského vyznania sa v Českej republike prihlásilo 4,038.720 za katolíkov a 4,087.625 ľudí bez vyznania. Svoje náboženské vyznanie nepriznalo v Čechách a na Morave 1,670.847 obyvateľov. 31 verte v svetí la, t abvi stel boli svno- > ■ i vie svet- I la ».s. [pageend31]OZVENOU A VZLETOM ZVONOV (Otcovi kardinálovi Jánovi Ch. Korcovi) Ozvenou a vzletom zvonov zahlaholil vlahý donov — zvesť odrazu každý znal, blaho daru srdcom vnímal, daru pre svoj národ z Ríma: Otec Korec kardinál...! Z koreňov, hľa pokorených v búrlivom a krutom vrení vyrástol nám pravdy val, ktorý držal naše boje za Krista, za jeho svojeť: Otec Korec kardinál...! Kardinálne boli rána, ale prízrak noci ráňal — on mal vieru, nevzdychal, on mal nádej, bodril v bydlách, on mal lásku, pripäl krídla: Otec Korec kardinál...! Keď zvierala totalita, duša zverský bola bitá, v obrane práv zavždy mal dôstojenstvo Božích detí, Božiu tvár v nich na pamäti Otec Korec kardinál...! Z utrpení vzišlo semä na osiatie svätej zeme — bez kadidla prázdnych chvál, zato na svetovej scéne vyslúžil si vyznačenie Otec Korec kardinál...! S ním i nám sa sláva dáva uznanie i plnosť práva — čo nám Boh jak dary dal, zveľaďovať na postati ako slávny v našej brati Otec Korec kardinál...! Ozvenou a vzletom zvonov zahlaholil vlahý donov — vieru našu, krvi grál, toľme branú, urážanú ponesieme v žatve k Ránu, drahý Otec kardinál. Chorál vďaky k Rímu vzlieta na náš povznes v očiach sveta — oslávený Kristus Kráľ v našom zrode, zmŕtvychvstaní rozdáva zo svojej many, drahý Otec kardinál. Teofil Klas - 8. júna 1991 SLOVENSKÉ HLASY Z RÍMA ROČNÍK XL - 1991 SLOVENSKÉ HLASY Z RÍMA — VOČI SLOVACCHE Dl ROMA — periodico menšite. Autorizzazione del Tribunále di Roma n. 17112 del 3. febbraio 1978. Direttore responsabile: Domenico Hrušovský. Spedizione in abbonamento postale - Gruppo III (70%). Vydáva Slovenský ústav svätého Cyrila a Metoda v Ríme. Rediguje Andrej Pauliny s redačným kruhom. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, v Rakúsku, vo Švajčiarsku a vo Švédsku na adresy tamojších slovenských katolíckych misií. V Kanade na adresu: Rev. Ján Ondič, 18. S. Chestnut St. TRESCKOW, Pa. 18254. Naša adresa: Istituto Slovacco dei Šanti Cirillo e Metodio, casella postale 6175, 00100 Roma, Italia. Korešpondenciu a príspevky posielajte na adresu: Slovenské hlasy z Ríma, Istituto Slovacco dei Šanti Cirillo e Metodio, Via Cassia 1415, 00123 Roma (La Storta), Italia. Tlačí Typografia Ugo Detti, Via Girolamo Savonarola, 1 - 00195 Roma, Italia - Tel. (06) 380009. [pageend32]