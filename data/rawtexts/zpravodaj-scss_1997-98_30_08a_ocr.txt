časopis čechů a slováků ve Švýcarsku časopis čechov a slovákov vo švajčiarsku ročník 30/1997 zpravodaj 8a Záplavy ve střední Evropě ZVLÁŠTNÍ VYDÁNÍ [pageend1]zpravodaj 8a/97 Foto ČTK Vážení krajané, vydáváme zvláštní číslo Zpravodaje, abychom Vás informovali alespoň zhruba o tom, co se událo v oblastech, postižených povodní v ČR a na Slovensku a sdělili možnosti, jak přispět ve prospěch potřebných obyvatel. Katastrofa a osudy postižených vyburcovaly vlnu solidarity a od samého počátku občané i podniky přispívali na pomoc nejprve tím, co bylo nejpotřebnější: pitnou vodou, potravinami, součástmi oděvů i penězi na různá konta, která byla v nejkratší době otevřena. Občané měst a obcí, které nebyly postiženy, sbírali hotové peníze a doručili je někdy přímo do ruk obecní nebo městské správy. Vláda podnikla řadu kroků, jak pro zvládnutí záchranných akcí, tak pro poskytnutí hmotné i finanční pomoci postiženým. Ve Švýcarsku vyvinulo velvyslanectví ČR, Svaz spolků a jednotlivé spolky iniciativu a organizují sbírky, obracejí se při tom na své členy, příznivce a další krajany. Vydáním zvláštního čísla se připojuje Zpravodaj k této pomoci. O průběhu, výsledku a použití sbírek Vás budeme ve Zpravodaji informovat. Zveřejňujeme výzvy ke sbírce ve Švýcarsku, jak jsou nám známy do doby uzávěrky tohoto zvláštního čísla. Prosíme, aby ti, kteří výzvu dostanou, informovali o tom své přátele a známé, kterým se výzva do rukou nedostala. Takto se snažíme obrátit na co největší počet možných dárců. Podotýkáme, že hospodaření se sbírkami podléhá stejné kontrole revizorů příslušných spolků případně Svazu jako ostatní hospodaření a že každý člen spolku má právo si o tom vyžádat informace nebo podat návrh na vhodné použití výnosu sbírky. Někteří se možná pozastaví nad tím, že sbírek je vypsáno více. Vznikaly spontánně a každá zastihne třeba jiný okruh dárců, bude snaha použití výnosu pak koordinovat. * * * Velvyslanectví ČR. Dopisem ze dne 11. července 1997 informuje tiskový referent velvyslanectví ČR v Bernu paní Lenka Trnková: v souvislosti s rozsáhlými záplavami, které postihly velkou část České republiky, se na náš Zastupitelský úřad obrátili občané žijící ve Švýcarsku, kteří chtějí věnovat finanční prostředky na pomoc postiženým oblastem. Dovolujeme si Vás proto informovat, že pan velvyslanec rozhodl k tomuto účelu zřídit konto u Schweizerische Bankgesellschaft Bern - Kto. 235/644.037.03U heslo Katastrophenhilfe. Ke sbírce na toto konto vyzvala mj. švýcarská pobočka ŠVU. * * * 1 [pageend2]zpravodaj 8a/97 Svaz spolků Čechů a Slováků ve Švýcarsku. Dopisem ze dne 12. 7.1997 se obrací jednatel L. Král jménem předsednictva Svazu na členské spolky s výzvou ke sbírce na konto Credit Suisse 8070 Zurich, PC 80-500-4 zugunsten Verband tschechoslovakischer Vereine in der Schweiz, Kto. 0835-90613-00 heslo Povodeň nebo Ueberflutung. Svaz přispěl na sbírku částkou 1000 Fr. Toto konto již použily některé spolky sdružené ve Svazu spolků a obracejí se s výzvou na své členy a ostatní krajany i přátele. * * * Beseda Svatopluk Čech Dopisem ze dne 13. 7. 1997 se výbor Besedy obrací na své členy a krajany s výzvou ke sbírce, která by měla být uzavřena do 30. září 1997, aby výtěžek mohl být souhrnně odeslán. Peněžní dary na Schweizerische Kreditanstalt 8070 Zürich, PC 80-500-4 zugunsten Tschechoslowakischer Verein Svatopluk Čech, Kto. 141226-30 heslo Ueberschwemtnungen in ČR - Juli 97 Členové výboru vybrali mezi sebou přes 2000 Fr. * * * Československý spolek DOMOV Basilej Informační bulletin spolku DOMOV vyzývá ke sbírce a uvádí konto velvyslanectví v Bernu (viz nahoře), spolupracuje s konzulátem ČR v Basileji a dává k dispozici svoje konto DOMOV PC 40 - 3845 - 3 heslo Povodeň * * * Zpravodaj Vzhledem k tomu, že Zpravodaj dostává do rukou řada krajanů, kteří nejsou organizováni v některém spolku a že zároveň chceme informovat tímto číslem i naše odběratele v zahraničí a samozřejmě v České republice i Slovenské republice, připojujeme se také k pořádání sbírky a přikládáme k tomuto číslu složenku Zpravodaje s poznámkou Povodně. Tyto příspěvky budou evidovány zvlášť a vyčleněny na pomoc postiženým. Kdo nemá tuto složenku a chce přispět, stačí na prázdnou složenku na poště napsat Zpravodaj, Konto 80-70357-1 a poznamenat heslo Povodně. Pokud chce přispět někdo ze zahraničních odběratelů do této sbírky, může použít stejný způsob, jakým platí předplatné Zpravodaje opět s poznámkou Povodně. Doufáme v co nejlepší výsledek sbírek a účast s postiženými a předem Vám jejich jménem děkujeme. * * * Dále uvádíme některá konta, otevřená v ČR pro ty, kteří je budou chtít použít přímo: Státní fond na obn. živ. prostředí, dop. vládou ČNB 1023001 / 0710 Český červený kříž, centr, účet, okamž. pomoc KB 10030-7334-011/ 0100, var. symbol 300 Výbor dobré vůle ČSOB 428293 / 0300 Nadace KB - Jistota, okamž. pomoc. KB 3093790227/ 0100, var. symbol 693 2 [pageend3]zpravodaj 8a/97 Nadace člověk v tísni ČSOB 18008-60010 2473 / 0300 Česká katolická Charita 19-996660227 / 0100 - povodeň Pomoc postiženým v Ostravě 2261174411/ 3400 Fond malých podnikatelů u Hosp. komory ČR 4026-60000 6633/ 0300 var. symbol 112002 * * * Mimoto byla otevřena konta přímo v postižených místech, údaje o nich jsou v regionálních novinách a na správě měst a obcí. Ti, kteří by chtěli pomoci přímo v postižených místech fysicky, odbornou prací a pod., by se měli napřed informovat a dohodnout u správy města nebo obce, kde by chtěli působit, tam jsou nejlépe informováni o potřebě v místě. Pomoci bude třeba po dlouhou dobu, takže bude třeba i značné vytrvalosti, než se aspoň část škod podaří odstranit. Kdo viděl důsledky povodni na místě a slyšel, jakou hrůzu prožili a jak zle jsou na tom ti, jejichž dům se zřítil, pozbyli všechno a byli rádi, že zachránili aspoň holý život, nebo ti, jejichž dům zůstal stát, ale byl natolik zaplaven, že jeho vybavení není kpotřebě, tomu je zřejmé, že se tito lidé, obzvláště starší, dostali do situace, kterou bez pomoci jiných nejsou schopni zvládnout. Je mnoho těch, jejichž dům není pojištěn proti následkům přírodních katastrof, toto pojištění není totiž povinné ze zákona jako např. ve Švýcarsku. Ale většina nemá ani pojištěni domácnosti, které by krylo náklady aspoň na část nového vybavení ani nemá žádné prostředky, aby se vybavili nejnutnějším k životu. Komu co patřilo? Tisíciletá voda nám připomněla, co vše se může stát, jak je člověk nepatrný ve srovnání s neovladatelným živlem a jak snadno může být smeteno jeho celoživotní dílo i život sám. Pocit malosti lze kompenzovat jen solidárností, která je přírodě většinou naprosto cizí a váže se jen k člověčenství. Na paměti by měl každý člověk mít především to, že i v případě povodně je výhodnější být odesilatelem pomoci než jejím příjemcem. Žádná pomoc totiž nemůže být tak velká, aby kompenzovala hrůzy, jež povodeň tisícům lidí způsobila, aby vrátila lidem hodnoty, o něž byli připraveni. I dnes platí, že kdo rychle dává, dvakrát dává. Lidská dobročinnost dostala příležitost, aby se projevila. Zatopené domovy a velké materiální škody daly impuls mnoha organizacím i jednotlivcům, aby otevřeli svou štědrou náruč. A tak byla v Olomouci k mání zadarmo nejen Dobrá voda, ale i banány a jiné zboží. Vše bylo rozdáváno potřebným. Hanácké noviny 15.7.97, Bohumír Kolář, kráceno Povodně zasáhly střední Evropu Rudolf Němeček Povodně dosud nezaznamenaného rozsahu zpustošily zejména na Moravě rozlehlé oblasti Jeseníků a Beskyd, povodí řek Moravy Bečvy, Ostravice, Odry a jejich přítoků, rovinaté prostory střední a jižní Moravy. Povodeň způsobila škody v okolí Hradce Králové a povodí Labe, na Slovensku na Kysuci a na jihu u řeky Moravy, v Polsku v celém Slezsku v povodí Odry a Nisy a v oblasti kolem Odry na polsko-německé hranici. První škody byly 3 [pageend4]zpravodaj 8a/97 hlášeny v neděli 6. července a ještě po 14 dnech zůstávají některé dříve zatopené části pod vodou a záplavová vlna se pohybuje dál zejména na dolním toku Odry. Strávil jsem několik dní v postižených oblastech Olomouce a Přerova, mluvil s lidmi o prožité hrůze z povodně a o neveselých výhledech do budoucna, ale také i o odhodlání překonat obtíže. Nutným předpokladem je dlouhodobá pomoc, protože vlastními silami je schopen jen málokdo vybudovat alespoň zčásti to, co pozbyl. Zatím co na dolních tocích řek měly povodňové štáby a obyvatelé přece jen čas se lépe připravit, na severní a střední Moravě nečekaně překvapil příval vody obyvatele často i ve spánku s katastro- fálními následky. Zborcené domy, desítky mrtvých a pohřešovaných. Čety hasičů, policistů z celé republiky, vojáků - do služby bylo navíc povoláno několik tisíc záložníků - a četných dobrovolníků zachraňovaly do vyčerpání na člunech, helikoptérami, vojenskými obojživelnými a nákladními vozidly ty, kteří se nemohli vlastní silou z přívalu osvobodit, zejména starší lidi a děti. Teprve nyní je navazován kontakt s některými vesnicemi odříznutými v horách, které byly nepřístupné i pro helikoptéry, lidé tam zůstali bez zásobování po řadu dní. Několikadenní silné vytrvalé deště od soboty 5. července, kdy spadlo až 500 litrů vody na čtvereční metr - v zemi, kde průměrné celoroční srážky jsou mezi 600 až 1100 litrů na čtver. metr - měly za následek nárůst vody v řekách na 20 až 30ti-násobek obvyklého průtoku. Tolik nebylo schopno odvést žádné koryto řek a voda si hledala cestu celou šířkou údolí v horách a níže položenými místy v rovinách. Kde byl v horách silný proud, smetl vše, co mu stálo v cestě, silnici, dráhu, domy. Kde se dále v rovinách voda rozlévala do šířky, podemlela a podmáčela základy domů, mnohé z nich, převážně rodinné domy, se zřítily. Konstrukce panelových domů v sídlištích, i když se zatopenými sklepy nebo přízemím, naštěstí poškozeny nebyly. Ve městech a vesnicích přestaly fungovat vodovody a kanalizace, přerušena byla dodávka proudu a plynu, vyřazeny byly telefony. Lidé v zatopených oblastech zůstali na začátku bez pitné vody a potravin, delší dobu potom ještě bez proudu a telefonu a tedy bez informací, co se děje. Telefonní spojení zůstává na mnoha místech ještě přerušeno. O dění mohla informovat jen transistorová radia dokud stačily baterie. Velké povodně se opakují, tak velké jako tyto však zaznamenány nebyly. Že napáchaly ale takové škody, k tomu podstatně přispěly zásahy do krajiny zvláště v posledních desetiletích: v horách menší schopnost zadržovat srážky zejména v jehličnatých lesích, navíc poškozených nečistým ovzduším; v nížinách rozorání mezí, vysušení mokřin, vykácení stromořadí podél polních cest, napřimování koryt řek a jiné necitlivé zásahy. 4 [pageend5]zpravodaj 8a/97 Celkové škody není možné zatím odhadnout, jejich součet může být větší než 50 miliard korun. Katastrofa nezůstane bez vlivu na postavení republiky, ale mohla by být zároveň vzpruhou pro mobilizaci sil při obnově, zatím ne vždy využitých, pro dokončení transformace na solidním základě a tak dlouhodobě vykázat i pozitivní stránky. V poválečné době zbyla z Německo hromada sutin s miliony uprchlíků, lidé žili ve sklepních děrách. A jaké je Německo dnes? Některé části z povodní postižených oblastí vypadají jako by je přešla válečná fronta. Po obnově by mohly vypadat ještě lépe než před tím, bude záležet na celonárodním úsilí. Pro ubytování osob, kterým voda vzala střechu nad hlavou bylo navrženo využít volné byty v nepostižených oblastech, u starších občanů použít volná místa v domovech důchodců nebo v pečovatelských domech. Jednou z možností je pronájem montovaných domků, kde cena na jednu bytovou jednotku vychází asi na 500.000 korun. Peníze k pořízení bytu by měly být získány pomocí státu, hypotéčním úvěrem a vlastními prostředky občanů. Vláda se usnesla na řadě protipovodňových opatřeních - ministři vnitra, obrany a životního prostředí působili v ústředním krizovém štábu v Olomouci - a na materiální a finanční pomoci postiženým povodní. Zatopené oblasti navštívili v prvních dnech předseda vlády, předseda parlamentu, prezident a řada dalších politiků. Pro okamžité odstraňování následků záplav a na střednědobé výdaje schválila vláda stamilióny korun, poslanecká sněmovna uvolnila ze státních finančních aktiv 900 miliónů korun. Pět miliard korun má být uvolněno z prostředků zbylých z malé privatizace a dalších 5 miliard má vynést emise vládních dluhopisů. U té by se jednalo o dobrovolnou půjčku obyvatel i firem zúročenou na 15 let 12 až 13 procenty pro firmy a o něco více pro fyzické osoby. Vláda podpoří obnovu bytového fondu a postižené podniky a podnikatele. Je snaha, aby veškeré administrativní procedury, týkající se poskytování podpor, vyplácení pojistného a pod. probíhaly nebyrokrati- cky. Mnozí občané pozbyli i osobní doklady, tyje třeba urychleně nahradit. Byl jmenován vládní zmocněnec pro povodně, tj. pro likvidaci škod a pomoc postiženým - je to dosavadní ministr životního prostředí Jiří Skalický, který vedl Ústřední protipovodňovou komisi.. Obnovu zničeného domu nebo bytu podpoří vláda jednorázovou dotací 150.000 korun a bude poskytnuta 201etá půjčka až do výše 850.000 korun s odkladem splatnosti na tři roky a 4procentním úrokem. Na půjčku by dala vláda garanci, nově vybudovaná nemovitost by tvořila zástavu na poskytnutý úvěr. Opravy částečně poškozených domů by měly být hrazeny z fondů oprav a modernizace. I taková výhodná půjčka bude pro mnohé nedostupná, protože předpokládá měsíční zatížení na úroky a amortizaci asi 6000 korun, to budou moci krýt jen rodiny s vyššími příjmy. Pro pensisty, kteří ztratili všechno, co celý život budovali to nebude zřejmě řešení jejich situace a bude nutné hledat další možnosti.. Foto ČTK [pageend6]zpravodaj 8a/97 Obrovské škody vznikly na silnicích a drahách. Ostravský těžký průmysl - doly, hutě, koksovny, chemie, značná část provozů musí pracovat nepřetržitě a je odkázána na plynulý přísun a odsun materiálu a produktů - byl ohrožen ve své podstatě přerušením železniční dopravy, voda způsobila ohromné škody dodavatelům i odběratelům. Vždyť na Ostravsku je soustředěna více než čtvrtina veškeré nakládky Českých drah. Povodně připravily o život 48 lidí. Jejich památka byla v celé České republice uctěna minutou ticha. Podle údajů asi do 24.7. bylo zatopeno 536 obcí, 2360 domů se zřítilo úplně, 19.000 domů bylo zatopeno. Mnoho dalších ze zatopených domů bude nutno strhnout. Rozsáhlé plochy byly zaplaveny v jihozápadním Polsku a ohrožena velká slezská města včetně Vratislavi. Ještě téměř po 14 dnech od vydatných dešťů na Moravě postupuje záplavová vlna dál na dolním toku Odry podél polsko - německé hranice. Přestože byly zpevňovány a zvyšovány ochranné hráze - 10.000 vojáků a tisíce dobrovolníků ukládalo nepřetržitě pytle s pískem na zpevnění hrází a na ochranu ve městech a vesnicích - protrhla voda na několika místech hráze zejména severně od Frankfurtu nad Odrou a zatopila rozsáhlé plochy. Úsilí nebylo přesto zbytečné, ohrožení obyvatelé mohli být včas evakuováni, nikdo nezahynul. Konec stále není v dohledu, očekává se další vlna, vyvolaná dešti i tím, že se na hořejším toku vrací voda ze zatopených oblastí do řeky. Další evakuace může být třeba. I pro Německo a Polsko je to katastrofa celonárodního dosahu. Řeka Morava zaplavila po protržení hráze celé město Uherské Hradiště. Stále je pod vodou část Napajedel, kde voda z nížeji položených oblastí, než je řeka, nemá kam odtékat. Zastaven byl provoz v továrně na pneumatiky Barum, ve Fatře a továrně na letadla Moravan. Městu Hodonín se příval naštěstí vyhnul, před tím bylo evakuováno tisíce osob, voda si našla jinou cestu zaplavením níže položených polí a lesů okolo města. I když Česká republika vyvíjí ohromné úsilí na odstranění škod, způsobených povodní, po delší dobu bude doznívat mnoho lidských tragédií a utrpení. Tu může hrát roli i pomoc krajanů v zahraničí. Kromě cílené materiální pomoci potřebují lidé účast a vědomí, že nejsou ponecháni sami sobě. Psychické škody jsou stejně vážné jako škody materiální. Během zátop se krátkodobě projevily i negativní stránky lidského jednání, rabování, předřazování potravin, zneužívání pomoci těmi, kteří ji nepotřebovali. Tyto jevy však díky odhodlanosti občanů, ráznějším zásahům úřadů, policie a vojáků byly ojedinělé. Šířily se poplašné zprávy, často nekriticky přebírané, hledali se viníci v řadách správy měst a obcí. Nyní půjde o to, aby byla poskytována pomoc skutečně potřebným a nedocházelo ke zneužití prostředků, určených na obnovu. Ve dnech katastrofy se projevila obětavost, solidarita a přímá účast občanů na záchranných akcích. Při tom kriticky a často tvrdě lidé posu- 6 [pageend7]zpravodaj 8a/97 zovali, jak obstáli ti, kteří řídili a zajišťovali záchranné práce, zejména volení zástupci. Ukázalo se, jak jsou všichni odkázáni jeden na druhého. Když aktivita, obětavost a přímá účast v dobách zlých dokáže často divy, měla by být vhodným způsobem uplatněna nejen na odstraňování následků katastrof ale také v běžné denní správě demokratické společnosti. Ani Slovensku sa povodne nevyhli Hoci júlové záplavy na území Slovenska nemožno svojím rozsahom porovnať s katastrofou, ktorá postihla Pofsko, Nemecko a Českú republiku, aj tu bolo vyčíňanie živia jedno z najhorších v tomto storočí. V čase, ked tisícky občanov Moravy zápasili už nielen o svoj majetok, ale aj o holý život, slovenské toky sa len pozvoľna začali dvíhať. Najskôr Kysuca, potom Váh. Prvý začal volať o pomoc Žilinský kraj. Obec Krásno nad Kysucou zaliala voda do výšky jedného metra. V pondelok 14. júla sa v Žiline stratil sedemročný chlapec. Až na druhý deň dostal ktosi nápad privolať požiarnikov do podozrivého rozostavaného objektu obchodného domu na Platanovej ulici, ktorého pivničné priestory, ako mnohé v susedných budovách, práve v pondelok až do výšky dvoch metrov zalial príval mútnej vody. Po jej odčerpaní sa zlá predtucha potvrdila - telo utopeného chlapčeka bolo naozaj tam. V čase, ked skaza z rieky Morava na Slovensko ešte nedorazila, vlaková doprava medzi Českom a Slovenskom bola takmer úplne zastavená. Pre automobily slúžil už len jediný hraničný prechod - v Lanžhote, ktorý však náporu kapacitne nestačil. Besniaca Morava napokon ukázala prstom aj na Slovákov. Na celom pohraničnom toku bol vyhlásený tretí stupeň povodňovej aktivity a obce na Záhorí - Brodské, Kopčany a Katov, museli byť evakuované. Hladina Dunaja v Bratislave sa zdvihla postupne až na rekordné hodnoty tohto storočia. Situácia na celom úseku Moravy bola 23. júla vzhľadom na možnosť pretrhnutia podmáčanej hrádze kritická. Hladina rieky dosiahla 441 centimetrov a na celom jej toku zostával v platnosti 3. stupeň povodňovej aktivity. Rovnaký stupeň bol aj na dolnom úseku Váhu a Dunaja. Kedže ochranná hrádza na Morave začala povoľovať a objavovali sa čoraz väčšie priesaky, bolo potrebné pripraviť na evakuáciu aj obce Malé Leváre, Gajary, Sucho- hrad, Jakubov, Záhorská Ves a Vysoká pri Morave. V Záhorskej Vsi už voda zaplavila pivnice domov a množstvo záhrad. Príval v noci odtrhol časť komunikácie na štátnej ceste medzi obcami Sobotište a Turá Lúka. Rieky na východnom Slovensku nezaostávali. Hornád sa vylial z koryta pri obci Seňa nedaleko Košíc. Vody Popradu a Slavkovského Potoka vyhnali v noci z domov obyvateľov Matejoviec. Len v tejto obci vyčíslili živlom spôsobenú škodu na 9 miliónov korún, o milión viac si vyžiadajú rekonštrukčné práce v obci Tichý Potok. V Prešovskom kraji majú ťažké srdce na Torysu, ktorá tam spôsobila škody za približne sto miliónov. S výnimkou Dunaja, Latorice a Bodrogu zaznamenali 24. júla na všetkých slovenských tokoch mierny pokles hladín. Búrkové počasie a neistá prognóza poveternostnej situácie na najbližšie dni však nepripúšťali prílišný optimiziftus. Doposiaľ odhadnuté škody spôsobené povodňami na Slovensku prevyšujú dve miliardy korún. Vláda rozhodla, že tí občania, ktorí utrpeli škodu presahujúcu 100 000 Sk, dostanú jednorázovú finančnú pomoc vo výške 30 000 korún. (co) 7 [pageend8]zpravodaj 8a/97 Ohlasy z tisku o zátopách Situace v nejhoršich dnech připomínala do určité míry dny po okupaci v srpnu 1968: když povodňové štáby ztrácely kontakt v zatopených místech, byly vyřazeny redakce a tiskárny místního tisku, nešel proud, doprava přerušená, nefungovaly telefony, zásobování, ohrožení byli evakuováni, tehdy se uplatňovala vynalézavost lidi, v nouzových podmínkách byly vydávány informační zprávy a roznášeny osobné po městech zdarma nebo dány k dispozici na místech, kam byl přístup. Např. v zatopeném Přerově vyšlo již ve čtvrtek 10. července nouzově mimořádné vydáni Nového Přerovska s informacemi o průběhu povodně, různými důležitými pokyny a informacemi, seznamem osob evakuovaných v náhradních ubytovnách. V Olomouci vydávala Česká katolická charita Povodňový zpravodaj s podobným obsahem. Regionální noviny vydávaly zvláštní vydání. „Bystřička se neprotrhla“ Krizový štáb v Přerově popřel, že by se přehrada na Bystřičce protrhla nebo že by byla vypuštěna, což podle různých fám mělo způsobit přívalovou vlnu. Její kapacita však byla záhy naplněna a voda se přes ni přelila do všech stran, takže se vlastně odtok z nádrže rovnal přítoku. Evakuace Troubek Ještě ve středu v noci pokračovaly záchranné akce v Troubkách, které byly povodňovou katastrofou zasaženy vůbec nejvíce. Druhý den záplav, tedy v úterý byla z Troubek, kde žijí přibližně dva tisíce obyvatel, vrtulníky přepravena zhruba tisícovka lidí, ve středu pak dalších asi 300 lidí. Přeprava vrtulníky byla ukončena ve středu večer, dále pokračovala evakuace nákladními vozidly a autobusy. Záchranářům komplikovali práci občané, kteří odmítali opustit své domovy dokonce i v ohrožení života. Občané byli evakuováni do všech sedmi hlavních středisek v okrese a jména osob v nich ubytovaných najdete na poslední straně.... Nové Přerovsko, mimoř. vyd., čtvrtek 10. 7.97 Troubky ve dnech 8. až 10. července Hlášeni obecního úřadu jsme slyšeli až když už jsme se v ní brodili, hlásili že se blíží voda od Přerova, jenže ta už ve skutečnosti tekla naší ulicí, říkají manželé Mlčochovi. Byli evakuováni až mezi posledními, takže ve vodou zdemolované obci strávili dvě hrozné noci. Teprve ve středu odpoledne se ze svého ještě po pás zaplaveného domu dostali verandou do záchranného člunu. Čtyři jsme veslovali vší silou k obojživelnému transportéru, ale silný proud nás stále strhával zpět a transportér se zase nedostal až k našemu domu. Ještě před tím celou dobu pozorovali policejní vrtulníky signalizující vojenským helikoptérám, kde všude jsou na střechách lidé. Pomáhalo nám vědomí, že záchranáři o nás vědí. My jsme si zase uvědomovali, že jinde jsou v tu chvíli potřebnější. Sám projevil značnou dávku stateč8 [pageend9]zpravodaj 8a/97 nosti, když, ač sám v nebezpečí, upozornil zachránce, že v sousedství jsou bez potravy dvě děti, třináctiletá dívka a pětiletý chlapec, kteří potřebují pomoc naléhavěji, než on a jeho žena. V důsledku toho setrvali Mlčochovi až do konce evakuace. Ještě nyní trpí oba traumatem z prožitých událostí, Nemohou v noci usnout, mají pocit, že se dusí a v uších slyší hučení vody jako pod splavem. Ivo Matějka, Hanácké noviny, 15. 7. 97, kráceno Povodeň prověřila armádu Během povodňového týdne již potřetí navštívil ústřední povodňový štáb ministr obrany Miroslav Výborný. Podle jeho slov odvedlo více než 8000 nasazených vojáků během posledních dnů obrovský kus práce: Vojáci zachránili stovky lidských životů. Je jistě dobré, když ministr obrany hodnotí armádu dobře. Je ale lepší, když její práci dobře hodnotí lidé. Myslím, že řada lidí během posledních dnů poznala, že česká armáda je schopnou složkou státu. Povodňový zpravodaj č. 6, 15.7.97, Česká katolická charita, Olomouc Olomouc - Černovír Slavomír B. ze Stratilovy ulice byl evakuován s manželkou a synem do Základní školy: Před vodou nás odvezli vojáci na loďce. Když se k nám povodeň vřítila, manželka upadla a poranila se na hlavě. Dnes jsem se byl v našem byte podívat. Je úplně zničený, všude smrad, bahno a voda. Podlaha a topeni se budou muset vyměnit. Budeme tady muset zůstat tak dlouho, dokud to půjde. Manželka i syn jsou nemocní. Nevím, kde na opravy vezmu. Už tak jsme žili z ruky do úst. Marie K. z Jablonského ulice v Čemovíře byla evakuována do ZŠ: "V úterý večer pro mě přijel syn a já jsem s ním odmítla odjet. Mám 64 let, nic takového jsem dosud nezažila, ani jsem nevěřila, že se taková hrůza může stát. V pět ráno mě evakuovali vojáci, v našem domě zůstala 881etá paní a 501etý muž. V Černovíře je prý spoušť, syn se snachou mi říkají, ať tam vůbec nechodím, že náš dům je podemletý a mohl by se zřítit. Zatím jsem tady, potom půjdu k synovi. Když tu byl poslanec Dostál, řekla jsem mu: Když se vozí zmrzlina, vyřvává se a troubí. Ale tato katastrofa, která se dala předpovědět, nám včas sdělena nebyla. Já a mnoho dalších si myslí, že škodám a hrůzám se dalo z poloviny lepší informovaností zabránit. Já sama jsem si s sebou stačila vzít jen kousek chleba a léky. * Olomoucký puls, zvláštní vydání, 15.7.1997 Ostrožská Nová Ves. Čtyřtisícová obec nedaleko Uherského hradiště je stále zatopena. Sklep máme plný vody. Hodila jsem tam aspoň desinfekci, hnije to, voda je špinavá a smrdí. Všude plavou krysy, popisuje 41 letá J. P. Ve velké části vsi se voda drží až do dvoumetrové výše, zatopeno je 150 domů. Dům mám pod vodou a možná, že se mi za chvíli úplně zboří, při pohledu na domek se K. V. neudržel a rozplakal se. Po silnici a náměstíčku ani stopa, vše je pod vodou. DNES, 16.7.97 Člověk může rozumně jednat, až když se zbaví stresu kdo se vrátí do zdevastovaného příbytku a má z něj znovu vytvořit domov, je psychicky vyšinutý z rovnováhy. Utrpení při živelných katastrofách vede k otupělosti nebo naopak přecitlivělosti. Lidé zkrátka neuvažují soudně, a je proto usměrňovat třeba jejich chování jednoduchými radami, které ostatním mohou připadat i směšné, říká vedoucí brněnského centra Státního zdrav, ústavu J. Ruprich. Ten měl možnost loni ve Spojených státech sledovat, jak se tam vypořádávají s následky hurikánu a přivezl i zkušenosti ze zvládání záplav. Je žá- 9 [pageend10]zpravodaj 8a/97 doučí, aby si člověk vytvořil nejprve základní podmínky pro hygienický způsob života, tedy mít kde se umýt, jíst a spát. Lidé nedají svůj příbytek dohromady přes noc. Důležité je pamatovat na odpočinek a fyzicky se neničit ve snaze mít všechno rychle v pořádku. Lidem se uleví, když se mohou v těžkých chvílích vypovídat, a to nejlépe u odborníka. Dospělí by se měli také snažit být většími hrdiny před svými dětmi. Ty jsou na tom spolu se starými lidmi nejhůře. Chování v krizové situaci bude pro děti modelem do budoucna. Smůla nebo ztráta paměti? Určitá varování, že by oblast České republiky mohla postihnout katastrofální povodeň, bylo možné zaznamenat už v uplynulých letech; ve Francii a v Německu se rozsáhlé záplavy staly v poslední době téměř pravidlem a např. Rýn zažil v r. 1995 stoletou vodu během několika měsíců dvakrát. Průměrné teploty a srážky se nemění, ale dochází ke změnám v jejich rozdělení. Můžeme tedy očekávat více extrémů. Odvykli jsme katastrofám. Naši předci měli vyvinutější smysl postarat se nejprve o přežití a až v druhé řadě o nadbytek. Současná generace přestala vnímat ohrožení života a soustředí se víc na to, jak žít. Člověk přestal brát v úvahu určité meze, ohraničující lidské možnosti. Podobné přírodní katastrofy se opakuji jednou za 50 až 100 let, ale lidská paměť pracuje s měřítkem sotva třicetiletým. Lidé zastavují říční údolí. Cesta k nápravě? Je třeba změnit přístup k využívání krajiny. V horských a podhorských oblastech přeměnit lány na drobnější pozemky protkané mezemi, remízkami a malými vodními nádržemi, které by zbrzdily odtok vody a dokázaly by ji schovat pod zem. Jakékoliv gigantické dílo ochrání jen část krajiny, účinná prevence spočívá ve spoustě drobných opatření. Vysušili jsme rybníky, proti 18. století je jich pouhá osmina. Napřímili jsme a vydláždili stovky kilometrů potoků a řek. Ještě v minulém století byl nástup povodní pozvolný, voda lépe vsakovala, rozlévala se do slepých ramen a mokřadů, po pobřežních stráních se táhly pastviny, které vodu vsakovaly a na kopcích rostly smíšené lesy, které zadrží dvakrát víc vody než jehličnaté. Již existují dvě vládní koncepce: Program péče o krajinu a Program revitalizace říčních toků. Jde o to, aby voda nestékala po svazích jako po střeše. Jedno z nej důležitějších opatření je odstranění nerůznějších skladů, garáží, králíkáren, kůlen a plotů, kterými je dnes poseta většina záplavových území. Při povodní se taková kůlna někde vzpříčí a vznikne další záplavová vlna. Podle hydrologů by však letošní povodeň nedokázala odvrátit žádná lidská snaha, opatření, která by zabránila letošní katastrofě, neexistují. Sledování oblačnosti ukázalo, že se nekonečné lijáky točily stále nad jedním místem. Tak vytrvalé deště by způsobily katastrofu i v idylické krajině 17. století. Marek Šálek, Magazín DNES, 17.7.97, kráceno. 10 [pageend11]AZB 8048 ZÜRICH PP / Journal CH - 8048 ZÜRICH Postretouren an: ZPRAVODAJ, Postfach 12, CH - 5233 STILLI, Switzerland zpravodaj Časopis Čechů a Slováků ve Švýcarsku. Časopis Čechov a Slovákov vo Švajčiarsku. Vychází měsíčně. Vychádza mesiačne. Zeitschrift der Tschechen und Slowaken in der Schweiz. Monatszeitschrift. Vydavatel: Svaz spolků Čechů a Slováků ve Švýcarsku. Zväz spolkov Čechov a Slovákov vo Švajčiarsku. Redakce: Ladislav Křivánek Allée des Chênes 1, CH -1723 Marly telefon 026 / 436 45 69 Administrace: Zpravodaj Postfach 12, CH - 5233 Stilli Rudolf Němeček, telefon 056 / 284 25 15 večer Tiskárna: Druckerei Milan Cimburek Badenerstr. 698, CH - 8048 Zürich telefon 01 / 431 68 78, fax 01 / 432 95 92 mobilní telefon 079 443 04 48 Postcheck-Konto: Zpravodaj, 80 - 70357 -1 Bankovní konto: SKA, CH - 8022 Zürich - Rathausplatz, Zpravodaj 634699 - 71. Podepsané články nemusí vždy vyjadřovat názor redakce. Nevyžádané rukopisy se nevracejí. Celoroční předplatné: ve Švýcarsku................................SFr. 40.- V Evropě........................................SFr. 45.- zámořl (letecky)........................... SFr. 50.- Česká republika, Slovensko:..... SFr. 20.- při placeni z ciziny příbuzným, známým v ČR, SR. Objednávky přímo z ČR a SR: Možnost placení v Kč, výše předplatného v dohodě s administrací. Ceny inserátů: celá strana.....................................SFr. 380.- 1 / 2 strany.....................................SFr. 190.- 1 / 3 strany.....................................SFr. 130.- 1 / 4 strany.....................................SFr. 100.- 1 / 6 strany.....................................SFr. 70.- 1 / 8 strany.....................................SFr. 55.- M.O. za 1 řádek. .SFr. 7.- Texty inserátů nejpozději do 20. v měsíci na adresu administrace. Slevy při opakování. Objednávky Zpravodaje a inseráty zasílejte výhradně administraci (nikoliv redakci nebo tiskárně): Zpravodaj, Postfach 12, CH 5233 Stilli Pazdera Naše firma je Vám denně k dispozici Již po dvě desetiletí na adrese: Kreuzplatz 20. 8008 Zürich. Schweiz, (g) 01 - 932 32 22, Fax 01 - 932 52 03 POJIŠTĚNÍ NÁVŠTĚV Jistě Vám přijde vhod možnost uzavřít výhodné pojištění na nemoc, úraz, úmrtí, event, převoz nemocného či zemřelého na náklady pojišťovny [pageend12]