VĚSTNÍK Čas přináší hoře. Léta plynou a zdánlivé se nic neděje. Ptáte-li se, řeknou vám mnozí z krajanů, že potřetí již jsou vybízeni, aby pomohli vlasti svých předků a že už toho začínají mít dost. Uslyšíte dokonce o mnohých exulantech, kteří již přestávají pomalu věřit, že budou pochováni v téže zemi, kde se narodili. Vidite stesk, únavu, nezájem — a pak už nic. Čas však nepřináší pouze hoře. Čas přináší též novou naději a nové úkoly. Povězme si tedy, v čem dnes spočívají naše naděje a v čem spočívají naše úkoly. Dnes vidíme, že se Sovětský svaz dostává do opravdových nesnází. Rudá Čína ohrožuje sovětské vedení ve světovém bloku komunistických států. Komunistické pronikání na Střední východ, do Afriky a jihovýchodní Asie se značně zpomalilo. Státy, nově vznikající z bývalých kolonií nejsou ochotny přijímat sovětské poručnictví. Tak zvané kapitalistické země se nezhroutily, jak to komunisté slibovali, ale naopak západní souručenství svobodných národů stále sílí. Hospodářské obtíže sovětského bloku trvají a leckde se prohlubují. V porobených národech pokračuje nezájem o komunistický režim či nespokojenost se stávajícím řádem. A ze všeho snad nejdůležitější jest toto: ani po tolika letech komunistické nadvlády se nepodařilo v Rusku či v satelitech předělat lidskou přirozenost. Nepodařilo se převychovat byť i jen tu nejmladší generaci a vytlouct jí z hlavy a ze srdcí touhu po svobodě, pravdě a spravedlnosti, touhu po svobodném styku s vnějším světem, touhu po soukromém vlastnictví a svobodném podnikání. Naopak — dobře víme, že u nás v Československu stárnoucí generace odevzdala generaci nejmladší neporušený odkaz víry a lidství. Komunismus jako nauka i Sovětský svaz jako velmoc jsou v úzkých a dnešni vládci Kremlu jsou si plně vědomi všech svých neúspěchů. Změnila snad proto sovětská vláda konečné cíle své politiky? Nikoli. Konečný cíl sovětské vlády se v ničem nezměnil a je stále týž. Směřuje к zničeni svobodné společnosti а к nastolení světového komunismu. Je však samozřejmo, že si sovětská vláda za dnešní povážlivé situace chce usnadnit plnění tohoto svého úkolu. Proto změnila svoji metodu. Z nutnosti tedy chce dnes sovětská vláda utišit vlny odporu doma a uspat bdělost svobodného světa. Proto je ochotna к dočasným ústupkům. Je ochotna vyvolat zdání mezinárodního uklidněni v poměru к západním mocnostem uzavíráním dohod pochybné věrohodnosti. Je ochotna vyvolat zdání větší svobody doma poskytováním nezaručených úlev vlastním lidem i porobeným národům. Jako v minulosti již vícekráte, spatřujeme i nyní nový přelud dělné mezinárodní spolupráce a přelud vnitřní liberali- sace. My válku nechceme a proto vítáme dočasnou mírumilov- nost Sovětského svazu. My známe cenu ztracené svobody a proto vítáme každý náznak vnitřní liberalisace. Vždyť se tímto vývojem snad přece alespoň na chvíli našim lidem uleví a toho si ze všeho přejeme nejvíce. Úhrnem tedy pravíme, že nejen věrnost domova, nejen nová síla západní Evropy, nejen stálost Ameriky, ale do jisté míry i změněná taktika Sovětského svazu je nám důvodem к obezřetné naději. Tato naděje však není vším, co přináší nám dnešek. Máme též nové starosti. Vždyť přes všechno zdání úlevy a uklidnění ohrožují konečné úmysly sovětské vlády stále stejnou měrou svobodná zřízení naší americké společnosti, ohrožují vnější bezpečnost Spojených států a ohrožují naději na osvobození porobených národů. Vždyť Sovětský svaz při zdánlivě mírových námluvách zvyšuje své úsilí o vnitřní rozleptám Spojených států a o rozložení Atlantického souručenství. Vždyť Sovětský svaz stále doufá ve zmalátnění naší vojenské pohotovosti, v oslabení naší hospodářské moci a v úpadek naší mravní síly. A pozor! Sovětský svaz chce krom jiného formou vábivého paktu o neútočení získat nepřímý náš souhlas к trvalému rozdělení Evropy ve dvě části: v část západní, kde svoboda bude trvale ohrožena, a v část východní, kde svoboda bude trvale potlačena — a to vše s našim schválením! Dosavadní vývoj nám sice dává trochu naděje, ale slepými se proto nestaneme. Nepřipustíme, aby se veřejné mínění Ameriky dalo oklamat přeludem, že vše je v pořádku, že nám nehrozí žádné nebezpečí a že náš lid doma je se svým osudem spokojen. Vítáme dočasné uklidnění mezinárodního napětí, ale ve své bdělosti nepolevime, dokud Amerika bude ohrožena zvenčí. Těšíme se z každé sebemenší úlevy v Československu, doufáme v její trvalost, ale přesto nepolevime, pokud si lid v Československu i ostatních porobených zemích nebude moci zcela svobodně rozhodnout o svém vlastním osudu. Nic jiného nás nesmí uspokojit. Neznáme náhrady za svobodné volby. Aby se Amerika nedala uspat a nepřišla ve spánku o všechno, aby náš lid doma mohl v dohledné době opět svobodně volit — o to usilujeme а к tomu potřebujeme bdělosti a pomoci vás všech. Takový je tedy náš úkol. V minulosti čas přinášel nám hoře. Dnes přináší čas nové naděje a nové starosti. V budoucnu, až naplní se čas, zvítězí Pravda. Tak pevně věříme! DR. FRANTIŠEK SCHWARZENBERG. ČESKOSLOVENSKÉ NÁRODNÍ RADY AMERICKÉ. Číslo 113 Července-srpen 1963 NADĚJE A ÚKOLY DNEŠNÍ DOBY. MEMORANDUM CSNRA O SOVĚTSKÉM KOLONIALISMU. Zatím co vlivem barevných národů Afriky věnují Spojené národy velkou pozornost a velké úsilí odstranění posledních evropských držav v Africe, sovětský kolonialismus a vykořisťování porobených národů v Evropě nejsou ve Spojených národech příliš kritisovány. Proto memorandum Československé národní rady americké zástupci USA ve Spojených národech Adlai Stevensonovi o nutnosti rozšířit dekolonizační proces i na sovětskou mocenskou sféru bylo včasné, potřebné a záslužné. Je potěšitelné, že tomuto memorandu byla věnována vážná pozornost celou řadou senátorů a kongresníků, kteří dopisy předsednictvu Rady vyslovili svůj souhlas a svou ochotu ujmout se věci potlačova- [pageend1]VESTNÍK July-August 1963 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—EMILIE WELCL Office: 4125 West 26th Street, Chicago 23, Illinois Second class postage paid at Chicago, Illinois ných národů v Evropě. Někteří senátoři a kongresníci pak na nutnost “dekolonizace Evropy” upozornili přímo na půdě kongresu. Učinil tak zvláště člen kongresu Edward J. Derwinski ze státu Illinois, který ve své vzpomínce na podmaněné národy otiskl jako část svého příspěvku do oficiálního “Congressional Record” memorandum Čsl. národní rady v celém znění, poněvadž správně upozorňuje na tragický osud Československa a ostatních podmaněných národů, kterým jsou upírána základní lidská práva, vyhlášená Spojenými národy. Národní rada ve svém prohlášení také cituje slova presidenta Kennedyho ke Shromáždění Spojených národů v roce 1961, kdy žádal, aby se debatovalo o kolonialismu všude, kde se vyskytne, a tedy také v komunistickém impériu. Další významný projev к otázce porobených národů učinil člen kongresu Paul B. Dague ze státu Pennsylvania. Zatím co Spojené státy projevily neobyčejnou účast к osamostatnění Konga, Indonésie, Britské Guiany i Angoly, podpora věci porobených národů evropských je letos méně energická a bázlivější nežli roku předešlého. Mr. Dague varoval před důvěrou v komunistické závazky, které jsou na přiklad v Laosu porušovány prakticky v téže chvíli, co jsou podepisovány, a před tendencemi obrátit se zády к zotročeným národům, jejichž jediným proviněním je, že milují svobodu a žiji vedle obrovského souseda, který svobodu potírá. Mr. Dague ukončil svůj projev slovy: “Musíme doufat, že občané porobených národů tak jako ti, kteří z těchto národů pocházejí a žijí mezi námi, si uvědomí, že jsme stále zde a že jim chceme pomoci.” Na memorandum Rady odpověděli z kanceláře vyslance Adlai Stevensona ze Spojených národů dále senátoři John J. Williams, Edward V. Long, Hubert H. Humphrey, kon- gresník Harold R. Collier ze státu Ill., John S. Monagan z Conn. Přirozeně, že došla odpověď od našeho přítele senátora Paul H. Douglas, Frank J. Lausche a Thomas J. Dodd, známých svou velkou činností v senátě v otázce porobených národů. Senátor Dodd připsal na adresu redaktorky American Bulletinu: “Je mi ctí, že jste mě citovala v červnovém čísle Bulletinu. Váš dopis Adlai Stevensonovi v otázce sovětského kolonialismu je výmluvným vyjádřením skutečnosti a upřímně doufám, že naše vláda přijme Vaše návrhy. Jak zajisté víte, já sám jsem učinil podobná doporučeni v minulosti.” Senátor Lausche odepsal: “Děkuji za Váš dopis ze dne 25. června a ovšem za červnový výtisk Amerického bulletinu. Pamatuji si velice jasně na naše setkání loni v Cleve- landě. Velice si vážím vyznamenání, (diplomu od ČSNRA za prokázané velké služby) které mi bylo tehdá uděleno. Článek v Bulletinu o československém vyslanci ve Washing- toně je fascinující a velice informativní. Přečetl jsem si celý Bulletin; že je v něm obsaženo tolik důkladného, potřebného materiálu, zakládám si číslo do českého archivu к použití při vhodných příležitostech. Srdečně Váš, Frank J. Lausche.” PONĚVADŽ společným usnesením senátu a domu representantů schváleným dne 17. července 1963 (73 Stát. 212) kongres oprávnil a pověřil presidenta Spojených států amerických, aby vydal prohlášení, označující třetí týden v červenci 1959 za “Týden porobených národů” a aby vydal stejné prohlášení každého roku až do doby, kdy svobody a nezávislosti bude dosaženo pro všechny porobené národy světa, a PONĚVADŽ věc lidských práv a lidské důstojnosti zůstává obecnou touhou všeho lidstva, PONĚVADŽ není spravedlnosti bez základního práva na svobodnou volbu a PONĚVADŽ tento národ přijal za svůj závazek vůči zásadám národního sebeurčeni a lidské svobody, PROTO JÁ, JOHN F. KENNEDY, president Spojených států amerických, tímto prohlašuji týden, začínající 14. července 1963, za Týden porobených národů. Vyzývám lid Spojených států amerických, aby tento týden oslavil vhodnými projevy a akcemi, a žádám jej, aby se s novou oddaností upsal spravedlivé touze všeho lidstva po národní nezávislosti a lidské svobodě. NA DŮKAZ TOHO jsem к tomuto prohlášeni přičinil svůj podpis a dal připojit pečeť Spojených států amerických. DÁNO ve městě Washington dne 5. července Léta Páně tisícího devitistého šedesátého a třetího, a ve sto a osmapa- desátém roce nezávislosti Spojených států amerických. JOHN F. KENNEDY. 2 • VESTNÍK PROHLÁŠENÍ pr es id en t a SPOJ. STÁTŮ AMERICKÝCH. v ěs t n ík Červenec-srpen 1963 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—EMILIE WELCLOVÁ Úřadovna: 4125 West 26th Street, Chicago 23, Illinois DEAN RUSK, státní sekretář. Tak znějí mohutná slova deklarace Týdne porobených národů, kterým Spojené státy znova dokazují světu, že jsou nositelem jeho nejlepšich ideálů a nadějí. Letos vynaložilo pomýlené i zlovolné zákulisí amerického politického života zvláště velkou námahu, aby ve jménu “nedrážděni” Sovětského svazu byl týden porobených národů pominut mlčením. Ukázalo se, že tyto snahy jsou v této zemi marné, že oddanost amerického lidu a jeho volených zástupců к demokracii, к vládě lidu, lidem a pro lid na celém světě, překoná všechny podobné pokusy. Československá národní rada americká se hrdě hlásí к tomuto úspěchu, protože к němu svým podílem také přispěla. Děkujeme veřejně všem, kdo nám Dři tom Domohli. KONGRES O CAPTIVE NATIONS. Řada členů amerického Domu representantů použila letošního “Týdne porobených národů”, vyhlášeného presidentem Kennedym, aby vzpomněla osudu všech národů, které jsou pod sovětským područím. Nejlepším dokladem o tom je oficiální orgán amerického kongresu “Congressional Record”, který přináší nejen zápisy jednáni z kongresu, nýbrž také celé články, které upoutaly pozornost členů kongresu. Dne 16. července 1963 ujal se slova v americkém Domě representantů poslanec Monagan z Connecticutu, který v obšírném proslovu vzpomněl porobených národů. Na totéž théma promluvili dalši členové kongresu: pí. Kelly a pánové Halpern, Schadeberg, Daddario, Roudebush, Matthews, Multer, Gallagher, Nedzi, Price, Dent, Rodino, St. German, (Dokončeni na str. 10.) [pageend2]Novinářské články, uvažující o významu podepsání smlouvy o zákazu zkoušek atomových zbraní, často končí optimistickými (?) proroctvími, že moskevský pakt povede к skončeni nebo aspoň zmírnění tak zvané studené války. Čteme-li takové věty, z nichž mluvi okatá starost o budoucnost člověka, maně se ptáme, zda si jejich pisatelé někdy definovali, co to vlastně ona nenáviděná studená válka je. Domnívám se, že “studená válka’’ znamená hned dvě zcela rozdílné věci: znamená něco jiného komunistům a něco jiného svobodnému světu. Moskva a komunistický imperialismus ji vede svými vyzvědači, tiskem, rozhlasem a penězi, vede studenou válku jako podvratnou činnost proti svobodnému světu. Chruščov — a tím se liší od komunistické Činy — se vyslovuje pro tak zvanou koexistenci různých sociálních soustav, což má vyloučit atomovou válku. Výslovně však tvrdí, že tato koexistence neznamená skončeni ideologického boje, vždyť znovu a znovu opakuje, že komunismus brzo opanuje celý svět. I po podepsání smlouvy o zákazu zkoušek atomových zbrani podle výslovných přiznání směrodatných komunistů studená válka podle komunistického ražení bude tedy pokračovat, což samo by mělo trochu pokrotit optimismus novinářských úvodníků. Pro svobodný svět pojem “studená válka” znamená něco docela jiného: znamená předně nutnou obranu proti studené a ofensivní válce komunistické a pak znamená naději a pomoc národům, jež komunismus již ujařmil. Obé je přímo podmínkou samé existence svobodného světa. Tisíckrát se řeklo, že svoboda je nedílná, a že zkomunisování Střední Evropy přímo ohrožuje i Spojené státy. Uvědomují si toto všecko pisatelé optimistických úvodníků ? Píší-li tak vroucně o toužebném skončení studené války, nechť také upřímně napíší, že se nechtějí již proti komunistické ideologii hájit a že chtějí porobené národy přenechat jejich osudu! Vždyť přece nemohou být tak naivní, aby se domnívali, že komunismus skončí svou mizernou odrudu studené války, když svobodný svět odtroubí svůj boj za svobodu, tak ušlechtilý a životadárný! Každý slušný člověk musí mít radost z moskevské smlouvy, protože nenávidí válku horkou. Těžko však chápu při- hanu, která se nyní v novinách věší na tak zvanou válku studenou. Jeť přece jasné, že jen vítězství ve studené válce zamezí válku horkou, a že porážka svobodného světa ve válce studené povede к atomové válce — až komunisté budou před branami Ameriky. Studená válka znamená a má nám znamenat vedení boje — a to vedení boje způsobem slušným a čestným — za svobodu člověka, která přece musí být nejvyšším cílem mravného politického usilování. Vedení takové války je současně nejlepším bojem za mír, který není jen neválkou horkou, nýbrž je “ctností, která se rodí ze síly ducha.” Tak mír definoval kdysi filosof Spinoza. Ukončení boje za svobodu by nebylo činem, jímž by Západ projevil silu ducha — bylo by činem ubohého de- faitismu, který vždy — vizme Mnichov v roce 1938 — přímo vedl к válce. Slyším v poslední době často, že ten či onen spolek, ty či ony noviny, se brání, aby “nebyly zataženy do studené války!” Odpovídám, že je hanba, že teprve do ni se mají “zatahovat”, vždyť bylo dávno povinností za svobodu národa bojovat a tedy podle svých sil studenou válku vést. Český a slovenský národ od počátku svých dějin vedl studenou válku za svou svobodu — byť se tomuto boji v různých dobách říkalo různě a jinak. Neúčast na studené válce znamená zradu na odkazu předků, zradu v boji za svobodu, kterou vedl Havlíček jako Božena Němcová, Smetana jako Myslbek, Palacký jako Rieger. I Masaryk vedl studenou válku proti různým formám zla — dříve než začal vést válku horkou. Studená válka není něco neslušného, neslušné je se jí vyhýbat a při dobrém bydlu se vykašlat na osud svých bližních v Československu. Radujme se z moskevské smlouvy o zákazu zkoušek ato- mických zbraní! Přejme si, aby v ní byl počátek obecného odzbrojení, které by odstranilo strašnou možnost atomové vyhlazovací války! Vždy se vyslovme pro život a nikoliv pro smrt. Život v porobě však není životem žádoucím, mír v nesvobodě není mírem, jež je naším cílem. Proto mějme sílu bojovat studenou válku a hrdě se к ní přiznávejme! A pomine-li hrozba atomové války úplně, tím větší silou se studená válka za svobodu musí vést. Vždyť ona konec konců rozhodne, v jakém světě budou žít naše děti a děti našich dětí. LADISLAV RADIMSKÝ. KOMUNISMUS TRAGEDIE ČESKOSLOVENSKÉHO NÁRODA. К Československému dnu vydala Chicagská oblast ČSNRA list s citáty českých a slovenských spisovatelů z III. sjezdu v Praze. Z těchto citátů se čtenář dočte jejich vlastní přiznání, jak dalece komunisté demoralizovali lid a jak rozvrátili jeho podmínky к životu. Chceme zachytit obvinění komunismu komunisty, aby byl o nich záznam mimo hranice Československa. Jejich obvinění je pro nás potvrzením, jak správně jsme informovali krajanskou veřejnost a americký svět o tom, co je komunismus. Dopište si o výtisky těchto citátů, zašleme zdarma žadatelům. Je otázkou ovšem, jak dlouho a jak dalece si budou troufat čeští a slovenští spisovatelé mluvit pravdu. Za zmínku stojí na př. obvinění slovenského spisovatele Ladislava Mňáčka, uveřejněného v Kulturním životě před půl rokem. Je to pravdivý článek o tom, jak komunistická strana znásilnila právo a degradovala morálku tím, že prohlásila svědomí za přežitek: “Od roku 1951 považovali naši právníci svědomí za mě- šťácký přežitek. Horší však je, že my (komunističtí intelektuálové) sami jsme na jistý čas vyškrtli svědomí nejen ze svého slovníku, ale i ze svého myšlení a jednání. Zavřeli nám na příklad přítele, ale my měli hned po ruce vysvětlení a ospravedlnění: nikomu prý do jeho černé duše nevidíme. Vždyť oni tam nahoře vědí, co dělají, jsou lépe informováni než my — jak vůbec my bychom se do toho mohli plést atd. A když se snad nějaký čestný komunista proti tomu přece jen vzbouřil, skončilo to u něho brzy mučivou otázkou: Nejsem vlastně úchylkář? Trockista? Sentimentální měšťák? Myslí mi to dobře? Nedostávám se na křivou cestu?” “Tak tomu bylo. Myslit jinak než oficiálně, to nešlo. Tam nahoře všechno vědí lépe. A autority při tom nepřestávaly připomínat Stalinovu poučku, že se třídní boj zostřuje a že se člověk nemá řídit žádným t. zv. svědomím, ale právě jen touto poučkou, která vše vysvětluje. Slyšeli jsme později mezi přáteli v souvislosti s některými (soudními) procesy i sebetrýznivé výčitky, že jsme zbabělci a báli se, aby nás nepostihl stejný osud. Ale byla také pravda, že vyslovit nesouhlas bylo skoro nemožné. Jsem přesvědčen, že většina lidí skutečně tehdy vzneseným obviněním věřila, i když dnes, při čtení některých dokumentů, nám připadají naprosto nepochopitelná a fantastická. Autorita osobnosti byla úplná a nesporná, než abychom o ni, my drobní lidé, mohli pochybovat. Nad pravdou naší zkušenosti a našeho poznání byla ještě jakási mystická, objektivní “tajemná” pravda jiná a patřilo к věci spoléhat se jen na čistotu úmyslu několika zasvěcených a jejich “vysokou státnickou moudrost”, s níž se moudrost občana nemohla vůbec porovnávat.” “Kult osobnosti znásilnil právo,” praví komunistický spisovatel. Přiznává, že se moderní stát nemůže vyvíjet bez práva, bez něho není možný ani ekonomický, kulturní, ani mravní rozvoj společnosti a pokračuje: “Sotva byl mezi náVÉSTNÍK • 3 ZAČÁTEK KONCE STUDENÉ VÁLKY? [pageend3]mi tehdy člověk, jemuž by jiný člověk či celá skupina lidí nebyli připisovali zlé úmysly. Tak jsme byli zamořeni nedůvěrou.” XII. sjezd komunistické strany Československa se usnesl s těmito pozůstatky kultu osobnosti skoncovat, ale spisovatel Mňáčko sám pochybuje, že se jim to podaří, poněvadž přiznává: “Odstranit psychosu vzájemné nedůvěry, to není jen věci nějakého usnesení. Obnovit důvěru občana к občanovi, to je věc činů, činů smělých a riskantních a často i nepříjemných. Kult osobnosti nebude překonán minulostí, dokud mezi námi bude jediný člověk s pocitem neodčinené křivdy a pokud nebudeme jasně rozlišovat právo od bezpráví.” Komunismus však je založen na bezpráví a komunistická vláda se zpronevěřila proti celému národu. Nikdy nebudou odčiněny křivdy. Národ zavrhuje komunismus na celé čáře, byl mu vnucen násilím. Co bude dál? Umlčí vláda svoje lidi, aby nepřemýšleli, aby neroznášeli rozsudek nad sebe samými? Od vlády Novotného nelze čekat žádnou nápravu, kdyby dal lidu volnost se vyjádřit, byl by okamžitě smeten. Za patnáct let vytvořil komunismus nedýchatelné prostředí, plné neřesti a nejsprostšich zločinů. Konečně jsme se dočkali, že tuto pravdu doznávají komunistické hlasy. Nelze odstranit zločiny, aniž by se odstranili zločinci. A i toho se dočkáme. KOLEKTIVISACE A CHLÉB NÁŠ VEZDEJŠÍ. Kdo z nás prožil dětství ještě ve staré vlasti, jistě si teď v létě rád vzpomene na radostný čas žní, na zvoněni kos a skloněné postavy sekáčů a žen nad zralým obilím, na svačiny v polích ve stínu šípkového keře a celé to bohatství, jež v ten čas dávala stará věrná země uprostřed Evropy pracovitému hospodáři za jeho přičinlivost. Slunce stálo vysoko, praskaly klasy, nad žlutými lány se chvěl vyhřátý vzduch a tam nahoře, proti zlatomodrému nebi zpíval skřivan. Malíř Max Švabinský vyjádřil slavnou náladu českých žní na velikém obraze — zde dosud málo známém — způsobem, jenž snad nemá přikladu. Země zalitá sluncem se tu snoubí se životodárnými oblaky oblohy a z tváří ženců i bohyň hojnosti, které sestoupily s nebes a vmísily se mezi žence, mluví sláva a radost života. Tak tomu bývalo, tak jsme to cítili i my a snad jednou se ten dojem bude opakovat; zatím však žně tam u nás doma nejsou časem radosti. Není tam už vlastně ani selský lid, neboť místo bohyň hojnosti vmísili se mezi pracující komunističtí sekretáři, z chalupníků a sedláků udělali dělníky, ze selských usedlostí kolchozy a rozhodli, že napříště to všechno musí být jiné. Podařilo se jim to, a přiznejme si — je to к zoufání. Kolchoz není náš vynález. Kolektivisaci půdy, či jak se tomu dnes v Československu říká “jednotná zemědělská (na Slovensku rolnická) družstva” vymyslili ruští bolševici. Byli zvyklí na veliké lány panské půdy, znali odvěkou lenost ruského mužika, pro nějž práce byla jen “trud”, pochybovali, že s ním něco svedou a tak zůstali při osvědčené praxi: místo starého dali mu nové, jen poněkud pozměněné nevolnictví a začali tomu říkat svoboda. Stará velkostat- kářská vrstva zmizela a karabáčem začali práskat rudí komisaři. Tam, kde to vázlo, pomohly hromadné popravy nebo i nějaké “menší stěhováni národů” (o němž se ovšem na Západě sotva kdo dověděl), ale velkohubá bolševická propaganda přes to prohlašovala tento “zmodernisovaný” feudalismus za objev a pokrok. Říkali jsme si, že snad to v jejich poměrech ani jinak nešlo — kdo z nás také tehdy Rusku rozuměl — a byli bychom tomu snad věřili doposud, kdyby po letech nepřišly slavné sovětské kolchozy i к nám. Dnes tedy už český a slovenský rolník zatraceně dobře ví, co je kolektivisace a taky chápe, proč tam na Rusi stála tolik krve a u nás tolik neštěstí. Kdo jen trochu ví, co je evropské zemědělství, co selská tradice a vůbec selský člověk, musí přiznat, že prorok komunismu Vladimír Iljič Lenin, který kolektivisaci prakticky pojal do svého materialistického náboženství, byl v oboru zemědělské ekonomie a sociologie strašlivý neodborník. Poněvadž pak brzy zemřel, nemohl už nic napravovat, ti, co přišli po něm si ani netroufali jeho chybné učeni měnit — a tak se ten kolektivisační nesmysl vleče dále dějinami dvacátého století. Má ovšem pro bolševiky jednu velikou přednost, že ze sedláka dělá závislého a poslušného člověka. Jíst se chce každému a nakonec je přece jen snažší poslouchat, než hladovět. V Československu se tedy venkov — po stoleté selské svobodě — dostal kolektivisaci zase do dob roboty. Rolníkovi zbyl jen malý záhumenek, ale jinak, když dráb zavolá, musí jit pracovat na panské. Do JZD, to jest do družstva vstoupil sice dobrovolně, ale jen proto, že nechtěl do kriminálu. Podřídil se. Jedno však při tom provedl rozumně: přestal být rolníkem a stal se dělníkem. To znamená 8 hodin práce, osm hodin spánku a to ostatní, to už se v komunistických poměrech snadno promarní na schůzích a podobně. Jeho dřívější podnikavost visí dnes zapomenuta a zaprášená někde v komoře na hřebíku. Výdělek je mizerný, spíše živoření než život, a proto moudře posílá své děti do města, do fabrik a sám to hledí do té smrti nějak pře- tlouci. Americký student vyfotografoval si frontu v Praze. V červnu není zelenina! Zemědělství obstarávají dnes v komunistickém Československu staří lidé. Panská, to jest družstevní pole, zarůstají plevelem — letos musily být zaorány tisíce hektarů nevyjednocené řepy, výnosy letí dolů a jen záhumenky, ona malá polička, která rolníkům zůstala jako soukromý majetek — spíše jako upomínka na lepší časy — jsou ukázkou, co by československý hospodář dovedl, kdyby mu nebyli svázali ruce. A komunisté chodí kolem a nevědí jak dál. Při tom — patnáct let po válce — stojí ve městech i na dědinách fronty u řeznických krámů i potravinářských obchodů, zavádějí se “bezmasé dny”, není ovoce a není zelenina, stále něco chybí a dovoz zemědělských výrobků ze zahraničí roste. Už ani Sovětský svaz nemůže dodávat a tak se kupuje obilí v “kapitalistické” Kanadě. Vzpomeňme, jak tomu bylo v Čechách a ve svobodné Praze před mobilisací roku 1938, kdy se lidi začali ze strachu před válkou najednou houfně zásobovat. Byl to hoto4 • VĚSTNÍK OZ OVOCE - ZELENINA [pageend4]vý útok na prodejny potravin. Kupovala se tehdy po metrácích mouka, konservy a všechno, co bylo к jídlu. Co si tehdy dovolila československá demokratická vláda ? Zásobila obchody takovým množstvím potravin, že nikde, ani hodinu, nebyly regály prázdné, takže pražské paničky, když už mély doma plné vany mouky a spíže nacpané masem, se nakonec vzdaly. Za tím vším byl svobodný, odborně vyspělý československý rolník. Obstál a čestné obstál. — A podívejte se dnes — mnozí z Vás tam byli. — To jsou tedy výsledky kolektivního hospodaření. Může však býti ještě hůře. JZD jsou prý stále ještě malá pro velké oči československých komunistických theoretiků. Hovoří se proto o dalším jejich sjednocování, uvažuje se dokonce o “Akroměstech”, která by měla být střediskem zemědělských dělníků-kolchozníků, již zcela odtržených od svých bývalých polí a soustředěných pod jednotným zemědělským komandem stranických velesekretariátů. Zatím se to jen plánuje, ale zajímavé je, že se každým dnem o těchto plánech mluví méně hlučně. Mašina totiž těžce skřípe a zastavuje se. Vidíme najednou, že na místě článků o další kolektivisací a rušení záhumenků se objevují v Rudém právu poplašné lamenty a výstrahy a že se tu náhle věštecky prohlašuje, že životní úroveň československého člověka, ne- nastane-li v zemědělské produkci obrat к lepšímu, půjde dále dolů. Ukazuje se, jak strašlivě se právě v zemědělství čs. komunisté ukvapili. Jak víme, nejsou však všude na světě bolševici tak ortodoxní a také ne tak vylekaní a poslušní, jako v Praze. Nejsou všichni Novotní. Soudruh Tito v Jugoslávii na příklad již dávno kolchozy zavrhl a tím také rázem pozvedl zemědělskou výrobu, že mohl dát svým lidem najíst; a pan Gomulka v Polsku je ještě radikálnější. Ten má ve své zemi snad už jen 5 procent kolchozních hospodářství, či dokonce ještě méně — a to jen tam, kde by jinak půda ležela ladem a nikdo se o ni nestaral. I soudruh Chruščov zdá se být zviklán ve své víře a mlčky trpí, když správy sovětských kolchozů pronajímají svou půdu soukromým podnikatelům, kteří z ní dostávají výnosy, o nichž se kolchozníkům ani nezdálo a tím vydatně napomáhají lepšímu plnění zemědělského výrobního plánu. Všude se prostě ukazuje, že zemědělská kolektivisace byl krutý omyl. Pražští komunisté budou však poslední, kteří to pochopí a přiznají. Bude ovšem nesnadné z té bryndy se dostávat. Nebude snadné se vracet. Až vymrou, či přestanou pracovat starci, kteří dnes ještě československé zemědělství udržují v jakémsi chodu, sotva bude dosti lidi, ochotných chopit se opět klečí ruchadla či řízeni traktoru. Nebude se nikomu chtít z prostředí města a podstřeší továrny do zimomřivých plískanic a nevlídného bláta, do nekonečné otročiny kolem věčně hladových a stálé péče vyžadujících stájí a nakonec ani ne do drobné podnikatelské soutěže, bez niž se svobodné zemědělství neobejde. Návrat к půdě je zdlouhavá věc, závislá na mnohých okolnostech. Nedostatek sil bude mluvit pro hospodaření na velikých plochách a povaha moderních zemědělských strojů rovněž. Lze však doufat, že i zde se nakonec najde schůdná cesta, snad právě v tom starém, kdysi tak proslulém (ovšem patřičně odpolitisováném) družstevnictví a že se od dnešních soukromých záhumenků dospěje nakonec přece jen zase к životaschopné, prosperující a středoevropským poměrům odpovídající formě zemědělského hospodařeni, která opětně postaví svobodného selského člověka na svobodnou půdu a společenskou strukturu českoslovenkého lidu znovu obohatí, i vyhubenou již vrstvu samostatných zemědělských podnikatelů, jichž existence je pro každý národ i stát tak eminentně důležitá. Padesátiletý krvavý experiment se zemědělskou kolekti- visaci se tedy blíží ku konci. Vedl к hladu a nedostatku. Bylo to půl století zaslepenosti, zběsilé víry v dogma a paličaté nenávisti vůči selství a selskému stavu. Ač všude kolem a hlavně dále na západ šel vývoj zcela jinými cestami, v Československu nebylo dovoleno ani se na to dívat, natož přemýšlet. Zatím co několik desítek mil od Plzně nebo Krumlova, Brna a v sousedství Bratislavy v Rakousku (přechodně dokonce sovětskou armádou obsazeného) kolek- tivisaci zavrhli, Praha kolektivisovala přímo zběsile. Důkaz však, že zrůda zvaná JZD není schopna života, je podán. Postačí, srovnáte-li poměry se sousedním západním Německem, se Švýcarskem či Dánskem, kam se čeští hospodáři chodili před válkou učit. Jak tam se jim dnes vede! Ani dívat se za těmito státy nestačí páni Ďurišové, Nepomučtí, Štrougalové a Koučtí, či jak se ti slavní pražští komunističtí ministři zemědělství jmenovali. Všeho do času — praví staré české přísloví — a tudíž i utrpení československého selského člověka se blíží ku konci. Dny jednotných zemědělských družstev se krátí. Nic nepomohou metály ošetřovatelkám prasat či telat, nic nenasytí špatně zásobovaná města a vykradené vesnice. Nakonec zůstane jen jediná cesta a to návrat к selské svobodě. Bude to nová veliká puklina v systému komunistického nevolnictví, nové další vítězství svobody, něco, nač tam doma — i my zde — čekáme a co přijití musí. Od III. sjezdu spisovatelů v květnu t. r., o němž jsme podrobně referovali v posledním Věstníku, se v Československu na venek nestalo nic, co by způsobilo rozruch. Byli propuštěni tři duchovní hodnostáři, bez hluku a psaní, o jednom z nich se ani nevědělo, že byl internován nebo dokonce ve vězení. Jen o arcibiskupu Beranovi nebylo zmínky. Přes velmi ostrou kritiku administrativy a vedení Ústředního výboru Svazu čs. spisovatelů ještě žádná pastička ne- sklapla, ještě nikdo ze spisovatelů nezmizel v propadlišti. President A. Novotný prohlásil, že v jeho očích jsou Novo- meský i Husák stále vinni a že spisovatelé se svými projevy na sjezdu postavili se mimo nebo přímo proti zájmům pracujících, ale jeho výrok byl ignorován a celkem zapadnul bez povšimnutí. Ústřední výbor Svazu čs. spisovatelů, v kterém je 60 procent nových členů, ustavil komisi, která má vyšetřovat křivdy a bezpráví, páchané na spisovatelích. Bude znova vycházet před čtyřmi lety zastavený časopis “Květen” pod novým jménem “Tvář”, jakož i jiné časopisy, jež budou vyjadřovat názory různých skupin uvnitř Svazu. I stranický tisk kritisuje poměry v hospodářství, zejména zabírání záhumenků, nezdvořilou a hrubou obsluhu v prodejnách, atd. Tato nová linie souvisí s celkovou tendencí dnešní komunistické taktiky zakrýt neústupnost, která byla a je už politicky zjevně škodlivá. Všechny tyto nové a umírněné názory jsou zatím jen pokusné tahy, které jsou ukazatelem nejistoty a kolísání v Moskvě samé. Řekl-li Alexej Adžubej, že prvky necitlivého vztahu к člověku byly komunismu na překážku, stranický ideolog KS SS L. E. Ilji- čev ho opravil tím, že není čas na pitvání osobních citečků a libovůlí, a že KS SS se na hospodářské, politické a ani na ideologické frontě nebude s nikým dělit o vedení. Bylo- li toto řečeno v Moskvě, zajisté to bude mít ohlas i v Praze. Komunistická strana dá lidu jen to, co musí, a ani to málo nebude snadné udržet. A. Šalomoun. BERWYN PRESS 3212-14 S. GROVE AVE. BERWYN, ILL. STanley 8-0204 LAD MEJDR1CH majitel ryze české moderní tiskárny. Tiskařská odborná práce všeho druhu. OFFSET • LETTERPRESS • PROGRAMY VĚSTNÍK • 5 Po sjezdu spisovatelů ticho po pěšině. [pageend5]u měn í - c es t a Čes k o s l o v en s k éh o ml ád í k e s v o bo d ě. Klade-li si dnes někdo v zahraničí otázku, jaká je dnešní divadelní Praha, postačí, podívá-li se do některého čísla Literárních novin, aby v týdenním přehledu programu pražských divadel se setkal se jmény známými i neznámými: stále se totiž hraje Shakespeare, Moliere, Čechov, Lope de Vega, Schiller, Ibsen, Brecht, Miller, Shaw a jiní autoři tzv. klasického divadelního repertoáru. Tato jména světového drama musí být ještě doplněna jménem Karla Сарка, jehož hry vysoce oceněné evropským i neevropským publikem, bohužel, jsou všelijak přetvářeny na jevištích i tele- visních obrazovkách jeho vlasti. (Mám na mysli Kašlíkovu televisní inscenaci Čapkova Krakatitu, režijně chybně pojatou, se čtvrttónovou hudbou blížící se až antimusikálnímu západoevropskému proudu tzv. konkrétní hudby, a jíž proto nemohla zachránit ani dobrá a fantasieplná scénografie, ani poměrně dobré výkony herecké. Hlavně však zde protestuji proti transkribci Pavla Kohouta, dříve osvětového důstojníka tzv. lidové armády a po řadu let se pokoušejícího vpašovat komunistickou propagandu do umění básnického a dramatického, a proti způsobu jak zacházel s Čapkovým dílem, když tzv. přepisoval jeho Válku _s mloky. Kdyby byl Čapka opisoval, tak v tom přece jen Čapek zůstal, ale on měl dosti drzosti, aby své vivisekci na tomto Čapkově díle dal následující jména autorů: Karel Čapek a Pavel Kohout. Co ovšem můžeme očekávat od člověka, o němž se mezi uvězněnými komunistickými intelektuály říkalo, že svými útoky na E. F. Buriana dohnal tohoto nesporně významného komunistického režiséra až к sebevraždě ?) Divadelní Praha, a nejenom Praha, žije tedy z cizích i domácích (Tyl, Klicpera, Jirásek a j.) děl, z nichž žili i generace minulé. Československé divadelní publikum však nemá možnost shlédnout hry současných světových dramatiků, protože straničtí ideologové ještě do včerejška tvrdě odmítali i narůžovělý existencialismus Jean Paul Sartra, z něhož se jim hodilo jenom to, že byl protiamerický a že jezdil na sjezdy komunistickými intelektuály zorganisova- ného hnutí Obránců míru. Nehrály se tedy ani Sartrovy hry s výjimkou jeho zfilmované Počestné děvky, která byla především antisegregacionistická a protiamerická, a nemohly se tím spíše hrát hry Eugena lonesca, Samuela Becketta, Artura Adamova a j. A také o Důrenmattových hrách se československý divadelní návštěvník mohl jen dočisti, ne je však viděti. (V posledních týdnech však, jak lze vidět z článku K. Kosíka “Hašek a Kafka neboli groteskní svěť’ a z uveřejněných dopisů Franze Kafky, literárního existencio- nalisty německo-židovského a pražského původu, straničtí ideologové si počínají uvědomovat, že existencionalismus již nebezpečně ovlivňuje smýšlení mas a zvláště mládeže, a proto narychlo chtějí dokázat, že cíle existencialismu a komunismu jsou vlastně společné.) Lze tedy předpokládat, že i v Československu v dohledné době budou zařazena některá existencionalistická dramata do divadelního, televisního a rozhlasového repertoáru. Ať už je náš názor na existencialismus (ať křesťanský či atheistický) jakýkoliv, skutečnost, že komunistická ideologie musela poněkud ustoupit, musí potěšit a dát novou naději, protože ani v oblasti ideologické není komunistická dogmatika neporazitelná a věčná. Vraťme se však к těm “neznámým” jménům československého jeviště; jsou totiž spíše neznáma krajanské veřejnosti v zahraničí než doma, kde jsou určité části mládeže rozhodně známější než mnozí ze světových divadelních au- torů-klasiků. Jméno V. Blažek se na př. stalo populární po uvedeni jeho hry Příliš štědrý večer, kriticky zahrocené proti stranickým zbyrokratičtělým dogmatikům a stejně re- visionistické jako na př. Proč žiješ, Václave Řího, napsané a režírované E. F. Burianem, zklamaným, a tímto způsobem vlastně i protestujícím proti brutálním a nelidským metodám strany. Revisionistické tendence jsou patrné i v posledních hrách Pavla Kohouta (Taková láska a zvláště Třetí sestra, zobrazující postupný rozklad komunistické rodiny). Také takový autor jako je slovenský dramatik Peter Karvaš, jehož početné hry nepostrádají nic z toho, co tvoří dobrý, důmyslný a velmi sugestivní dramatický styl, jímž ještě donedávna pilně sloužil stranické propagandě, se pojednou ozval proti stranické brutalitě a proti tzv. kultu (10 let po Stalinovi) ve své poslední hře vtipně nazvané “Jizva”. Postupně se do protidogmatického proudu československých dramatiků zařazují i další, Stehlík, Jaříš, Topol, a tak nejstalinštější funkcionář Svazu spisovatelů, spisovatel a v posledních letech i komunistický dramatik, Jan Drda, zůstává pozvolna opuštěným a do snového světa pohádek se utíkajícím mužem; ani však jeho pohádková satira Hříšná ves aneb Dalskabáty není už silně prostranická, i když není ani protivládni. Kdysi katolický básník, František Hrubín, i dnes významný lyrik dožívající básnické generace, režimem jakoby preferován, nese ve svém dramatickém díle (Srpnová neděle, Křišťálová noc) stopy svého vnitřního zápasu, ideového tápání a hledání, a touhy po něčem novém a čistém. A škoda, že tento velký básník čistého lyrismu se sklonem к umění dramatickému a s talentem dát českému jevišti velké lyrické drama, nenašel dosti odvahy myšlenkami a charaktery postav obou svých her více a jasněji ovlivnit myšlenkové proudění v naší vlasti. Takový je přibližně asi stav československého dramatického umění, jež nemůže být velké, jestliže charaktery jeho tvůrců jsou ohebné a poslušné stranických “větrů” a jež nemůže být ani čisté, jestliže je služkou strany, která se pošpinila nelidskostmi. Umění má lidem dávat krásu, harmonii a radost (třebas i přes slzy) a autor, který nasliněný prst zdvihá do vzduchu, aby poznal odkud začíná foukat vítr a aby — proboha — nešel proti němu, nemůže nikdy být svědomím národa. Čas je nejlepší soudce. A tak hraje- li se dnes v Praze Shakespeare a současně i Pavel Kohout, neznamená to, že za 20—30 let a později až se tam JEŠTÉ bude hrát Shakespeare, že se tam bude ještě dávat něco z Pavla Kohouta. Můžeme být bez obav, lidé nakonec vždycky poznají, kdo jim řiká pravdu a kdo jim jí říká až když už smí. Tvrdí válo se, že jsme národem muzikantským; dovolte, abych připojil, že jsme i národem divadelním: už od dob probuzeneckých máme své divadlo. Ať to byla Thámova “vlastenecká bouda” v době obrozenecké, nebo divadlo J. V. Tyla či nakonec Národni divadlo v době největšího rozmachu kulturních sil našeho národa, vždycky jsme měli divadlo, jež bylo svým duchem tak říkajíc národní, což neznamenalo jen “vlastenecké” a s českou řečí, ale hlavně výraz úsilí a tužeb všeho našeho lidu, celé národní společnosti. I dnes je v Československu asi přes 80 stálých pro- fesionálnich scén a několik tisíc ochotnických souborů; je to hodně na 14 milionů obyvatel, protože jsou národy větší, s velkou kulturou a s ještě vyšší civilizaci než je u nás, ale na “národní” divadlo by se tam nikdo nedoptal. Podle mého názoru, ani Národni divadlo na břehu Vltavy v Praze není už v tom pravém smyslu slova národní: je příliš spojeno s velkými slavnostními tradicemi minulosti — a v tom smyslu je národní — ale příliš málo dává zaznít hlasu tužeb současnosti, té pravé, jak ji znají současní lidé a ne té oficiální, jak ji vyjadřují straničtí funkcionáři, kteří občas na jevišti Národního divadla přece jen prosadí některou svoji hru. Myšlenky, city, chtění a tužby národa, vytlačené takto z divadla podle jména Národního, musely se tedy uchýlit na některou jinou, menši scénu, neměla-li idea divadla vskutku národního zahynout. Že tomu tak je, lze vidět ze skutečnosti, že několik malých divadélek v Praze i mimo pražský obvod je už po několik let dnes a denně vyprodáno, zatím co do velkých oficiálních divadel jako je Národni, Tylovo (býv. 6 • VĚSTNÍK lil. _ Drama jevištních myšlenek a charakteru. [pageend6]Stavovské), Smetanovo (býv. něm. opera), Čs. armády (býv. Vinohradské), Realistické (býv. Švandovo) a j. lze si s výjimkou premiér opatřit lístky vždycky. Od doby, kdy existuje v Praze skupina malých divadel, jednotlivě i v celku vyjadřujících myslení, city a tužby hlavné mladé generace, máme vlastně zase divadlo v politickém smyslu slova — národní. A není jistě bez zajímavosti, že dvě z pěti pražských divadélek — SEMAFOR a DIVADLO NA ZÁBRADLÍ — dnes nejlépe snad representující ideu divadla národního, používají vaudeville, tedy hru se zpěvy, jako svého hlavního žánru, právě tak jako V. Škroupa ve Fidlovačce, z níž jedna melodie se stala dokonce i naší národní hymnou. Stala-li se jí, tedy jistě pro širokou oblibu v lidu, který si jí zpíval; také písničky divadélka Semafor, ale i divadla Na Zábradlí, jsou ve všeobecné oblibě a zvláště mladými zpívány. Netvrdím, že bychom měli těmto divadélkům říkat “národní” (jsou zatím příliš jen postaveny na satiře a parodii) ale domnívám se, že svůj úkol v našem národě plní správně a účelně. Učí totiž přemýšlet o problémech tohoto světa a specielně světa komunistického, vedou v této době chaosu myšlenkového a zatemnění citového к naději, “že jednou bude život zase krásný” — až se zbavíme tmy. Přemýšliví lidé hledající východisko, studenti a mladí intelektuálové tvoří hlavně jejich publikum a už dnes na zdvihu odvahy v širokých vrstvách, na skutečnosti, že víra ve svobodu nebyla ani nejbrutálnějšími prostředky ubita, vidíme, že to nové, co se dnes v mladé československé generaci rodí (a z čeho mají pražští mocipáni strach, a o čem se zde, bohužel, příliš mnoho ani neví) je vlastně velikou zásluhou skupinek mladých dramatiků a herců, nejen talentovaných a nadaných, ale i ve své poslání věřících. Získali si publikum, které je miluje a brání před stranou, která by si je ráda podřídila; umějí to dělat, protože vědí v čem žijí, jsou vtipní a nápadivi a mají v ruce strašlivou zbraň výsměchu, fajnového a inteligentního výsměchu komunistickém stylu života a celé té šaškárně; a jsou nepřemožitelní, protože mají pravdu. JAROMÍR ZÁSTĚRA. (Příště několik ukázek z jejich repertoáru a dokončení této III. části.) NIKOLI, NEJSME NEJMENŠÍ. Což kdybychom si představili, že jednoho dne, snad v nepříliš vzdálené budoucnosti, budou naše děti čisti v novinách, že president Spojených států při jedné své evropské cestě navštívil zemi původu svého rodu — Československo, tak jako nedávno president Kennedy navštívil Irsko. — Pro Ameriku to ovšem už dávno nebude ničím novým a nevznikly by tedy ani žádné pochybnosti o vlastenectví hlavy státu. Pro ostatní svět by to byl však jen další důkaz, že lid té veliké země mezi dvěma oceány si osvojil zcela jiný nacionalismus, že to není nacionalismus stojící na ustrašené nenávisti vůči všemu cizímu, ale na síle a sebevědomí, na dobré vůli ke všem národům světa a respektu к tradici. Není pochybnosti, že i z řad českých či slovenských krajanů může vzejít americký president. Není však již tak jisté, zda tato příští hlava Spojených států amerických by si tak samozřejmě a určitě uvědomovala svůj československý původ. A nebyla by to vina jeho, ale především nás, jeho krajanských předchůdců, že jsme se o to nepostarali, že — přes svou pokrevní příslušnost к národu, jehož historie patří к nejslavnějšim ■— tak snadno, ba až překotně rychle zapomínáme na svůj původ. Bůh ví, kde se v nás tato vlastnost vzala. Dnes snad se cítíme trochu pokořeni onou světu nesrozumitelnou váhavostí našeho lidu doma, který zaskočen zradou svých spojenců, rozvážně vyčkává příznivější chvíle, aby se opět — jak věříme — povznesl mezi první, к nimž ještě do nedávna patřil; snad je příčinou i pocit méněcennosti z toho, že při vstupu na pevninu Nového světa jsme, jako příslušníci malého národa, příliš ustrnuli nad velkolepým formátem amerického života. Pravda však je, že do arény dravé americké soutěže vstupují mnozí z nás stále ještě s ostýchavou úklonou a čepicí v ruce. Na štěstí však ne všichni. Jsou mezi námi tací, kteří mohou být příkladem. Naše Společnost pro vědy a umění a její věstník nás nepřestávají s takovými seznamovat. Jsou to jedinci, kteří se rozhodli pro soutěž v oboru nejméně výnosném, a zároveň nejobtížnějším, ve vědách a umění, ale přes to úspěšně pronikají a řadí se к nejlepším. Dnes máme uznané pracovníky nejrůznějšich směrů, máme vědce světového významu a umělce vysokých kvalit. Trochu málo však zdůrazňujeme, že to jsou naši lidé, potomci starokrajanů i nově přišlí a že jejich úspěch je visitkou nás všech. Jsou nejen v Americe, ale po celém světě. Postačí několik jmen. Na přiklad náš prof. Václav Hlavatý, spolupracovník a pokračovatel Einsteinův, náš prof. Welek, byzantolog prof. Dvornik, z umělců pak náš prof. Jirák, Kubelik, Firkušný, Novotná a další a další, jimž snad ubližujeme, že je nejmenujeme, ale jichž slibná dráha nám jistě ještě nejednou dá příležitost, abychom to napravili. А к nim se druží nadějná skupina mladých, stovky, již velkých anebo nadějných jmen, která jsou naše. Není tedy třeba vstupovat do americké společnosti ostýchavě. Je sice pravda, že od své nové vlasti mnoho přijímáme, ale zároveň však jí i dáváme. A zase ne jenom Americe, nýbrž všem zemím, jež nám nabídly bezpečné přístřeší. Nepodceňujme se tedy. Nejsme tak bezvýznamní, jak se snad někomu zdá. Při tom pak jméno Čechů a Slováků má ve světě stále ještě dobrý zvuk a demokratické Československo, které jen čeká na okamžik svého znovuvzkříšení, stále tu starou dobrou pověst, kterou si poctivě zasloužilo za časů Tomáše Garrigue Masaryka. — Jsou zde tedy všechny důvody к rozumnému sebevědomí. Jak povzbudivě takové sebevědomé vystupováni působí, o tom nám nedávno vyprávěl jeden člen naši SVU, jenž se na mezinárodním poli setkal s mužem, který své češství uplatňoval tak, jak by to měl dělat každý z nás. Právem za to sklízel uznání a sympatie. Ač neběží o žádnou dramatickou událost, stojí za zaznamenání: Bylo to na vědecké konferenci na Ohio State University v Columbus, kde se jednalo o národohospodářských důsledcích vědeckého a technologického pokroku. Byla tam i oficiální delegace Německé spolkové republiky, vedená ministrem pro atomickou energii a jedním z jejích předních členů byl mladý vědec Bruno Fritsch. Ve své přednášce zmínil se též o konferenci, která se před časem o témže předmětu konala v Praze. To byl důvod, proč se s ním pak náš člen o Československu rozhovořil. Doktor Fritsch ovšem není komunista, ale není také Němec. —• “Mluvíte snad česky?” zeptal se mezi řečí našeho přítele. A od té chvíle se již jinak než česky nehovořilo. “Jak je možné,” ptal se náš známý, “že mluvíte česky tak dokonale?” — “Nedivte se,” prohlásil hrdě Fritsch, “čeština je má mateřská řeč. Moje matka je Češka a přes to, že můj otec je německy mluvící Švýcar, v naší rodině se vždycky česky mluvilo. Dokonce i on se česky naučil. A já,” pokračoval mladý vědec, “jsem teď profesorem na vysokém technickém učeni v Karlsruhe. Proto jsem se stal i členem této německé delegace.” To byl začátek nového přátelství a dlouhé další srdečné debaty, při níž vyšlo na jevo, že Švýcar Bruno Fritsch svůj československý původ nikde neskrývá, ale naopak hrdě zdůrazňuje. Jeho zaujetí pro český jazyk a jeho uvědomělá příslušnost к českému prostředí — jak sám prohlásil ■— prameni z obdivu pro hodnoty, které československý národ ze sebe vydal a jimiž přispěl к všeobecnému vývoji světové kultury. VĚSTNÍK • 7 [pageend7]Pro našeho člena, jenž ani nepomyslil, že by mezinárodní odborné prostředí konference mohlo být vhodné pro uplatňováni československých národních citů a zájmů, bylo to vzrušující setkáni. Vyvrcholení však teprve přišlo: Když odcházel od společného obědu poněkud dříve, aby stihl své letadlo, ozvalo se od čelného stolu přes celý sál Fritschovo halasné “nazdar” a “na shledanou ve svobodné Praze”. A nezůstalo bez odezvy. Všichni přítomní na to reagovali a české “nazdar” znělo pak se všech stran. I ten, kdo není v mezinárodních stycích nováčkem, byl touto odezvou překvapen. Zase tedy o jeden nový důkaz více, že Čechoslováci, přes všechny stíny, jež na ně vrhá dnešní pražský komunistický režim, neztrácejí sympatie. Proč se tedy ostýchat? Jsme zajisté Američany a chceme být Američany dobrými. Ale náš český či slovenský původ, naše příslušnost к národu Husovu, Komenského a Masarykovu může být jen ozdobou. Nikdy ne důvodem к pocitu méněcennosti. — V mezích programu presidenta Spojených států, který je proti jakékoliv národní či rasové diskriminaci, je konečně i naší povinností, abychom uplatňováním svého osobitého pojetí života a svého kulturního národního dědictví, nové své vlasti sloužili a snažili se, aby stopa československého emigranta či exulanta zůstala trvale otisknuta v tvárné půdě jeho americké cesty, tak jako tu nakonec zůstává i trvalá stopa českobratrství a bohdá zůstane i trvalá stopa našeho sokolství. Opouští-li někdo svůj starý domov a stěhuje se do nového, béře s sebou své nejdražší a nejvzácnější věci. I my jsme tak učinili. Jen největší zoufalci strhávají za sebou mosty a snaží se zapomenout. Maji asi své důvody. My však nikoli, a proto, co jsme s sebou přinesli z domova, rádi a s láskou ošetřujeme. Je to především jazyk. Usilujeme o jeho záchranu ve svých dětech jak se dá a jak kdo z nás umí, ale jak vidět, nic není těžšího než tento boj. Budiž vzdána úcta těm, kteří zde vítězí. Neboť jazyk není jen dorozumívacím prostředkem, nýbrž produktem a zrcadlem celé národní kultury, odkazem nejvzácnějšim. Kolika jazyky mluvíš, tolikrát jsi člověkem, říká stará moudrost, ale největší bohatství člověka je zajisté obsaženo v mateřštině. Jsou tu však ještě jiné hodnoty, které jsme si buď my sami nebo naši předkové do nové vlasti přinesli jako věno. Stejné důležitosti je to především vědomí oné hluboké přirozené souvislosti s tisíciletou poctivou minulostí lidu, z něhož jsme vyšli, jsou to vrozené vlastnosti, které nic nedokáže odstranit z naší povahy: náš způsob myšlení a cítění, smysl pro pravdu a spravedlnost, schopnosti a pracovitost, vytrvalost, poctivost, rozšafnost a střídmost, vesměs povahové prvky, kterých nikdy není dost v kadlubu, kde se z nejrůznějšich přílivů stále ještě tvoří a dotváří mladý národ americký, vlastnosti, které netřeba skrývat a podceňovat, ale naopak — svým životem zdůrazňovat a dosvědčovat. Vědomí československého původu budiž tedy hrdostí nás všech. Využijme každé příležitosti, abychom svou dosavadní dobrou pověst rozmnožovali a vydobývali další sympatie nejen pro sebe, ale i pro svůj, dnes potlačený národ tam doma, o nějž starat se je naší první povinností. Učiňme vše, aby československý původ amerického občana byl uznanou známkou kvality. Z OBLASTÍ A ODBOČEK. CHICAGSKÁ OBLAST ČSNRA. Měsíc červenec byl věnován pilným a důkladným přípravám 11. Čs. dne, který bude uspořádán 11. srpna t. r. v Plzeňském parku. Pořádající výbor se snaží, aby za spolupráce všech spolků a zapojených organisací Oblastní výbor dal letošnímu Československému dnu plnou politickou a vlasteneckou náplň a podpořil tak naděje československého národa doma. Různé směry zahraniční politiky neznamenají odklon od tradice amerického národa a jeho smyslu pro svobodu a demokracii. Krajané žijící ve Spojených státech si váži této tradice, budou ji vždy bránit, a budou se snažit, aby i čs. národ se brzy v budoucnu z takové svobody a demokracie těšil. Důležitou událostí bylo vyhlášeni Týdne porobených národů americkým presidentem, které znamenalo významný úspěch sil, které ve Spojených státech zůstávají věrny ideálům demokracie a svobody. Vyhlášeni Týdne porobených národů se stalo týden před zahájením vyjednávání v Moskvě o zastavení pokusných výbuchů atomových zbraní. Prohlášením bylo dáno najevo, že jakákoliv dohoda se Sovětským svazem nemůže jít na úkor svobody a demokracie. Ohlášení manifestace v Grant parku došlo pouze 4 dny před stanoveným datem, přesto se však sešlo několik tisíc příslušníků národů, které dnes doma trpí pod diktaturou komunismu. Oblastní výbor ČSNRA byl zastoupen členy výboru, přáteli, a skupinou sester z Československé ženské národní rady v exilu v národních krojích, vedených ses. předs. M. Ferjenčikovou. Vlajky nesli členové Klubu svobodné kultury. Děkujeme všem za účast. Počátkem měsíce července к nám zavítal známý přítel, spolupracovník a bývalý dlouholetý tajemník ČSNRA, spisovatel br. Joe Martinek. Na veřejné schůzi, pořádané v Moravském domě, nám podal přehled mezinárodní situace a zdůraznil, jak důležitá je práce a boj proti komunismu právě dnes, v době únavy a netečnosti velké části veřejnosti, i sobeckých zájmů některých skupin. Návštěvou br. J. Martínka jsme byli všichni velmi potěšeni. A. Šalomoun, tajemník. Dr. Schwarzenberg v Chicagu. Dr. František Schwarzenberg, profesor politických věd, po ročním působení v Římě, v evropském oddělení Loyola university, se vrátil v těchto dnech se svou rodinou do Chicaga. Za svého evropského pobytu konal přednáškové zájezdy a při každé příležitosti upozorňoval na otázku Československa a ostatních porobených národů za železnou oponou. Tak na př. byl pozván katolickou universitou v Nimvégách v Holandsku, kde mluvil dne 28. května ke studentům na thé- ma: Duchovní a morální síla v komunistických zemích východní Evropy. Následujícího dne diskutoval v semináři prof. Schlintinga na politicko-vědeckém institutu. V Háagu navštívil státního sekretáře Dr. Schmelzera a řadu vysokých vládních úředníků, s nimiž diskutoval hlavně o otázce střední a východní Evropy. Jeho přednášku na Institute of Ecology vyslechli členové zahraničního ministerstva a různých vládních úřadů. Z římských přednášek zvláštní pozornosti si zaslouží jeho francouzská přednáška na mezinárodním institutu křesťanské demokracie o politickém vývoji v Československu a italská přednáška o Československu pro širší italskou veřejnost. Předsednictvo ČSNRA vítá br. Schwarzenberga do svých řad a krajanská veřejnost se těší na jeho proslov v Plzeňském parku dne 11. srpna. 8 • VĚSTNÍK ZDAŘILÝ VÝLET ODBOČKY ČSNRA “DR. MILADA HORÁKOVÁ”. V neděli 14. července byla na farmě manželů Krizových na Bloomingdale a Army Trail Rd. rušno a veselo. Odbočka Dr. Milada Horáková vypravila od úřadovny bus se členy a hosty v počtu 56 a další účastníci přijeli během dne osobními auty. Sešlo se celkem asi 80 hostů. Počasí zrána hrozilo deštěm, ale slunko zvítězilo. Bus přijel po 10 hod. do krásné zahrady, vybavené zahradním nábytkem, stoly, židlemi, což bylo již připraveno jednak hostiteli a předsedou odbočky br. Kratochvílem, který již byl na farmě přes noc. Členové pořadatelského výboru ihned zaujali svá místa, aby bylo vše obstaráno pro pohodlí hostů. V poledne byl [pageend8]podáván chutný oběd, později káva a zákusky. Pivečko dobře vychlazené chutnalo všem. Při gramofonové hudbě se dobře besedovalo a pro zpestření programu dne hráno několik her. Někteří zase získali pěkné ceny na štěstěnky. Kromě členů odbočky pomohli i členové odboček druhých, jako br. Frank Miller, který s opravdovou dovednosti opékal velké množství hamburgrů a párků. Ses. Janečková se starala o pokladnu, a br. Glaser o čipy. Velký byl přínos do tomboly, i к jídelnímu stolu od většiny hostů, kteří také pomohli, kde bylo třeba a patří jim za to náš dík. Hlavní zásluhu však mají hostitelé br. John a ses. Marie Krizoví, kteří nejen propůjčili zdarma zahradu, ale ještě přispěli dárky do tomboly i do kuchyně a spolupracovali na Johnny Kríza, sofista v American Ballet Company, nedávno vystoupil s americkým baletem v Bílém domě. zařízení. Br. John Kríza mladší, nám všem známý, pracoval s br. předsedou po celý den. Byla to opravdová pohostinnost a porozuměni pro dobrou věc. Jen velmi neradi nasedali hosté do busu na zpáteční cestu a všichni uspokojeni krásně prožitou nedělí volali “udělejte zase brzy výlet.’’ Bylo to po všech stránkách pěkné. Věrna své tradici ČSNRA uspořádá důstojný program, který bude zahájen ve 3 hod. Po uvítáni předsedou Chicagské oblasti Břetislavem Vaňkem a předsedkyní Rady Vlastou Vrázovou dva povolaní řečníci promluví o dnešní světové situaci. Anglickým řečníkem je Joseph G. Ševčík, syn krajanů Josefa a Růženy Ševčíkových, který svým živým zájmem, podnikavostí a pili vypracoval se na vynikající postaveni. Studoval na De Paul a Chicagské universitě a získal doktorát práv na John Marshall Law School. Je členem správní rady a poradcem na celé řadě institucí, universit a korporací, ale jeho největším zájmem je výchova mládeže a zabezpečení americké svobody. Je místopředsedou American Security Council, jejíž funkce je boj proti komunismu, proti infiltraci dělnických organisaci, odhalení podvratné práce komunistů v továrnách atd. Promluví к nám na toto théma v Plzeňském parku. Českým řečníkem je redaktor Vojtěch Nevlud z Voice of America, kde působí deset let. Přijede na pozvání Rady z Washingtonu, aby к nám promluvil o dnešním vývoji v ČSR. Vydal nedávno velice zajímavou anglickou studii o československém tisku v zahraničí. Slovensky uvítá návštěvníky místopředseda Rady br. Adolf Cierný. O úkolech Rady promluví br. Dr. František Schwarzenberg. Předsedou Čs. dne je br. František Kratochvil. Anglickou a československou hymnu zapěje br. Vladimír Holeček. Po zakončení programu oznámí ses. Emilie Welclová vítězky soutěže pečiva. O tuto soutěž a výstavu pečiva je vždy veliký zájem. Recepty byly vydány mimeograficky úřadovnou, která nestačí s domácí výrobou, jak jdou na odbyt. Od oběda do pozdního večera bude živo v Plzeňském parku, ve velké jídelně, ve Stáncích, vinárně, kavárně Čs. ženské národní rady v exilu. S pomocí Tribuny a SVU, Rada bude mít i tradiční Stánek s naší literaturou. Očekáváme velkou návštěvu a předem děkujeme ochotným spolupracovníkům, kteří se přihlásili к práci. IN MEMORIAM К uctění památky zesn. předsedy br. James Hovorky, manžela, pí. Helen Hovorková, Fla........$100.00 К uctění památky zesn. redaktora J. V. Welcla Mr. & Mrs. Hynek Mařas, Jackson Hts., N. Y. .. 20.00 К uctění památky zesn. redaktora J. V. Welcla rodina Likas, Van Nuys, California ................. 5.00 К uctění památky zesn. pí. Filomeny Polanské věnují syn a dcera na Fond Svobody T.G.M. Boris Polanský, Glencoe, Illinois ............................ 20.00 К uctění památky zesn. pana Jerry Jirgla věnují Jan a Marie Kríza, Berwyn, Illinois ............... 10.00 К uctění památky zesn. pí. Antoinette Novákové věnuje manžel Jaroslav Novák, No. Fort Myers, Fla., na T.G.M. Fond Svobody .......................... 10.00 К uctění památky zesn. manžela J. B. Černohouze pi. F. Černohouz, Cicero, Ill................................. 5.00 К uctění památky zesn. manžela, otce a dědečka Franka Šimáka — Mrs. Mary Šimák, Cicero, Ill. 5.00 К uctění památky mamičky Dr. Jana Papánka, pani Alžběty Papánkovej, Josef a Emilie Žák, Berwyn, Illinois ........................................................ 5.00 К uctění památky pana Václava Špirocha věnuje manželka Julie Špirochová, Chicago, Ill.......... 5.00 К uctění památky zesn. John Lukáš, Berwyn, Ill., Mr. & Mrs. John Chmelář, Lennon, Mich........ 3.00 VĚSTNÍK • 9 PROGRAM ČESKOSLOVENSKÉHO DNE. [pageend9]OBLASTNÍ VÝBOR MICHIGAN. Přestože je období prázdnin a schůzování je omezeno, vykázaly obě odbočky, Detroit i Owosso, všestrannou činnost: politickou, národopisnou a organisační. Příležitost k důstojnému veřejnému vystoupení dalo vyhlásení Týdne porobených národů, které bylo ve státě Michigan velmi působivé díky přípravám Captive Nations Committee of Metropolitan Detroit, výboru, který byl ustaven minulého roku a jehož členy jsou za odbočku Detroit bratři Sklenář a Benesh a za Slováky br. Demeter. Tento výbor připravil dobrou publicitu a nachystal delegace na úřední místa к slavnostním aktům podepisování proklamací Týdne porobených národů. V úterý 9. července byla přijata 25-členná delegace, doprovázená krojovanými představiteli národních skupin, starostou města Detroit a za velkého zájmu veřejnosti, představované zástupci tisku, byla ve starostově úřadovně podepsána výstižná a sympatická proklamace po případných proslovech vedoucích výboru Captive Nations pana M. Bažanského a paní E. Zaporo- wetz. Mayor Cavanagh ve své odpovědi ocenil návštěvu i význam této slavnosti. Ve čtvrtek 11. července zajela početná delegace do Lansing, ke guvernérovi státu George Romneymu. V delegaci byli opět br. Benesh, br. Demeter a ses. Bůčková v národním kroji z Detroitu a z Owosso se dostavili krojovaní účastníci, mezi nimi ses. Čechová, ses. Kopáčková a mladičká Kristinka, jejichž nádherné kroje vyvolaly všeobecný obdiv. Guvernér Romney věnoval delegaci přes hodinu, zajímal se o národní kroje, s přítomnými velmi přátelsky pohovořil a za horlivého fotografování přítomných novinářů podepsal energickou proklamaci, konstatující, že “jako svobodní občané máme mravní závazek a mravní právo dosáhnout svobody a nezávislosti pro všechny porobené národy světa.” V týdnu samém pak pořádány jsou srazy a program v Detroitu za účasti občanských skupin a národnostních složek s vynikajícími řečníky a prominentními hosty. Odbočka Owosso uspořádala svou velikou výroční národopisnou slavnost pouť u sv. Antonička. Tento podnik Masarykova sdružení v Owosso opět doznal velikého úspěchu a stal se významným dnem pro sta a sta návštěvníků ze středního Michiganu, Detroitu i západní části státu. Program národních i společenských tanců naší staré vlasti byl za horkého, ale krásného letního počasí předveden v zahradě při budově ZČBJ na Corunna Rd. více než stem tanečnic a tanečníků, všech oděných v nádherné národní kroje. Slavnost byla vyznamenána i účastí 12tičlenné Omladiny Moravských spolků z Chicaga a taneční skupinou z Flint, vedenou ses. Kolajovou. Hosté z Flint zatančili několik tanečků, chicagští velmi dovedně předvedli řadu tanců za doprovodu své dvoučlenné hudby. Ses. Čechová, dlouholetá úspěšná učitelka národních tanců, měla mnoho čísel vystoupeni mladičkých, kterých bylo na třicet, dospělejších dětí, dorostu a dospělých. К tancům vyhrával zasloužilý umělec ze středního Michiganu, br. Ed. Fornusek z Bannister, a ses. Čechová, a pořad byl úspěšně zpestřen říznou, dovednou hrou národních písní na orchestrální harmoniku, na níž vyhrával mladý, nadaný Micky Štamberský z Bannister. Na konci programu měli hoši z Chicaga a z Owosso závody v tančení odzemku, které za bouřlivého zájmu obecenstva vyhrálo Owosso. Dojem, který slavnost u účastníků zanechala, byl povznášející, hluboký a mohutný a projevil se v častém nadšeném potlesku, který svědčil o vysoké úrovni tanečníků a o zasloužilé práci těch, kdo “pouť u sv. Antonička” připravili. V červnu rozeslal Oblastní výbor Michigan na sta adres krajanů anglický článek “OurVow” s průvodním dopisem, podtrhujícím význam práce Československé národní rady americké a vyzývajícím к účasti. Ohlas této výzvy bude velmi důležitým ukazatelem a poučením pro organisovanou náborovou práci i jinde. Do budoucnosti připravuje Oblastní výbor za vydatné pomoci sester a bratří z Owosso účast na vystoupení krojovaných národních skupin při státní výstavě v-Detroitu 31. ODBOČKA YORKVILLE, NEW YORK. Odbočka Yorkville uspořádala v úterý, dne 25. června, přednáškový večer, na němž promluvil náš nový člen newyorský advokát br. Emil Freund na thema “Náhrada válečných škod způsobených americkým občanům”. Vysvětlil posluchačům stručně všechny dosavadní zákony a smlouvy, které upravují náhradu válečných škod způsobených americkým občanům. Podrobněji se zmínil o americkém zákoně č. 87-846 z loňského roku, který pojednává o použití zabaveného majetku německého koncernu I. G. Farben к náhradě škod způsobených americkým občanům. Vysvětlil přítomným, že je v proudu akce snažící se o revisi toho zákona v tom smyslu, aby se vztahoval i na ty osoby,které se staly americkými občany až po válce. Po přednášce se rozpředla debata, do které velmi podnětně zasáhl br. Lexa z odbočky Long Island, jenž vyložil velmi podrobně všechny akce, které před vydáním tohoto zákona již byly podniknuty a jichž se sám činně zúčastnil. Stěžoval si při tom na nedostatečný zájem naší krajanské veřejnosti o tyto věci. Přednášejícím PROHLÁŠENÍ PRESIDENTA— (Dokončení ze str. 2.) McCormack, Shelley, Dulski, Murphy, St. Onge, Garmatz. Horton, Conte, Farbstein, Fascell, Philbin, Quie, McDowell, Donohue, Boland, Grabowski, Morse, Osmers, Wydler a Pirnie. Řada řečníků varovala při této příležitosti před neopodstatněnou důvěrou ve sliby komunistů v nynějších jednáních o úlevy ve studené válce. Někteří řečníci obnovili svoji žádost, aby byl zřízen zvláštní podvýbor pro porobené národy při výboru pro zahraniční záležitosti. Kongresník Monagan varoval, že destalinisace neznamená, že úsilí o úplné osvobození porobených národů smí polevit. “Týden porobených národů” měl tudíž důstojnou odezvu v americkém kongresu a veřejnosti. Je to zvláště důležité v době, kdy americká vláda vyjednává v Moskvě a kdy je třeba varovat před nebezpečím, že by se mohlo na osud porobených národů zapomenout v zájmu pochybného míru, tak jako se stalo za Mnichova. ODBOČKA JAMES HOVORKA, ST. PETERSBURG, FLORIDA. Vzdor pravému floridskému vedru konala se obvyklá zábava dne 14. července za početné návštěvy. Večeři, pozůstávající z šunkových flíčků a jablečného závinu mistrovsky připravila ses. M. Machalová, si za pečlivé pomoci ses. Any Žákové a Josefiny Podlešákové hosté velmi rychle rozebrali. Chyběla nám ses. předsedkyně Hovorková, která velmi proti své vůli musela poslechnout lékařova příkazu a zůstat doma. К 11. srpnu chystáme další zábavu: podáván bude pečený krocan. A výsledek našich zábav: další dolary pro naši národní práci. Chas. Jahoda, tajemník. ODBOČKA MASARYKOVO SDRUŽENÍ, NEW BUFFALO, MICHIGAN. Odbočka konala 9. července svou měsíční schůzi a vyslechla zprávu tajemnice o Československém dnu, na který byl odhlasován dar 810.00. Bylo dohodnuto, že členové, kteří se chtějí Československého dne zúčastnit, se pokusí zor- ganisovat společný zájezd autem. Dne 18. července byl uspořádán výlet a beseda pro členy v zahradě místopředsedkyně Karoliny Berounské; veřejnost nebyla přizvána. Na září připravuje odbočka větší podnik, s nímž by vystoupila na veřejnost. A. Kalivoda, tajemnice. srpna. Přítomen bude guvernér státu. Ve Flint chystá okrsek ZČBJ v budově na Beryl a Pierson Rd. v neděli odpoledne 11. srpna výroční dožinky, na které byli všichni účastníci slavnosti v Owosso osobně pozváni br. Mike Martinkou, předsedou okrsku. Na 28. říjen jsou objednány význačné filmové pásy o Československu. A. Benesh, tajemník. 10 • VĚSTNÍK [pageend10]br. Freundem i br. Lexou byla zodpovězena řada dotazů přítomných a bylo rozhodnuto vytvořit užší tříčlennou komisi, která zákon č. 87-846 podrobně prostuduje, uváží případné možnosti dané zákonem a podá na podzim členstvu odbočky zprávu a dobrozdání, zda a jaké kroky by jednotlivci mohli nebo měli v této věci podniknouti. Posledním podnikem odbočky Yorkville před prázdninami byl autobusový výlet do sokolského tábora Boontonu v New Jersey, který se konal v neděli 30. června. Třebaže při odjezdu busu od T. J. Sokolovny na Manhattanu byla obloha zatažena a vypadalo to na déšť, než jsme dojeli do Boontonu, sluníčko vesele svítilo. V Boontonu nás již čekala celá cymbálová kapela Národopisné Besedy, která vesele vyhrávala nejen nám, ale i ostatním návštěvníkům tábora až do večera za řízení svého primáše br. Žejglice. Diky br. Radovi a několika dalším členům odbočky měli jsme 20 pěkných cen do tomboly, která se těšila velkému zájmu nejen účastníků našeho zájezdu, ale i cizích návštěvníků tábora. Všichni, kdo se zúčastnili našeho zájezdu, byli s výletem plně spokojeni a neradi se večer vraceli do New Yorku. Přednáškový večer a výlet do Boontonu získal odbočce Yorkville dalších patnáct členů, z čehož se upřímně radujeme. Jarmila Svitavská-Walzelová, tajemnice. Vyvrcholení Týdne porobených národů. V neděli uspořádala “Rada evropských žen v exilu” v Central parku v New Yorku závěrečnou slavnost “Týdne porobených národů”, vyhlášeného slavnostně vládou USA, guvernérem Rockefellerem a newyorským starostou Wag- nerem. Zástupci deseti porobených evropských národů na slavnosti přesvědčivě ukázali americké veřejnosti, že nezapomněli na své domovy, dnes potlačené komunistickými diktaturami. Je potěšitelné, že do Central parku nepřišli pouze lidé, kteří v touze po svobodě a demokracii nedobrovolně opustili svou vlast, nýbrž že byla hojně zastoupena i mladá generace, narozená již za hranicemi vlasti. Krásné odpoledne zahájil Husův sbor pod vedením sbormistra Druma. Pod korunami stoletých stromů se rozezvučely české a slovenské národní písně, vystihující náladu všech přítomných, jimž leži na srdci pouze jedno: láska к vlasti a touha po jejím osvobození. V pestré směsici národních krojů se pak vystřídali zástupci všech ostatních porobených národů, s pevnou vírou v srdci, že se tak radostně bude tančit jednou i v osvobozené Praze, Budapešti, Varšavě a ostatních evropských městech dnešních lidových demokracií. Slavnostní otevření slovenského domova na Floridě 31. srpna. Ústředí Slovenského Sokola zakoupilo překrásný domov v Tampa na Floridě u Courtney Campbell Causeway, který má sloužit jako výletní a společenské středisko a později za trvalý domov pro starší členy na odpočinku. Krajanská veřejnost přijala s radostí zprávu o zakoupení motelu a nyní sleduje se zájmem posudky prvních návštěvníků, kteří referují nadšeně o velkém slovenském projektu. Domov, původně luxusní motel, je ideálně položen na poloostrově mezi Tampa a St. Petersburg a je zařízen se vším pohodlím pro stálé obývání, i pro zábavu výletníků. Má privátní pláž, přístav pro lodi, hřiště, parkoviště, výbornou kuchyň. V budově je prostranná jídelna a zábavní místnosti a 107 moderně zařízených pokojů pro hosty a trvale bydlící. Slavnostní otevření Slovak Retirement and Vacation Club se koná dne 31. srpna, v sobotu, na které se sjedou hosté z různých měst Spojených států. Očekává se velká účast z nedalekéhoo Masaryktownu a St. Petersburgu. Z Chicaga se pořádá výprava, o které sdělí podrobnosti telefonicky ses. Anne Bukva, LAwndale 1-7953 během dne a večer na čísle WOodland 8-2428. Cena zájezdu $105.00 zahrnuje cestu busem (bez přenocování z Chicaga až na místo), ubytováni a stravování (tři jídla denně) po dobu jednoho týdne v Tampa. Výprava odjíždí dne 23. srpna, v pátek, a vrací se v úterý, dne 3. září. Vítáni jsou i nečlenové Slovenského Sokola. Nemůžete-li se zúčastnit výpravy a rádi byste navštívili a pobyli v Slovenském domově v jinou dobu, ses. Bukva zajistí ubytování. Bude to bezpochyby radostné zahájení .shledáni se starými přáteli za nejpříjemnějších podmínek, které Florida a nový domov mohou poskytnout. Slovak Retirement and Vacation Club nabízí nejen pohodli, ale i zábavu a sport od rybaření, koupání v moři, až po golf na veřejném hřišti, pro mladší vodní lyžaření (water skiing)—a pro srdcem mladé tanec v zábavních místnostech klubu. Přihlaste se písemně, žijete-li mimo Chicaga, u ses. Buk- vové, 5733 Hillcrest Road, Downers Grove, Ill. DARY NA ČINNOST CSNRA. $25.00: Anton K. a Alice B. Vlček, Savanna, Georgia. $15.00: Charles E. Srsen, Hope, Minn. Po $10.00: William R. Liška, Morton Grove, Ill.; Lukeš Sisters, Ord, Nebraska. Po $5.00: Bedřich Vohralik, Sydney, Australia; Marie F. Huska, Long Island City, N. Y.; Allen V. Muška, Ardsley, N. Y.; Mrs. David J. Krapil, Cedar Rapids, Iowa; Mrs. John Mrkva, Bergholz, Ohio. $4.00: Mrs. Marie Pavelka, No. Miami, Florida. $3.00: Maria Ch. Nommay, Vernon, France. Po $2.00: K. Hlásný, Pacific Grove, Calif.; George J. Muška, Long Island City, N. Y.; Mrs. Christine Pfleger, Westchester, Ill. Po $1.00: George Kasik, Fox River Grove, Ill.; Frank J. Dvořák, Masaryktown, Florida. Přál byste si zaručené pohodli ... na pohodlné měsíční splátky? Tuto záruku si koupíte životní pojistkou, která zaručí Vaši rodině pohodlný život, ačkoli Vy odejdete předčasnou smrtí. Jestli se Vy dožijete věku odpočinku, ta samá životni pojistka, která by podporovala Vaši rodinu finančně, poskytne Vám vítanou hotovost pro Vaši potřebu. Když platíte měsíční premie životní pojistky, to neznamená, že utrácite penize. Pouze je ukládáte stranou do jistiny, která zaručuje zaplacení Vašich budoucích životních výdajů. Životni pojištění znamená, že vlastně začínáte nyní splácet! si záruku pro pohodlný život v budoucnosti buď pro svou rodinu, v případě, že zemřete předčasně, aneb pro sebe, zůstane-li na živu. Podílíte se Vy na pohodlném splátkovém systému, kterým Jednota Československých Spolků v Americe zaručí Vám bezstarostnou budoucnost? Napište si ještě dnes o podrobnosti a plné vysvětleni Vašich výhod co člen Č.S.A. Máme velký výběr různých pojištění. Adresa jest: Československé Spolky v Americe Cicero 50, Illinois VĚSTNÍK • 11 1854 1963 ČSA [pageend11]CAPITOL FEDERAL SAVINGS 3522 WEST 26th STREET CHICAGO 23, ILLINOIS Phone —Dial 521-5200 Vklady pojištěné agenturou vlády Spoj, států do $10,000. Ústav Capitol Federal Savings and Loan Association by! založen r. 1907. CHARLES T. SALAK, předseda (Advertisement) VÝPRAVY ČSNRA. VÝPRAVA DO HOT SPRINGS, ARK. odjíždí v sobotu, dne 14. září, a vrací se do Chicaga dne 23. září. Jede se opět moderním autobusem, který bude po celou dobu jedenácti dní s výpravou. První noc výprava přenocuje v motelu v Rola, Mo. V Hot Springs bude bydlet v Majestic hotelu. VÝPRAVA DO KALIFORNIE odjíždí autobusem v sobotu, dne 12. října. Byl připraven následující bohatý program, večírky s krajany, vyjížďky atd.: 12. října: Přenocuje se v Springfield. Mo. 13. října: Schůzka s krajany v Oklahoma City, Okla. 14ho: Carlsbad Caverns (krápníkové jeskyně), N. M. 15ho: El Paso, Texas. 16ho: Večírek s krajany v Tucson, Arizona. 17ho: San Diego, Calif. Od 18ho do 21ho: Los Angeles, Calif. Zájezdy po okolí a večírek naší odbočky. 22ho: Fresno, Calif. 23ho: Yosemite National Park. Od 24ho do 26ho: San Francisko. Oslava 28. října. 27ho: Las Vegas. 29ho: Grand kaňon arizonský. 30ho: Alburquerque, N. M. 31ho: Elk City, Okla. 1. listopadu: Springfield, Mo., cestou domů. 2ho: Návrat do Chicaga. Obě výpravy povede ses. Welclová, s pomocí pí. Božky Janoušové a nepochybujeme, že účastníci se vrátí nadšeni cestou, uspořádáním programu a vzorným doprovodem. Z PIKNIKU U KRÍZŮ. SECOND CLASS POSTAGE PAID at Chicago, Illinois VĚSTNÍK 4125 West 26th Street Chicago 23, Illinois •436 [pageend12]