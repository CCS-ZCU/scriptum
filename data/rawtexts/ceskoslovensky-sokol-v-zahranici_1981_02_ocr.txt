Ročník XXXI ČASOPIS Ú S T Ř E D Í Č E S K O S L O V E N S K É H O S O K O L S T V A V Z A H R A N I Č Í ZAHAJUJEME DOOPRAVDY ČESKOSLOVENSKÝ SOKOL Jan Waldauf ÚNOR 1981 V ZAHRANIČÍ Číslo 2 (302) Slet se blíží. O tom, že již končí období plánování našeho sletu ve Vídní a nacházíme se skutečně v posledním kole sletových příprav nás pře- svědčuje skutečnost, že tyrolské horské středisko St. Ulrich v Rakousku sta- lo se v těchto dnech dějištěm II. zimních sletových her se závody v lyžová- ní - zahajovacího podniku V.-Jubilejního sletu svobodného československého Sokolstva v zahraničí, který se bude konat příští rok ve Vídni. Zahájení sletu lyžařskými závody je v plném souladu se sokolskou tra- dicí, zahájenou před půl stoletím, a na níž také zcela vědomě navazujeme. Lyžařství, jako celá řada dalších sportů v Sokole pěstovaných,bylo dů- ležitým prostředkem všestranné výchovy, která ve smyslu myšlenek zakladate- le Sokola dr. Tyrše, byla základem veškeré sokolské činnosti. Proto se v Sokole lyžařský sport provozoval záhy poté, co knihkupec J. Lorenc v roce 1892 přinesl první lyže do Čech. Převážně se při tom však jednalo o činnost ojedinělou, provozovanou jen v několika střediscích. Skutečný rozmach ly- žařské činnosti v Sokole nastal až po národním osvobození v roce 1918, kdy v četných jednotách byly ustaveny lyžařské oddíly a lyžování se stalo oblí- beným a rozšířeným sportem po celé republice. Činnost sokolských lyžařských oddílů vzrostla brzo natolik, že před 55 lety, při pořádání VIII. všesokolského sletu v Praze, byl tehdejší sletový rok zahájen celostátními I. lyžařskými závody Československé obce Sokolské, které se konaly ve dnech 20.-24. ledna 1926 v Jilemnici za účasti 143 závod- níků - 125 mužů a 18 žen. Muži závodili v běhu na 18 km, v běhu na 50 km a ve skoku na lyžích, ženy v běhu na 10 km. Tyto první lyžařské závody ČOS pořádané před 55 lety byly natolik zda- řilé, že se od té doby staly tradičním zahajovacím podnikem všech následu- jících všesokolských sletů - IX. sletu r. 1932, X. sletu r. 1938, i zatím posledního, XI. sletu r„ 1948. Rozšiřováním rozsahu lyžařských závodů o další discipliny a zahrnutím dalších zimních sportů - bruslení a ledního ho- keje, přeměnily se původní lyžařské závody v "zimní hry", které se pak od roku 1932 konaly ve Vysokých Tatrách na Slovensku. Také účast, původně ome- zená na členstvo, byla rozšířena na dorost obého pohlaví a navíc o přísluš- níky členských organizací Svazu Slovanského Sokolstva, při čemž zejména So- [pageend1]kolové jihoslovanští se zúčastnili vždy ve velkém počtu a byli také nej- výše rovnocennými soupeři československých Sokolů. O velikém rozmachu sokolského lyžařstvi svědčí čísla z období před konáním posledních zimních sletových her v Československu r. 1948, kdy přes 600 sokolských jednot vykazovalo činný lyžařský oddíl, tedy každá šestá jednota, v nichž bylo zařazeno přes 46 tisíc lyžařů - 24,500 mužů a žen, 13,000 dorostenců a dorostenek a 9,000 žáků a žákyň. Letošní zimní sletové hry jsou tedy pokračováním osvědčené sokols- ké tradice i když, pochopitelně, svým rozsahem a počtem účastníků se nedají měřit nebo srovnávat s velkými předsletovými podniky Cos, která měla přes 1 milion příslušníků. V poměrech v nichž se však nacházíme a při velkých vzdálenostech, jimiž jsme od sebe odděleni, jsou naše zimní hry podnikem významným - nejen naší zahraniční sokolské obce, ale i široké krajanské a exilové veřejnosti. Jsou pozoruhodné již tím, že se jich účastní přes 200 sokolských lyžařů ze sedmi zemí: Rakouska, Ně- mecka, Švýcarska, Francie, Švédska, Kanady a dokonce i daleké Austrálie. Budou proto nejen podnikem sportovním, ale také zjevným výrazem naší neochvějné věrnosti odkazům Tyršovým a Fugnerovým, které tvoří zá- klad Sokola, jehož 119 výročí založení si právě také v těchto dnech, 16. února, připomínáme. Nepochybujeme o tom, že pečlivá příprava her zkušenými členy ly- žařského oddílu Sokolské župy Vídeňské již předem zajistila úspěšný průběh her k plné spokojenosti závodníků, činovníků her, pořadatelů i diváků. Věříme také, že v závodech budou všichni závodníci vedeni sna- hou o docílení nejlepších výkonů; toto vědomí bude pro každého z nich představovat vítězství - bez ohledu na jejich skutečné umístění v závo- dech. Jsme přesvědčeni, že II. zimní sletové hry budou projevem skuteč- ného sokolského bratrství, spojeného s radostným nadšením, které se la- vinovitě rozšíří do všech našich jednot a na všechny naše příslušníky, vyústí mohutným nástupem do posledních měsíců sletových připrav a vy- vrcholí plným úspěchem našeho V.-Jubilejního sletu ve Vídni. Zdar zimním sletovým hrám! XV. SLET AMERICKÉ OBCE SOKOLSKÉ bude se konat za 4 měsíce městě Fort Worth ve státě Texas. Bude to první slet AOS, který bude pořádán mimo oblast Chicaga, kde se konalo všech dosavadních 14 sletů Americké obce Sokolské. JUNE 24-28, 1981 Slet bude zahájen ve středu 24. června, kdy se Fort Worth, Texas budou konat závody ve zvláštních vystoupeních. Ve čtvrtek budou závody v nářa3ovém tělocviku, večer slavnostní banket a velký tradiční texaský tanec. V pátek budou pokračovat závody na nářa- dí a zahájena soutěž v odbíjené, večer bude sletový tanec. V sobotu budou dopoledne zkoušky, odpoledne dokončení nářa9ových závodů a večer hlavní sletová vystoupení, ukončené ohňostrojem. Slet ukončí v neděli 28. června dopoledne, kdy se bude konat beseda na rozloučenou. Sletu se také zúčastní Čs. Sokolstvo v zahraničí - z Evropy a Kanady. 18 [pageend2]HLÍDKA VZDĚLÁVACÍ OLEJ DO PLAMENE Jan Fellmann V životě člověka (i Sokola) jsou chvíle, kdy ztrácíme chut k práci a domníváme se, že nemáme ani trochu síly se vzpružit a začít znovu. Takové okamžiky jsou i v životě jednot. Tehdy se te- prve ukáže skutečná mravní síla vzdělavatele nebo starosty, na nichž často záleží, dle slov básníka, aby "lo3 ztrosko- tala nebo přistála". Řeknete: je snadné o tom psát, ale věřte, že JE MOŽNÉ, i v těžké často situaci, hledat a nacházet řešení. Často pomůže pracovní porada výboru, kde se o problému uvažuje po všech stránkách, přinést popud k činu, v němž jednota najde potřebné prostředky k nápravě zdánlivě beznadějné situace. Důležité je vždy o věci bez vášně a střízlivě promlu- vit, vyslechnout názory, třeba protichůdné, a rozšířit zá- kladnu poskytované pomoci i na členy mimo výbor. Získáme tím potřebný zájem širší vrstvy členů, a to je vždy prospěš- né. Jsem si dobře vědom, že nám léty ubývá těch obětavých členů, kteří prošli ideovým školením a tělocvičným ruchem mateřských jednot, a to vše upevňovalo jakost a sílu sokol- ského nadšení, které dnes často tolik postrádáme. Nezoufejme, nebot naše věc je dobrá a má všechny před- poklady k zdárnému rozvoji. Lidé dnes, jako za dob Tyršo- vých začátků, potřebují upevnit své zdraví a tělesnou i du- chovní zdatnost, v rozsahu celosvětovém. Závěrem: vzdělavatelům náleží ten nesnadný, ale důle- žitý úkol napřimovat schýlené páteře, jasnit chmurná čela, zkrátka, zase dle básníkových slov: "Přilévat oleje do pla- mene," když nadšení potřebuje vzpruhu. Dělejme to vždy a všude, kde třeba! Před 60 lety, v lednu 1921, konaly se první cvičitelské zkoušky ČOS? Podrobilo se jim s úspěchem 11 bratřío Ve stejném roce, na jarní schůzi výboru ČOS, bylo usneseno zakoupení Michnova paláce (staré zbrojnice) v Praze na Ma- lé straně od obce pražské za 3 miliony Kč, a jeho přebudo- vání v Tyršův dům? Před 50 lety, v květnu 1931, konal se v Radworu III0 slet lužickosrbského Sokolstva? Účast Sokolů ze slovanských ze- mí nebyla dovolena německými úřadyo VÍTE, ŽE 19 [pageend3]ZPRAVODAJSTVÍ V. SLETU ČS. SOKOLSTVA V ZAHRANIČÍ Sokolská župa Kanadská připravuje na slet do Vídně leteckou výpravu pro své příslušníky a pro krajany z Kanady, jejíž odlet odlet bude prav- děpodobně ve středu 30. června 1982 večer, dolet do Vídně ve čtvrtek 1„ července dopoledne. Po ukončení sletu, od úterý 6. července až do pátku 23. července, tedy dalších 18 dnů, mají účastníci výpravy možnost konat různé cesty po Evropě; návrat výpravy bude v sobotu 24. července 1982 a to z místa podle dohody většiny účastníků výpravy - z Frankfurtu v Německu, nebo z Amsterodamu v Holandsku,případně z Paříže ve Francii. Dolet do Kanady bude týž den, tj, v sobotu 24. července 1982 večer. K zajištění výhodné ceny je nutno již nyní zjistit zda bude dost zá- jemců na zvláštní let (Charter) a zájemci o leteckou výpravu na slet do Vídně se tímto vyzývají, aby se předběžně přihlásili. Bližší informace podají - v Torontě a okolí bratr Václav Janouš, 26 Penwick Crescent, Richmond Hill, Ont. L4C 5B4, tel. 884-9829 - v Mon- trealu bratr Zdeněk M. Dobrovolný, 9043 Logan Street, Pierrefonds,Que., H8Y 2B4, tel. 684-7975. DARY NA SLETOVÝ FOND Výkaz č. 6. 100.00 dol. - Karel a Markéta Stárkovi, Kitchener, Kanada 50.00 dol. - Dr. 0. Juren, Richmond, Kanada 27.07 dol. - Z.M. Dobrovolný, Pierrefonds, Kanada 25.00 dol. - Ota a Lidunka Horovi, Ottawa, Kanada 20.00 dol. - Rudolf a Marie Buštíkovi, Toronto, Kanada 5.00 dol. - Vlád. Dvořák, Agincourt, Kanada 4.00 dol. - František Jonáš, New York, D.S.A. Ve Švýcarsku: 300.— 3v,Fr. - Růžena Dusilová, Herrenschwanden 173,80 Šv.Fr. - Sokol Solothurn 120.— 5v.Fr. - Miroslav Frič, LeLignon 100.— §v„Fr„ - Dr. Jan Nesvatba, Zaziwill, Daria Hoffmann, Genthod, Josef Barhon, Genthod, R. Jonášová, Lausanne, rodi- na Brožova, Nussbaumen-k uctění památky pí Aleny Ně- mečkové 50.— 3v.Fr. - Eugen Vít, Fislisbach, Dr. Z. Bidlo, Reinach, Dr. J. Bořil, Fislisbach, Eliška Lochmanová, Basel, Ing. St. Hladík, Liebefeld, Dr. Miloš Borkovec, Les Hauts Geneveys, Nejmeno- vaný, Fribourg, Zdeněk Váša, Koniz, Dr. Ladislav Koppl, Rheinfelden, Dr. Zdenek Čáslavský, Zollikofen, A. Chaloupka, Drdorf, Dr. L„ Kutak, Solothurn, Dr. M. Dreifus, Pfaffenhausen, Pavel Muller, Burgdorf, St.Jos. Matatko, LeLignon, Dr. Vera Culík, Olten, Dušan Lakomý, In- terlaken, A. Mohyla, Gerlafingen, Ferd. Hora, Burgdorf, Čeněk Pra- žák, Dittingen, D. Friedmann, Bern, Dr. Marie Cukrt, Genéve, Věra a Jiří Dlouhý, Liestal, manžele Dubovi, Ziirich, Dr. Odette Branný, Emmenbriícke, Mirek Vrána, Ziirich, Rudolf Seidl, Ziirich, Kaldava, Ziirich, L. Karásek, Thalwil. Všem DÁRCŮM DĚKUJEME ! LETECKÁ VÝPRAVA ŽUPY KANADSKÉ NA SLET 20 [pageend4]ŽALOV EXIL ZTRATIL SVÉHO BÁSNÍKA Z Montrealu v Kanadě došla zpráva nečekaná, takřka ne- uvěřitelná a nesmírně smutná: zemřel bratr Dr. Jiří Škvor - básník Pavel Javor. Zprávě se nechtělo ani věřit, nebot jen krátce před tím došel od bratra škvora dopis plný plánů do období po červnu t.r., kdy měl nastoupit na odpočinek ze svého zaměst- nání, dopis vyjadřující jeho neustálý optimismus v lepší a svobodný zítřek svého národa, jemuž svou lásku tak mistrně vyznával ve svých verších. Bratr Škvor byl mužem vysokých lidských hodnot a vzác- ného charakteru, po kterém dlouho zůstane mezera v mnoha organizacích, spolcích a pracovních skupinách, kde se jeho činorodá a vytrvalá práce po dlouhá léta projevovala. Svou prací ve svém povolání, svým významem na poli kul- turním, kde tolik krásného a trvanlivého vytvořil - právem byl nazván prvním básníkem našeho exilu, svou neutuchající činností na poli národním i politickém a svým kladným pomě- rem ke všem složkám našeho exilového a krajanského života byl tmelícím činitelem, vynikal nad své okolí a byl nám v tom všem vzorem. Jeho předčasným odchodem ztrácí rovněž nesmírně naše zahraniční sokolská obec, nebot byl vždy a ve všem také věr- ným vyznavačem Tyršovy sokolské myšlenky, pro jejíž rozvoj v exilu vykonal mnoho dobré práce. Zasloužil se podstatně o zdar celé řady sokolských podniků, včetně dvou významných sokolských sletů konaných v Montreale, a zastával mnohé so- kolské funkce - byl také starostou a několik let vzdělava- telem sokolské jednoty Montreal. Svou neochvějnou víru v sílu sokolské myšlenky a ideál sokolského bratrství vyjádřil krásně a výstižně ještě krátce před svou smrtí v úvodníku minulého, lednového čísla našeho sokolského věstníku, v němž nazval sokolské bratrství "pra- menem vody živé" a vyslovil svou víru, že připravovaný slet v příštím roce ve Vídni bude výrazem síly a ryzosti sokolské myšlenky i nástupem k nové sokolské práci. Těšil se také, že k vídeňskému sletu připraví zvláštní cyklus veršů k sto- letí sokolských sletů... Odešel v něm jeden z nejlepších lidí, který svou život- ní dráhu trvale vyznačil nespočetnými záslužnými činy, jehož památka bude trvale zachována a před níž se skláníme v hlu- boké úctě. Při pohřebních obřadech, v neděli 25„ ledna 1981, rozloučil se s br. Dr. Škvorem jménem veškerého Sokolstva starosta Sokolské župy Kanadské, br. Ing. Vladislav Zajíc z Montrealu. 21 Jan Waldauf [pageend5]PAVEL JAVOR ODEŠEL - JEHO BÁSNICKÉ DÍLO BUDE STÁLE Ž Í T ! Ota Hora Byl jsem ohromen, dech se mi zatajil, když mi byla oznámena zdrcu- jící zpráva, že ve čtvrtek 22. ledna v montreálské nemocnici náhle zem- řel dr„ Jiří Škvor, náš milovaný básník exilu - Pavel Javor. Byl to úder nečekaný, zpráva neuvěřitelná. Smutná zpráva krutě zasáhla jeho rodinu a všechny jeho přátele v exilu i doma. V tu chvíli jsem si uvě- domil, že československý exil ztratil v Pavlu Javoroví nejvýznačnějšího básníka, který po útěku do exilu v roce 1948 ve svých básních vystihoval krásnou, hudební češtinou lásku k domovu, k rodné hroudě, ke své vlasti. Zvláště dojemně líčil svůj stesk ke své matce, otci, k manželce a syn- kovi, které musil opustit,, Jiřího Škvora jsem poznal více než před třiceti lety nejen jako mladého básníka, ale i jako člověka zlatého srdce, vzácného a věrného vlastence a čistého charakteru, který zůstal věren odkazu T„G„ Masaryka, Už tehdy byl nejen básníkem, ale i novinářem a politikem, stal se redak- torem deníku "Svobodné slovo" a šéfredaktorem týdeníku "Svobodný venkov". Od května 1945 jsem budoval a vedl rychle rostoucí hnutí mladých národ- ních socialistů a proto mne v Praze navštívil a nabídl mi spolupráci v boji proti komunizaci Československa. Jiřího nabídku jsem vřele uvítal, ideově i politicky jsme se shodli. Nastala mezi námi upřímná spoluprá- ce, nebot i on cítil, že jde o rozhodující boj mezi demokracií v pojetí Masarykově a komunisticko-sovětskou tyranií. V říjnu 1945 byl jmenován mým náhradníkem jako člen Prozatímního Národního shromáždění. Po komunistickém puči Jiří Škvor uprchl do Západního Německa, sám, bez rodiny. Téměř dva roky žil v táboře pro čs. politické uprchlíky, za nepříznivých podmínek začal tu opět tvořit a zvolil si básnické jmé- no Pavel Javor, Emigroval pak do Kanady, daleko na Západ, kde v krásném úpatí Skalistých hor nastoupil tvrdou práci jako "cowboy". Po splnění závazku přijel do Montrealu a zanedlouho byl přijat do čs. oddělení ka- nadského mezinárodního rozhlasu jako redaktor. Od té doby všechen volný čas věnoval básnické tvorbě, psaní románů (vyšly, aspoň některé, i ve francouzštině), novinaření, stal se členem mnoha demokratických krajanských a exulantských organizací. At to bylo ústředí Čs. Národního sdružení v Kanadě, Rada svobodného Československa, Čs. společnost pro vědy a umění, Sokol, náboženské, etnické nebo kultur- ní organizace, tam se všude účastnil práce a rozséval nadšení, radost i víru. Na universitě v Montrealu získal diplom doktora filosofie a na téže universitě pak přednášel po dvanáct let jako profesor slavistiky. V exilu napsal Pavel Javor čtrnáct básnických sbírek a několik ro- mánů. Odborná literární kritika vysoce ocenila a oceňuje jeho básnic- kou tvorbu. Petr Den nazval Pavla Javora "oficiálním básníkem našeho exilu... a muzikantem našeho básnického exilu...". Jaroslav Dresler vi- dí v Javoroví "básníka hlubokého zamyšlení nad životem a nad smrtí... Ve verších mnohdy jedno slovo stačí za deset...". Dr. Antonín Kratochvíl píše, že "Javor ve svých verších dospívá k odosobnění, splývá s národní tradicí, která je mu příbuzná s exilovou poutí... Básník se v žádné ze 22 [pageend6]svých sbírek neopakuje, osvobozuje se postupně od všech vlivů a závis- lostí o..". Marie Němcová-Banerjee píše, že "Perkektní forma, přesný rytmus, neotřelý rým jsou charakteristické znaky Javorový poezie ozna- čované některými literárními kritiky za "neoklasickou". Rozsah této vzpomínky nedovoluje citovat mnohé významné kritiky - je to úkol odbor- ných literárních kritiků. Jiří Škvor po dobu tří desetiletí přispíval nezištně a obětavě do mnoha krajanských a exilových časopisů, novin a revuí. Devět let redi- goval čtvrtletník SVU "Proměny". Nastavoval i noci, aby zdolal nával práce. Kdykoliv jsem promlouval s Pavlem Javorem, byl vždy plný života a optimismu. Oplýval neobyčejnou energií, promýšlel další plány a těšil se na den 24. června 1981, kdy dovrší 65 let a odejde na zasloužený od- počinek. Pro něho to měl být počátek další tvůrčí literární práce a také větší politické aktivity. Největší radost mu způsobilo ujednání, že ve spolupráci s nakladatelstvím Skvoreckých "68 Publishers" v Toron- tě vyjde k jeho šedesátýmpátým narozeninám výbor z jeho díla. Pro čte- náře a odbornou literární kritiku to bude významná událost a splní se to, co napsal jeho přítel prof. Antonín Dohnal: "Jeho poezie je dnes už vážné a odpovědné dílo, které až jednou vyjde v souborném vydání, se objeví v plné kráse a síle." Jiří Škvor prožíval své dětství pod Blaníkem, z něhož měli vyjít blaničtí rytíři. Nedočkali jsme se jich. Od Blaníku vyšel však blanic- ký básník, rytíř, statečný bojovník, který používal svých básnických slov k tomu, aby burcoval náš exil i svůj lid doma k boji za svobodu. Pavel Javor nemlčel! Pavel Javor promluvil a promlouvá k nám nadále řečí statečnou! Pavel Javor nezradil jak i sám to ve své básni vyjád- řil jasně: "Nezradil jsem, já se tam zas jednou vrátím... Za Vás rodní do boje vykročím rád!" V jeho básních je cenný národní, humanitní, vla- stenecký odkaz. Milý Jiří, bratře můj, příteli nejvěrnější! Bojoval jsi slovy i činy statečně a čestně až do posledního dechu. Usiloval jsi o vítězství humanity nad tyranií a totalitou. Prožíval jsi těžké chvíle v exilu, bez rodiny. Život se Ti oboha- til příchodem Tvé ženy Anušky a syna Pavla a později i jeho ženy Clau- dette. Získal jsi v nich oporu, posilu, naději a víru. Za Tvoji velikou vlasteneckou práci, za Tvoje básnické dílo, které nás posilovalo, činilo statečnějšími a lepšími, za Tvé věrné přátelství, za to vše Ti děkuji se slibem, že v Tvé práci budeme pokračovat a zůsta- neme Ti věrni. Odešel jsi do nenávratna. Tvé dílo tu však zůstává a bude trvale žít v generaci přítomné a v generacích budoucích! Tvůj život i smrt nachází obdobu ve slovech Petra Dena: "Pravý exulant ví, že se domů vrátí; když ne jako živý, tož jako mrtvý, když ne sám, tož ve svých dílech, která tvoří v cizině s myšlen- kou na domov." 23 [pageend7]FRANTIŠEK SKOUMAL Dne 13. listopadu 1980, zemřel ve stáří 60 let, po dlou- hé a těžké nemoci v Buxtonu, v severní Anglii, bratr Franti- šek Skoumal, dlouholetý bývalý starosta Sokola v Londýně. Bratr Skoumal, rodák z Věteřova u Kyjova na Moravě, byl vzorný vlastenec, neochvějný vyznavač Masarykových ideálů, věrný a nadšený Sokol a neúnavný exilový pracovník v boji za svobodu svého utlačovaného národa. Během II. světové války byl bratr Skoumal příslušníkem 11. čs. pěšího praporu na Středním východě a později, od r. 1942 byl příslušníkem proslulé 311. Čs. bombardovací perutě Britského královského letectva v Anglii, kde také po komuni- stickém puči v únoru 1948 nalezl svůj druhý domov. Bratr Skoumal byl uznávaným odborníkem na poli optiky a po určitou dobu měl v tomto oboru v Londýně praxe na čty- řech místech současně, avšak veškerý svůj volný čas a celou svou energii věnoval hlavně čs. spolkové činnosti= Působil dlouhá léta jako jednatel Ústředního výboru Če- skoslovenské obce legionářské v zahraničí, jako předseda Středoevropských federalistů (Central European Federalist) a jako místopředseda Sdružení čs. exulantů v severní Anglii. Ve všech funkcích byl znám jako nejvýše obětavý a iniciativ- ní pracovník. Sokolu se věnoval cele a po dlouhá léta. ' Byl řadu let starostou londýnské sokolské jednoty a účastnil se v této funkci také sletů Čs. Sokolstva v zahraničí ve Vídni a v Cu- rychu, dokonce v r. 1974 i veřejného cvičení Sokola v Toron- tě - v rámci Čs, dne na torontském Masaryktownu.v Kanadě. V poslední době připravoval vydání české i anglické propagační brožurky o Sokole, nemoc mu však již toto dílo nedala dokončit. Spolupracoval také velmi úzce s exilovými organizacemi polskými - politickými, bývalých vojínů a Polského Sokola. Zesnulý František Skoumal zanechal po sobě svou anglic- kou manželku Shirley, syna Vladimíra a dcery Jaroslavu a Vě- ru. Pohřeb bratra Skoumala konal se 18. listopadu 1980 na hřbitově v Buxtonu za velké účasti přátel zesnulého a čest- ných delegací. Ve smutečním průvodu za čs. státní vlajkou byly neseny vlajky a standarty Čs. obce legionářské, Sokola, Britské královské legie a polských válečných jednotek z II. světové války, jejíž příslušníci také vytvořili u rakve čest- nou stráž. Zádušní mši sloužil dp. Dr. J. Lang z Londýna. 24 Dr. R. Václavík Čest jeho světlé památce! [pageend8]SOKOLSKÝ TĚLOCVIK c v i č e n í s . m l á d e ž í v p ř í r o d ě ( Dokončení ) ( Co dělat na kluzišti? ) Záka postavíme mezi obě znaménka, s rameny kolmo na podélnou osu středu, tj„ pro provedení jízdy vpřed vlevo: trup čelem ke středu kru- hu - viz č. 1 na obrazci v minulém čísle. Místo mezi oběma znaménky je právě styčný bod obou kruhů osrry. Jakmile žák vyjede, dodržuje dobře pokyny pro přešlapování při jí- zdě vpřed vlevo0 Když dojede po obvodu kruhu zpět mezi zmíněná znamén- ka, změní polohu ramen tak, aby byl čelem do středu dalšího kruhu - viz č. 2 kresby v minulém čísle, a provádí přešlapování vpřed vpravo, až dosáhne opět zmíněného styčného bodu. Proč je třeba přešlapování dobře umět? Protože prodlužováním temp si žák zvyká jízdě na jedné noze, a naučí se snadno jízdě v obloučkách na jedné noze, a to vně i dovnitř. A tím bude snadněji provádět osmu na jedné noze - jeden kruh na pravé a jeden na levé. Abychom si osvojili základy krasobruslení, bylo by třeba se nau- čit ještě tyto další cviky: jízda vzad osma vpřed přešlapování vzad osma vzad anglická osma obloučky vzad trojka vpřed Popis všech těchto cviků by stačil svým obsahem na malou knížku, a tak se zde musíme spokojit jen tím nejzákladnějším. Pro všechny cviky ale platí tato pravidla: 1. Jezdíme vždycky na hraně brusle 2„ Váhu těla přenášíme vždy na jedoucí nohu 3„ Poloha trupu je základem správného provedení, ale pro každý cvik platí zvláštní pravidlo. 4. Při většině cviků je jedoucí noha mírně pokrčena. Někdy se během cviku napíná a zase pokrčuje - např. při trojce. Vzpomínám, jak to bylo krásné na zamrzlé Vltavě v Praze, a na ryb- nících v Kundraticích, Seberově, Kyjích, Krči a Radošovicích či Jeva- nech. Chodili jsme tam jako chlapci, a pak jako rodiče s dětmi, užili mrazivého vzduchu a pohybu a vraceli se domů unaveni, ale šíastni ze společné rodinné události. 25 Jiří Liška [pageend9]CVIČEBNÍ HODINY ŽEN (7. pokračování) (5. hodina) Stoj roznožný: výpon - podřsp - výpon - stoj roznořný. Totéž se vzpa- žením na 1„ dobu, připažením na 4„ dobu. Podřep, unožit levou, paže vlevo: úhybem podřep únožný pravou, součas- ně paže oblouky dolů vpravo - úhyb vlevo s oblouky vlevo. Stoj rozkročný, vzpažit: natočit trup vlevo, předklon k špičce levé nohy - vzpřim - trup zpět. Totéž vpravo. Část C - švihadla Část • - společná hra; Prázdné místo. Cvičenky sedí čelem do kru- hu, jedna obchází podle hudby tanečním kro- kem kruh. Sedící tleskají rukama rytmus. Hudba umlkne, tančící položí ruku na rameno jedné cvičenky. Ta ihned vstane, postaví se zády k tan- čící, hudba začne hrát, ovičenky proti sobě oběhnou kruh, která je nej- dříve u volného místa si sedne. Zbylá zase tančí při hudbě kolem kruhu Obměna: Cvičenky obíhající kruh při setkání provedou předem určený cvik? zátočku v předkloktí, s napjatými pažemi, dlesk na dlani a pokra- čují v běhu. Část E - pochod v dvojstupech s obraty. A na konec si při po- chodu zazpíváme. 6. Hodina Část A - rozcvička - v kruhu 1. 4 kroky - 4 poskoky snožmo vpřed. Opakovat 8x„ Na místě ve stoji spatném upažením vzpažit, současně vdechnout - upažením připažit, výdech. Na 4 doby. 2. 4 kroky - 4 poskoky na levé vpřed, začíná levá. Totéž, začíná pra- vá. Půlobrat čelem do kruhu, uchopit se za ruce: 3. 4 prísunné kroky vlevo, 4 vpravo - skrčit přednožmo levou, pravou 2x - celý obrat vpravo. Opakujeme celé cvičení zády do kruhu. Vlevo v bok: 4. 6 klusových kroků vpřed - vzad - vlevo - vpřed - vpravo. 5. 8 klusových skoků v předklonu se zapažením - 8 klusových skoků ve vpřimu se vzpažením. 6. Poskoky snožmo na místě střídat s poskoky vpřed, vzad, vlevo, vpravo. (Pokračování) Jana Tůmová 26 [pageend10]Z ÚSTŘEDÍ NOVÝ VÝBOR ÚSTŘEDÍ Hlasováním sokolských jednot a členů výboru Ústředí, ve smyslu článku VI., § 11. a 12. stanov, jež bylo ukončeno dne 6. ledna 1981, byli zvoleni činovníci nového předsed- nictva Ústředí; současnou volbou žup podle § 7. článku VI. stanov, byli zvoleni jejich zástupci do předsednictva a vý- boru Ústředí. Na nové dvouleté období 1981-1982 byli zvole- ni bratři a sestry: Starosta: Jan Waldauf Místostarostové: Arch.Dipl.Ing. Jiří Lisner Neuwaldeggerstrasse 4 Vídeň, Rakousko Vladimír F. Svoboda Rietholzstrasse 56 Zollikerberg, švýcarsko Jozef Horvath 485 East 38th Street Paterson, N.J., U.S.A. 2333 Kenbarb Road Mississauga, Ont., Kanada Náčelník: Ludvík Musil Kutschkergasse 2/20 Vídeň, Rakousko Náčelnice: Gisela Sionová Witzelsbergergasse 25 Vídeň, Rakousko Vzdělavatel: Dipl.Arch. Rudolf Fiala Badenerstrasse 57/W.53 Schlieren, Švýcarsko Jednatel: Zdeněk M. Dobrovolný 904 3 Logan Street Pierrefonds, Quebec, Kanada Pokladník: Jaroslav Hanuš 412 East 73rd Street New York, N.Y., U.S.A. Administrátor: Otto Stehlík Matrikář: Václav Haramul 7 Westbury Grove East St„ Kilda, Vic.,Austrálie 1665 Bloor St.East, Apt. 1001 Mississauga, Ont., Kanada 27 [pageend11]Zástupci žup v předsednictvu: Jose Benko Ing. Miroslav Doležal Josef Kolínský Josef Paul Stanislav Žmola Zástupci žup ve výboru: Alois Fogl Vlasta Frühbauerová Viktor Kent Jiří Kořistka Oldřich Mařík Aleš W. Nypl Dipl.Kfm. Antonín Sysel Dipl.Ing. Rudolf Veselý Manuela Pedraza 2639 Buenos Aires, Argentina 123 Oyster Bay Road Oyster Bay, N.S.W,, Austrálie Hermesbiihlstrasse 65 Solothurn, švýcarsko Edeltraudstrasse 39 Mnichov, Německá spolk.republika Am Mitterberg 32 Vídeň, Rakousko 4073 Hampton Avenue Montreal, Quebec, Kanada Tivoligasse 7-9/II/15 Vídeň, Rakousko 70/82 Akeman Street Tring, Herts., Anglie 5063 Bourassa Street Pierrefonds, Quebec, Kanada 77 Waterview Street Mona Vale, N.S.W., Austrálie 12/6 Watkins Street Rockdale, N.S.W., Austrálie Pezzlgasse 57 Vídeň, Rakousko Zelgstrasse 61 Adliswil, Švýcarsko Hlasováním jednot a členů výboru Ústředí byli rovněž zvoleni na dvouleté období 1981-1982 hospodářští a účetní dozorci Ústředí, bratři: Dr. Jan Janků Pavel Vidlák 53 Arkona Drive Agincourt, Ontario, Kanada 1 Antrim Crescent, Apt. 707 Scarborough, Ont., Kanada Z výboru odchází, po 16 letém členství bratr Karel Pa- vel z Toronta v Kanadě, který je nyní ve Vídni. Vykonával vzorně funkci matrikáře a byl také několik let administrá- torem časopisu Ústředí. Odchází rovněž bratr Ota Telichovič ze Stockholmu, který v předsednictvu zastupoval župu Západo- evropskou 10 let, sestra Marie Komárková z Bernu ve švýcar- sku, která byla náčelnicí 4 roky, sestra Věra Zadrobílková z jednoty Basilej, která zastupovala župu Švýcarskou ve vý- 28 [pageend12]boru poslední dva roky, a bratr Václav Mika z Curychu ve švýcarsku, který po onemocnění bratra Veselého vykonával funkci náčelníka od konce dubna minulého roku. 0 v s i - Novým náčelníkem Ústředí byl zvolen dlouholetý zas]) " e d e _ žilý náčelník župy Vídeňské, bratr Ludvík Musil, novou celnicí osvědčená dlouholetá náčelnice župy Vídeňské, ses- tra Gisela Sionová. Bývalý náčelník bratr Dipl.Ing. Rudolf Veselý zůstává ve výboru jako zástupce župy švýcarské. Nově přichází do výboru tři osvědčení bratři z Austrá- lie - Václav Haramul, starosta župy Australské, který byl zvolen matrikářem Ústředí, Ing. Miroslav Doležal, starosta Sokola Sydney, který zastupuje župu Australskou v předsed- nictvu a Aleš W. Nypl, místostarosta župy Australské, který ji bude zastupovat ve výboru. Z Vídně přicházejí nově do výboru představitelé župy Vídeňské, kteří ji budou zastupo- vat ve výboru Ústředí - župní starosta bratr Dipl.Kfm. Anto- nín Sysel a župní jednatelka sestra Vlasta Fruhbauerová; no- vým zástupcem župy Západoevropské ve výboru Ústředí byl zvo- len starosta Sokola Londýn bratr Viktor Kent. Ocházejícím členům jménem všeho zahraničního Sokolstva upřímně děkujeme za vykonanou práci; jsme přesvědčeni, že své zkušenosti a vědomosti budou i nadále uplatňovat a pře- dávat dalším ve svých jednotách a župách. Nově zvoleným členům přejeme ve výkonu svých zodpověd- ných funkcí mnoho zdaru a pracovní vytrvalosti, které bude zejména zapotřebí v nastávajícím období posledních sletových příprav i provedení sletu. JARNÍ SCHŮZE ÚSTŘEDÍ Prvni schůze nového výboru Ústředí bude se konat ve Vídni v Rakous- ku, v sobotu a v neděli 25. a 26„ dubna 1981, v sále Slovanské besedy. Části této dvoudenní schůze budou společné s členy cvičitelských sboru Ústředí, s členy vzdělávacího sboru Ústředí a s členy sletového výboru, v nichž budou podrobně projednány přípravy na V0-Jubilejní slet Čs„ Sokolstva v zahraničí ve Vídni v příštím roce. Další část schůze bude společná se zástupci žup a jednot a bude vě- nována rozpravě o dalších úkolech a činnosti Sokolstva v zahraničí. Schůzi výboru bude předcházet, v pátek 24. dubna večer, schůze no- vého předsednictva Ústředí„ V sobotu večer, po ukončení jednání, bude předveden film VI. sletu Sokolské župy Kanadské, který se konal v červ- nu minulého roku v Torontě. Pozvánky s podrobným pořadem jednání byly zaslány členům výboru, členským jednotám a župám, jakož i členům cvičitelských sborů, vzděláva- cího sboru a sletového výboru0 29 [pageend13]Z á s t u p Jose ING. ZE SOKOLSKÉHO SVÉTA Montreal TŘICÁTÁ SÁDNÁ VALNÁ HROMADA jednoty konala se v neděli 23. listopadu 1980, ve spolkové míst- nosti Misijního domu na West Broad- way Ave„, za potěšitelné účasti členstva staršího i mladšího vče- tně tří zakládajících členů, bra- tří Bartoše, Fogla a Chrastiny. Starosta jednoty, br. Ing. Vla- dislav Zajíc, ve svém proslovu na přivítanou, zdůraznil skutečnost, že jednota je ve svém třicátém roce činnosti, a aby všem připo- menul, jak to vlastně začalo,pře- četl tiskovou zprávu o první řád- né valné hromadě v roce 1951 o Tu- to zprávu připravil tehdy pro "Sokol v zahraničí" zesnulý br. Ing. Bedřich Falta, který v ní shrnul okolnosti, jež vedlykusta- vující valné hromadě v květnu 1950 a práci vykonanou v prvním roce činnosti... Z písemných zpráv činovníků vy- plývá, že jednota má za sebou dal- ší úspěšný rok skoro ve všech obo- rech činnosti, především tělocvič- né ale také společenské a finanč- ní. Cvičitelský sbor, vedený ná- čelnicí sestrou Janou Glavašovou a náčelníkem br. Ing. Janem Gaz- dou, nesl hlavní břímě práce v tě- locvičnách, kde za devět měsíců jsme se sešli 45krát. Normální cvičební večer byl ve čtvrtek,kdy cvičily všechny složky; před ná- řa3ovými závody a před VI.sletem župy Kanadské se cvičilo častěji - nácvik nářa3ových sestav i pro- stných byl velmi intenzivní. V tě- locvičně se také nacvičila Česká beseda na jubilejní šibřinky - tři kolony. Jednota se zúčastnila 3 župních podniků a pořádala čtvrtý, Letní hry; zájezdy se konaly na župní zimní hry u hlavního města Ottawa - 38 závodníků, na nářa3o- vé závody župy v Torontu v květnu - 19 účastníků, a na VI. župní slet 20.-22. června, kdy do Toronta je- lo 62 osob, z toho 35 cvičících. Družstvo dorostenek se umístilo na 9. místě - ze 14. družstevniž- šího oddílu. Letní hry v Sokols- kém údolí, 100 km na severovýchod od Montrealu, byly závěrečným pod- nikem minulého období, a zatěžká- vací zkouškou pro jednotu, hlavně pro velikou účast závodníků. Cvičitelský sbor vyslal letos opět dva příslušníky dorostu do cvičitelského kurzu, který každo- ročně pořádá Slovenská T.J. Sokol v USA. Sportovní oddíl pěstoval rekreační odbíjenou a uspořádal 2 tenisové turnaje - župní turnaj v Kingstonu, a tradiční turnaj jed- noty, který už běží 20 roků. Jednatelka sestra K. Voleníková oznámila, že výbor měl 10 schůzí a jednu mimořádnou letní spolu s cvi- čitelským sborem; dále byla jedna členská schůze a řádná valná hroma- da. Potíže s tělocvičnami se od- rážely v objemné korespondenci s městskými a školními úřady. Bratr Petr Chrastina a jeho zábavní od- bor uspořádali jubilejní 30. šib- řinky, které byly po všech strán- kách nejúspěšnějším podnikem v hi- storii jednoty. Mimoto jednota spolupořádala zábavy Václavskou a Mikulášskou s ostatními organiza- cemi v Montreale - jednu ve pro- spěch nově příchozích, druhou na udržování montrealského Věstníku. Matrikářka sestra Z. Kentová hlásila, že jednota měla k valné hromadě 122 řádných členů, 8 doro- stenců, 11 dorostenek, 5 žáků a 10 žákyň - celkem 156 příslušníků. Po- kladník br. Dalibor Košacký podal velmi příznivou zprávu - jmění jed- noty za uplynulé období se zvýšilo o dva a půl tisíce dolarů, a to i 30 ŽUPA KANADSKÁ [pageend14]přes vysoká vydání - za tělocvič- ny, kurzy a zájezdy... Na návrh hospodářských dozorců bylo hospo- daření jednoty schváleno a při- kročeno k volbám. Starostou jednoty byl zvolen znovu br. Ing„ Vladislav Zajíc, novým náčelníkem je br. Mílo Sy- korský, náčelnicí zase sestra Ja- na Glavašová - i jinak zůstává výbor celkem beze změny. Jednota oslaví 30. jubileum kulturní a tělocvičnou akademií ku konci zimní sezony, a na pod- poru účasti na V,-Jubilejní slet ve Vídni v r. 1982, zřídila ces- tovní fond pro cvičící mládež. zmd. Župní lyžařské závody Zupa Vídeňská uspořádala ve dnech 24. a 25. ledna 1981 vRohr/ Gebirge v Dolních Rakousích župní lyžařské závody v obřím slalomu a v běhu na lyžích pro žactvo, do- rost a členstvo. Sněhové podmín- ky byly ideální, dostatek sněhu a v sobotu, v den pořádání závodů v obřím slalomu, bylo krásné sluneč- né počasí. V neděli se sice poča- sí zhoršilo, lehce popadával sníh a foukal vítr, ale přesto se vši- chni přihlášení dostavili ke star- tu závodů žactva i dorostu v obřím slalomu, i ke startu dorostu a členstva v běhu na lyžích a všich- ni závody zdárně zakončili. Přihlášeno bylo celkem 65 zá- vodníků. Z toho startovalo v ob- řím slalomu žactva 18 závodníků, v obřím slalomu dorostu 3, v běhu na lyžích na 4 km dorostu také 3„ V obřím slalomu členstva 26 - 18 mu- žů, 8 žen, V běhu na lyžích na 8 km 14 mužů, v běhu žen na 4 km zá- vodilo 10 žen. V sobotu večer byl uspořádán přátelský večer s tombolou a hud- bou br. Floriána, který až do půl- noci vyhrával na harmoniku a vši- chni si vesele zazpívali. V nedě- li odpoledne bylo v sále hotelu, kde všichni byli ubytováni, vyhlá- šení výsledků, rozdílení diplomů a medailí a ukončení závodů. Výsledky: Obří slalom-mladší žáci: 1. A. Vy- tiska,Ví- deň XII/XV, 1:29,4 min, 2. E.Seidl, Vídeň III, 1:32,6, 3. A. Beran, Vídeň XII/XV, 1:34,9 min. Obří slalom-starší žáci: 1, A. Ha- nousek, Vídeň XII/XV, a A. Seidl, Vídeň III, oba 1:22,7 min, 3. A. Florián, Ví- deň XII/XV, 1:23,0 min. Obří slalom-mladší žákyně: 1. Julie Scftobe- rová, Vídeň III, 1:54,3 min. Obří slalom-starší žákyně: 1. D.Ma- ternová, 1:26,8 min, 2, S. Floriánová, 2: 05,4 min, obě Vídeň XII/XV. Obří slalom-dorostenci: 1„ P. Ha- nousek, 1: 20,1 min, 2, D, Krenk, 1:26,3 min, oba Vídeň XII/XV, 3, T. Frey, 1: 38,8 min, Vídeň XVI. Obří slalom-muži 19-30 let: 1. P.Ka- lát, Ví- deň III, 1:13,6 min, 2. A. Lapin, 1:25,2 min, 3. P. Sametz, 1:28,8 min, oba Vídeň XVI. Obří slalom-muži 31-40 let: 1.Ruda Křenek, Vídeň XVI, 1:19,6 min, 2. P. Vyti- ska, Vídeň XII/XV, 1:39,5 min, 3. M, Miřička, Vídeň III, 1:39,8 min. Obří slalom-muži nad 40 let: 1. Ji- ří Ma- terna, Vídeň XII/XV, 1:28,8 min. Obři slalom-ženy 19-40 let: 1. Eva Křenko- vá, Vídeň XVI, 1:21,2 min. Obří slalom-ženy nad 40: 1. E. Kli- mentová, Vídeň XVI, 1:42,2 min, 2. M. Horne- rová, 2:27,6 min, 3, A. Kofroňová, 2:35,5 min, obě Vídeň XVI, 31 ŽUPA VÍDEŇSKÁ [pageend15]ČESKOSLOVENSKÝ SOKOL V ZAHRANIČÍ - CZECHOSLOVAK SOKOL ABROAD Majitel a vydavatel: Ústředí Čs. Sokolstva v zahraničí Owner and Publisher: Czechoslovak Sokol Abroad Vychází měsíčně s výjimkou července a srpna Published monthly except July and August Předplatné: $ 6.00 (U.S.) ročně Subscription : $ 6.00 (U.S.) per year Předplatné ze všech zemí kromě Kanady přijímá: Jaroslav Hanuš, 412 East 73rd Street, New York, N.Y., 10021, U.S.A. Administrátor - přijímá změny adres ze všech zemí a předplatné z Kanady: 0. Stehlík, 1665 Bloor St.East,Apt.1001, Mississauga,Ont., Canada L4X 1S4 Redaktor: Jan Waldauf, 2333 Kenbarb Rd., Mississauga.Ont., Canada L5B 2E9 Baťa S h o e m a k e r s to the worid W e m a k e Bata s h o e s 5 People make them popular [pageend16]