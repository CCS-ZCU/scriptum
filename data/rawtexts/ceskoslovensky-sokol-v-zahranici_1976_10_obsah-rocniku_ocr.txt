ČESKOSLOVENSKÝ SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník XXVI Číslo 10 Prosinec 1976 1926-1976 UNION GIMNASTICA 50° ANIVERSARIO Marie Provazníková: 50 let úspešné sokolské činnosti oslavil letos Sokol Villa Dominica v Argentině. Upřímné blahopřejeme. IV. slet patří minulosti - je na čase myslet na pátý. Bude za šest let. Zdá se někomu předčasné myslet na něj už dnes? Ba není. Mnozí se ho nedočkáme a bude třeba vyplnit naše místa činovnická i na tribunách. Mnozí z letošních cvi- čenců nastoupí na naše místa a bude třeba vyplnit jejich místa na cvičišti. A dnešní žactvo? To bude v dorostu nebo v členstvu, neztratí-li se nám vůbec. Dorost roku 1982 je v dnešním žactvu (kolik?) a z žactva pátého sletu se někteří ještě nenarodili. LE ROI EST MORT-VIVE LE ROI! Čili ode dneška musíme myslit na to, jak nahradit ztráty způsobené věkem a jinými okolnostmi. A my přece nechceme jen udržet počet, my chceme růst! Až dosud každý slet, a£ doma nebo v zahraničí, byl větší než předešlý. Máme být první generací, která růst zastaví? Tomu jistě žádný z nás nechce. A růst organizace v diaspoře jako je naše je úkol veliký. Ten nesmíme odkládat, až slet zabuší na dveře. Má-li být náš růst zdravý a trvalý, musíme o nej pečovat také trvale, nikoli nárazově a občasně, ale dnes a denně. Jak nám to doporučil Tyrš: Ta každodenní, ta ustavičná a přece neokázalá činnost tady je rozhodná... Týž Tyrš nám ukázal, jak na to. Sám ovšem musel začít s dospělými muži, ale od samého počátku myslel na budoucnost a tu zakládal na tělesné výchově od dětství. Od malička vštěpovat dítěti potřebu pohybu, zdravé návyky, dobrý poměr ke společnosti, ve které žije - bratrství, občanství. Proto zavedl cvičení žactva v Tělocvičném ústavu pro děvčata a hochy. Více než století potvrdilo správnost jeho cesty a dalo nám příklad. Žijeme ovšem v jiných podmínkách, namnoze velmi těžkých. Ale poměry, ve kterých se Sokol vyvíjel v naší staré vlasti také nebyly vždycky růžové a dokonce ne snadné. Společenské předsudky, úřední zákazy cvičení školní mládeže, zaměstnání [pageend1]učňů do pozdních hodin večerních, války a okupace - byly to snad malé překážky? Na všecky se našlo řešení. Naše potíže jsou jiné, musí se tedy hledat jiná řešení. A najdou se, budeme-li opravdu chtít žít a růst, byt v cizině a v rozptylu, ale žít a růst po svém, ze svých národních kořenů. Zamýšlím-li se nad tím, co nám ukázal IV. slet a co chceme docílit na V. sletu, vidím vystupovat nade vším ostatním potřebu zvětšení počtu cvičící mládeže - žactva a doros- tu. Organizace bez mládeže je odsouzena k zániku, kdežto dobře vedená mládež je nejbezpečnější zárukou dalšího zdravého vývoje. Za normálních poměrů doma ve vlasti jsme mívali asi polovinu mládeže, co dospělého členstva. Roku 1947 z přibližně jednoho milionu příslušníků (1,004,987) tvořilo žactvo a dorost téměř polovinu (303,340 žactva a 132,430 dorostu). Zhruba zjednodušeno bychom tedy měli mít žactva asi polovinu dorostu asi čtvrtinu počtu dospělého členstva. O to by se měly přičinit všechny jednoty. KDO ZAČNE? KDO SE PŘIDÁ? Navrhuji, abychom bez dlouhého rokování, usnášení a schvalování vyhrnuli si rukávy a pustili se do práce, každý na svém písečku. Ani nemusíme být vedoucími nebo jinými činovníky, každý může pomoci. Vedoucí družstva si vytkne za úkol zdvojnásobit počet dětí ve svém družsžvu, každý, kdo zná nějaké děti, může je přivést, každý, kdo rozumí dětem, může vedoucím nabídnout pomoc. Bratr redaktor slíbil, že dá v časopise místo pro každou dobrou radu. I kdyby pomohla jen jednomu, bude dobrá. Kde mají uspokojivý počet žactva (máme pobočku, která má víc dětí než členů), měli by prozradit, jak to dělají. Bývalí vedoucí žactva jistě mají k tomu co říct. Ze starých kronik vám prozradíme, jak začínaly naše prababičky. Když ony uspěly, proč bychom nemohli my? Tož dáme se do toho? Uděláme rok 1977 ROKEM NÁBORU SOKOLSKÉ MLÁDEŽE? FRANTIŠEK JONÁŠ - 70 28. října 1976 dožil se v New Yorku 70 let bratr František Jonáš, dlouholetý sokolský činovník a úspěšný závodník. Svou sokolskou dráhu zahájil v Sokole Nymburk a pokračoval v ní ve Zlíně a v Praze. Cvičil na všech všesokolských sletech v Praze počínaje VI. sletem v r. 1920. Ve své závodnické dráze dosáhl řadu pozoruhodných úspěchů a v letech třicátých se kvalifikoval do závodů o přebor mužů ČOS. Po komunistickém puči v r. 1948 opustil vlast a zapojil se do sokolské činnosti v zahraničí - v Záp. Německu, v Casablance, v Paříži a konečně v New Yorku, kde působil ve cvičitelském sboru a v táborovém výboru. Do mnoha dalších let mu přejeme hodně pevného zdraví! 170 [pageend2]ÚSTŘEDÍ ČESKOSLOVENSKÉHO SOKOLSTVA V ZAHRANIČÍ u příležitosti 25 roků jednatelství, které v roce 1976 dovršila Jarmila Uhlířová věnuje své dlouholeté jednatelce a dlouholeté sokolské pracovnici ČESTNÉ UZNÁNÍ za její celoživotní vynikající sokolskou práci. New York, N.Y. 14. listopadu 1976 Marie Provazníková místostarostka Dr. Antonín Hřebík starosta Čestné uznání je nejvyšší uznání, které Ústředí Československého Sokolstva uděluje činovníkům, kteří se vynikajícím způsobem a po dlouhou dobu zasloužili o Sokolstvo. Čestné uznání bylo výborem Ústředí dosud uděleno čtyřikrát - v r. 1970 sestře Marii Provazníkové, v r. 1972 bratru Dr. Ant. Hřebíkoví, v r. 1975 bratru Frant. Fiedlerovi a nyní sestře Jarmile Uhlířové. Uznání, na umělecky vyhotovené plaketě, bylo sestře Uhlířové předáno na schůzi výboru Ústředí konané 13. a 14. listopadu 1976 v New Yorku. K zaslouženému uznáni upřímně blahopřejeme! Čtenářům a sokolskému bratrstvu v celém sveté a zejména v naSí drahé vlasti úprimne prejeme RADOSTNÉ PROŽITÍ SVÁTKŮ VÁNOČNÍCH A DO NASTÁVAJÍCÍHO NOVÉHO ROKU KLID, MÍR, PEVNÉ ZDRAVÍ A MNOHO ÚSPĚCHŮ OSOBNÍCH I SOKOLSKÝCH! Výbor Ústředí Čs. Sokolstva v zahraničí 171 [pageend3]OHLÉDNUTÍ ZA SLETEM - NÁPADOVÉ ZÁVODY Zdeněk Bidlo 4. slet Československého Sokolstva v zahraničí je tedy za námi - byl připravován s péčí a nadšením, vykoupen nastavovanými večery a nekonečnou prací té hrstky obětavců, na kterých konec konců vždy zůstane největší podíl starostí a kteří si možná teprve po skončení sletu stačili všimnout, že manželka (či manžel) mezitím nakoupili nový nábytek do obývacího pokoje. Budiž jim všem náš upřímný dík! Vyvrcholením sletu byl samozřejmě hlavní sletový den s prostnými cvičeními žactva, dorostu a členstva, takže ostatní sletové závody zůstaly poněkud ve stínu této hlavní události. Neprávem. Jak volejbalový turnaj, tak nářaňové závody byly velmi dobře organizačně zajištěny a jejich úroveň byla vyšší, než bylo lze očekávat podle omezeného počtu cvičebních hodin, které naše jednoty mají k dispozici. Upřímně řečeno, měli jsme ve Švýcarsku trochu obavy z průběhu nářaďového závodu - aktivních cvičenců zde bylo málo a zkušených soudců ještě méně, takže hlavní tíha spočívala na jednotách mimošvýcarských. Byli jsme ale mile překvapeni. Již v pátek večer, při oficielním tréninku se zaplněnou tělocvičnou ozývaly radostné pozdravy těch, kteří se naposled viděli při 3. sletu ve Vídni a udílely se poslední rady jak to či ono nejlépe zacvičit. I když v té směsici jazyků převládala čeština, přesto byly čas od času horečně z paměti dolovány zbytky angličtiny a franštiny. A když byla nouze nejvyšší a zjistilo se, že opravdu nevíme, jak přeložit do angličtiny "celý obrat vlevo levoruč do svisu dvojhmatem" byla ne pomoc boží, ale nářadí nejbližší. Ten značně komplikovaný výraz se zacvičil a nejasnosti byly rozptýleny. V sobotu ráno, při zahájení vlastního závodu, jsme nechtěli věřit vlastním očím. Na 60 závodníků stálo při slavnostním nástupu připraveno bojovat o sletové medaile pod přísným dohledem početného soudcovského sboru. A pak to začalo. Nářadí střídalo nářadí, spojky si mohly cestou k poč- tářskému stolu nohy uběhat, bezvadně fungující "zásobovací středisko" na chodbě tělocvičny překračovalo měsíční normy pro prodej sendvičů, ovoce, mléka a Coca-Coly a kolem stěn tělocvičny rozestavění či rozsazení diváci zdravě fandili "těm svým" ze své jednoty. A i když v povzbuzování závodníků nebylo valného rozdílu mezi příznivci švýcarských, pařížské či vídeňských jednot, přesto se vždy hala takřka zatřásla, když své cvičení úspěšně dokončila závodnice některé z jednot amerických. Krátce po poledni byly závody ukončeny společným nástupem závodníků, soudcovského sboru a vedoucích závodů. Byly 172 [pageend4]oznámeny výsledky jednotlivých kategorií, poblahopřáno vítězům a rozdány diplomy. Ani se nám nechtělo rozejít, ale nedalo se nic dělat - odpoledne už na nás čekala zkouška sletových prostných. Byly to hezké závody a škoda jen, že se nesešlo více té sokolské drobotiny - ale to se jistě do příštího sletu zlepší. A nakonec poděkování. O zdar závodů se zasloužilo jistě mnoho Sokolů a Sokolek, v neposlední řadě sami závodníci náčelnictva jednot a členové soudcovského sboru - náš obdiv a dík největší patří ale náčelnictvu Ústředí, sestře a bratru Waldaufovým za vypracování sestav a celou organizaci závodů a curyšským Sokolům za zajištění tak nádherné tělocvičny a všech těch tak důležitých pomocných služeb. Srdečný dík, sestry a bratři, udělali jste to moc pěkně! HLÍDKA VZDĚLÁVACÍ JEN LÁSKA LÁSKU OCENÍ Jan Fellmann Vánoce jsou v celém vzdělaném světě symbolem radostné lásky - v rodině i v národě. Jistě mnozí vzpomínáte krásných slavností vánočního stromu Republiky, které uvedl v život Rudolf Těsnohlídek. Také dnes v naší světové rodině, sokolské i krajanské, cítíme nutnost udržování a prohlubování lásky a svornosti a to jak v soukromí rodiny, tak i v našem životě spolkovém. Vzdělavatelé zde mají svůj úkol. Vědí sami nejlépe, kde to vázne. Vědí také dobře, jak těžce na mnohé doléhá zvýšený tlak hospodářský a vliv někdy velmi tvrdého okolí. Právě proto je nám třeba v našich řadách upřímné lásky a porozumění. Chováním a skutky dávejme na jevo jak soucítíme. Naše bratrství a sesterství musí být opravdové. Výbor jednoty, kde se členové mají navzájem rádi určitě může vykázat lepší pracovní výsledky pracovní než jednota s výborem rozhašteřeným. Často obě svářící se strany najdou snad ve stanovách či řádech podporu svého náhledu. Jsem také pro uznávání našich stanov v plném rozsahu, ale - je však vždy třeba hledat především cestu k překlenutí rozdílů v názorech, abychom svorně spojeni mohli šířit a prohlubovat význam a sílu našeho sokolství. Přístupujeme-li tedy k svátkům vánoc upřímně a procítěně jsouce odhodláni odpustit a zapomenout malicherných nesvárů, zajistíme tím určitě sobě, svým rodinám, jednotám i celé krajanské veřejnosti vskutku radostné, štastné a veselé vánoce. A naplněni upřímnou sokolskou láskou nastupme s pevným odhodláním do další činnosti a práce v Novém roce! 173 [pageend5]ŽALOV SLÁVKA DOLEŽALOVÁ Z vlasti došla smutná zpráva, že v Turnově dne 24. října 1976 zemřela vzorná Sokolka, obětavá vlastenka v nejkrásnějším slova smyslu a ušlechtilá žena sestra Vítězslava Doležalová. Zemřela náhle - skácela se na ulici a během několika vteřin dotlouklo navždy její zlaté srdce. Sestra Doležalová patřila k té řídnoucí řadě slavné sokolské gardy, která sokolské myšlence a lásce k vlasti zasvětila své životy. Po celý svůj život účastnila se sokolského a národního života celou svou duší a celým svým srdcem. Když již nebylo možnost provozovat sokolskou činnost ve vlasti nikdy neustala ve své pevné víře v nesmrtelnost Tyršových a Masarykových myšlenek a v obnovu sokolských ctností a vlastností v národě. Sestra Doležalová byla zpopelněna v Semilech, ve svém zamilovaném sokolském kroji, nad rakví se s ní rozloučil jeden z blízkých sokolských bratří, u rakve stály stráž sestry Červeného kříže. Odešla v nenávratno vzácná Sokolka a česká žena, jíž Sokolstvo doma i v zahraničí zachová věčnou památku! ELIŠKA KRÁSNOHORSKÁ Před 50 lety, dne 26. listopadu 1926 zemřela ve věku 79 let Eliška Krásnohorská, která svým básnickým dílem je stavěna po bok svým vrstevníkům, které přežila - Janu Nerudovi, Svatopluku Čechovi a Jaroslavu Vrchlickému. Její spisovatelská činnost obsahovala především tvorbu básnickou, dále četné překlady a libreta mnoha oper Smetanových (Hubička, Tajemství, Čertova stěna), Bendlových i Fibichových. Eliška Krásnohorská nebyla však činná jen literárně, dovedla také organizovat. V roce 1890 založila v Praze "Soukromou školu dívčí", pozdější "Minervu" a zorganizovala spolek k vydržování této školy - prvního dívčího gymnasia v Rakousku vůbec! Sokolstvu byla oddána celou svou duší, věnovala mu mnoho básní a projevovala živý zájem o věc sokolskou až do konce svého života. Ze svého těsného příbytku v tmavé uličce pražské, kde více jak 20 let trpěla úpornou nemocí, která jí nedopustila téměř ani vyjít, zaslala ještě k VIII. sletu vše- sokolskému v roce 1926 vroucí zdravici. Při pohřbu Dr. Miroslava Tyrše, po převezení jeho pozůstatků z Oetzu, dne 9. listopadu 1884 v Praze, kladla květy k jeho hrobce na Olšanském hřbitově a ve své řeči přirovnala Tyrše k "jiskřivému letci nad zatmělou naší zemí, mířícímu jako jiskřivá střela k našim národním červánkům", přála si, aby "v Tyršově smyslu rodila se další pokolení k stejné výsosti a svobodě" a vyslovila víru, že "z Tyršovy puklé hrudi bude zářit slunce pravdy, krásy a svobody dál." 174 [pageend6]ČESKOSLOVENSKÝ SOKOL V ZAHRANIČÍ Časopis Ústředí Československého Sokolstva v zahraničí Ročník XXVI 1 9 7 6 Řídil Jan Waldauf Tištěno offsetem - Toronto, Kanada [pageend7]OBSAH : Strana ČLÁNKY, ÚVAHY ALTMANN Zdeněk: Pozor! K vlajce hleď! ............... 73 BIDLO Zdeněk: Milý Františku Kroutile ............... 23 Ohlédnutí za sletem - nářaďové závody .. 172 C - 1.: 25 let Sokola Montreal ...................... 52 E.K.: Dr. Vojtěch E. Andic .......................... 40 -ek: Realita a romantika sokolského sletu v Curychu .. 135 E.M.: Za bratrem Věnceslavem Havlíčkem ............. 162 E.N.: Sokolové nezklamali ............................ 135 FALTYS Jan ml.: Sletový volejbalový turnaj ......... 110 HAVLÍK Frank: Po IV. sletu .......... 133 HŘEBÍK Antonín: Na slet do Curychu! ................ 3 Nový místostarosta Čs.Sokolstva v zahr. 77 Sokolský písmák Karel Vaniček ..........87 Náčelník J. Waldauf vyznamenán .........90 III. sjezd Čs.Sokolstva v zahraničí . 113 Sokolstvo a jeho rozvoj ............ 140 Putujeme Evropou na slet do Curychu .. 148 V Chicagu zemřel br. Vojta Cajthaml . 166 K.J.: T.G.M. Sokol a sportovec ........................ 41 K.K.: Tyrš a Slováci ................................ 17 Otec národa ................................... 57 M.J.: V Omaze vyhořela sokolovna .................... 21 MACDONALD J.P.: Sokolové se vrátí do Prahy ......... 137 RORÝS A MONARCHA: Cvič na sletu 1976! ............... 21 PROVAZNÍKOVÁ Marie: Co nového? ...................... 33 A přece bude .................... 72 Náš čtvrtý slet ................ 97 Le roi est mort - vive le roi! .. 169 RYCHTERA Ludvík: Lví silou, vzletem sokolím ........ 118 RuMe: Tak už to začalo ............................. 39 SVOBODA Vladimír F.: Vítáme účastníky .................. 81 UHLÍŘOVÁ Jarmila: Politický význam sletů ........... 49 Nálada okolo sletu ............... 101 Úspěch Sokola - sportovce ...........166 WALDAUF Jan: Jen ruchem žijeme ...................... 1 Slety a tělovýchova .................... 65 Sletové závody ........................... 104 Sjezd cvičitelských a vzděl. sborů .......129 Bilancujeme .............................. 175 ZÁBRANSKÝ Josef: Sokolství zdar ....................... 119 ŽENÍŠEK Václav: Začátky Sokola v exilu ............. 7 Sokolským bratřím ve Švýcarsku ........132 --: Vzpomínáme Jana Čapka ........................... 89 Oetz v roce sletovém ............................ 136 Bratr Evžen Koppl zemřel ........................ 164 Eliška Krásnohorská ............................. 174 OHLAS SLETU Výňatky z reportáží čs. krajanského a exilového tisku o IV. sletu Čs. Sokolstva v zahraničí v Curychu .... 153 [pageend8]BÁSNĚ ALTMANN Zdeněk: Již zítra ........................... 83 FELLMANN Jan: Odcházejícímu bratrovi ............... 22 JAVOR Pavel: Pravda zvítězí ......................... 34 KRČMÉRY Št.: Pochod slovenských sokolov ............ 51 HLÍDKA VZDĚLÁVACÍ FELLMANN Jan: Volíme činovníky ..................... 22 Svorností k síle ......................... 35 Slet je blízko ........................... 69 Poznámky posletové ...................... 161 Jen láska lásku ocení ................ 173 POZDRAVY, RESOLUCE Milý pozdrav z Brazilie .............................. 6 Pozdrav z vlasti IV. sletu ........................... 112 Resoluce III. sjezdu Čs. Sokolstva v zahraničí ...... 116 ZPRAVODAJSTVÍ IV. SLETU ČESKOSLOVENSKÉHO SOKOLSTVA V ZAHRANIČÍ V CURYCHU .......... 5, 19 , 36 , 54, 70, 84, 160 SOKOLSKÝ TĚLOCVIK - wf - : V zimě na lyže! ............................ 11 Hry na lyžích .............................. 26 Cvičíme na ledě ............................ 43 Na jaře do přírody ............................ 60 Cvičíme i bez nářadí a náčiní ............. 12 Nacvičujeme - výmyk předem ................ 24 přemet napřed ............... 44 odbočku přes koně na šíř .... 59 štafetu ...................... 74 OHLASY A NÁZORY Nezbývá nic než víra v genia lidu .................... 55 Závody, závodníci, pořadatelé, rozhodčí a diváci .... 55 ŽIVOTNÍ JUBILEA Jonáš František - "70" ............................... 170 Nekovář Antonín - "65" ............................... 42 Neumann Matěj - ”65" ................................. 42 Slonová Gisela - "60" ................................. 42 Svoboda Antonín - "65" ................................. 167 Škvor Jiří - "60" ................................. 167 Zajícová Růžena - "75" ................................. 20 Živný Josef - "80" ................................. 167 Žmola Stanislav - "65" ................................. 167 ŽALOV Andic Vojtěch E. ........................................ 40 Cajthaml Vojta ....................................... 166 Doležalová Slávka .................................... 174 Havlíček Věnceslav ................................... 162 Hollmann Jaromír ..................................... 10 Kamaryt Bohumil ...................................... 10 Köppl Evžen .......................................... 164 [pageend9]Peřina Václav ........................................ 165 Petrů Jiří ........................................... 10 Polesý Herbert ....................................... 165 Z ÚSTŘEDÍ Činovníkům jednot .................................... 2 Všem sokolským župám a jednotám ...................... 46 Rozpis sletových závodů .............................. 58 Jarní schůze výboru Ústředí .......................... 75 Pozvánka na III. sjezd Čs. Sokolstva v zahraničí .... 78 Pozvánka na sjezd cvičitelských a vzdělávacích sborů . 79 Všemu sokolskému bratrstvu ve svobodném světě ....... 151 Čestné uznání sestře Jarmile Uhlířové ............... 171 ZE SOKOLSKÉHO SVĚTA Argentina Villa Dominico ............................... 14, 176 Australie Canberra ......................................... 91 Melbourne ...................................... 91, 176 Sydney ................................. 14, 47, 91, 176 ŽUPA KANADSKÁ Zprávy župy .......................... 15, 62, 93, 177 Montreal ......................................... 27, 93 Ottawa ............................................. 27 Toronto ............................................. 94 Vancouver .......................................... 47 JIŽNÍ AFRIKA Johannesburg ..................................... 92 župa švýcarská Zprávy župy ........................................ 179 Basilej ............................................. 95 Bern ................................................ 30 ŽUPA VÍDEŇSKÁ Zprávy župy .............. 47, 63, 94, 178 Vídeň III ........................................... 28 Vídeň XII/XV ....................................... 28 Vídeň XVI ........................................... 63 ŽUPA ZÁPADOEVROPSKÁ Delft ........................................... 15, 28 Mnichov .......................................... 29, 95 Paříž ............................................... 29 VYOBRAZENÍ IV. slet v Curychu . 97, 98, 100, 102, 103, 105, 106,107, 109, 110 111, 120, 121, 122, 123, 124, 125, 126, 127, 128, 139, 147 Léčebný ústav "Auf der Waid" ve Švýcarsku .......... 4 Cvičenci na I. tělocvičné akademii Sokola v exilu .... 9 Stavba sokolovny v Sydney v Austrálii ............... 38 Nástup cvičenců při oslavě 25 let Sokola Montreal .... 53 Sletový výbor v Curychu .......................... 82, 132 Karel Vaniček ........................................ 87 Jarmila Uhlířová ........................................ 171 [pageend10]BILANCUJEME Jan Waldauf Blíží se konec roku, období valných hromad a s nimi související volby nového vedení v jednotách a župách i v našem sokolském ústředí. Skládají se účty za uplynulé období, předkládají se bilance obsahující aktivní i pasivní položky veškeré naší činnosti, připravují a schvalují se plány a rozpočty do budoucna. Při hodnocení a posuzování zpráv uvědomujeme si znovu v jakých výjimečných, změněných a neustále se měnících poměrech se naše činnost provádí a jak se bez ustání mění podmínky a předpoklady naší práce. A současně, při vědomí stávajících neutěšených poměrů v naší vlasti a ve světě vůbec, připomínáme si také znovu, že žijeme v době nejisté a při tom mimořádně odpovědné. Při tomto vědomí velké odpovědnosti se nám znovu a stále naskytá otázka: koho máme v této době volit? Od správné odpovědi a jednání z ní vyplývající závisí budoucnost naší organizace. Tedy především: zásluhy, byt i sebevětší, nesmějí být při volbě činitelem rozhodujícím. Rozhodující musí být schopnosti a vlastnosti, jimiž se musí vyznačovat sokolští představitelé v jednotách, župách a zejména v Ústředí: čistota povahová,poctivost a bezúhonnost, jednání přímé a při tom taktní, tolerantnost k názorům ostatních, bystrý postřeh, zásadovost a pevnost v rozhodování, neustálá snaha po soustavném sebevzdělávání a zanícená láska k sokolské myšlence. Nebojme se při tom výměny osob - už Tyrš horlil proti mumifikaci činovníků v Sokole! Říká se, že změna je zdravá - a ve většině případů tomu skutečně tak je. A odejít včas z funkce je také umění, které není každému dáno. Je umění odejít, kdy ještě mnozí řeknou: škoda! a ne až tehdy, kdy kdekdo říká: konečně! A je umění odejít po sokolsku - klidně, vyrovnaně, bez roztrpčení, bez hořkosti v duši, bez pocitu nevděku a bez bolesti v srdci, zato ale s hřejivými vzpomínkami na dobře vykonanou práci. Volbou nových činovníků vychováváme Sokolu také další pracovníky; s novými činovníky přichází také nové myšlenky a nové, mnohdy úspěšnější metody a způsoby práce. Nebojme se zejména také svěřit funkce mladším a mladým - jedině tím zajistíme naši budoucnost. Stáří bez zdravého mládi a bez jeho vzpruhy a nadšeni, které je hybnou pákou všeho pokroku, snadno ustrne a zkostnatí, aniž to samo pozoruje. Mládí zase potřebuje také občas brzdu starších, kteří mohou včas varovat a krotit nerozumné výstřelky. Mládí však je také pojem relativní. Známe 30ti leté "starce" - za- trpklé, škarohlidské, negativně myslící a jednající a naproti tomu 60ti leté i starší "mladíky" s obdivuhodnou svěžestí duševní i tělesnou a s pokrokovým smýšlením. I zde je nutno zachovat určitou rovnováhu a využít jak elánu a průbojnosti mladých, tak i zkušenosti a moudré rozvahy starších. V sokolské práci je místa dost pro všechny - potřebujeme mnoho dalších pracovníků, oddaných sokolské myšlence, mladších i starších. - Uvažujme a volme však odpovědně, jde o budoucnost Sokolstva! 175 [pageend11]ZE SOKOLSKÉHO SVĚTA ARGENTINA Villa Dominíco 50 LET SVÉHO TRVÁNÍ oslavila jednota řadou zdařilých podniků. Oslavy byly zahájeny úspěšným turnajem v odbíjené ve dnech 16.-18. dubna. Dalším podnikem byl Festival národních tanečních skupin dne 22. května na němž vystoupily také pozvané skupiny jiných národností. Taneční skupina jednoty, vedena sestrou A. Souchopovou nadchla četné obecenstvo temperamentním předvedením čs. národních tanců. Oslavy pokračovaly dne 6. června dalším turnajem v odbíjené, 20. června taneční zábavou s vystoupením několika tanečních skupin a následujícími vepřovými hody a první část oslav vyvrcholila 24. července velmi úspěšným a hojně navštíveným veřejným vystoupením všech složek jednoty. Prvním podnikem druhé části oslav bylo zdařilé divadelní představení konané 11. září. Z řady dalších podniků, společenských i tělocvičných, je dlužno ještě zaznamenat hodnotnou oslavu 28. října s vysokou úrovní kulturních vystoupení . Závěrečným a vrcholným podnikem oslav 50ti letého trváni jednoty bylo veřejné cvičení jednoty, které se konalo dne 5. prosince 1976 za přítomnosti četného obecenstva a zástupců všech spolků čs. kolonie v Argentině. Cvičení prostná, na nářadí, skupinová, na trampolíně a zejména vystoupení dorostenek a žen cvičením moderní gymnastiky byla odměňována četným potleskem spokojeného a nadšeného obecenstva. Jubilejní oslavy dnes jediné sokolské jednoty se plně vydařily a dokázaly, že kořeny sokolství jsou v Argentině pevně zapuštěny. AUSTRALIE Melbourne CVIČEBNÍ ČINNOST jednoty je značně ztížena velkou rozlohou města Melbourne - někteří cvičenci dojíždějí do cvičení ze vzdálenosti 20 až 30 km. Z toho důvodu koná se cvičení jen jednou týdně, v pátek večer, a to všech složek najednou. Za pěkného počasí cvičí muži pohybovou průpravu na hřišti, ženy a děti v tělocvičně. Při nepříznivém počasí musí se všichni vměstnat do sálu tělocvičny a je při tom vždy hlučno i veselo. Průměrná účast ve cvičení žen je 33, ve cvičení dětí 15. TĚLOCVIČNÁ AKADEMIE byla připravována k oslavě 28. října. Pořad obsahoval mj. cvičení žactva, ukázka pohybové průpravy žen, cvičení žen na kladině, mužů na bradlech, cvičení žen se šátky a cvičení prostná mužů a žen. Sydney VĚSTNÍK jednoty, který je jednotou v Sydney vydáván již 24 let a je výborně veden, dobře plní svůj úkol informačního pojítka členstva i přátel jednoty v Austrálii. Poslední číslo (září-říjen) je toho dalším dokladem. Číslo obsahuje řadu hodnotných článků ideových a pokračuje v seriálu článků o zážitcích výpravy jednoty na IV. slet v Curychu a následující návštěvu sokolské Vídně i několika jednot ve Švýcarsku. TANEČNÍ SKUPINA jednoty vystoupila s velkým úspěchem na "Večeru v Praze" pořádaném místním klubem na Whale Beach. Za své vystoupení dostala odměnu 100 dolarů, kterou věnovala na stavební fond Sokolského Národního domu v Sydney. OSLAVY 28. ŘÍJNA, která se konala 31. října v Sabina College, zúčastnila se jednota, jejíž cvičební složky vystoupily a předvedly ukázky sokolského tělocviku. S velkým úspěchem vystoupila také taneční skupina jednoty. V pořadu oslav vystoupil také pěvecký sbor spolku 176 [pageend12]sv. Václava v Sydney. Oslavě předbíhala mše za padlé ve světových válkách a v koncentračních táborech. Dne 19. října zemřela věrná So- kolka, sestra MARIE NOVÁKOVÁ, manželka známého sokolského a legionářského pracovníka br. pplk. Jana Nováka. Pohřbu se zúčastnil velký počet členů Sokola a zástupců mnoha jiných spolků v Sydney. ŽUPA KANADSKÁ Župní tenisový turnaj Ve dnech 28. a 29. srpna 1976 konal se v Ottawě na dvorcích Western Tennis Club první ročník žup- niho tenisového turnaje. Soutěže se zúčastnila družstva jednot Montreal, Ottawa a Toronto.Každé družstvo sehrálo celkem 7 zápasů - v soutěži jednotlivců i dvojic mužů i žen. Zvítězilo družstvo jednoty Montreal s 10 body, na druhém místě se umítilo družstvo jednoty Ottawa se 6 body, třetí byl Sokol Toronto s 5 body. Příští ročník bude hrán dvoukolové. XIII. Letní hry Každoročně konané Letní hry župy Kanadské konaly se letos ve dnech 4. - 6. záři 1976 opět v malebném Sokolském údolí v Laurentských horách 100 km severně od Montrealu. Účast byla překvapivě dobrá i když bylo chladné a deštivé počasí - z Toronta dojela výprava čítající 21 příslušníků, z Ottawy 34 a z domácí jednoty Montreal na 100. Soutěž v plavání odpadla pro citelné ochlazení, ale ostatní závody v lehké atletice,ve všech věkových kategoriích od žactva až po členstvo, byly provedeny a proběhly celkem hladce. Nej lepšího individuelniho výkonu dosáhl dorostenec D. Smetana z Ottawy (50 bodů z 50 dosažitelných!), který obdržel putovni cenu nej lepšího závodníka mužských složek. Přebornicí ženských složek stala se dorostenka R. Havlová, rovněž ze Sokola Ottawa, která získala 44 bodů. Celkem závodilo 90 příslušníků- 19 žáků a žákyň, 7 dorostenců a dorostenek, 64 mužů a žen. Letní hry byly, jako vždy, zahájeny a ukončeny nástupem všech závodníků a v rámci her se také opět konal tradiční již táborový oheň se zpěvem a hrou na kytary. Vítězné výsledky: ŽÁCI - Skok vysoký: D. Plošaj,Mon. 125 cm. Skok daleký: D. Plošaj,M. 392 cm. Běh 60 m: D. Plošaj,Montr. 9,2 vt. Přespolní běh: S.Kořistka, Montreal 9:27 min. ŽÁKYNĚ - Skok vysoký: I. Drtinová, Montr. 120 cm. Skok daleký: M.Wal- daufová, Tor. 377 cm. Běh 60 m.: M. Waldaufová, Tor. 9,6 vt. Přespolní běh: D.Ladmanová,0tt. 11:04. DOROSTENCI - Skok vysoký: 135 cm. Skok daleký: 495 cm. Běh 100 m.: 13,4 vt. Vrh koulí: 9.98 m. Přespolní běh: 8:25 min. Vítězem v každé disciplině D.Smetana,Ottawa. DOROSTENKY - Skok vysoký: N. Drtinová, Montr. 120 cm. Skok daleký: R. Havlová, Ottawa 350 cm. Běh 100 m.: R. Havlová, Ott. 16,3 vt. Vrh koulí: R. Havlová, Ott. 6.86m. Přesp. běh: R. Havlová, Ottawa, 11:05 min. MUŽI 19-30 LET - Skok vysoký: L. Slosarczyk, Tor. 150 cm. Skok daleký: L. Slosarczyk, Tor. 532 cm. Běh 100 m: L. Slosarczyk, Toronto 13,2 vt. Vrh koulí: L. Slosarczyk, Tor. 9.07 m. Přesp. běh: A. Záruba ml., Montr. 18:09 min. MUŽI 31-45 LET - Skok vysoký: J. Bártl, Ott. 140 cm. Skok daleký: P. Kačín, Montr. 512 cm. Běh 100m L. Wedlich, Montr. 13,3 vt. Vrh koulí: J. Bártl, Ott. 11.34 m. Přesp. běh: J. Bártl, Ott. 17:41. MUŽI nad 46 - A. Smetana, Ottawa, 130 cm. Skok daleký: J. Kořistka, Montr. 420 cm. Běh 60 m: J. Kořistka, Montr. 9,0 vt. Vrh koulí: A. Smetana, Ottawa, 9.08 m. Přespolní běh: J. Budík, Ott. 9:27 min. ŽENY 19-30 let - Skok vysoký: J. Kršková, Montr. 115 cm. Skok daleký: Z. Mokrá, Ott. 397 cm. Běh 100 m: Z. Mokrá, Ott. 16,1 vteř. Vrh koulí: H. Anderson, Montreal, 7.45 m. Přesp. běh: A. Havlová, 177 [pageend13]Montreal 10:51 min. ŽENY 31-45 LET - Skok vysoký: J. Glavašová, Montr. 115 cm. Skok daleký: J. Glavašová, Montr. 354 cm. Běh 100 m: J. Kaplanová, Ottawa, 17,1 vt. Vrh koulí: J. Glavašová, Montr. 7.86 m. Přesp. běh: H. Slo- žilová, Ottawa, 9:51 min. ŽENY nad 46 LET - Skok vysoký: V. Waldaufová, Tor. 120 cm. Skok daleký: V. Waldaufová, Tor. 338 cm. Běh 60 m: V. Waldaufová 12,0 vteř. V soutěži jednot získala prvenství jednota Montreal celkovým počtem 510 bodů, jednota Ottawa získala 426 bodů, jednota Toronto 177. Závody řídil náčelník jednoty Montreal br. Jiří Kořistka, jemuž patří dík za vzornou přípravu a za zdárný průběh Letních her. ŽUPA VÍDEŇSKÁ Župní veřejná cvičení V rámci sletových příprav pořádala župa Vídeňská župní veřejné cvičeni ve Vídeňské Stadthalle - dějišti III. sletu v roce 1972. Prostorné hlediště bylo zaplněno diváky, když v neděli 13. června přesně v 15 hod. čelo průvodu vešlo do prostorné haly k úvodnímu nástupu všech složek. Po vztyčení sokolské vlajky a státních hymnách uvítal přítomné župní starosta br. Ant. Sysel, který vyzvedl význam sokolské práce pro výchovu zejména naší mládeže. Cvičební pořad byl zahájen nej- menším žactvem, jehož cvičení bylo odměněno častým potleskem , stejně jako následující sletová prostná starších žáků a žákyň. Dobře zacvičená společná sletová prostná dorostu a ukázka odbíjené mužů Sokola Vídeň II proti Sokolu Vídeň III zakončily první část pořadu. V druhé části nastoupilo několik kolon krojovaných s nově nacvičenou Moravskou besedou. Toto líbivé vystoupení bylo následováno závodem smíšených štafet, jejichž účastnici byli živě povzbuzováni obecenstvem. Následující cvičení žen s kuželi, nejúspěšnější číslo III. sletu, podrželo si tento primát a potlesk nadšených diváků nebral konce. Závěrečná část pořadu byla uvedena slavnostním "Holdem IV. sletu v Curychu" - vpochodováním praporečníka se sokolskou vlajkou, doprovázenou dvojicemi jednotlivých cvičících složek. Hold byl čten župním jednatelem br. P. Floriánem a provázen recitacemi sestry Fiaischhackerové. Cvičení bylo ukončeno, jako vrchol každého sletu, společným cvičením sletových prostných mužů a žen. Velmi živá a pestrá cvičení 115 mužů a žen byla radostnou předzvěstí sletu v Curychu a pěkným ukončením župního cvičení. Veřejné cvičení bylo následováno sokolskou veselicí v Severově sále, kde k tanci i poslechu vyhrávala oblíbená hudba "Sohaj". Župní pochod zdatností Župní náčelnictvo pořádá každoročně, zpravidla na podzim, pochod zdatnosti všech složek. Letošní pochod zdatnosti se konal v nedělí dne 3. října za účasti 58 příslušníků - 14 žáků a žákyň, 2 dorostenců, 20 žen a 22 mužů. Vedoucím byl, jako obvykle, župní náčelník br. Ludvík Musil. Sraz všech účastníků byl v neděli ráno před nádražím v Kritzen- dorfu, trat pochodu vedla z Krit- zendorfu velkým obloukem do Höf- lein k Dunaji a podél Dunaje až na Sokolské hříště v Kierlingu. Nálada všech účastníků byla znamenitá, čemuž přispělo také krásné počasí a cestou hlaholil radostný zpěv pochodujich Sokolů a Sokolek. Prohlášení k sčítání řeči Dne 14. listopadu bylo v Rakousku sčítání mateřského jazyka, na jehož základě bude rakouská vláda podporovat kulturní i jinou činnost národnostních skupin. Župa k tomu vydala prohlášeni, v němž upozorňuje na důležitost sčítáni a vybízí všechny krajany, aby se sčítání zúčastnili. 178 [pageend14]ŽUPA ŠVÝCARSKÁ Župa Švýcarská ustavena Sokolské jednoty ve Švýcarsku - Baden, Basilej, Bern, Curych, Lucern, Solothurn, Thurgau a Winterthur - zastoupené svými delegáty, ustavily na valné hromadě dne 30. října v Curychu "Sokolskou župu Švýcarskou". Tomuto ustavení předcházelo rozhodnutí výboru Sokolské župy Západoevropské z 22. února 1976 a souhlas Ústředí o vyčlenění Švýcarského okrsku ze župy Západoevropské a ustavení župy. Vlastní ustavení župy bylo však přesunuto až na dobu po sletě. Valná hromada vyslechla nejprve zprávy činovníků okrsku zejména o přípravách a průběhu IV. sletu v Curychu, o sletovém hospodaření, o stavu pokladny a činnosti okrsku. Volební komise připravila kandidátku župního výboru na základě návrhu výboru okrsku a výborů jednot. Návrh byl na valné hromadě rozšířen o další kandidáty. V následující volbě byl zvolen tento župní výbor: Starosta R. Veselý, místostaros- ta J. Hájek, náčelník J. Faltys,náčelnice M. Komárkové, vzdělavatel R. Němeček a 12 členů výboru, z nichž byli na první schůzi výboru zvoleni další činovníci: jednatel br. S. Hladík, pokladník F. Bím, zapisovatel L. Komárek., místonáčel- nice D. Bergová, matrikář E. Novotný, zdravotník Dr. Z. Štěpánek,členové výboru M. Vydržel, J. Nový, V. Zadrobí1ková, V. Černý, B. Codr, J. Děkanovský. Revisoři: S. Švihá, D. Štěrbáčková, A. Burian. Byly schváleny prozatímní stanovy župy a zvolena 3členná komise, která vypracuje návrh stanov a předloží jej výboru a jednotám k projednání a schválení. Činovníci připraví program práce pro nastávající období. V příštích měsících pořádají jednoty různé podniky: 31. 12. 1976 St. Gallen - Silvestr, 8. a 9. ledna 1977 Bern - Obří slalom v Soren- bergu, 22. ledna 1977 Baden - ples, 23. ledna 1977 župa - lyžařské přebory v Unteribergu, 12. února 1977 Bern - ples, 19. února 1977 Curych - ples, 12. března 1977 Basilej - ples, 19. března 1977 Winterhur - Šibřinky. Termíny jsou podle možnosti koordinovány s podniky krajanských spolků ve Švýcarsku a s podniky sokolských jednot v Mnichově a v Paříži. Hlavním úkolem župy bude pomáhat jednotám při rozvíjení jejich činnosti, pořádáním společných cvičení a podniků a přispívat k upevnění a rozšíření Sokolstva. rn. 3. Střelecké závody Jednota Solothurn byla pověřena uspořádáním 3. střeleckých závodů, které se konaly v neděli 26. září ve střelnici v Subingen u So- lothurnu. Zdařilých závodů se zúčastnilo celkem 59 příslušníků - 5 žáků, 6 žákyň, 16 žen a 32 mužů. V soutěži družstev mužů zvítězila jednota Curych s 279 body. 2. Solothurn 272 b, 3. Baden 224, 4. Basilej 211 b. V soutěží družstev žen obsadila první 3 místa jednota Solothurn (288, 286 a 279 bodů). Pořadí jednotlivců: ŽÁCI - 1. R. Horálek, Winterthur 91 bodů, 2. J. Dvořák, Bern 82 b. 3. I. Kouba, Baden, 79 bodů. ŽÁKYNĚ - 1. P. Svobodová, Soloth. 90 bodů, 2. D. Franzlová a R.Fran- zlová, obě Baden a obě 77 bodů. ŽENY - 1. J. Vilímová, 2. J. Kadlecová, 3. D. Dappen - všechny Solothurn a všechny 97 bodů. MUŽI - 1. F. Kos, Curych, 97 bodů, 2. P. Lüthy, Solothorn, 95 bodů, 3. A. Tichý, Curych, 93 bodů. Průběh závodu byl velmi hladký zásluhou dobré přípravy vedením závodu, jehož předsedou byl bratr V. Neffe a členy sestra J. Vilímová a bratři L. Herman, J. Kolínský, J. Svoboda. - k. 179 [pageend15]Bata Shoemakers to the world We make Bata shoes People make them popular ČESKOSLOVENSKÝ SOKOL V ZAHRANIČÍ - CZECHOSLOVAK SOKOL ABROAD Vychází měsíčně s výjimkou července a srpna Published monthly except July and August Majitel a vydavatel: Ústředí Čs. Sokolstva v zahraničí Předplatné - ročně: Kanada a USA $ 5.00, ostatní zaně $ 3.00. Předplatné ze všech zemí kromě Kanady přijímá: Jar. Hanuš, 412 E.73rd St. New York, N.Y., USA 10021. Změny adres a předplatné z Kanady: Otto Stehlík, 1665 Bloor St. East, Apt. 1001, Mississauga, Ontario, Canada L4X 1S4. Redaktor: Jan Waldauf, 2333 Kenbarb Rd., Mississauga,Ont.,Canada L5B 2E9. [pageend16]