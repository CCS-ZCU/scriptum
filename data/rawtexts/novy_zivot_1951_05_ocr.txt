Roč. III. (I.) KVĚTEN 1951. Číslo 5. O B S A H : Požehnaný exil — P. Gerard. Několik slov o vlastenectví — PhDr. F. Uhlíř. En una noche obscura — báseň — přel. K. Brušák. Matka dobré naděje — P. F. Z Křesťanské Akademie. AKCE ČI ORGANISACE ? P a v e l Když se člověk zamyslí nad silami, které dnes dávají ráz ideové podobě naší společnosti, a zkoumá jejich intensitu, zjistí bez námahy, že katolicismus se dostává do popředí. A je celkem důvodné předpokládat, že ještě v dohledné době bude silou určující ráz a běh veřejných věpí. Mnoho lidí s tím počítá ať už z těch či oněch důvodů. Myslím, že mají pravdu. Ale na druhé straně se mi zdá, že se klade málo důrazu a málo se zkoumá otázka, která je s jejich očekáváním nerozlučně spjata, totiž čím má katolicismus být a jakou formu přijme, aby vůbec mohl splnit to, co se od něho očekává. Nemyslím, že to je jasné nebo, že pouhý pohled do nedávné minulosti postačí k tomu, abychom mohli dát uspokojivou odpověď. Nepochybně největší změna celé situace spočívá v tom, že katolictví se dostává z defensivy a stává se v jistém smyslu ofensivní, positivní silou. Tato změna sama v sobě přináší zcela nové podmínky činnosti a vyžaduje nové, jí přiměřené způsoby práce. Tyto řádky nejsou určeny k tomu, aby přinesly přesný návod, jak by se tedy věci měly dělat nebo co je přiměřenější nežli to, co se již dělá. Jediný jejich smysl je v tom, aby narýsovaly problém, jeho skutečnou životnost, a aby snad podnítily k přemýšlení. Nic by nebylo katastrofálnější pro katolicismus nežli lidé, kteří by se domnívali, že zde problému není, či že se vyřeší tím, budou-li katolíci v ofensivě dělat těm druhým to, co oni dělali jim, když bylo katolictví v defensivě. Nemá smyslu rozvádět a vysvětlovat, proč. Každý, kdo zná Krista, to ví. Ale snad by stály za uváženou jiné podněty, které se pokusíme nastínit. Jeden z nich je pojem katolicismu jako společenské síly. Je až překvapující, jak z gruntu materialistický názor na věc mají nejen organisátoři společnosti, ale i sociologové. Tito si myslí, že dělají vědu; oni zase, že jsou praktičtí a realističtí, když měří význam společenské síly počtem sekretariátů» proorganisovaností voličstva, disciplinou v administrativním žebříčku a počtem odebraných kusů hlavního orgánu strany. Zdá se, že po této stránce celý náš veřejný život zdědil šotka po německé sociální demokracii, jejíž militaristický charakter přímo infikoval a doslova určil ráz veřejného života naší doby. Nemylme se v tom, že to byli jenom Němci. My dosud jsme do značné miry stejní. Vnější svěrací kazajka organisace zabíjí ducha. Je snad dobré si povšimnout, že celá koncepce stylu veřejného života, jak ji známe z nedávné minulosti a z přítomných zmatků, je principielně v rozporu s křesťanstvím. Katolicismus není organisace a jeho síla nespočívá v organisaci. Tím nechceme říci, že princip pořádání je anarchie, nýbrž jen poukázat na to, že vnější forma organisace není podstatou toho, co z katolicismu může činit rozhodující společenskou a duchovní sílu, *V dějinách- křesťanství jsou to gigantické postavy světců, které nám zcela zřetelně ukazují, v čem jest odpověď. Podle našich dnešních měřítek bychom je museli asi klasifikovat jako nepraktické snílky. Stáli sami proti organisované světské moci, dávali se kamenovat a zabíjet. Ale přetvořili svět. A Kristus sám nám říká přece docela zřetelně, že problém světa nespočívá v jeho dobytí, nýbrž v jeho vykoupení. Máme v podstatě na vybranou dvojí cestu. První spočívá v tom, že se zorganisujeme, dáme si členské legitimace a heslo, že kdo nejde s námi, je proti nám. Přidružíme se k ostatním také zorganisovaným a budeme se s nimi potírat. Všichni, kdož budou u nás, budou hodní. Všichni ostatní budou zlí. Vůči všem ostatním budeme v neustálé defensivě. Za úspěch naší myšlenky budeme [pageend1]považovat to, když se některému bratru podaří obsadit nějakou důležitou židli, na které si ani pořádně neposedí, protože čtyři jiné organisace se budou snažit rozviklat její nohy. V zájmu ideje, která je mocensky representována židlí, se budou dělat kompromisy a vymýšlet teorie k jejich ospravedlnění. Mohli bychom pokračovat dále, ále vždyť to všichni znají. Co je však, domníváme se, esenciálně důležité, je fakt, že jakmile se vůbec přijme za pracovní základnu pro katolicismus to, co jsme zdědili po politickém liberalismu a co bylo mistrně domyšlen» marxisty, nemůžeme se vyhnout ničemu z toho, o čem byla právě řeč. Druhá cesta spočívá v akci. Místo členských legitimací si dáme společný program a heslo, že kdo nejde z námi, má jít s námi. Nepřidružíme se k ostatním, protože pro to není důvodu. Ale také nebudeme mezi ně a sebe stavět bariéry, protože je naším vlastním posláním získat všechny ty, kdož nejdou ještě s námi. Nebudeme si o nich myslet, že jsou zlí a špatní jenom proto, že naráz neprohlédli naši znamenitost. Nebudeme si to myslet zajména proto, že víme, že víra jest milost Boží, a že my jsme — pokud .cítíme tuto povinnost — jenom prostředníky a prostředky v přípravě půdy, do které bude padat símě seshora. Za úspěch naší myšlenky budeme považovat, když se símě ujme. Protože to je vůbec nejdůležitější věc na tomto světě. Ty dva kontrasty, které byly úmyslně postaveny jako krajní typy, dávají tušit, jaké jsou další principielní diference v těchto dvou způsobech veřejné práce. Důslednost místo kompromisu; křesťanská láska místo mocenského boje; positivní poměr k lidem místo diskriminace (Kristus mezi celníky); universalita místo sektářství; pokora místo ctižádosti; duch místo organisace; atd, atd. Zní to všechno neprakticky a neproveditelně. Vše závisí na tom, podaří-li se změnit charakter a tvářnost moderního veřejného života. Mnohým se při této myšlence mohou dělat mžitky před očima, mohou být skeptičtí. Než to ničeho nezmění na situaci. Důsledné křesťanství je nejkategoričtějším požadavkem dnešní doby a múže-li vůbec kdo nastolit, pak jsou to křesťané a katolíci sami. Může se to podařit. Před dvěma tisíci lety to byla hrstka apoštolů s jejich Mistrem, která převrátila svět. Dnes jsou jich miliony. Je jen' třeba více vidět společného ducha nežli dělící organisační přehrady. Organisace je fasáda, která je málo platná, není-li v ní pořádný a pravý duch, který se dovede povznést nad ni samu. Zdá se mi, že katolicismus v našem exilu stojí dnes před týmž problémem. A bude nesmírně záležet na formě, do které vykrystalisuje, zda se stane universálním regulátorem veřejného života stojícím nad relativitou politiky, či bude-li i nadále jen jedním z mnohých směrů, které lidé neberou vážně. P O Ž E H N A N Ý E X I L (List bezdomovcům) Jak podivný to úvod a nadpis, snad si pomyslíš, bratře a sestro. Ty, jenž ses podivným řízením Božím ocitnul uprostřed amerických prérií nebo velkoměst, australských pustin, ve výhni afrických a jihoamerických krajů, či snad v chladné Kanadě, v dolech, stájích, lesích, v továrnách, farmách, budeš snad v prvním okamžiku pochybovat, zda velikou věc ti prokázal Ten, jenž jest mocný. A přece je tomu tak, byla to nesmírná láska Boží, která tě tam zavedla, kde právě se nacházíš. Děkuj za tuto milost, velkou milost Pánu Bohu! Dostal ses z domova z prostředí otráveného ideami humanismu a liberalismu, jež podkopaly náboženský život první republiky, utekl jsi před dábelským jedem a důsledky hrozného materialismu komunistického, prožil jsi, či snad ještě prožíváš trpké chvíle v táborovém prostředí, které ti představily všechny ty smutné následky, ovoce této setby v naši zemi: život mravně rozvrácený, politicky nesmiřitelně rozeštvaný, nábožensky úplně ubitý. . 2 Velebí duše má Hospodina... veliké věci mi učinil ten, jenž je mocný... ((Luk. 1,46). Nyní však, v těch ztracených pustinách nejodlehlejších konců světa získal jsi jeden nesmírný dar, jež Boží láska a dobrota nekonečná ti dává: Klid a možnost přemyšlení bez ovlivňování a zhoubné propagandy. Zamysli se! Přemýšlej však dobře, neboť tak jako jest nutné správně počítat, abychom se ve výsledku nemýlili, tak jest nutné i správně myslet, abychom se uvarovali zhoubných závěrů. Začni proto od počátku a zamysli se nad svým vlastním životem: uprchnuls z domova, abys zachránil svůj vlastní život a proč chceš vlastně žít? Má lidský život za těchto dnů opravdu smysl? Čeho chceš dosáhnout, abys svůj život správně naplnil? Hledáš v cizině úspěchy, ale což když je nezískáš? Hledáš práci, práci výhodnou, dobře placenou, která by se ti stala zdrojem blahobytu, zdrojem vysněného života, ale zatím nalézáš práci tvrdou, která tě tak vyčerpá, že zoufalý z toho budeš hledět se alespoň na chvíli snažit se potěšit a zapomenout v objetí vášně a lihovin, a druhý den si uvědomíš, že [pageend2]a stíny, vybízejí nás, varují, prosí a hrozí. Jedno z nejlepších přirovnání dějin vyslovil Herbert Butterfield, profesor moderní historie na universitě v Cambridge. Nazval totiž dějiny symfonií lidstva. Co nám to praví? Na př, toto: Lidstvo hraje svou velikou symfonii pod taktovkou Věčného Dirigenta, jsouc jednak aktivně v ni účastno, jednak poslušno Jeho vedení. Volnost a kázeň vytvářejí zde úchvatnou synthesu, jež je podmínkou dokonalosti díla. Tuto symfonii kraje každý a všichni ve všech časech a na všech místech: lidská plemena, národy i jednotlivci od nej temnějšího starověku po naše dny. Nesmí nás zmásti, že orchestr je tak obrovský, koncertní síň tak rozsáhlá a partitura tak obsažná. Každá doba hraje svou větu, každý národ svůj akord, každý z nás svou notu. Jen v souzvuku všech je smysl melodie a každá jednotlivost vyniká a má význam jen v harmonii celku. Nezáleží na délce hrané noty a akordu, nýbrž na čistotě jejich melodie. Hraje-li někdo z nás půlovou a jiný jen šestnáctinku —■ to je druhořadé. Důležité je, zda hraje čistě nebo falešně. I ta půlová musí být, stejně jako nota kratší. Jde však o souzvuk všech. Je jen jedna symfonie, která má jen jednu mravní pointu, kterou spěje k vyvrcholení a závěru. Lidstvo svou symfonii hraje jen jedenkrát. Nemůže si ji přehrát znovu, hrálo-li ji špatně. V takovém případě Veliký Dirigent přerušuje fálešnou hru a uvádí dissonanci v nový souzvuk. Člověk pak se dovídá jak symfonie byla hrána z jakési „ozvěny” dávných staletí. Touto ozvěnou jest dějinný soud konfrontuj ící dílo lidských generací s mravním řádem a ukazující živým, jak mrtví se tomuto řádu přibližovali, nebo se mu vzdalovali, čili, zda hráli svou melodii čistě nebo falešně. Historie je živá jenom v tomto mravním soudu. Ve fysickém díle je však mrtvá. Pyšné paláce, kolossea a všecka jiná díla lidských rukou, společenské a politické systémy, malé i velké říše se svými vojáky, administrací, slávou i bídou — to vše se prostírá věky jako obrovský hřbitov lidského díla, přežívající sebe sama jenom v duchovním a mravním obsahu. Mohli bychom říci, že stará, už přehraná notová partitura se rozpadla, avšak melodie, která z ní byla zahrána, stále zní. Z tohoto hlediska se nám objeví život každého z nás i celého národa v pronikavém světle. Především zjistíme, že není pravda, že dějiny „se” tvoří, nýbrž že je tvořím já, ty, náš bližní, všichni bez rozdílu. Každý z nás se do nich vepisuje mravním a duchovním obsahem svého životního díla a této odpovědnosti se nemůže vyhnout. Dějiny národa jsou pak takové, jaké jsou dějiny jeho jednotlivců. Hraje-li národ svůj dějinný akord, pak každý z nás je notou, která v tomto akordu zaznívá. Hrají-li jednotlivci falešně, nemůže zníti akord čistě. Není tu odpovědnost jen „těch druhých”, nýbrž i má a tvá. Být v souladu s historií národa proto znamená, býti v souzvuku s celou tisíciletou melodií jeho života a přispěti k ní čistotou melodie vlafstní. Rozumíme dobře tisícileté národní melodii? Nasloucháme jí pozorně, nebo jsme k ní hluší? Zopakujme si stručně a nebojácně aspoň její hlavní znělky, jež zvláště upoutávaly srdce a duši dávných našich generací: Cyril a Method — kníže Václav — Otec Vlasti Karel — Mistr Jan — Jiřík z Poděbrad — Amos Komenský — Bal- bín — Dobrovský — Masaryk — Beran. Neřešíme zde, v souvislosti s těmito jmény, otázku katolickou a protestantskou, respektive kon- sonanci a disonanci, jež tato jména představují s hlediska Katolické Církve. Chceme jen zdů- razniti, že nositelé těchto jmen nikdy nezvedali zaťaté pěsti, nýbrž všichni bez rozdílu pozvedali k nebi ruce sepjaté. Ani jeden z nich nedával přednost pomíjejícím statkům před hodnotami věčnými, ani nestavěl moc a světskou slávu výš než poslušnost mravnímu zákonu. Ani jeden z nich neradil národu, aby se zřekl Boha a opustil křesťanství, aby budoval laickou bezbožeckou společnost ■ a aby místo křesťanských Pravd založil život na ismech a lidské pýše. Naopak, všichni důtklivě upozorňovali, že jediná bezpečná cesta, po níž máme kráčet dnes i zítra, je cesta boží, neboť jen na té není zahynutí. Tyto hlavní znělky našeho národního akordu nám naprosto nezvratně ukazují i smysl melodie našeho vlastního života, jenž jest v uvědomělém, živém a tvůrčím křesťanství. Kdo se za takový život stydí, stydí se za celou národní minulost, kdo je ke křesťanství lhostejný, projíždí krajem naší minulosti jako cizinec, ale nezakotví v něm. Zas v bouřích časů tvoříme dějiny a musíme se proto vážně tázati: tvoříme dějiny s v é h o národa, nebo nějaké nové, národu však cizí? Pokračujeme v melodii věků, nebo ji chceme přerušit a začíti cosi jiného? Tato otázka je velmi naléhavá a měl by si ji vážně položití každý z nás, ne pouze někdo. Týká se nejenom politických lidí, ale lidí vůbec, pokud o sobě tvrdí, že patří do rodiny svatováclavské. Soud dějin totiž jednou dopadne nejen na Gottvalda a jeho pomocníky, ale i na nás. A jistě nám jde o to, aby pro nás dopadl lépe než pro něho. 3 [pageend3]neučini šťastným než vyrovnaný život, protože pravé štěstí je vnitřní klid a mír tvé duše, která volá po mně a touží po svatosti. Toť pravé štěstí a zcela nezávislé na okolnostech vnějších. Neboj se boje, který tě bude stát tento nový život. Budeš-li chtít a budeš-li prosit, budu ti pomáhat svou pomccí a můj Syn, tvůj Spasitel, ve tvé duši očištěné svátou, kajícnou zpovědí, po sv. přijímání u tefce přebývat a jeho silou a pomocí můžeš přemáhat své obtíže a vítězit. Začni hned, vymaň se rychle z tohoto bídného života, v němž se až dosud potácíš, vytrvej v dobrém a poznáš, co znamená být člověkem šťastným již na této zemi. Buď jist, že se ti i tato země stane předtuchou ráje věčného!” Naučíme-li se takto rozumět tomu, co nám říká náš Nebeský Otec skrze svého Syna, pochopíme zcela smysl svého života. Naučíme se především poznávat velikost Boží lásky a velebnosti, Boha si vroucně zamilujeme a budeme se snažit o své vlastní zdokonalení a posvěcení. Začněme s přípravou pro život věčný! Začne- me-li již dnes, stane se nám exil s k u t e č n é požehnaným, neboť k čemu jsme se nedopracovali doma, můžeme dohonit v těchto požehnaných chvílích a tak zachránit vše, co dříve bylo ohroženo — v ě č n ý cíl, ž i v o t v ě č n ý * s p á s u v ě č n o u . Veliké věci učinil mi ten, jenž je mocný, jehož mi- losrdneství trvá od pokolení do pokolení (Luk. 1,49,50). P. GERARD NĚKOLIK SLOV O VLASTENECTVÍ PhDr. František Uhlíř Není snadné psáti o vlastenectví tak, aby to každému vyhovovalo, resp. aby se někdo necítil dotčen, neboť definic vlastenectví je tolik, kolik je ve světě politických a sociálních theorií a jeho obsah je takový, jak je člověk duchovně a mravně vysoko nebo nízko. Jiné je na př. vlastenectví křesťana a jiné atheisty; jiný poměr k národu má stoupenec spirituální demokracie než marxista, nihilista, komunista nebo kosmo- polita. Jiný politický a mravní obsah dává vlastenectví vyznavač rasismu a opět jiný humanista. Atd. V tomto článku chceme proto spíš jen nadhodit několik myšlenek a ponechat jejich řešení samotnému čtenáři. Filosofická, politická i krásná literatura posledních několika století je plná vlasteneckých ideí, které v podstatě odpovídají kulturně-politickému standardu jednotlivých údobí novodobých dějin. Nelze pochopitelně se zabývati v krátkém Článku zajímavým a poučným vývojem této idee, proto spíš chceme načrtnouti několik vlasteneckých portrétů a požádati čtenáře, aby sám posoudil, kterému z nich se nejvíce podobá. Hitler měřil velikost německého vlastenectví na tom, jak Němec dovedl nenáviděti národy jiné. Podle nacistického rasismu jest láska k nadřazené rase tím větší,'čím více Němec pohrdá rasami jinými. Marxistický internacionalismus zastává theorii, že dělník nemá vlasti, že má jen svou proletářskou třídu. Proto proletář, třeba nepřátelského národa, má mu býti bližší, než příslušník vlastního národa, který patří k jiné sociální třídě. Komunismus považuje vlastenectví za buržoasní zločin a trestá je smrtí. Dle komunistické nauky vlastí jsou tovární stroje, průmyslové kombináty, traktorové stanice kolchozů a vlastenectví se měří počtem výrobních procent. Kosmopolita nezná národa ani vlasti, zná jen zemskou planetu a jakési pomyslné lidstvo. Proto nezná ani vlastenectví, jež je vztahem lásky ke konkrétnímu člověku a zemi. Jakýmsi druhem kosmopoliíického humanismu je na př. vlastenectví Bernarda Shawa, který praví: „Nikdy jsem nebyl dobrým synem, ani dobrým bratrem, ani dobrým vlastencem v tom smyslu, že bych si myslil, že má matka, má sestra a má rodná země jsou lepší než jiných z toho důvodu, že se přihodilo, že k nim patřím” . Římský básník Virgil připomíná nám někdejší romantické české vlastenectví vyjadřované zásadou, že „co je české, to je hezké”, neboť roztouženě praví: „Kouř z naší rodné země je jasnější, nežli oheň v zemi cizí” . Realistické hodnocení předností rodného domova ve srovnání s jinými zeměmi se ozývá ze slov Francouze Buirette de Belloy: „čím víc jsem viděl cizích zemí, tím víc miluji svou vlast” . Rev. Charles Churchill činí lásku k'lidstvu celému závislou na lásce k rodné zemi: „Kdo miluje svou vlast, nemůže nenáviděti lidstvo” a slavný Lord Byron tuto ideu ještě zesiluje: „Kdo nemiluje své vlasti, nemůže nic milovat” . Byronův romantismus vyjadřuje T. G. Masaryk realisticky: ...není a nemůže býti meziná- [pageend4]rodnosti bez národnosti, člověčenstvo je organisací národů; čím národnější, tím lidštější, čím lidštější, tím národnější” . Pravý opak vlastenectví představuje lidský typ v „Charakterech” Sira Thomase Overbury: „...pohrdal všemi věcmi, jež byly mimo jeho dosah a dával přednost všem zemím před jeho vlastní” . „Zneužití vlastenectví jako krycího pláště zlých skutků definuje Samuel Johnson případnými slovy: „Vlas- tenctví je poslední útočiště darebáka” . Mravní základ vlastenectví zaznívá ze slov někdejšího britského premiéra Lloyda George: „Naděje je hlavní zdroj vlastenectví.” Mravní čistota vlasteneckého citu vylučuje, podle T. G. Smolletta, aby se vlastenectví stalo nástrojem stranické politiky: „Pravé vlastenectví nepatří žádné straně” . Nerozlučné spojení vlastenectví se svobodou vyzvědá Thomas Campbell: „Krev vlastence jest símě stromu svobody” . „Posvěcení přirozené lásky k vlasti Božím mravním zákonem připomíná John Milton ve Ztraceném ráji: „Stateční mužové a zasloužilí vlastenci jsou milí Bohu a jsou slaveni po všechny věky” . Spojení lidského s Božím, přirozeného s nadpřirozeným v pravém vlastenectví, v němž láska a oběť jedno jsou, jest vyjádřeno na př. v Sallustovu Catillinovi: „Pro naši vlast, pro naše děti, pro naše oltáře a krby” a v krásných verších Fitz-Greene Halleckových: „Bojuj za své oltáře a ohně! Bojuj za zelené hroby a své předky! Za Boha a svou rodnou zemi!” Tento vysoce mravní obsah vlastenecké obětavé lásky vede Thomase Campbella ke spoléhání na pomoc Boži, když v úzkosti a strachu o svou zemi volá: „Ó, Nebesa! Zachraňte mou krvácející vlast!” Uvádíme těchto několik citací, abychom se každý pokusili zjistiti, do které kategorie patříme, čili, jaký druh vlastenectví a v jaké intensitě vyznáváme. Nemysleme si, že to není důležité. Je. Vždyť primémí záležitostí každého exulanta je jeho vztah k zemi, kterou opustil, a na tom, jaký je tento vztah, závisí též jak se chová v zemi, do níž přišel a k těm, kteří odešli do exilu společně s ním. Jakýmsi zkušebním kamenem našeho vlastenectví by mělo být poznání, zda jsme utekli z vlasti nebo vlasti. V tom je totiž podstatný rozdíl. V prvém případě jsme sice fysicky mimo ni, ale svými city, myšlenkami, prací a celým chováním jsme stále v ní, kdežto v druhém případě jsme nejen cizinci ve světě, ale i cizinci doma. Tu pak na nás platí volání matky země z veršů Viktora Dýka: „Opustíš-li mne, nezahynu. Opustíš-li mne, zahyneš” . Je též důležité, abychom zjistili, zda máme k domovu vztah jen materiální nebo i duchovně mravní. To na př. Znamená, zda želíme ztráty dobrého bydla, majetku, společenského postavení a slávy, kterou jsme kdysi doma měli, nebo truchlíme nad bolestí svírající miliony bratří a sester, nad hřbitovem umučených a mořem prolitých slz, nad duchovní rakovinou a mravní spouští rozhlodávající kořeny národa a nad strašným jeho pádem z někdejších duchovních výšin do smrtelné hniloby, do níž byl násilně uvržen. O tom, jaké vlastenectví nosíme v srdci, se též přesvědčíme podle tužeb, které máme: zda se na př. chceme jednou vrátit domů sloužit a pomáhat celku, Či chceme nad ním panovat ať velkou nebo menší mocí, zda toužíme pomáhat ožebračeným doma, či myslíme jaký výnosný podnik nebo významné místo si sami zajistíme a pod. Podle toho totiž, jak a na co myslíme, vypadá na př. i naše chování v exilu. Je zcela běžným zjevem, že lidé zrádcují někoho jen proto, že v zahraničním zápase zaujímá nějakou posici. Kdyby ji opustil, budou ho mít hned rádi, nebo aspoň nebudou s ním nespokojeni, neboť celá jejich nespokojenost vyvěrá z toho, že onen „nepřítel národní věci’5 drží posici a tím ostatním bere příležitost a naději, aby ji měli oni. Lidé už pomalu zapomínají, že vlastenectví nelze měřiti „posicemi”, nýbrž velikostí lidské lásky. Člověk přece nemusí být Caesarem, aby byl dobrým vlastencem. Naše venkovské maminky, které v odříkání, skromnosti a celoživotní dřině vychovaly národu dobré syny a dcery, jsou vznešenějším příkladem vlastenectví než tisíce neplodných frází o národě a než nejúspěšnější lokty. Zkoumejme se však i jinak. Nelze na př. pochybovat o tom, že mateřská řeč je jedním z nejdražších statků národa. Vždyť její lahodné zvuky nám od kolébky otevíraly brány poznání a jejich pomocí jsme nahlédali do tajemství srdce i záhad duse. Dnes množství malých uprchlíčků se rozběhlo po celém světě a mnozí z nich, třeba jsou s otci a matkami, se už téměř s rodiči nedomluví. To není jen odcizování jazyku, ale též matce, otci, národu a vlasti. Nestačilo by odsuzovat bolševismus v Praze proto, že odnárodňuje a mrzačí duši dětí národa, kdybychom neměli zájmu, aby naše vlastní děti nezapomínaly rodného jazyka a historie své země. Právem se bojíme, že si jednou nebudeme doma rozumět s mladou generací, procházející bolševickou nenárodní převýchovou. Bude si však rozumět jednou Česká babiíka s vnoučetem, až se jí z exilu vrátí, a za jehož záchranu denně Boha vroucně prosí, když se s ním už téměř nedomluví jeho vlastní matka? Je jistě velmi důležité, aby se naše děti naučily cizím jazykům a poznaly tůň jiné kultury, neboť „kolik řeči znáš, tolikrát jsi člověkem” . Má však naše dítě přestat být českým člověkem? Všimněme si jiné věci. Exulant obyčejně posuzuje cizí zemi dle toho, s jakými cizinci se náhodně setká. Přijde-li do styku s lidmi čestnými a dobrými, tak celou zemi považuje za dobrou. Má-li smůlu [pageend5]a pozná lidi nedobré, tak celá země je mu špatná. To je přirozené, neboť člověk nemůže přijít do styku se všemi lidmi země, aby si učinil objektivní úsudek. Totéž však platí obráceně. Cizinci soudí o našem národu tak, jak se chová exulant, s nímž náhodně přišli do styku. Také každý z nás je dobrou nebo špatnou visitkou celku. Kdysi bylo české jméno ve světě nejlepší legitimací člověka, neboť Češi byli příkladem spolehlivosti, čestnosti, pořádku a pracovitosti. Dnes je naše dobré jmébo ohroženo, neboť někteří naši lidé jsou opakem těchto vlastností a proto se už před nimi začínají zavírat nejen dveře továren, ale i srdce lidí v zemích, které nám daly přístřeší a svobodu. Jeden nedobrý člověk zkazí dobré jméno národa, o které 99 dobrých usiluje. Kdo škodí našemu dobrému jménu? Především ti, kdo nejsou s ničím spokojeni, za nic nejsou vděčni, všecko je jim v cizí zemi špatné, všichni cizinci jsou hloupí, kdežto oni všemu rozumějí, pohrdají všemi, kdo nejsou na jejich úrovni, neuznávají autority ani lidské, ani Boží, a exil je jim příležitosti k mravní anarchii. Nemysleme si, že je jenom politický bolsevismus. Je těž bolševismus mravní, který se projevuje zdivočilou necdpovědností a zvlčilostí mravní nekázně. Nezatracujme však tyto lidi. Zaslouží víc politování než trestu a víc lidské lásky než hněvu. Vždy mějme na paměti, že jejich vina je jen částečná, neboť tam, kde jsou, se dostali též vinou strašné doby, v níž žili. Na mnohé lidi totiž zvlášť těžce dopadl mravní stín gestapismu, nacismu, švejkovství a bolševismu, třeba při tom jscu politicky nezávadní. Potřebují proto hodně lidské lásky a Boží pomoci, aby.se zachránili. I to je vlastenecký úkol, takové lidi zachraňovat, neboť konec konců nás s nimi spojuje společný původ, společné utrpení a na konec bud společná záchrana nebo zahynutí. Můj otec kdysi poučoval své syny o vlastenectví takto: „Chovejte se k národu vždy tak, jak se chováte k své matce, otci a k sobě navzájem: milujte národ stejnou láskou, pracujte pro něj stejně svědomitě jako to děláme doma, nevyvyšujte se nad něj, jako se nevyvyšujeme mezi sebou v rodině, myslete na jeho dobré jméno jako dbáte o dobré jméno své, braňte jej, jako byste bránili nás a obětujte se pro něj, jako vaše matka je v každé chvíli připravena přinésti oběť pro každého z vás” . Mám za to, že i tato prostá definice starého venkovského buditele může i dnešnímu člověku něco říci o vlastenectví. Není totiž jenom „politické” vlastenectví, ani jen vlastenectví „až do těch hrdel a statků” ani jen vlastenectví „moci a křesel” . Je též vlastenectví, které trvá, i když statky, moc a sláva nejsou, nebo přestanou být. Je nejenom vlastenectví „okázalých činů”, ale též „neokázalé drobné práce” , nejen vlastenectví „caesarianských triumfálních vjezdů”, ale též pokorné Ježíšovy lásky. ZÁSVĚTNÁ MODLITBA P. MARII DE LA AMUDENA PATRONCE MADRIDU Ka'o?icVch vysokoškoláků — uprchlíků v koleji Sv. Jakuba apoštola v Madride „Paní a Matko naše, Maria, pokorně klečíce před Tvým otrázem, Slavná Ochránkyně Madridu, chceme opět slavnostně projeviti svoji horlivou zbožnost k Tobě. Matko zarmoucených, obětujeme Ti svoje modlitby, svoje vzdechy a svoje životy a prosíme Tebe, abys nás přijala pod svoji mocnou ochranu a vedla nás cestou pravdy, věrnosti a věčné spásy. Daleko vzdáleny jsou od nás naše národní svatyně, které ke Tvé cti a slávě, Matko Naše, vystavěly naše křesťanské a katolické národy. Boží nepřítel brání přístupu do těchto svatyní víry a naděje. Církev svátá, její kněží a věřící jsou krvavě pronásledováni. Synové temnot šlapou po našich posvátných národních tradicích. Zákon „bezbožníku” zotročuje naši vlast. Temná ncc rozprostírá se nad křesťanskými zeměmi Střední a Východní Evropy. ■ V této hodině nejtvrdší zkoušky naší vlasti ty jsi tam, Ochránkyně naše, Panno Maria. V Czenstochowě hledají útěchu Poláci. V Hosiw prosí o Tvoji milost Ukrajinci. Do Tvé svatyně v Marija Bis- trica putují Chorvaté. V Šaštíně Slováci vyprošují Tvé požehnání. V Mariaremetě Tě vzývají Maďaři. Ve Staré Boleslavi volají o Tvou pomoc Čechové a na posvátném Hostýne Moravané. Do Brezje naděje vede Slovince. V Nicula pozdvihují k Tobě Rumuni svůj zrak, ve Zjro- vici Bělorusové, v Sidlawé Litevci. Všechny tyto národy spojují se ve své prosbě k Tobě, společná Matko křesťanů, Ochránkyně naše a Královno nebes. I my, věrní synové Církve svaté a naší rodné vlasti, přicházíme zasvětiti se Tobě, Svatá Panno Maria, vzývajíce Tvoji ochranu v této hodině nebezpečí pro nás a pronásledované národy. Ve jménu našem Ti obětujeme naše modlitby a srdce í Ve jménu našich národů Ti obětujeme utrpení a krev našich mučedníků! Tebe žádáme, abys vštípila do našich srdcí a do ducha našich národů vím a naději. . Tebe prosíme, abys posílila statečný odpor křesťanů v našich vlastech. Tebe vzýváme, abys vždy zůstala jitřenkou spásy a symbolem vítězství Tvých věrných synů, kteří v nynější době zápasí o své národní svatyně, o svoji vím a o svoji svobodu. — Amen. 6 [pageend6]Z D R A V Á S , O D Ě N A ' S L U N C E M Zdrávas, oděná sluncem, Plášť se na tobě vine nevěsto jasnosti, jako ranní záře, Svatýms Duchem počala o’ překrásná dennice, všech Pána s výsosti. patř na naše hoře! Taks nám bídným vydala Tys kmen Jesse, Davida, slunce spravedlnosti, tys Aronův proutek, změnilas staré Evy jenž se pučil, zelenal, přetěžké bolesti. vydal krásný kvítek. Měsíc máš pod nohama, Ó stkvoucí mořská hvězdo, krásnějšís nad nebe, útočiště lidské, všeliká říše nebeská nechť nás netopí viny zvelebuje tebe. chytrosti ďábelské! Matku světla tě chválí, Zasvěť bídně hynoucím tys knížecí brána, v strastném tom životě, věčně, nyní i vždycky pomoz tě vzývajícím od věků zavřená. v tom vrtkavým světě! Korunu drahou neseš Ó věže upevněná, na své svaté hlavě z nížto zlatých štítů s dvanácti přejasnými tisíc visí, bezpečná hvězdami ozdobně. zbraň silných oděnců! Jakžto slunce papršlek Vyhlaď roty všeliké, tak ty, Panno čistá, dej Církvi jednotu, ó růžičko přelibá, Zbav pádu, jistou ukaž porodilas Krista. všem cestu k životu! (Z Šteyerova „Kancionálu českého”, E N U N A N O C H E O B S C U R A (Sv. Jan od Kříže, 1542—1591) Za noci tmavé, Černé, Ó noc, jež vedla k cíli, již touhy v lásku zapálily, nad úsvit jasněj zazářila, — ó štěstí nedoměrné! — noc, kterou spjati byli já vyšel v tiché chvíli, milovaný a milá, když dům můj sny v klid zkonejšily. milého v milou proměnila. Žebříku příčle věrné V mé srdce plné květů, mě tajně vedly k mému cíli, jež odpočívá v klidném snění, — ó štěstí nedoměrné! — sám vešel, hostem je tu, a temnoty mě skryly, jen jemu pohoštění, když dům můj sny v klid zkonejšily. v korunách cedrů vánku chvěni, Já tajně jsem se vydal To vánek hradeb dýše tou nocí, jež se v blaho noří, a rozčechrává kadeř skrání, zrak slepý neuhlídal mé hrdlo náhle tiše ni paprsek, ni zoři, ta mírná ruka zraní, mě vedl jas, jenž v duši hoří. mé smysly jalo umdlévání. A jeho ohně čisté, Já došla klidu svého, v jichž záři tváře slunce zbledly, mé bytí v nepamět se mění, kde na mě čekal jistě na prsou mileného tam bezpečně mě vedly, vše přestalo, nic není, tam, kde krom něho nikdo nedlí. jen bílé květy zapomnění. Přeložil Karel Brušák [pageend7]MATKA DOBRÉ RADY P. F. V litaniích k Panně Marii seskupila Církev «vátá nejkrásnější tituly, jakými byla Matka Boží během staletí nazývána milujícími dítkami. Není divu, že se před našimi zraky v litaniích střídají předobrazy, nejkrásnější metafory, ale též skutečné tituly její důstojnosti i ctností. A právě na počátku, abychom nebyli nijak klamáni, vzýváme ji právě těmi skutečnými jejími názvy. Matka Kristova, Matka Božské milosti... tak nám září její největší její poslání. Dvě z těchto zvolání k Panně Marii vyznačují zvláštním způsobem, že je pravou Matkou naší. Matka Božské milosti a Matka dobré rady. První z nich, Matka Božské milosti je vlastně základ jejího mateřství, pokud má přímý vztah k nám. Právě proto, že nám dala Vykupitele, že s ním trpěla pod křížem, je v pravém slova smyslu naší Matkou, zprostředkovala nám život milosti. Á matka dobré rady? To je nejkrásnější způsob, jak se naší matkou má stávat znovu a znovu. Máme pro ni mnoho jmen, vyjadřující její mateřskou lásku k nám. Jaký mateřský cit je vyjádřen názvem Útočiště hříšníků a těmi, které v litanii následují! Leč právě na nich vidíme, oč krásnější je název Matky dobré rady. •Či není to radostnější, krásnější výraz lásky mateřské, když ochrání své dítě před zlem, než když po neštěstí se jej ujme? Ano právě její radou budeme všeho zla nejlépe uchráněni. Och, kdyby si zasloužil takový hříšník, před svým hříchem, její rady — ne jenom poučení, ale takové rady, jak jej udělí dítěti právě mateřská láska, rady, která zapadne hluboko do srdce, — pak by nemusil k ní spínat své ruce, až když do neštěstí upadl. A tak právě její radou, ať už vnitřní milostí nebo spíše jejím příkladem jsme nejlépe ochráněni v každém nebezpečí, v každé potřebě je nám nejkrásněji pomoženo, v každé slabosti jsme nejbezpečněji posíleni a v každé žalosti se dostane pravého potěšení. Ve všech dobách Církve svaté bychom mohli sledovat, jak Panna Maria je skutečně Matkou dobré rady. V prvých dobách, kdy musí být proti bludům obhájeno učení o vtělení Syna Božího, stává se její jméno Bohorodička štítem, o něž se rozbíjejí všechny útoky. U sv. Františka to byla Matka Boží u jesliček, která přinesla novou obrodu, jindy Sedmibolestná a konečně v nejnovější době její Neposkvrněné Početí s nemenším důrazem připomíná nám pravou krásu našeho života! A to nemůžeme ještě ani zachytit všechnu její mateřskou lásku, kterou svou dobrou radou obdařila nesčetné jednotlivé duše, když se k ní utíkaly. Kolika zachránila nevinnost, kolik jich přivedla k obětavé lásce ke Kristu Pánu, k zasvěcení celého života, k vrcholům svatosti... My všichni tolik její rady potřebujeme ve spletitých otázkách našeho života! Kolika zklamání bychom byli ušetřeni, kdybychom se u ní radili, kolik bolestí bychom klidně a statečně snesli, kdybychom u ní hledali jejich pravý smysl, oč čistší by byla naše radost, kdyby ona byla její příčinou. Bude-li Matka dobré rady stát při všem našem rozhodování, při každém počátku kteréhokoli našeho díla, jistě je také přivede ke šťastnému konci a náš život, život dítek Mariiných v plném slova smyslu nejenom nebude tápáním a blouděním, nýbrž naopak bude pravou nadějí toho nejkrásnějšího, života v mateřském náručí té, jejíž radou jsme se dali vést. V Ý R O Č Í C Y R I L O M E T O D Ě J S K É H O D Í L A V polovici dubna t.r. vyzval svátý Otec všechny katolíky k modlitbě, aby Všemohoucí Bůh udělil všem slovanským národům postiženým tolika zkouškami, statečnost a odyahu a odhodlanost uchovat si víru, která je odkazem sv. Cyrila a Metoděje. Tuto výzvu učinil svátý Otec v listě kardinálu Tisserantovi, sekretáři Kongregace pro východní Církev, u příležitosti I. výročí Bratrstva sv. Cyrila a Metoděje. Letos slavíme výročí významného cyrilometodějského díla: před 100 lety, v září 1851 založil msgre. Antonín Martin Slomšek, biskup v Mariboru v Jugoslávii, „Slovinské bratrstvo sv. Cyrila a Metoděje” . Z tohoto díla vznikl r. 1855 na našem Velehradě „Apoštolát sv. Cyrila a Metoděje pod ochranou blah. P. Marie” . 8 Mezi zakladateli tohoto sdružení, které vzniklo za necelých 5 let po vydání cyrilometodějské encykliky Lva XIII. „Grande munus”, byl i pozdější olomoucký arcibiskup Dr. A. C. Stojan. Cílem „Apoštolátu sv. Cyrila a Metoděje” (rovněž i „Bratrstva sv. Cyrila a Metoděje”) je šíření katolické víry mezi Slovany a podpo- [pageend8]*ování všeho, co k tomu napomáhá. Jinými slovy: „Apoštolát sv. Cyrila a Metoděje” je unionistické hnutí pro návrat odloučených Slovanů do katolické Církve. Toto hnutí nám katolickým Slovanům není a nemůže být lhostejné. Dostalo se nám té milosti, že žijeme v katolické Církvi, jediné pravé Církvi Kristově. Za to musíme být Bohu nesmírně vděční. Zároveň však nesmíme zapomínat na tolik milionů odloučených bratří — zvláště v Rusku — kteří dosud žijí mimo katolickou Církev. Proto nám leží na srdci unijní dílo, protc^ je musíme podporovat. Jak? Hlavně modlitbou! Tak dokážeme svou lásku i vděčnost k bratřím na východě; budeme tím splácet vlastně jen veliký dluh, neboť křesťanství nám, našim národům dal východ, zastoupený dvěma sv. bratřími ze Soluně! Z těchto důvodů máme tak blízký vztah k oslavě 100. výročí založení „Bratrstva sv. Cyrila a Metoděje” . V Římě se uspořádání oslav ujal unionistický spolek „Unitas” . Ve čtvrtek 5. dubna byla v basilice sv. Klimenta slavná liturgie byzantského (ruského) obřadu. Celebrantem byl arcibiskup msgre. Alexander Jevreinov. S ním spolucelebrovalo 6 kněží: 2 Ukrajinci, 1 Rus, 1 Chorvat, 1 Čech a 1 Slovák. Ve zpěvu se střídali bohoslovci ukrajinské koleje sv. Josa- fata a koleje „Russicum” . Zvláštní bylo, že jáhen zpíval evangelium napřed staroslověnsky a pak latinsky. Rovněž „Věřím” zpívali napřed Ukrajinci staroslověnsky a na to naši bohoslovci z Nepomucena latinsky. Po evangeliu měl jeden ze spolucelebrujících kněží italský proslov, v němž stručně zhodnotil dílo biskupa Slomšeka a zdůraznil důležitost unionismu. Po skončení liturgie šli všichni přítomní do krypty pod basilikou, kde byla kratší pobožnost u hrobu sv. Cyrila. V neděli 15. dubna byla na Papežském orientálním ústavě ještě uspořádána slavnostní akademie za účasti oficielních hostí. Tak bylo veřejně oslaveno významné výročí cyrilometodějského díla. Ale neměli bychom je, i my sami soukromě, každý svým způsobem oslavit? Zintensivněme tedy po nějaký čas modlitby na úmysly „Apoštolátu sv. Cyrila a Metoděje”, obětujme své bolesti a strasti za návrat odloučených Slovanů, a máme-li k tomu možnost, neváhejme mezi svými známými propagovat cyrilometo- děj skou myšlenku! Pš APOŠTOLSKÝ NUNCIUS PRO ČESKOSLOVENSKO MONS XAVER RITTER, ZEMŘEL Z Lugana došla smutná zpráva, že apoštolský nuncius pro ČSR, J. E. Mons. Xaver Ritter, arcibiskup z Eginy, zemřel dne 21. dubna. Tím bolestněji se dotýká tato zpráva nás, Čechů a Slováků ať již v emigraci nebo ve vlasti, kteří v zesnulém ztrácejí svého velkého přítele, — mnohem ještě více než přítele, neboť Československo bylo pro Mons. Ritiera jeho druhou vlastí. Mnoho důkazů a událostí svědčí o jeho procítěné a upřímné lásce k českému a slovenskému lidu. Může se říci, že na Prahu myslel stále, i když jeho zdravotní stav . se několikráte povážlivě zhoršil. Již několik dní po únorovém puči prohlásil redaktorovi milánského deníku „Italia'’, když mluvil o ČSR, že se musí přiznat, že jeho srdce je tam, že tu zemi miluje jako svou druhou vlast. Na jeho pracovním stole vždy ležely nějaké knihy, časopisy nebo fotografie z Československa. V polovici ledna 1949 lékaři měli o něho znovu vážnou obavu. Mons. Ritter ani ve své těžké nemoci, jak tehdy prohlásil svým přátelům, kteří dleli u jeho lůžka, na své Československo nezapomínal. Zvláště živě tehdy opět vzpomínal na pražského arcibiskupa Mons. Berana a na biskupy, které konsekroval, na celý ostatní episkopát, kněžstvo a věřící celé republiky. „Rád obětuji své utrpení”, řekl tehdy bolestným hlasem, „také za' Československo a třeba jsem tak dnes vzdálen, pevně doufám, že svým utrpením budu moci vyprosit zvláštní požehnání Boží pro milovanou tu zemi”. Přímo dojemně líčí ve své knize o činnosti Čechů v Itálii za druhé světové války, Dr. J. Veselý, jak v r. 45, tedy již po osvobození Itálie, přijel se svým autem, označeným československou vlajkou za Mons. Ritterem do Milána na návštěvu a jak tento v nestřežené chvíli, aby nebyl viděn, československou vlajku na autě políbil a přivázal k ní kytičku čerstvých květin. Mons. Ritter dokázal však ještě mnohem přesvědčivěji, co pro něho Československo znamenalo. Je známo, že v r. 45 pražská vláda si nepřála, aby se vrátil do Prahy v hodnosti nuncia, neboť podle diplomatických zvyklostí stal by se doyenem diplomatického sboru akreditovaného u pražské vlády, a to se Sovětskému Svazu nelíbilo. Státní sekretariát nechtěl na druhé straně připustit takovou jeho degradaci, když Mons. Ritter již jednou byl v ČSR nunciem, ale on se vyjádřil, že si přeje být do Prahy poslán, i kdyby jen za kostelníka k sv. Vítu. Do Prahy přijel pak jako internuncius, tedy i za cenu osobního ponížení a osobní oběti. Velkou osobní oběť a osobní ponížení přinesl Mons. Ritter již dříve a to v r. 39. Když tehdy Němci okupovali české země a zřídili v nich svůj Protektorát, Mons. Ritter odejel do Bratislavy, kde jako československý nuncius, na území dosud neokupovaném, hodlal ve své činnosti pokračovat dále. Na doléhání slovenských úřadů, aby respektoval Slovenský samostatný stát a odevzdal nové pověřovací listiny, Mons. Rittu* odpověděl tím, že se 9 [pageend9]vrátil zpět do Itálie. Jako vynikajícího diplomata, Svatá stolice by ho jistě ráda použila pro jiné diplomatické poslání, ale Mons. Ritter na podřadném místě v archive Státního sekretariátu čekal, až Československo bude zase svobodné, aby se pak mohl zase vrátit do Prahy. Také po posledním svém odjezdu z Prahy, 20.11.1948, nepřijal žádné další poslání a byl jako nuncius k disposici Státnímu sekretariátu. Jeho zásluhy na uspořádání vztahů mezi Vatikánem a naší republikou jsou nedocenitelné. Mons. Ritter se těšil zvláštní důvěry u čsl. vládních úřadů, které respektovaly jeho velkou autoritu a právě díky jeho osobě, předešlo se^mnoha nepříjemnostem. Vztahy mezi Vatikánem a naší vládou za celou dobu jeho působení, t.j. od r. 1927 až do února 48, s přerušením doby německé okupace, nedospěly nikdy ke kritickému stavu. Sám president Beneš si přál, aby v r.' 45 byl do Prahy vyslán právě Mons. Ritter a navrhoval, aby předem přijel do Prahy jen chargé d’affaires, který by připravil půdu pro něho, aby tak Mons. Ritter byl uchráněn případných nepříjemností, se kterými v prvních neklidných týdnech po osvobození by se snad mohl setkat. Pres. Beneš tíni myslel na přítomnost sovětské armády v Praze. O tom, jak dobře a podrobně znal analysu poměrů u nás, svědčí jeho prozíravé jednání pří jmenování nových biskupů. To, že náš episkopát tvoří dnes arcibiskupové Beran a Matocha, biskupové Hlouch, Skoupý, Trochta atd., jest předně zásluhou Mons. Rittera, kterému tím větší měrou patří naše vděčnost. . Jeho poměr k biskupům nemohl být již ani lepší a tito měli v něho také neomezenou důvěru. Mons. Ritter se až do poslední chvíle zajímal o vývoj poměrů u nás doma, stále živě sledoval a s velkou bolestí přijímal poslední docházející smutné zprávy o komunistickém útlaku a pronásledování věrných synů a dcer Církve a byl pyšný na pcstoj jak našeho episkopátu, tak všeho českého a slovenského lidu. „Poznal jsem ten lid v r. 35 na katolickém sjezdu v Praze a od té doby jsem ho nepřestal nikdy mít rád. Tak rád ho mám, a proto snad tolik vzpomínám!” J. E. Mons. Xaver R i t t e r byl tedy více než naším přítelem; byl náš a jeho odchod na věčnost nás proto tolik bolí. Ale jako my budeme stále na něho vzpomínat, tak jistě on u Trůnu Božího na nás také nezapomene. Z P R Á V Y Z Arcibiskup Beran byl pokutován 100.000 Kčs a vypovězen z Prahy „pro svou neochotu spolupracovat s režimem a negativní pcstoj k novým církevním zákonům” . Podle správ z různých pramenů nachází se v Rožmitálu. K spravování pražské diecese ustanovila vláda „spolehlivého” Antonína Stehlíka, který vydal brzy po převzetí úřadu pastýřský list, vybízející věřící k pcdpoře komunistického „mírového hnutí”. Sám se zúčastnil začátkem dubna „mírové” demonstrace v Praze. Pražský rozhlas a tisk oznámil, žc prý čtyři biskupové, Mgr, Cárský z Košic, Mgr. Píchá z Hradec Králové, Mgr. Trochta z Litoměřic a Mgr. Lazík z Trnavy složili slib poslušnosti vládě. Mgr. Cárský ve svém projevu prý- řekl, že se zavazují podporovat vládu a ministerstvo pro církevní záležitosti, státní plán pro financování kr.cží, komunistické „světové mírové hnutí” a ignorovat vatikánský dekret o exkomunikaci. Všeobecně se vyslovují pochybnosti, za jakých okolností a zda vůbec k něčemu takovému došlo. Je ještě v příliš živé paměti, že tito biskupové podepsali během vyjednávání mezi vládou a Církví pastýřský list, povzbuzující věřící k odporu, a stali se za to předmětem komunistických útoků. V Bratislavě prý schválila vláda dalších osm kanovníků. Jsou to: Leopold AdamČik, zástupce generálního vikáře trnavského; Mikuláš Višňovský, děkan bratislavského semináře; Ladislav Magyorossy, administrátor; Cyril Dudáš, profesor theologie; Jozef Greguška, Pavel Macháček, Štefan Žárecký a Karol Csokas. V Budějovicích došlo prý k podobnému aktu se 3 jinými knězi. Bratislavskou ceremonii vedl biskup trnavský Mgr Ambrož Lazík, za přítomnosti exkomunikovaného kapitulního vikáře pro Báňskou Bystrici Jana Decheta. Převládá názor, že někteří z těchto nových kanovníků nejsou vutc; kněží. D O M O V A Ve vězení v Leopoldově zemřel Mgr Ján Ferjenčik, bývalý rektor bohoslovecké koleje ve Spišské Nové Vsi, odsouzený k devíti letům žaláře. Odpovědí Vatikánu na vývoj církevních událostí ve vlasti je exkomunikace vyhlášená svátým Otcem v březnu,, vstahující se na všechny kněze i věřící, kteří vzali aktivní úděl v jakýchkoli činech proti Církvi nebo kněžstvu. Ex- komunikovaní mohou být přijati zpět do Církve pouze se schválením Svatého Otce. Začátkem března řádila policie mezi kněžstvem královéhradecká diecése. Několik desítek kněží bylo zatčeno. — V poslední době bylo možno slyšet při procesech s katolickými kněžnu! nebo iajky velmi smělé a nesmlouvavé odpovědi. Tak jistý souzený před soudem prohlásil, že nevěří opakovaném frázím, jež se vnucují i dětem ve školeř jako by se mohlo křesťanství a komunismus spolu snést. Dále, že pokládá státní „Katolickou akci” za schismatic- kou, a že nevěří, že by byli církevní hodnostáři vypovídali před soudem svobodně a podle skutečnosti. Snahou státních církevních tajemníků je získat kněžstvo pro pravoslavnou církev. Kněžím a bohoslovcům jsou nabízeny dary (n. př. látka na šaty), projeví-li aspoň souhlas. Nepomáhají-li dary a sliby, používají státní úřady pro církevní záležitosti hrozeb a represálií. Na pražské vládní teologické fakultě přednáší nyní právo Dr. Kasan. Politických nauk jsou 3 hodiny týdně, k tomu dvě hodiny seminárních cvičení a denně deseti- minutové opakování četby novin při jedné z hlavních přestávek. To vše má z nich vychovat „vlastenecké” kněze. Zřizování sekretariátů „Katolické akce” komunistickou vládou připomíná snahu kocourkovských konšelů nanosit v pytlích světlo do nově zbudované radnice. Pravá 10 [pageend10]katolická akce , se vykonává mimo rámec úředních předpisů. Svědectví o této akci opravdu katolické podává postoj věřících k duchovním správcům, kteří jsou k nim posíláni s pověřením státních úřadů. Takový „vlastenecký” kněz nalezne kostel při svých bohoslužbách prázdný, zatím co kostely věrných kněží jsou přeplněny. Na mnohých místech věřící dokonce nepřijali poslaného kněze, i když prohlašoval, že mezi nimi zůstane na trvalo. V jedné obci změnili farníci svůj odmítavý postoj k novému příchozímu teprve po důkladných informacích a po věrohodných ujištěních. Jinde ho přijali jen prozatímně a s výhradou, bude-li mít v pořádku církevní biskupské poslání. „Vlastenečtí” kněží dostávají cd věřících anonymní dopisy, ve kterých jim stavějí před oči příklad a konec Jidášův. Komunisté používají ve svém boji proti katolické Církvi taktiky, která se řídí zásadami lži, podvodu, klamu a násilí. Domnívají se, že všechny brutální ukrutnosti a nelidská mučení, přikryje plášť tajnosti a klamu, který má zbavit jejich oběti mučednické koruny. Zapomínají však, že Bůh ví o všech násilnostech, které jsou páchány na našich věřících, knězích i biskupech. Ve své zaslepenosti netuší, že tím pomáhají k novému rozvoji Církve, protože „krev mučedníků je semenem křesťanů” . Nemohou však úplně oklamat ani veřejnost. Víme z dějin, že i první křesťané byli odsuzováni a mučeni jako „paliči, rouhači, nepřátelé státu a lidského pokolení” . A přece je všechna tato obvinění nemohla zbavit mučednické slávy. Proto nás nemohou oklamat žádné úskoky komunistické taktiky. Naši víru a pevnost nemohou zviklat různá prohlášení nebo podpisy, které jsou připisovány našim kněžím nebo biskupům. Víme dobře, že jsou buď podvržené nebo byly vynuceny podvodem a ukrutnostmi. Není třeba pochybovat o tom, že se naši komunisté nebudou štítit ani takových nelidskostí, jakých bylo používáno při procesu s kardinálem Mindzentym. Nepřekvapuje zpráva, otištěná v britském tisku, že i naši biskupové již zakusili trýznění komunistické hrůzovlády. Na příklad královéhradecký biskup Dr. M. Píchá, kmet více než osmdesátiletý, byt po čtyři hodiny točen dokola na elektrické otáčivé židli. Biskupům bylo také vyhrožováno, že bude větší část jejich kléru uvězněna, nesloží-li přísahu věrnosti komunistické vládě. Litoměřickému biskupovi pod záminkou léčeni byly dávány injekce, které jej udržovaly v neustálém horečném stavu. Není třeba zdůrazňovat, že přísaha, vynucená takovými prostředky, nemá žádné závaznosti. „Veritas” — zpravodajská služba Křesťanské Akademie — přináší tyto zprávy: Koncem března na několika místech v Čechách a na Moravě bylo vydáno první číslo ilegálního letáku „Naděje a víra”. Na jeho první strané je otevřený dopis adresovaný komunistické pražské vládě, v němž různé katolické organisace varují před jakýmkoli mučením nebo zlým zacházením s arcibiskupem Msgr. Beranem. Vláda je činěna zodpovědnou za jeho zdraví a život. Za několik dní nato dvě jiné ilegální organisace vydaly prohlášení, v nichž vyslovují totéž varování. „Naděje a víra” vybízí také všechny věřící v ČSR, aby po své obvyklé večerní modlitbě přidali jeden Otčenáš- a Zdrávas za arcibiskupa Berana. Neboť — jak praví — také jeho poslední myšlenky a modlitba patří jeho věrným ovečkám. Z P R Á V Y Z CML HOLANDSKO Když jsme se 26. prosince m.r. po společně oslavených vánočních svátcích loučili a vraceli nazpět na svá pracovní místa a ke knihám, řekli jsme si, že se zase jednou sejdeme, abychom se „po našemu” pobavili a zěroveň se i obnovili na duchu. A o právě uplynulých velikonočních svátcích jsme toto své slovo splnili. Naše duch. obnova začala již na Bílou sobotu dopoledne, kdy jsme se my „Brunssumští” sešli na prvých úvodních pár slov v téže místnosti, kde jsme přesně před třemi měsíci oslavovali Štědrý večer a vánoce. S čelní stěny díval se na náš ještě svátý Josef s Pannou Marií a s Ježíškem a s druhé půle stěny nějaká norská krajina — Šumava? Krkonoše? Tatry? Holandsko to jistě nebylo! Tak nám to k Vánocům namaloval jeden umělec z našeho středu. A odpoledne při společné přípravě na sv. zpověď bylo nás již mnohem víc. Téměř ze všech koutů Holandska zavítal mezi nás nějaký ten kamarád z Čech či ze Slovenska, aby si s námi pozpívali lidové písničky a zároveň si splnili velikonoční povinnost katolíka. Přišli naši známí z Tilburgu; přišla i řada studentů z Leidenu, Nijmegen, z Utrechtu atd., jimž kterási dobrá srdce přispěla ha uhrazení cestovného i pobytu. Přes 30 nás klečelo v kostele na Hod Boží velikonoční při mši sv., sloužené našim duch. správcem P. Ovečkou. Krásné byly i ty chvilky v neděli odpoledne, které až příliš rychle ubíhal v zábavě a zpěvu. Dobře si rozuměli po celé tři dny studenti i dělníci rukou, a ze srdce šla všem slova: „Na shledanou!”, jak si je řekli navzájem ve Velikonoční pondělí po mši sv. Kdy to bude? Nemohlo by to být začátkem července, u příležitosti svátku svátých Cyrila a Metoděje? FRANCIE Pravidelné čtvrteční dětské „besídky” pokračují přes všechny potíže, které se staví (nebo lépe jsou stavěny) v cestu těm, kteří je začali a obětavě udržovali. Děti jsou velkou pomocí v kostele. Při mši sv., která bývá sloužena pro naše krajany každou neděli v 9.30 dop. na 33, rue de Sèvres, vydatně pomáhají [zpěvem mešních pí^ní. Dojemně působí jejich recitace mezi jednotlivými slohami písně. Mnoho z francouzských návštěvníků kostela už mluví o „českých dětech ze Sevru”. Je jenom třeba, aby i naši vlastní si vzali za svou povinnost udržet a zlepšit čs. bohoslužby v Paříži, podobně, jak je tomu v Londýně, Belgii a Holandsku. ii [pageend11]8 t.m. proslovil spisovatel Čep přednášku na thema: „Vývoj a přítomný stav české literatury” v místnosti Institut Catholique. Přednáška se konala za přítomnosti ředitele Institutu biskupa Mgra Blanchet; byla určena pro sdružení katolických vysokoškoláků z východní Evropy, jehož předsedou je náš Dr Gruber. Byli tam i francouzští vysokoškoláci a hosté. Přednáška se líbila a byla opravdu dobrá. Přednášku následovala debata a pak zpěv československých národních písní. NĚMECKO Emigrace do Kanady pro naše D.P. se hnula s velikým tempem vpřed a asi tři sta je přijato kanadskou komisí v Karlsruhe. Nábor dále pokračuje, jak v zóně USA tak v zóně Francouzské. Jsme v Německu a jistě i doma v ČSR bdělými posluchači londýnské BBC a děkujeme zvláště za náboženské katolické promluvy a duchovní programy. Děkujeme panu Brušákovi za krásný a bohatý velikonoční program a prosíme o více katolických zpráv z domova. Poslech z Engelportu je dobrý. ENGELPORT: náš česko-slovenský ústav otců Oblátů se stále rozšiřuje. Poslední novinkou je zřízení střední školy a prvých pět středoškolských studentů jsme přijali z táborů „Války” . Do noviciátu jsme přijali nejen mladé studenty 18-20 let, ale mnohem více starších 23-25 let až 30. Minulý měsíc jsme přijali jednoho bývalého učitele náboženství 38 letého a pak odborného učitele 33 letého. Rovněž v Engeíportě je soustředěn noviciát řeholních bratří OMI. Hledáme ješte další kandidáty, ačkoliv máme veliké finanční potíže. Prosíme tudíž naše bratry v exilu o modlitby a hmotnou pomoc, Upozorněte přátele na náš Studijní Ústav Otců Oblátů v exilu. ANGLIE Katolická beseda, která se konala 1. dubna v St. Peter’s Hall u westminsterské katedrály, byla navšívena velmi početně. Měli jsme mezi sebou i hosty z Paříže a Dublina. Besedy se osvědčují jako neformální dostaveníčko našich katolíků, kteří v nich nalézají zábavu i poučení. Největším užitkem těchto besed je poznání, že jednotící síla naší víry dovede překlenout všechny rozpory a sdružit nás kolem jednoho stolu v bratrské shodě. V neděli dne 8. dubna se súčastnilo asi 30 našich londýnských katolíků duchovní obnovy. Účastníci nalezli tiché a příhodné prostředí v konventě Sester na Gloucester Avenue v Londýně. Po mši sv. byl program dne vyplněn 3 promluvami, promítáním filmového svitku o mši svaté, modlitbou a četbou. Obnova končila požehnáním s modlitbou o sílu a chvalozpěvem Bože, chválíme Tebe. Promluvy měl P. Jan Lang S. J. Byl to první pokus o duchovní cvičení pro naše krajany v Londýně. Vydařil se k všeobecné spokojenosti. BELGIE V Charleroi jsme konali pro naše krajany triduum, které začalo na Zelený čvrtek. — Podle vzoru londýn12 ské skupiny CML jsme založili odpolední školu v Charleroi. Dosud (12. března) se přihlásilo 5 žáků. Již nyní připravujeme kalendář na rok 1952 v úpravě asi jako Katolík. Naše bohoslužby ve Waterschei jsou stále víc navštěvovány. Zatím náš rekordní počet dosahuje čísla 42. t Doporučujeme modlitbám všech duši J A N A S R P A který náhle zemřel v Londýně dne 21. dubna 1951 ve věku 51 let. Pohřeb zesnulého se konal ve středu dne 25. dubna t.r. o 10.15 hod. na katolickém hřbitově St. Mary’s Kensal Green, London, N.W.10. Katolická duchovní služba / PŘEDPLATNÉ „NOVÉHO ŽIVOTA” K dotazům čtenářů sdělujeme, že předplatné na jeden rok je pro USA a Kanadu dva dolary, pro Francii 500 franků, pro Austrálii 16 šilinků, pro Anglii 12 šilinků. Neposílejte nám na úhradu předplatného mezinárodní poštovní odpovědky, protože polovice obnosu připadne poště. Děkujeme všem, kteří svými dobrovolnými příspěvky nám umožňují zasílat „Nový život” i těm, kteří si jej nemohou předplatit. Dosud jsme však i přes obětavost některých bratří zadluženi, a proto vybízíme všechny, kterým to je možné, aby nám pomohli nejen udržet vydávání „Nového života” v dosavadní formé a počtu (2.500 výtisků), ale přispěli též k jeho zdokonalení. Po této stránce se můžete zasloužit i literárními příspěvky. Máme na skladě větší počet exemplářů Písma sv. Nového Zákona (Evangelia, Skutky apoštolské a Listy sv. apoštolů) v překladě Dr. J. L. Sýkory a Dr. J. Hej- čla. Cena vázaného výtisku v úpravné vazbě je 12 šilinků. Můžeme Vám zaslat jednotlivě nebo i ve většim množství vzácnou pomůcku k náboženskému životu, kterou jsou ČESKÉ MODLITBY A PÍSNĚ” vydané Papežskou Pomocnou Komisí v Římě. Cena výtisku je 1 šilink. Při objednávce většího množství poskytneme velkou slevu. Výtěžek je věnován na vydávání „Nového života” . Objednávky vyřizuje: CML, 39, Fitzjohn’s Ave. , London, N.W.3. LEGITIMACE KA Členům, kteří se již nějakým způsobem zapojili do práce v Křesťanské Akademii, budou postupně vydávány legitimace. [pageend12]KŘESŤANSKÁ AKADEMIE CMLA— SKI STUDIJNÍ, INFORMAČNÍ A DOKUMENTAČNÍ ÚSTAV KATOLICKÉ INTELIGENCE V EXILU Adresa: Accademia Cristiana, Azione Cattolica cecoslovacca, Via della Conciliazione 1., Roma SPOJENÉ STÁTY EVROPSKÉ TU BYLY Dr Zdeněk Ehler Mnozí z těch, kteří dnes s nadšením připravují budoucnost federované Evropy, si neuvědomují, že Evropa už jednou prošla ve svých dějinách obdobím takové organisované jednotnosti. Bylo to údobí pěti staletí druhé poloviny středověku, počínající stoletím jedenáctým. Na jeho počátku byly dva dalekosáhlé fenomény, které svými výsledky určily uzpůsobení evropských věcí na dobu plného půl tisíciletí. Prvním z nich bylo nastolení feudalismu a druhým veliká cčisťovací reforma Církve, spojená se jménem papeže Řehoře VII. Fenomen feudalismu poskytl Evropě společný, všechny věci hmotně prolínající základ právní, a fenomén církevní reformy, vyúsťující ve vybudování pevné papežské autority nad obrozenou Církví, jí dodal mezinárodní a nadstátní spájivý element, armaturu evropské jednoty. Na těchto dvou základnách vystavělo potom západní křesťanstvo evropskou unii, která ovšem v terminologii doby nebyla nazývána federací, nýbrž jinými výrazy, z nichž nejvýstižnější se zdá býti „civitas Christiana” . Středověká evropská unie mohla býti vybudována proto, že se mohla vykázati úspěšným řešením tří kardinálních problémů; právě před našima očima zápolí s týmiž problémy hnutí evropských federalistů v mozcích svých předáků, v pracích svých výborů a na svém Štrasburském fóru. Mohla se vykázati jednotnou ideologií, autoritou ve svém celoevropském vedení a dobrou organisací. Jednotnou ideologií bylo křesťanství. Bylo to křesťanství živé, dynamické a expansivní, prostupující celý duševní život lidí a chod jejich institucí. Prolínalo život hospodářský, sociální, kulturní, právní a státní všech složek pospolitosti západního křesťanstva způsobem jednotným a jednotícím. Čech, Maďar nebo Polák, přišedší do Francie, Anglie či Španěl, nacházel sice jinou řeč a jiné mravy, ale' současně nacházel stejné základní pojímání věcí ducha a hmoty, založené na tisícileté (už tehdy) věrouce křesťanství. To mu dodávalo hluboké vědomí sounáležitosti k velikému celku: byl napřed křesťanem a potom teprve Čechem, Maďarem nebo Polákem. Není- liž pak toto vědomí právě tím, oč usiluje jako o svou nejvyšší metu současné federalisační hnutí evropské, to jest, aby se každý obyvatel našeho starého kontinentu cítil především Evropanem a pak teprve členem svého národa? Po celých pět set let feudálního středověku bylo možno udrželi tuto duchovní základnu křesťanství jednotnou proti všem ideologickým rozvratům. Bylo to zásluhou druhé velké vymoženosti středověké evropské unie, totiž pevné a uznávané celoevropské autority. Autoritou touto, v prvé řadě náboženskou a ideovou, ale potem také z části nutně politickou, bylo papežství. Papežové si musili svou autoritu vybojovat. Stálo to téměř 200 let periodických utkání s císaři, zahájených za Řehoře VII. konfliktem o investituru a skončených v polovici 13 století pádem Hohenstaufa Fridricha II po lítém zápase welfů a ghibelinů. Avšak autorita byla vybojována. A bylo jí dopřáno vésti loď Evropy bez pohromy její celistvosti po půl tisíciletí úskalími duchovních rozporů, vyřizovaných papežskými rozsudky a bullami, hlasováním koncilů nebo i vojenskými zákroky proti vzbouřencům typu Albigenských, Patarenů, Wiklefovců a Husitů. Zdaliž se evropské federaci, až se bude ustavo- vati, podaří vytvořit nadstátní autoritu tak mocnou, trvalou a cílevědomou, jako byla kurie římská od časů Řehoře VII až po osudný rozvrat reformační ? Avšak žádná autorita by nemohla zvládnouti úkol tak veliký bez vzorné organisace pospolitosti, jíž stojí v čele. A tu, feudální středověk dovedl vytvořit! v Evropě organisaci nesmírně 13 [pageend13]pozoruhodnou. Předně tu byla dělba moci v každém státě na duchovní a světskou, při čemž moc duchovní byla organisována celoevropsky s ústředím v Římě. Při velké síle duchovní moci v každém státě (plynoucí z evropské jednoty ideologické) a při ještě větší moci papežství v celé Evropě byla tu záruka, že v žádném státě se moc panovnická nemohla státi absolutní, totalitní, takže by uzavřela svůj stát do jakési svrchovanostní partikulárnosti vůči ostatní Evropě. Podobnou záruku vnitrostátní rovnováhy skýtal i feudální poměr panovníka k jeho bezprostředním vasalům; lennímu pánovi v něm bylo vyhraženo rozhodování jen ve velkých věcech léna (investitura, novému držiteli, věci válečné, odúmrt a pod.), kdežto v ostatním běžném životě požíval vasal plné autonomie. Na druhé straně nebylo možno, aby některý z evropských států získal hegemonii nad všemi ostatními. Po vítězných bojích proti císařům stal se papež nepopiratelnou hlavou křesťanské pospolitosti, moderně řečeno presidentem Evropy. Za ním následovali, v postavení jakýchsi vice-presi- dentů, císař a král francouzský. Toto trojhvězdí vévodilo evropskému křesťanstvu celkem v dobré harmonii, vzájemně se doplňujíc. Tak, když se papežové odstěhovali z Říma do Avignonu a v Německu vzniklo dlouhé interregnum po pádu Staufů, byl to král francouzský, který postoupil na místo císaře jako první představitel Evropy po papežovi. Věci se vrátily zase do starého pořadí s nástupem na trůn císařský Karla Lucemburského (našeho Karla IV); jakýmsi prvním vice-presidentem Evropy se stal znovu císař a druhým král francouzský. Ukázalo se to nejlépe na počátku století 15, kdy papežství bylo v plné krisi velkého schismatu. Tehdy císař Zikmund, syn Karlův, se ujal řízení věcí evropských a s podporou vlády francouzské svolal všeevro- pský koncil do Kostnice, kde krise došla vyřešení v obnovení jednotného papežství. Tito tři po- tentáti na vrcholu Evropy netvořili jenom její presidium vůdčí, nýbrž také mezi sebou udržovali dosaženou rovnováhu. Tak, když moc papežská na počátku století 14. vrcholila a když se za papeže Bonifáce VIII zdálo hroziti nebezpečí, že se chce státi také nej vyšším faktorem politickým, zasahujícím běžně do otázek světských, narazila kurie na francouzského krále (císařství římsko-německé bylo tehdy v rozháraném úpadku). Roku 1301 došlo k ostrému konfliktu mezi francouzským králem Filipem Sličným a papežem, v němž král prakticky zvítězil. Organisační problémy obdobného druhu, to jest týkající se postavení jednotlivých států vůči celku Evropy, záruk proti jejich partikularismu nebo proti jejich možné tendenci po hegemonii, jakož i presidia evropské pospolitosti, budou nepochybně mezi nejtěžšími otázkami budoucí evropské federace. Bylo by velmi doporučíte!no, aby ti, kteří už nyní přemýšlejí o budoucí evropské ústavě, vzali v náležitou úvahu zkušenosti plynoucí z pěti staletí středověku, kdy tu evropská unie už byla a dobře fungovala. Středověk není možno povolati zpět a dnešní sociální a mezinárodní prostředí je značně vzdáleno od tehdejšího. Nicméně lidská povaha a přirozenost Evropanů se od té. doby změnila tak málo, že organisace Evropy feudální, která svými výsledky položila základy k Evropě dnešní, by měla býti hlubokou studnicí poznatků a vodítek i pro federalisovanou Evropu budoucí. T E M N Ý S T Ř E D O V Ě K ALB. Naše české a moravské školství s výjimkou dvou či tří biskupských gymnasií a několika dívčích škol spravovaných řeholnicemi, mělo vždy jednotný ráz. Učebnice byly jednotné a učitelé a profesoři, ať už jejich soukromé názory byly jakékoli, vychovávali své žactvo v jednotném duchu. Nešlo sice o světový názor, nešlo o domyšlený filosofický systém, ale přesto tu byl uniformní souhrn celého množství postojů, citových aversí nebo naopak hýčkaných „en- faňts chéris”, soubor různých solidních principů, ale i iracionálních „tabu” , jež byly předem 14 vyloučeny z kritiky. Touto svou jednotností naše školy vskutku utvářely národní duši, vytvářely jednotné, nebo skoro jednotné, veřejné mínění. Ostatní výchovní a kulturní činitelé měli vedle školy jen omezený vliv. Tento článek nemíní podrobit revisi ideály našich předúnorových nebo předválečných škol. Podobná kritika by patrně vyplnila celou knihu. A bylo by třeba velké opatrnosti, abychom svědomitě zvážili všechno to dobré i to zlé v našem školství z doby, pokud jsme byli svobodni. Y tomto článku nám však jde jen o jeden před[pageend14]sudek (a to nedotknutelný předsudek — tabu) o „temném středověku” a o ustavičné vzestupné linii lidstva od středověké tmy (pokrok). Šlo opravdu o předsudek, neboť diskuse o tomto námětu byla vyloučena a zastánce středověku byl umlčen a zesměšněn, ačkoli objektivní studium kulturních dějin jasně ukazuje klady středověku. Vyučování dějepisu na československých školách však v mnohých partiích nebylo vědecké, nýbrž tendenční, propagandistické. Málokdo se odvážil plout proti proudu. Jen lidé s pověstí podivína, jako Josef Florián, zaútočili vydatněji na onu protistředověkou tvrz. Propaganda ve prospěch renesance, jakoby od renesance počal pravý pokrok lidstva (a jakoby renesance vyvedla člověka z bludných cest na pravou stezku, je jedním z největších podvodů ve výkladu dějin. Renesance ani nestvořila demokracii, ani nezahájila individualismus, neboť zdravý individualismus je jedním z esenciálních prvků gotické periody a středověku vůbec a demokracie byla obnovena ve vrholném nebo konečném středověku. Renesance ani nepřinesla nebývalý rozvoj umění (to je snad nejjasnější ze všech uvedených faktů) a ani neodkryla antiku. Antika kvetla v celém středověku. Kláštery 11 a 12 stol. a později, jsou naštěpovány na antický kmen. Kdo zná sv. Bědu (7 stol.!), tomu je jasné, co antika znamenala pro středověk. Martindale („From Byeways and Hedges” . Burns a. Oates, 1935) upozorňuje na klasické školení středověkých řeholnic, které povinně studovaly antické komedie, psaly dobré latinské verše a měly vybraný literární a vůbec estetický vkus. Renesance usurpovala pedestál, který jí nepatří, praví Martindale v citované knize. Nepřinesla positivně nic nového, je jen dokvétáním toho, co bylo nashromážděno po století křesťanskou prací, hlavně v klášteřích. (Středověk byl patrně barbarský, poněvadž neznal střelný prach!). Renesance toliko přinesla rebelii, člověk se chtěl stát soudcem božích zákonů a vybírat si v nich. Renesanční smýšlení můžeme stručně vyjádřit štrádou víry v transcendentální poslání člověka, úpadkem metafysiky, nedůvěrou v rozum a v ušlechtilost rozumu, ztrátou smyslu pro věčnost a soustředění pozornosti na užívání světa. Po smrti je jen hrob. Agnosticismus, skepse a materialismus 19 a 20 stol. mají kořen v renesanční mentalitě. Není proto divu, že minulé století tak hýčkalo renesanci a znevažovalo středověk. Ale i všemohoucí moderní stát, který hledí občana jako jedince úplně pohltit a asimilovat, tkví svými kořeny v renesančním myšlení. Ještě před Ma- chiavellim, na počátku 14 stol. Marsiglio z Padovy ve svém spisku „Defensor pacis” hájí princip rozluky politiky od náboženství (domyšleno do důsledků: osvobození politiky od vlivu křesťanské morálky, osvobození politika od nepohodlného hlasu jeho svědomí), princip, že náboženství musí být podřízeno státu (srov. prof. Hobza a Alex. Čepička) a princip, že zákon není záležitostí rozumové spekulace, nýbrž vůle a moci. Cokoli zákonodárce si přeje, může se stát zákonem a je závazné. Záleží toliko na jeho zvůli (srov. positivní právní theorii minulého století). O Marsiliově životě mnoho nevíme. Víme jen, že byl v letech 1312— 13 rektorem pařížské university, ale není nám ani známo, co bylo jeho oborem. Nebyl však svědomitým myslitelem, vážícím své argumenty na zlatnických vážkách, byl člověkem dávajícím přednost ex- perienci před svědomím a energickému rychlému jednání před pravdou. „Nepatřil k oné vyvolené středověké společnosti, ovládané meta- fysickou intuicí jsoucna”, praví o něm Philip Hughes („History of the Church” vol. III, p. 146, Scheed a. Ward, 1942). Marsiglio byl otcem renesance a zasadil smrtící ránu středověku. Byl i otcem moderní totalitní politiky a moderní právní filosofie. Dal státu do ruky zbraň, jejíž moc cítíme hlavně dnes. Státní vláda není už božím nástrojem a vykonavatelem božích zákonů, jež jsou neměnné a absolutní. Stát nemá nikoho nad sebou, je absolutně suverénní, je Bohem sám. Kristovo evangelium nemá co mluvit do jeho záležitostí, naopak stát vládne Kristově Církvi; Církev se mu musí poddat. Ve středověké právní filosofii zákony se opírají o Boha, a to především o boží intelekt, ne toliko o boží vůli či moc. Poslední instancí je boží moudrost a ušlechtilost. V ní je pramen vší pravovědy a politiky. Bůh neukládá zákony zvůli, ale moudrostí; a to v našem zájmu, ne ve svém. A lidský zákonodárce toliko interpretuje a doplňuje boží zákony, jež jsou namnoze vepsány v lidské přirozenosti. Rodíme se s nimi. Lidský zákonodárce je zcela závislý na vyšším zákonodárci — Bohu a nesmí nic uzákonit, co je proti ušlechtilosti, mravnosti, božímu zákonu. Není suverénní a jeho vůle není poslední instancí a není důvodem závaznosti a platnosti lidských zákonů. Poslední instancí je Věčný zákon — Boží intelekt. Tyto myšlenky jsme považovali za temné a nepokrokové a zotročující. A dopracovali jsme se totalitních monstrosních diktatur našeho století. Byl to logický důsledek naší odluky politiky od náboženství. Ovšem jestliže filosofové 15 [pageend15]dějin zfalšovali výsledky kulturních dějin ve prospěch renesance i v těch zemích, kde křesťanský světový názor vládl a dával ráz kultuře po dlouhá staletí, než jej renesance utlumila (v některých zemích vládl po plných 13 stol.), u nás kde jsme započali kulturní život poměrně pozdě, je pochopitelnější a omluvitelnější, že lidé nechápou a neoceňují křesťanský středověk. V době sv. Bědy jsme byli dosud pohanskou zemí a o prvých stoletích středověku sotva co víme! V době, kdy středověké myšlení bylo na vrcholu, u nás jsme se sotva vzpamatovali z barbarismu. Intensivní kulturní rozvcj našeho národa za Karla IV dcje se v době, kdy středověk v Evropě už byl ubíjen, to jest v době po Marsigliovi a v době, kdy už počíná revoluční hnutí odluky vlád od náboženství a tak zvaná reformace. Hlavně v porovnání s Anglií, Francií a středomořskými románskými národy, jsme velice mladí. I když o tom neradi slýcháme, základy evropské civi- lisace byly položeny bez nás. A tak postředověké myšlenkové proudy připadají nám bližší, neboť mají místa v našich dějinách. Ale je třeba podrobit národní ideály revisi. Je třeba rehabilitovat předmarsigliovskou mravnost (hlavně morálku státního života), ne proto že je středověká* ale že je pravdivá. Dnes, kdy národ prochází největší revolucí a největším chaosem, jaký kdy dějiny poznaly, staré předsudky jsou spalovány a tak bude možno v budoucnu začít docela znova, na troskách kultury minulého století a prvé poloviny 20 stol. Marsigliovská a Machiavelova politiká filosofie ukázala pravou tvář a docela se zkompromitovala. Nyní je na nás ukázat, co umíme, a prokázat prakticky správnost politické filosofie theistické a křesťanské. Z D O P I S Ů Dějepisec nesmí nic nepravdivého říkat a nic pravdivého zamlčovat. (Lev XIII). „Praktické vědy” dnes nabyly vrchu. Samozřejmě, že většina lidí hledá v dnešním chaosu odpověď na nejožehavější otázky u věd, které jim podle jejich názoru na ně měly dát odpověď, hlavně u sociologie, hospodářské vědy a práv. Méně už je tato odpověď hledána ve spekulativní filosofii, která se zdá příliš abstraktní —■ a dějiny se zdají být dnes jen pouhým koníčkem pro několik nenapravitelných Zájemců, protože si z nich u nás v poslední době stejně dělal každý ochočeného šimla pro svou propagandu. Je tedy nedůvěra k dějinám a nevidí se jejich „praktický” význam. A přece si musíme přiznat, že bez dějin bychom byli cizinci na naší zemi a v naší kultuře. Dějiny zůstanou stále učitelkou života. České dějepisectví trpělo u začátku svého rozvoje v minulém století jednou nemocí, kterou bychom snad mohli nejpřípadněji nazvat — „ideologickým zatížením” . Otec našeho dějepisu Fr. Palacký stál prakticky před dějepisnou pouští u náš. A přece —■ veden svým protestantským náboženským názorem — si docela nehistoricky a „a priori” v této poušti vytýčil jeden bod, který nazval dobou husitskou a nejslavnější dobou v dějinách národa, a tomuto apriornímu idolu podřídil celé své historické bádání. Jeho škola, dnes v čele s protestantským prof. F. M. Bartošem — vychovaná k tomu ještě hnutím „Los von Rom” — jen ještě více tento stranický základ zdůraznila. Tak se stalo, že naše dějepisectví se stalo víc propagační pomůckou v rukou „pokrokového” učitelstva, a není divu, že nejvíce námitek a otázek na př. při exerciciích katol. mládeže se týká historických otázek. Z katolické strany kromě prof. Sedláka nebylo kapacity vědecké úrovně a bádání i psaní trpělo apologetickým postojem autorů. Proto dnes stojíme v českém dějepisectví jako před hlavním úkolem 1. vypořádat se vědecky a bez ideologického a apologetického zatížení s našimi hlavními historickými problémy, 2. bádat hlavně v těch odvětvích, která byla dosud úmyslně nebo z neznalosti opomíjena, jako na př. dějiny mystiky a duchovního písemnictví, dějiny filcsofie a theologie, 3. spolupracovat na mezinárodním poli s vědeckými histor. instituty a seznamovat cizinu s našimi dějinami (Cizina je po této stránce dosud většinou odkázána na dnes už částečně zastaralé práce Palackého a Tomka, nebo sudeto- německých historiků, u nichž je dnes práce přerušena. To vyžaduje odborné přípravy v emigraci. Naše mládež za krátký čas nebude už ani takové práce schopna, hlavně pro neznalost nutných jazyků k histor. bádání, latiny a němčiny. Je tedy tím více třeba se semknout v hlouček odborníků i zájemců k vzájemné podpoře. P. Vladimír Duchovní komise Křesťanské Akademie, která se zabývá studiem pastoračních otázek v jednotlivých zemích, vydala svůj první studijní a pracovní oběžník. Své poznatky si bude vyměňovat v časopise „Naše jednota” , vycházející v Londýně péčí CMLK. MODELOVÉ KERAMICKÉ KNOFLÍKY, KERAMICKÉ BROŽE, NÁHRDELNÍKY a jiné dámské doplňky z keramiky, umělecky pracované a zdobené pravým zlatém dodává v každém množství česká firma v Itálii. Příležitost našim krajanům k zastoupením. Dotazy a nabídky do adm. tohoto listu. Imprimatur: t Edward, Bishop of Nottingham, Chairman of the Hierarchy’s Committee for EVWs Vydává Cyrilometodějská Liga, 39, Fitzjohn’s Avenue, London, N.W.3. — Cena jednotlivého čísla 1 'sh. Printed by: M. Caplin & Co. Press Ltd. 15 Dunheved Road North, Thornton Heath. Surrey. Tel. THO 2727. [pageend16]