MUKL Zpravodaj Sdružení bývalých Československých politických vězňů v exilu ROČNÍK 3, ČÍSLO (15) Toronto, Ontario, Canada (j LISTOPAD-PROSINEC 1985 [pageend1]Křik Viděl jsem otroky zpívat tančili v ulicích měst v tvář pánů psovsky se dívat s úsměvem okovy nést! Viděl jsem galeje hrůzy do kroků práskal jen bič nebyl čas myslet na múzy něco mne nutilo: Křič! Křičel jsem s ústy od krve která mi prchala z žil nebyl čas na verse snivé tam kde kat ruce si myl. Viděl jsem lhostejné oči s osudem smířený dav strach který za krk vám skočí u špalku hromady hlav! Viděl jsem zemi za dráty pýchu jež předchází pád mozoly mámy i táty jediný života plat! Viděl jsem hřbitovy živých kde vládlo ticho a chlad tisíce páteří křivých . . . já viděl Člověka pád! Viděl jsem město sta věží na Hradě kralovat lež čas který s Vltavou běží šeptal mi do ucha: Běž! Šel jsem, co zbylo mi jiné? Můj křik se proměnil v nic Snad jednou potomstvo jiné bude mi rozumět víc! Jára Mečů COMPLEMENTUM Výbor Sdružení bývalých čs. politickýčh vězňů ve Švýcarsku, jsa veden oprávněnými obavami o další vývoj stále se zostřující situace započaté roztržkou v kanadské sekci Sdružení bývalých čs. politických vězňů, (dále jen “Sdružení”), cítí se být za současného stavu okolností nucen upustit od svého původně zamýšleného stanoviska vyčkávací neutrality v uvedené roztržce, tneboť běh posledních události neklamně nasvědčuje, že v zákulí tohoto neutěšeného procesu stojí jasné snahy vtisknout odštěpené organisaci, tzv. “Klubu-231”, charakter mluvčího všech bývalých čs. politických vězňů. Tento trend jeví se jasně v tiskovém orgánu “K-231”, zvláště pak v jeho 3. čísle, jehož některé příspěvky poskytují nejenom podnět ke kritickému zamyšlení, nýbrž - a to především - k zaujetí zásadního stanoviska k základní části problematiky rozkolu, pokud se tato naléhavě dotýká všeobecných zájmů organisace bývalých čs. politických vězňů jako celku - a tím nezbytně i Sdružení ve Švýcarsku. Za tímto účelem vydáváme následující Prohlášení I. Název “Klub-231”, jako označení pro organisaci bývalých čs. politických vězňů považujeme za naprosto nepřijatelný - a to z následujících důvodů: A.) toto označení, vzhledem k cílům, jež si vytkli býv. čs. političtí vězni žijící ve svobodném světě, musí být nezbytně považováno za mystifikqjcící, neboť původně patřilo organisaci, o níž bylo všeobecně známo, že její “raison ď- etré” spočíval, mimo jiné, na dvou, nám - v naší současné specifické situaci - naprosto nepřijatelných aspektech, - a to: a) dosažení občanských rehabilitací osob, jež byly v období tzv. “porušování socialistické zákonnosti” protiprávně odsouzeny za politické delikty. - Náprava těchto “přehmatů” se měla stát ve smyslu “platné socialistické ústavy”, resp. zákonů, uvedených do soudní praxe ve smyslu znění této ústavy; b) životnost “K-231” byla dle jeho vlastních stanov termínována ke dni skončeni zmíněných občanských rehabilitací. Po uplynutí tohoto termínu měla být jakákoliv činnost “K-231” zastavena, jeho členstvo se mělo v důsledku totální likvidace rozejít a nadále upustit od jakékoliv formy sdružování. Naše stanovisko k bodu a) my jsme neodešli do exilu proto, abychom se odtud dožadovali nějaké “občanské rehabilitace” u takového státního zřízení, které status občana zde- gradovalo na pojem “živého inventáře státního hospodářství”; tím méně bychom se pak ucházeli o takovou rehabilitaci ve smyslu nějaké “taky-ústa- vy”, jejíž legálnost popírat patří mezi naše nejpřednější povinnosti, neboť tato nebyla vypracována, ani ratifikována parlamentem, zvoleným na základě svobodného rozhodnutí českého a slovenského národa; stanovisko k bodu b) nejsme - a také nesmíme být - ochotni nechat si jakýmikoli stanovami nadiktovat termín likvidace našich vzájemných vztahů, které vyklíčily v železných poutech “estébáků”, aby jednou vyrostly v nerozborné duchovní pouto lidí, jejichž životním posláním - a současně i dluhem vůči celému svobodnému světu - musí být vydávání živého svědectví o nutnosti boje za akutně ohrožená nezadatelná lidská práva a za svobodu všech lidí dobré vůle. Toto poslání nám bylo vtisknuto jako naše trvalá hodnost, kterou musíme nést Pokračováni na straně 3 2 [pageend2]COMPLEMENTUM Pokračování se stranv 2 každý z nás až do konce svého života; a až potud patříme jeden k druhému - a všichni dohromady. B.) Jako další - a lidsky nejzávažnější - důvod pro naše zásadně odmítavé stanovisko v této záležitosti je naléhavý vzkaz našich bratří, kteří zůstali doma ve vlasti. Tento vzkaz nám byl tlumočen z pověření prof. Karla Nygrý- na v roce 1970 zvláštním důvěrným poslem, a jeho obsahem byla stejně tak naléhavá prosba, abychom v naší politické angažovanosti zásadně nepoužívali jména “K-231”, a tím nedávali pražskému policejnímu aparátu záminku k případným represáliím vůči bývalým členům “Klubu”. K tomu jsme se také čestně zavázali (příslušné usnesení v tomto smyslu bylo odhlasováno v r. 1970) a naše kladné ujištění v této záležitosti bylo našimi bratřími doma ve vlasti přijato s pocitem ulehčení. Případné porušení tohoto nanejvýš čestného závazku bychom si nikdy nemohli zodpovědět před svým vlastním svědomím. II. Jednou z údajných příčin rozbití jednoty Sdružení se stal časopis ‘MUKL’. Je snadno pochopitelné, že ne všechny názory, články či prohlášení nutně musí být v souladu s myšlením absolutní většiny bývalých politických vězňů. Pokud byl některý příspěvek netaktní a dotýkal se, ať úmyslně či neúmyslně, politic- ko-stranického uvědomění některých čtenářů, byl v naší švýcarské sekci Sdružení diskutován a také kriticky hodnocen. Naše sekce udělá vše, a nepochybuje, že kanadská sekce taktéž, aby v zájmu jednoty společenství, jakékoli nevhodné stranicko-politické narážky se v časopisu “MUKL v budoucnu neobjevily. Ovšem, na druhé straně považujeme za svou povinnost vzhledem k naprosté objektivitě, obrátit svou kritickou pozornost ke stylu redakční praxe, která jasně vysvítá z úrovně časopisu “K-231”. V tomto směru se cítíme být krajně znepokojení následujícími okolnostmi: a.) nekritickým zjednodušováním závažného problému České a slovenské vzájemnosti. - Jistěže není na tomto místě třeba zvlášť připomínat, že vzhledem k rozdílným specifickým podmínkám historického vývoje, za nichž se po celá staletí před ustavením našeho společného státu utvářely kulturní a politické prvky ovlivňující rozhodným způsobem smýšlení a mentalitu národa, muselo se zcela zákonitě toto promítnout i do oblasti vědomí národní sounáležitosti. Bylo to právě oněch tisíc let, v jejichž průběhu musel slovenský národ vzdorovat tuhé násilné maďarisaci, která vtiskla příslušníkům tohoto nám bratrského národa natolik silné národní uvědomění, že dnes drtivá většina z těch kteří žijí společně s námi zde ve svobodném světě, je sdružena a angažována v jejich vrcholné organisaci, zv. “SVETOVÝ KONGRES SLOVÁKOV”. Vzhledem k tomu, že Češi dosud takovou or- ganisaci nemají, vznikla zde ve vzájemných česko-slovenských vztazích určitá forma nesourodnosti, k jejímuž positivnímu překonání je záhodno - ř také odpovídá přání mnohých Čechů - aby podobná organisace, sdružující všechny ve svobodném světě žijící příslušníky českého národa, byla zřízena. Toto je naléhavě nutné především v zájmu politické seriosnosti a logiky zdravého rozumu, protože už není na dlouhodobé perspektivy únosné, abychom zkostnatěle lpěli na dosavadní neseriosní polovičatosti. Je nepopiratelnou realitou, že železnému zákonu všeobecného vývoje podléhá i další utváření naší československé státnosti - a že ustrnulé omílání “čítankových pravd” časů dávno minulých nemůže být považováno za jakýkoliv konstruktivní příspěvek k řešení státně-politických problémů, kte- Dokumenty příště Pakliže někdo v otázkách, jez se nás úzce dotýkají jedná jako by nás nebylo - krůtě se mýlí. Páni mluvčí za K-231 my si uchováme všechny ty vaše články ze všech časopisů a ví Bůh, že ten čas přyde, kdy se vás zeptáme jak a proč toto všechno bylo a vy nám to povíte - na to můžete vzít jed. I malé dítě dnes vidí, že toto již není jen osobní neláska, ale organizovaná a nařízená jakož i řízená akce. Někomu - ne vám - dine vadíme. Není bez povšimnutí, že šíření lží o kanadském Sdružení je řízeno těmi, jež m^jí svůj vztah k torontské “Multiredakci”. Vadí jim snad náš program a naše práce, že usiliyí tak zběsile o narušení naši finanční základny a spolupráce se švýcarským Sdružením? Nebo se někomu stýská po lavici obžalovaných na níž si zvykl občasnými žalobami vůči jiné osobě? Znakem primitivismu byl vždy pud - zášť a nenávist. Ale i trpělivost a slušnost m^jí své meze. Vánoce jsou však svátky pokoje a míru lidí dobré vůle. Pokračování na straně 4 3 [pageend3]Splněný úkol Úkol, uložený Valnou hromadou našeho kanadského Sdružení ze dne 13. července byl splněn. Dopis presidentu Reaganovi byl předán osobně dne 6. listopadu v Bílém domě. Náš pověřenec měl možnost v půlhodinovém rozhovoru s vysoce postavenými úředníky objasnit cíle, práci a snahy našeho demokratického exilu. Ujistil, že exiloví skupiny v Kanadě jež zastupují zájmy Sověty podmaněných národů, podporují plně stanovisko presidenta a zahraniční politiku Spojených Států zejména pak týkající se nezadatelných práv všech národů na svobodu. Naše Sdružení s uspokojením konstatuje, že dopis našeho Sdružení podpořený třiceti pěti exilovými skupinami v Kanadě byl následován i jinými. Usnesení našeho Sdružení z valné hromady uveřejněné v Muklu, ročník 3, číslo 1 podnítilo i jiné naše exilové organizace, aby zaslaly svá podání presidentovi před jeho schůzkou s generálním tajemníkem Komunistické strany Sovětského Svazu M. Gorbačovem. § § § Ještě k rehabilitaci Po ustanovení se Klubu-231 v roce 1968 bylo zamýšleno vznést požadavek Dubčekově vládě, aby vydáním nějakého nového zákona byly anulovány ony nesmyslné a přemrštěné rozsudky vynesené Státními soudy mezi léty 1948-1968. Někteří muklo- vé tak učinili individuálně, neboť viděli, že tehdejší tendence soudů již jevila snahy křivdy z minulosti nějak odčinit..Nemohli z nás učinit anděly, ale snížení výše trestu na rozumnou Pokračování na straně 5 COMPLEMENTUM Pokračování se strany 3 ré se nahromadily v průběhu uplynulých let od roku 1918 až podnes, bez ohledu na to, zda byl zavdán podnět s české, či slovenské strany. Na tomto místě považujeme za více než vhodné poukázat na historický fakt, že sám president T.G. Masaryk nebyl o schopnosti prosperity Republiky - vzhledem k objektivním okolnostem za nichž tato vznikla - jednoznačně přesvědčen, nebude-li jí poskytnuta doba alespoň padesáti let klidného vývoje, nezbytně potřebných ke konsolidaci jak poměrů vnitrostátních, tak i zahranič- ně-politických. Jeho výroky v tomto smyslu jsou všeobecně známy a měly by patřit aspoň mezi minimální znalosti, které by si měl osvojit každý, kdo se chce prohlašovat za stoupence Masarykovy sociologie. - Pro věrohodnost tohoto tvrzení citujeme z knihy Karla Čapka “Hovory s TGM”, kde president republiky v první polovině třicátých let doslovně říká: “Ještě třicet let klidného, rozumného a dělného vývoje a pak je náš stát zajištěn.” Dále pokračuje TGM v tématech “Politika” a “Národ”: “Ano, děláme chyby, sám jsem jich nadělal dost - neumíme to ještě. Republika, demokracie, náš stát je mladý a dostal se nám skoro zadarmo. Nemáme tradice v politice a v administraci a proto děláme chyby.... Potřebujeme padesát let nerušeného vývoje, a budeme tam, kde už bychom chtěli být dnes. - Už sám fakt, že se našemu státnímu útvaru, vzniklému v roce 1918, těchto T.G. Masarykem limitovaných padesáti let nerušené existence nedostalo, nás zavazuje pokračovat v díle zakladatele našeho státu novými cestami, danými stejně tak novými, objektivně vzniklými situacemi. Alespoň toto mihimum je třeba říci, aby v redakci “K231” pochopili pohnutky, které vedly bývalé čs. politické vězně do Ellwangenu. Zde je třeba zvlášť zdůraznit, že k účasti na jednáních v Ellwangenu dal souhlas celý výbor našeho Sdružení na základě demokratického hlasování, veden upřímnou snahou po využití každé příležitosti, která by dopomohla k odstranění “třecích ploch” uvnitř naší národní exilové representace - v širších souvislostech pak perspektivně i v oblasti česko - slovenské vzájemnosti. V tomto bodě považujeme za věcné položit zvláštní důraz na naši zásadu, že přijetí pozvání ke každému nezávaznému jednání o sporných otázkách za účelem vzájemného objasnění stanovisek k závažným problémům, považujeme za nezbytný princip dobré vůle, která je nedílnou součástí všeobecné inteligence, ale současně i za elementární předpoklad ke státnické rozvážnosti, (přesně podle Masarykovy zásady: být moudrými, o to se nám jedná....), bez ohledu na to, zda tu jde o snahy po dosažení optimálních výsledků na rovině národních, či nadnárodních zájmů. - Vzhledem k okolnosti, že zde naši zástupci žádné konkrétní závazky nepřijali, odmítáme co nejrozhodněji všecka verbálně silácká obvinění ze “zradcovského jednání”, jak byla v úvodním článku z pera Z. Otruby ve 3. čísle “K-231” formulována, včetně jalové, demagogicko- propagandistické “omáčky” se kterou tato byla neinformované veřejnosti servírována. V této souvislosti vytýkáme - v zájmu objektivity - redakční radě “K-231”, v ze a) dopustila, aby na stránkách jejího časopisu byl uveřjněn nesporně diletantský pamflet jednoznačně rozkolnického charakteru; b) výbor našeho Sdružení ve Švýcarsku předem neinformoval o svém vážném úmyslu inkriminovaný pamflet publikovat, přesto, že každému členu redakční rady muselo být nezbytně známo, že se zde vznesená utrhání na cti týkají především našich členů; c) se ani v nej menším nesnažila vyřídit tuto záležitost výlučně na interní úrovni organisace bývalých čs. politických vězňů, a tím dala možný signál k za- Pokračování na straně 5 4 [pageend4]COMPLEMENTUM Pokračování se strany 4 hájení bezuzdné štvavé kampaně, jejímž jediným výsledkem může být totální diskreditace ušlechtilých cílů “muklovstva jako celku”, před zraky jak krajanské, tak i světové veřejnosti. B.) Za další závažný, vzájemnou důvěru v žádném případě neposilující, moment považujeme některé příspěvky v rubrice nadepsané “Z došlé korespondence”. Zde se jedná konkrétně a především o oficielní dopis, který předsednictvo “Československé strany národně sociální” zaslalo organisaci “K-231”. Jestliže redakce “K-231” nebude mít za zlé paní Drobílkové, ani panu Dr. Krajinoví, že v této oficielní zdravici s patřičným akcentem připomínají zásluhy jejich stranických bratří o “K-231”. - Ani my jim to nebudeme mít za zlé, - pokud si ovšem obě zmíněné korporace budou podobné dopisy vyměňovat samy mezi sebou. Ale v žádném případě nemůžeme - a také nebudeme - mlčet k tomu, jestliže tato více, či méně zakrytá stranicko-politická propaganda je zveřejňována v časopise, jehož poslání chce, a mělo by být výlučně celonárodní - a tím tedy také nezbytně přísně nadstranícke. V tomto smyslu vznášíme co nejrozhodnější protest proti hrubému zanedbání smyslu pro “fair play”, jehož se redakční rada “K-231” dopustila tím, že a) zveřejnila ve svém časopise příspěvek, o němž nezbytně musela vědět, že se v něm jedná o obsah se stranicko-politickou propagační tendencí; b.) Vzhledem k prosbě našich bratří, kteří zůstali doma ve vlasti (viz článek L, odst. B. tohoto prohlášení), zveřejněním shorauvedeného dopisu v časopise o němž se musí bezpodmínečně předpokládat, že se nejméně jeden z jeho exemplářů octne na stole StB v Praze, - zvláště pak v něm obsaženou zmínkou: “.... naši straničtí bratři .... kolem “Klubu 231” ... se ještě stále doma k sobě druží”, nezodpovědně, svým jednáním, které přímo hraničí s denunciací, ohrozila bezpečnost našich společných, bezbranných bývalých spolutrpitelů. V tomto ohledu se jedná o nezodpovědnost, která je naprosto neomluvitelná, neboť vzkaz prof. K. Nygrýna z roku 1970 byl námi tlumočen všem muklům, kteří byli našemu Sdružení dosažitelní, tedy nepochybně i členům kanadské sekce Sdružení. K odstavci “b)”, kde se jedná o výšeuvedeném dopise, považujeme za naléhavě potřebné dodat, že předpokládáme, že jak vedení Čs. strany nár. sociální, tak i redakci “K-231” je známo, že koncem roku 1968, dále pak v roce 1969 a začátkem let sedmdesátých se v pražském “Rudém Právu” velice často objevovaly články denuncující bývalé členy “K-231”, že se stále sdružují v soukromých bytech a tím udržují i nadále kontakty “velezradného charakteru”. V tomto ohledu jsme sami konkrétně četli podobný článek, denuncující býv. brněnské členy “K-231”, kde byl plným jménem uveden Zdeněk Rotrekl. Stejnětak předpokládáme jako samozřejmost, že při všeobecné, především však politické inteligenci a zkušenostech všech těch, kdož se v exilu veřejně angažují, je každému znám způsob “práce” StB, vyznačující se akcemi na dlouhodobé perspektivy. Tohoto faktu si musí být především vědomi bývalí političtí vězni. S tohoto hlediska je jednání redakční rady “K-231” krajně pochybné, neboť zde je nezbytně nutno předpokládat, že mezi našimi bývalými spoluvězni, žijícími doma ve vlasti je převážná většina těch, kteří netouží “pokrýt se nehynoucí slávou politických mučedníků”, - a kterým skutečně nešlo, a nejde ani v současnosti, o nic více ani méně, než o takový způsob rehabilitace, jak jej známe z vpředu citovaných stanov “K-231” z roku 1968. A tito lidé, - pokud by jim vzhledem k pokročilému fyzickému věku nemělo být dopřáno dočkat se skutečné svobody, - si právem zaslouží po všech těch útrapách, jež museli přestát, především tolik, aby směli dožít svůj obětovaný život Pokračování na straně 6 5 Mostecká věž, Praha. JEŠTĚ K REHABILITACI Pokračování se strany 4 hranici by mnohým bylo přineslo i nějaké finanční vyrovnání. Můžeme tedy věřit, že nebýt Ruské okupace byli bychom asi všichni zákonně prošli rehabilitačním procesem a tak asi všichni bychom byli dnes rehabilitováni. Bylo by to jakési skromné vítězství nad komunistickým zákonodárstvím. Také kdykoliv se někdo v roce 1968 pochlubil, že byl rehabilitován, bylo mu s radostí blahopřáno. Každý tehdy věřil, že právo se vrací do lidských norem. To se dělo v roce 1968. Takový je tedy postoj a názor na rehabilitace muklů z té doby. Ovšem málo muklů by se odvážilo něco takového žádat od Novotného režimu. Ale to je zase jiná kapitola. [pageend5]Rozšířená základna Dopis “ Mezinárodního komité pro podporu USA” podpořený třiceti pěti skupinami počínajíc Svobodnými Afganistánci a končíc v abecedním pořádku Vietnamci, připravený a doručený z podnětu našeho Sdružení nám umožnil posílit vztahy s jinými protikomunistickými exily. Tyto vztahy byly podstatně rozšířeny díky našemu pověřenci pro styk s jinonárodními exilovými skupinami - Tomáši Heřmanovi. Považujeme nejen za žádoucí, ale za naprosto nutné, abychom seskupili kolem našeho Sdružení a “České Světové Unie” jednotnou frontu aktivních odpůrců komunismu. V jednotě je síla, kterou hodláme uplatnit v jednotném působení na vlády svobodného světa v zájmu všech Sověty podmaněných národů. o Jednotná spolupráce Pracovní schůzka “České Světové Unie - oblast Kanada”, která se konala dne 14. listopadu 1985, se zúčastnili představitelé našeho Sdružení. Podpořili jsme plně nastíněný rámcový i pracovní program a přijali funkce v oblastním předsednictvu. Věříme, že naše účast v předsednictvu je zárukou, aby “Česká Světová Unie” se ubírala cestou, jejíž směr byl vytčen v prohlášení švýcarského i kanadského Sdružení z 28. října 1984 a 15. března 1985. Prosíme ty organizace a s nimi všechny upřímné demokraty usilující o demokratizaci exilu, které odpověděly kladně na náš březnový dotazník, aby podpořily snahy po jednotě demokratického exilu a nedaly se svést lacinou demagogií a nepravdami. Z našich dopisů rozesílaných ČSU a Sdružením pol. vězňů jasně vysvítají čisté úmysly i nepochybnost o našem postoji. COMPLEMENTUM Pokračování se strany 5 aspoň v tom minimu relativní svobody, kterou jim skýtá “posunutí táborového oplocení” až na hranice státu. V dalším doufáme, že nemusíme zvlášť připomínat, že v téže rubrice otištěnou část dopisu Josefa Důry ze Švýcarska nelze považovat za hlas člena našeho Sdružení. Jeho členství v našem Sdružení je výlučně pasivní povahy, pro což má jistě své závažné důvody. V tomto směru chceme věřit, že tyto nejsou motivovány ani svědomím, ani jakýmikoliv spekulativními záměry. m. Jako výraz naší dobré vůle, ve snaze po odstranění stávající roztržky a v zájmu stále ještě možného znovusjednocení našich společných sil, v něž chceme doufat (pokud ovšem za příčinu rozkolu nelze označit “vis m^jor”), omezuje me se pouze na zaujetí stanoviska k vpředu zmíněné nejnutnější části aktuelní problematiky - a z toho důvodu zde upuštíme od polemiky s korespondencí soukromou, či polosoukromou, kterou někteří angažovaní činovníci “K-231” zaslali činovníkům našeho Sdružení, z jejíhož podtónu však jasně vysvítá hlas oficielního stanoviska. - Činíme tak i přesto, že tato zmíněná korespondence, svým obsahem a tématikou sahající od věcné konstruktivnosti, přes sporné otázky a mylná tvrzení až k jasně vědomým nepravdám, by si právem zasluhovala veřejné pozornosti. Po analýze všech prohlášení a písemných dokumentů okolo organizační roztržky organizace bývalých čs. politických vězňů v Kanadě jsme toho názoru, že roztržce mohlo být zabráněno a že byla způsobena několika málo z bývalých členů i nečlenů výše zmíněné organizace. Je opravdu politováníhodné, že těchto několik jedinců nedokázalo podřídit své osobní zájmy zájmům a snahám celku. Začněme ihned MOJMÍR CHROMEC Schůzka presidenta Spojených Států a generálního tajemníka Komunistické strany Sovětského Svazu v Ženevě skončila. Datum 21. listopadu 1985 historikové přidají k podobným střetnutím představitelů supervelmocí z roku 1972, 1973 a dvěma z roku 1974. Reaganova politika síly pravdy, otevřenosti vůči Sovětům, která byla odsuzována falešnými ctiteli míru za každou cenu, byť i míru v nesvobodě a na kolenou ponížených, se ukázala být účinnou. President Reagan, který nejen obnovil národní hrdost jednoho každého Američana a získal srdce všech exulantů, a který obnovil i obrannou schopnost Spojených Států čelit vojenské hrozbě Sovětů, byl si vědom, že má podporu celé Ameriky, jejich spojenců a všech lidí milujících mír a svobodu. Představitelé velmocí více než polovinu z devíti hodin bezprostředního styku ztrávili v ryze soukromých hovorech, jímž byli přítomni pouze tlumočníci. Historické, politické a diplomatické záznamy budou takové, jak Gorbačov a Reagan si rozhovory pamatovali a sdělili jejich obsah svým Pokračování na straně 7 6 V Curychu, dne 1. listopadu 1985. tajemník [pageend6]ZAČNEME IHNED Pokračovaní se strany 6 nejbližším spolupracovníkům po schůzce. Nebyly pořízeny stenografické záznamy - dějiny budou hodnotit tuto schůzku podle výsledků příštího dění. A tak, jak jí oba účastníci chápali a jak o jejím průběhu podali zprávu. President Reagan dvanácti představitelům spojeneckého svazku ze Severoatlantického obranného společenství v Bruselu, společnému zasedání Kongresu a americkému lidu v televizním projevu. Gorbačov pak šesti představitelům Varšavského paktu, jež se sešli 21. 11. v Praze, Nejvyššímu Sovětu a občanům Sovětského Svazu. Oba potvrdili kladné, i když ne ty nej rozhodnější prvky, jež vyplynuly ze schůzky: úmluvy o kulturní výměně, bezpečnosti vzdušného prostoru v severním Pacifiku, obnovení přímé letecké dopravy mezi Státy a Svazem a rozšíření konzulárních služeb zejména na Ukrajině v Kyjevě a New Yorku. Po návratu domů, kongres, senát a administrativa připravili presidentovi triumfální přivítání. Televisním posluchačům muselo toto přivítání v zákonodárném americkém slovu připomenout vítání vítězů v Římě v době jeho vrcholné historické slávy známého nám z podání klasiků. Vracel se domu představitel silné Ameriky, která ví co chce: mír a svobodu, -život bez strachu a hrozeb sil zla. President neustoupil ani o píď od principů, již činí Spojené Státy Severoamerické silnými - vojensky, hospodářsky a hlavně morálně. Ve své řeči, dokonalé svým obsahem a obdivuhodné svým přednesem bez poznámek a s elokvencí presidentovi vlastní, dal ve svém poselství Americe a světu na vědomí, že Spojené Státy budou podporovat snahy všech národů vyžadujících svobodu nebo jejího zachování, důstojnost života v míru, tak jak nám byl dán Stvořitelem. Spokojeni s výsledky jednání a snahou snížit napětí omezením útočných zbraní, neopomenutím vybudování účinného obranného systému a uplatňování nekompromisního postoje v otázce lidských práv, zvolení zástupci amerického lidu - senátoři i poslanci zákonodárného sboru vyjádřili svým nadšeným potleskem vůli a postoj národa k presidentovi a hodnotám, jež tak hrdě proklamuje. Postoj spojenců pak vyjádřila snad nejlépe britská ministerská předsedkyně při informativní schůzce presidenta s představiteli Severoatlantického obranného Společenství v Bruselu svým prohlášením o bezpodmínečném souhlasu s presidentem v otázce schůzky. Postoj exilových skupin v Kanadě vyjádřil náš dopis před jeho odletem jakož i podání jiných exilových seskupení jinde ve světě. Jaký má význam tato schůzka na nejvyšší úrovni a její výsledky pro nás a ostatní podmaněné národy? Skutečnost, že v příštím roce se opětovně střetnou představitelé dvou ideologicky podstatně rozdílných systémů ve Spojených Státech a rok poté v Sovětském Svazu, nás musí přinutit k zintensivnění práce našeho exilu a účinné spolupráce s ostatními jinonárodními exily podmaněných národů. Nikdy nebude zbytečné připomínat opětovně a opětovně tento požadavek. President Reagan nejen ztělesňuje obhájce lidských práv, ale i muže se státnickou rozvahou zachovat mír ve svobodě a s otevřeným srdcem porozumnění pro lidi svobody zbavené či za její uchování nebo získání bojující. Nejen Polsko a Afganistan, ale i ostatní podmaněné národy musí najít odvahu projevit své právo na život svobodných lidí. A naše exilové vedení, spolupracující s představiteli exilů ostatních Sověty podmaněných národů, musí prokázat vládám demokratického světa, a zejména USA, že naše požadavky za návrat svobod a s nimi uplatňování nezadatelných lidských práv jsou mravné, opodstatněné a jsou výrazem projevené vůle našich národů. Chamberlain, který přislíbil část Československa v roce 1938 Hitlerovi v touze po zachování míru za každou cenu, je odsuzován našimi národy i celým světem za politiku usmiřování na náš účet. Přijali jsme posléze ortel Mnichova bez spontánně projeveného viditelného odporu. Pokračování na straně 8 7 Blahopřejeme k 70 narozeninám OTCI VILÉMU VONDROVI VE ŠVÝCARSKU Dne 12. října 1985 se dožil sedmdesátky, v plné svěžesti duchovní i tělesné, katolický misionář ve Švýcarsku, bývalý politický vězeň, Pater Vilém Vondra. Kněžské svěcení mu bylo uděleno v roce 1942 Josefem Beranem, pozdějším vězněným kardinálem a primasem pražským. Otec Vilém působil v kostele sv. Jindřicha v Praze v Jindřišské ulici. Začátkem padesátých let byl zatčen a odsouzen k 10 rokům Gulaku, sedm let byl vězněn. Po propuštění nesměl vykonávat své kněžské povolání a až do svého odchodu do exilu v roce 1968 pracoval jako topič. Nyní působí v české a švýcarské duchovní službě. Ve východním Švýcarsku se věnuje duším věřících českých exulantů a již 16 roků vydává český měsíčník Klub. Do dalších let přejeme otci Vilémovi mnoho duchovních darů a dobré zdraví. F. Tománek Sdružení bývalých čsl. politických vězňů v zahraničí [pageend7]Vánoce Jaroslav Vrchlický Hlas zvonů táhne nad závějí, kdes v dálce tise zaniká; dnes všechny struny v srdci znějí, neb mladost se jich dotýká. Jak strom jen pohne haluzemi, hned strásá ledne křišťály, rampouchy se střech visí k zemi jak varhan velké píšťaly. Zem jak by liliemi zkvetla, kam sníh paď, tam se zachytil; Eůh úsměv v tvářích, v oknech světla, a v nebi hvězdy rozsvítil. A staré písně v duši znějí, a s nimi jdou sny jesliček kol hlavy mé, jak ve závěji hlas tratících se rolniček. Mqj duch zas tone v blaha moři, vzdech srdcem táhne hluboce, a zvony znějí, světla hoří - ó Vánoce! ó Vánoce! ZAČNĚME IHNED Pokračování se strany 7 President R. Reagan v Ženevě v minulých dnech vyslovil své krédo v svobodného člověka, mír a v Boha. Přičiňme se, aby ti, jež žádáme, aby za naše úmysly a cíle neuvili na světové scéně při další schůzce, viděli v nás jednotně cílevědomé representanty našich národů, které pak prokazují svou touhu po svobodě činy. Amerika má své motto: “In God we trust.” Naše rozšířené heslo ať je “Pravda Páně vítězí” s tím, že o prosazení této pravdy se plně přičiníme - doma i v exilu. Ne zítra, ne po vánocích, začněme dnes, ihned. M. Chromec 22. listopadu 1985. Odezva “Naše Hlasy” vydávané čtrnáctidenně v Torontě Mílou Komínkem přinesly v anglickém textu dopis presidentu Reaganovi. Noviny společně s kopií dopisu byly předány zástupcům tisku na pravidelné měsíční schůzce etnického tiskového klubu. Přítomný generální konsul a vice - konsul Spojených Států v Torontě (jakož i pověřenec amerického vyslanectví pro styk s etnickými skupinami v Kanadě), projevili uspokojení, že jsou to právě etnické skupiny v Kanadě, které podporují otevřeně a nepokrytecky mínění značné části Kanaďanů a jejich poměru k USA. Generální konsul byl pozván na schůzi tiskového klubu. Po své přednášce setrval v srdečném pohovoru se zástupcem “Našich Hlasů” a poděkoval všem, kteří podpořili spravedlivé úsilí Spojených Států po míru a svobodě. Celosvětové setkání bývalých čsl. politických vězňů v exilu koná se od 3. do 6, července 1986 ve Švýcarsku - u příležitosti Sokolského sletu v Curychu. Švýcarské Sdružení zve všechny sestry a bratry, tedy nejen členy Sdružení z celého světa k účasti na tomto setkání. Čtvrtek, 3. července 1986: Příjezd všech zahraničních účastníků. Ubytování v hotelu “Blumenstein” ve Frauenfeldu. (Přímé vlakové spojení z letiště. Hotel proti nádraží.) Společná večeře ve Frauenfeldu s rodinnými příslušníky. Přátelský večírek s českou hudbou. Pátek, 4. července 1986: Celodenní autokarový výlet po Švýcarsku. Prohlídka Luzerny.u. Společný oběd v Morschachu v restauraci pana Bendy. (Česká kuchyně, Pzeň, Budvar.) Sobota, 5. července 1986: Slavnostní schůze všech vězňů za účasti pozvaných hostů z řad Sokola, CSU, ČSVU, Svazu spolků a dalších exilových organisací, tisku a pod. Pracovní schůze výborů Sdružení. Prohlídka Curychu, okružní jízda autokarem. Možnost účasti na Sletové akademii v Curychu. Neděle, 6. července 1986: Individuelní program. Návštěva přátel a pod. Účast na hlavním sletovém vystoupení Sokola v Curychu. Účast na sletové veselici Sokola v Curychu. Pondělí, 7. července 1986: Návrat domů. Prosíme všechny zájemce, aby nám k tomuto programu zaslali své připomínky, eventuálně pozměňovací návrhy. Předběžné přihlášky zašlete do konce ledna 1986 na-adresu pokladníka švýcarského Sdružení: Miroslav Kežlínek, Postfach Ch 4528 Zucwil, Switzerland. 8 [pageend8]SVOBODNÁ LUTNA HLÁSÍ ze svobodného světa: Anglie s Francií se tahají o pěkné sousto - ětyřiapůlmijiardovou americkou zakázku na vysoce moderní bitevní telekomunikační monitorové zařízení pro 25 pozemních US-divizí. Francouzský znárodněný koncem Thomson nabízí tento systém o 18-20 procent levněji, protože může počítat se státními subvencemi. * * * Prezident Mitterand varoval Reagana a Kohla před přílišnou důvěrou v Gorbačovovy kompetence v rámci jeho vlastního mocenského aparátu. Před svým odletem z Paříže uhýbal stále prezidentovým otázkám o ochotě k vzájemné kontrole odzbrojování, až nakonec řekl: “Kdybych to mohl rozhodnout sám, řekl bych teď a zde rád ano, ale to nemohu. Americký výzkum SDI (tzv. válka hvězd) vede už k takovým finančním požadavkům naší generality, které bychom mohli splnit jen za cenu úplného ožebračení našich národů. * » * Děsivé poměry vládnou v řeckých táborech pro uprchlíky z Východu. Komunističtí dozorci, převážně Turci a Kurdové řádí zde a mučí jako kápové z koncentráků. Kdokoliv projeví sympatie k USA či kritizuje Sověty, je zbit do bezvědomí. Obzvláště mají spadeno na příslušníky S ministerstvu vnitra jsou úplně bezúčelné. Hřebíček na hlavičku z bojujícího nesvobodného světa: V hlavním stanu angolského osvobozovacího hnutí UNITA v Jambě byla nedávno založena pod vedením šéfa Sawimbiho a za účasti exilových organizací z Nicaraguy a afghánských i laoských bojovníků za svobodu Demokratická internacionála. Byl přítomen i předseda společnosti “Citizens for America” Lewis Lehmann, který předal pozdravný telegram prezidenta Reagana. * * * zpoza Železné opony: Velký krach v sovětském bloku: Honecker, Ceaucescu a Kadár poslali Gorbačovovi dopis, ostře protestující proti tomu, že na rozdíl od Atlantického paktu země Varšavské smlouvy nejsou dotazovány Sověty na mínění o budoucnosti odzbrojovací strategie vůči USA. O sovětských odzbrojovacích návrzích se prý poprvé dověděli z Gorbačovovy televizní konference s novinári před odletem z Paříže. Jako jediný GorbaČovův klad připouští, že oproti svým předchůdcům jim ponechává širší pole působnosti ve veci vnitrní politiky. Pokračování na straně 10 udeřil Milan Zelený ve svém článku “Charta 85” uveřejněném v “Londýnských Listech” ze září 1985 s vtipným podtitulem “Zamyšlení nad mírným pokrokem v mezích zákona”. Konečně někdo, kdo přestal chodit kolem horké kase. Znám řadu těch, kteří přispívají pravidelně do exilového tisku. Většina z nich se tomuto tématu z nemístné slušnosti víceméně vyhýbala. Všichni si ten mladý kvíteček ‘odporu’ k pražskému režimu pěstovali jak zřítelnici oka svého. Exil - i Státní bezpečnost, jak jsem již jednou napsal. Exil proto, že se “tam” nic jiného proti režimu neděje (jsou všichni tak spokojeni?), StB proto, že má “nepřítele” a tudíž důležitost této instituce je prokázána. Zopakujme si v kostce, co uvádí M. Zelený: “Charta ’77 si nemůže ke svému dobru připsat ani jediný konkrétní výsledek. - Za celých 8 let měla Charta jen asi 1.200 signatářů, je to prostě spolek 1.200 lidí (z 15 miliónů - J.S.), kteří svými podpisy prohlásili svoji věčnou víru v možnost přežití socialismu a vedoucí úlohy strany, t.j. té s “lidskou tváří”. - Účelem Charty není opozice, ale dohlížení na dodržování zákonů této země. - Charta ’77 se nikdy netajila svojí podporou socialistického systému a společenského zřízení v ČSSR. Takový postoj předpokládá, že “systém” sám je v jádru dobrý a správný. Pokračování na straně 10 9 [pageend9]THE WHITE HOUSE WASHINGTON October 10, 1985 HŘEBÍČEK NA HLAVIČKU Pokračování se strany 9 - I dnes jsou mezi mluvčími Charty bývalí komunisté. * Charta ’77 se nikdy nesnažila zjistit jaká jsou skutečná společensko-politická přání většiny národa. - Signatáři také veřejně prohlásili, že jsou zodpovědní pouze sobě a nikomu jinému; jakákoli skupina signatářů, která prokla- miye zodpovědnost pouze sobě, ztrácí morální právo dožadovat se pochopení a podpory od jiných skupin, obzvláště zahraničních, naivních a méně zkušených. - Domácí podpora Charty v podstatě prodloužená ruka (bývalých) komunistů ať zde či doma. Otázka: bude demokratický exilový tisk i nadále podporovat takovouto Chartu podle hesla “Lépe něco nežli nic”? Jožka Staněk, Holandsko Dear Mr. Vondracek: The letter that you and Mr. Chromec sent has just reached my desk. I want you to know how much your thoughtfulness means. One of the great tragedies of our time is that millions of men and women throughout the world are denied fundamental rights and liberties. However, God is the Sovereign of nations as well as of history and, with His help, I am confident that the light of liberty will spread until it illuminates every corner of the earth. God bless you. Sincerely, Mr. Eduard Vondracek President Association F.C.P.P.E. Post Office Box 246, Station V Toronto, Ontario M6R 3A5 Canada SVOBODNÁ LUTNA HLÁSÍ Pokračování se strany 9 V Sofii se Gorbačov pokoušel vasaly v tomto směru trochu uchlácholit, ale musel vyslechnout například bulharskou stížnost na sovětské drastické snížení dodávky energetických zdrojů satelitům, takže tito jsou nuceni kupovat uhlí v NSR. * * ♦ Maďarsko má od konce října konvertabilní měnu. Jednotlivé podniky mohoů exportovat a importovat ve vlastní devizové režii. Proti riziku výkyvu kurzu západních měn se mohou pojistit u uherské Státní pojišťovny. Dějí se to věci . . . Z černot a motáků od civilů a návštěv porůznu posbíral Karel Kukal, latrinář-recidivista, _________ ______________________________________ Curych-Hamouzkov 10 [pageend10]Při abdikačním aktu v Lánech 14. prosince 1935. Zleva: předseda senátu Dr. Fr. Soukup, předseda poslanecké sněmovny J. Malypetr, T.G.M., ministerský předseda Dr. Milan Hodža a kancléř Dr. Přemysl Šámal, který předčítá presidentovo abdikační prohlášení. (ČTK.) Abdikace T.G. Masaryka 1935 -1985 Před půlstoletím, dne 14. prosince 1935, T.G. Masaryk, president Osvoboditel resignoval ze zdravotních důvodů, když řekl: “Presidentský úřad je těžký a odpovědný a vyžaduje proto plné síly. Vidím, že již nestačím aproto se vzdávám. Byl jsem čtyřikrát zvolen presidentem naší republiky, snad mi to dává legitimaci, abych vás poprosil a celý národ československý i spoluobčany národností ostatních, abyste při správě státu pamatovali na to, že státy se udržují těmi ideály, z nichž se zrodily. Sám jsem si toho byl vždycky vědom”. T.G. Masaryk nebyl jen osvoboditelem a tvůrcem nového státu, byl to vele- duch, který měl v prvních 3 desetiletích XX. století integrální vliv na vývoj československého národa. Tento velký demokrat a humanista byl nesmiřitelným protivníkem, když Šlo o vítězství pravdy. Bojoval proti stupidnímu nacionalismu, antisemitismu, proti prázdnému a křiklavému panslavismu i proti nekritickému zbožňování Ruska. Byl to vědec a filosof, který spolu s Palackým dal vědecký podklad smyslu čs. dějin. Byl zásadně a ostře proti komunismu. V 64. letech se postavil v čelo ozbrojeného odporu čsl. lidu a k tomuto rozhodnutí byl přiveden chováním čs. a slovenských prostých lidí. Byl to krásný člověkduševně i fysicky, který svou ušlechtilostí a velikostí ducha byl zrozen a předurčen stát se nepopiratelným a samozřejmým vůdcem národa. T.G. Masaryk v krisi, jako byl Mnichov, kdyby byl v plné síle tělesné i duševní, šel by do boje, nedal by se unést událostmi, nýbrž by je sám tvořil . . . Velký ruský spisovatel a filosof L.N. Tolstoj na sklonku svého života razil princip “Neodporovat zlému”. Náš velký státník a filosof T.G. Masaryk s touto zásadou naprosto nesouhlasil a tvrdil, že zlu se musí vždycky čelit. T.G. Masaryk říkával: “Budu-li napaden, budu se bránit třebas i železem. Již král Přemysl Otakar II. (1253-1278),. na ten čas již jediný muž z rodu Pokračování na straně 12 11 Zástupci Sdružení v delegaci ČSU V pátek odpoledne dne 15. listopadu se sešla pětičlenná delegace České Světové Unie s ministerským předsedou Polské republiky v exilu, panem K. Sabbatem a vicepresidentem monsignorem Plutou v torontské polské hale. Mojmír Chromec požádal ve svém krátkém projevu jménem delegace, složené ze zástupců exilových organizací, ministerského předsedu Sabbata, aby tlumočil všem Polákům doma i v exilu obdiv jenž chová Česká Světová Unie a Sdružení bývalých československých politických vězňů ke statečnosti polského národa projeveného jak v minulosti, tak i v současném boji Poláků za svobodu. Obě strany zdůraznily žádoucnost bližší spolupráce našich exilů. V otázce podepsání Polsko - československé deklarace, jež by vyjádřila tuto spolupráci v exilu a zejména v hospodářských vzájemných vztazích na půdě domácí po zbavení se jha komunistické nadvlády, byla vyjádřena s české strany obava z nepřijetí této smlouvy našimi doma a tudíž i její závaznosti, pokud by tato nebyla podepsána takovými exilovými representacemi, jež by byly vyjádřením vůle našich národů a jejich politických tužeb. V přátelském rozhovoru nebylo opomenuto objasnění krystalizační- ho procesu protínajícího nyní v našem exilu. Naše delegace ujistila polské representanty, že tento proces povede bezpochyby k jednotě názorů i konání v blízké budoucnosti. Česká Světová Unie je toho názoru, že přispěla k vzájemnému prohloubení spolupráce s polskou exilovou vládou, od níž očekává positivní a realistický přístup ve vzájemných vztazích mezi našimi exily. [pageend11]Příznivcům “Mukla” Je konec roku, čas úklidu, pořádku a účtování. Prosíme všechny ty, kterým předplatné nebo členský příspěvek skončil, aby na nás pamatovali - cena jednotlivého výtisku: Sfrs. 3.00, Cn. $ 2.00. Pro dopisovatelé je uzávěrka pro příští číslo 31. ledna 1986. Děkujeme vám. ABDIKACE T.G. MASARYKA Pokračování se strany 11 Přemyslovců, poražen v bitvě na Moravském poli u Durrenkrutu dne 26. srpna r. 1278, v jeho dopise údajně napsaném svě manželce po prohraném tažení z r. 1276, napsal: Mýlí se, kdož se domnívají, že zlý osud lkaním a bědováním zmírněn býti může; moudrý musí zlému vzdorovati a s udatnou myslí jemu vstříc jiti. Tento výrok měl smysl jak v 13. století, tak i v 19. století - proto tento výrok citoval Palacký i další historikové - a má smysl i dnes! Po celý čas, když president T.G. Masaryk byl ještě živý mezi námi, slavili jsme jeho narozeniny jako národní svátek. Ten 7. březen nám nebyl jen politickým zařízením, ale citovým podnětem, kterému dnes naplno rozumějí už jen tehdejší účastníci. Masarykovo dílo je v troskách, jeho dílo nás všech, ale jeho ideály humanitní demokracie nepřestaly mít své četné vyznavače. T.G. Masaryk, největší myslitel čs. modernosti, byl nositelem ideálu naší národní suverenity. Paní Pavla Osuská mluvila o T.G. Masarykovi: “Ráda vzpomínám na TGM. Ano, TGM byl velký člověk, když bojoval za očistu národa a odešel bojovat za jeho osvobození. Jeho kuráž, s jakou se pustil do boje před válkou, získala mu všechnu mladou inteligenci a dala mu autoritu, po které národ toužil. Jeho jméno se stalo symbolem pro vlasteneckou mládež.” K dosažení svobody, T.G.M. zůstává pro nás stále velkým politickým mys- liteleyn a morálně a koncepčně dosud nikým nepředstihnutým čsl. státníkem. V T.G. Masarykovi jsme měli jistotu, neb on byl “Great Old Man of Európe”, v jeho éře musíme pokračovat. Pamatujme též, že svět je řízen Prozřetelností. O čtyři dny pak po abdikaci T.G. Masaryka, byl dr. Ed. Beneš, 18.12. 1935 zvolen presidentem Čsl. demokratické republiky. J. Novák, M.B.E. (Austrálie) Oznámení Exilové veřejnosti se oznamuje, že po závažných diskusích v rámci Československé federální rady ukončilo v listopadu 1985 spolupráci se zmíněnou organizací sedm členů a dva pracovníci Československé federální rady. Z členů veřejnosti známějších jsou to: Rudolf Šály - slovenský místopředseda, Jaroslav Čapek - český místopředseda, Otto Černý - zástupce Československé federální rady pro Skandinávii a vedoucí výboru pro vojenství a obranu a Filip Vaniček - vedoucí výboru pro zahraniční věci. Pravost informace si lze ověřit v redakci Našich Hlasů - Toronto, Kanada, případně v redakci Severských Listů - Atvidaberg, Švédsko. Toronto, 16. listopadu 1985 VÝZVA Dostal se mi do rukou leták “Rakouského spolkového nakladatelství”, po- depsaný šéfredaktorem Dr. Othamarem Spachingerem, ve kterém uvedené nakladatelství oznamuje, že připravuje vydání nového českého slabikáře. Pan Dr. Spachinger vysvětluje, proč se nakladatelství rozhodlo slabikář vydat a k čemu má - kromě českých menšinových škol - sloužit. Je vysoce pochva- lyhodné, že tento slabikář má nahradit dosavadní učebnice, když menšinové školy používají z nouze ideologicky indoktrinované slabikáře z Prahy. Slabikář má být tak upraven, “aby mohl sloužit i soukromé výuce českých dětí v rodinách, ať žijí kdekoli”. Až sem je všechno v nejlepším pořádku a vydání by zasluhovalo plnou podporu exilového tisku, kdyby ale ... A tu jsme u kořene věci. O vydání, tedy rozumějme, o obsah se má postarat komunistický trúbadúr, ideolog a opěvova- tel Rudé armády a marx-leninismu, básník nad básníky, bývalý svazák Pávka Kohout! Neuvěřitelné, ale podle uvedeného letáčku - pravdivé. To už je konec legrace! Je morální povinností celé české demokratické emigrace, aby nelenila, sedla a napsala na adresu nakladatelství, koho si vzali na uspořádání slabikáře pro české děti. Myslí si pan Dr. Spachinger, že Pávka Kohout nebude slabikář indoktri- novat komunistickými myšlenkami? Bude to pod Kohoutovým vedením učebnice bez jeho ód na Stalina, Rudou armádu, modrých košil a světlých zítřků socialistického socialismu? Pokračování na straně 13 12 [pageend12]VÝZVA Pokračování se strany 12 Píste své protesty, i když nemáte děti nebo vnuky, kteří by mohli učebnice použít, na adresu: “Österreichischer Bundesverlag, Postfach 79, A-1015 Wien, Österreich”. Nemůžeme přece nečinně přihlížet k tomu, jak naše děti a vnuci vydáním tohoto slabikáře spadnou z deště pod okap? Pište německy, česky, anglicky, francouzský, holandsky, švédsky, ale prosím, PIŠTE! Jožka Staněk, Holandsko Až umřu, nic na tomto světě se nestane a nezmění, jen srdcí několik se zachvěje v rose jak k ránu květiny. .. Vzpomínka na Františka Bukače Zemřel letos,v říjnu ve věku 70 let v Jugoslávii. Těšil se na návštěvu Kanady, kterou již neuvidí. Nestiskne ruku těm, kteří mu chtěli finančně pomoct a návštěvu Kanady umožnit. Vidím jej, jaký byl, když přinášel vzkazy ze zahraničí naší skupině - vyrovnaného, sebejistého, vědom si toho, že musí dělat svou práci zodpovědně, protože na ní závisí svoboda druhých, mnohdy i život. Měl ušlechtilou povahu, kterou vyjadřovala jeho tvář. Z ní výstižně vystupovaly brýle s tmavým rámem. Představuji si jeho tvář vroubenou tmavými kučeravými vlasy, když píši tento stručný nekrolog. Přešel mnohokrát hranice. Bylo to nutné a on to považoval mlčky za svou povinnost. Byl srdcem hrdým a statečným Jihoslovanem, jenž neváhal sloužit zájmům našeho odboje a našeho státu. Věřil v naší věc a uvědomoval si, že boj proti zlu diktatury musí být veden na všech frontách - té československé i jihoslávské. Při zvýšené ostraze hranic byl doprovázen - někdy druhem českým jindy slovenským. Asi dle toho, jaké skupině doručoval pokyny. Od jeho druhů jsem se dozvěděl, že je jedním z nejvíce spolehlivých a v nebezpečí vždy platným druhem. Prozrazení naší skupiny a naše zatčení nezastrašilo Františka. Konal svou povinnost dále, a jak jsem se od něj později dověděl, přešel ještě mnohokrát hranice, aby splnil svou povinnost. Setkal jsem se s ním až v roce 1953 na táboře “Vojna”. S ním i některými ze skupin, s nimiž spolupracoval a jenž zprostředkoval styk se zahraničím. Po jeho propuštění jsem jej již nikdy neviděl. Vrátil jsem se zpět ve vzpomínkách na Františka Bukače, když jsem držel v rukách pohřební oznámení s černým okrajem, jež poslali jeho příbuzní z Jugoslávie. Byl dobrým člověkem, kteiý se snažil prospět věci. Věřil jsem, že si zde v Kanadě zavzpomínáme při jeho návštěvě u Edy, na níž se těšil. Budeme to společné vzpomínání muset odložit až na dobu, až všichni svorně, bez záště a rozporů se sejdeme v tom Neznámu a budeme se modlit za ty živé, aby dokončili náš započatý boj. Mojmír Chromec 13 Vánoční zvon Vánoční zvon zní bim bam bim, spíš světe, snad tě probudím zrozením lásky jako kdysi, probuď se, probuď, ospalý jsi . . . Úvodní verše národní umělkyně Olgy Scheinpflugové k básni Vánoční zvon nechť předznamenají náš vstup do nejradostnějších svátků celého roku, jak to odpovídá jejich odvěké tradici. Tlumočí nabádavou výzvu všem lidem dobré vůle, aby ve velebném hlasu zvonu naslouchali vánočnímu poselství, otevřeli svá srdce dokořán lásce, a to nejen v této posvátné chvíli vánoční,ale i ve dnech všedních, kdy už vůně vánočních stromků dávno vyprchala z našich domovů. Neboť jen ona nás vždy znovu pozvedává nad stereotyp všednosti, posilqje nás v nových nadějích, kdykoli ztrácíme důvěru v sebe a důvěru v člověka. Na nás proto záleží, aby tento vzácný cit, jenž je nejsilnějším poutem mezi lidmi, nikdy nevymizel z našich srdcí. V těchto svátečních vánočních chvílích nebývá snad nikomu tak obtížné být dobrým a laskavým, shovívavým k slabostem jiných, citlivým k jejich bolestem a těžkostem. Nechť se tedy toto vzácné porozumění stane trvalou samozřejmostí našeho života. Vždyť nikdo z nás nepochybí, ale naopak naplní jej to vnitřním uspokojením, bude-li spíš své spolubližní těšit než zarmucovat, chápat než odsuzovat, bude-li se snažit spolupůsobit na vytváření takových vzájemných vztahů, které činí lidi šťastnými, prohlubqjí důvěru a úctu jednoho k druhému. Kéž by se naplnilo mírou vrchovatou vroucí přání těchto vánočních veršů: Nad rodnou krajinou zvoň, zvone, zvoň! Vrátit se domů jednou alespoň! Ať srdce láskou nikdy nezchud- nou, ať m^jí tolik síly, tolik něhy... [pageend13]Chvíle vpravdě vánoční Vánoční svátky víc než kterékoliv jiné svátky v roce rozněcují v nás pocity lidské sounáležitosti a jejich neopakovatelná atmosféra utkvívá nám v paměti od nejutlejšího mládí. Tento ohrožující soulad nevyvolává jen nazdobený a osvětlený stromeček nebo bohatství dárků, kterými si prokazujeme vzájemně pozornost, nýbrž především duch vánoc, duch upřímné lásky, která prosvětluje naše vztahy a aspoň v těchto svátečních chvílích dává zapomenout na různá příkoří a má k smíru nejblíže. A přesto, že i zde se časem nakupilo mnoho formálnosti, neměnnou a milou skutečností stále zůstává, že vánoce k nám promlouvají o dobrotě a lásce, o lidskosti a šlechetnosti srdcí. Připomínají nám, že je potřebí najít si čas na ty, na které jsme ve shonu všedního dne trochu pozapomněli, kteří se z rozmanitých příčin vytratili z našeho zorného pole. Upozorňují nás, že je neustále nezbytné upevňovat pouta lidskosti a přátelství, abychom jednou s překvapením nestanuli před smutnou skutečností, že jsme se vlastní vinou odcizili všem. Jasné světlo vánoční pohody, přívětivosti a smíření nechť proto neustále ozařuje naši cestu vpřed i ve dnech všedních, nechť nás posiluje, kdykoliv ztrácíme důvěru v sebe a důvěru v člověka, nechť nám ukazuje směr, který vede k naplnění vánočního poselství lásky. Pozdrav z Australie Předem celou muklovskou rodinu začleněnou do naši organisace a časopisu Mukl co nejsrdečněji zdravím z daleké Austrálie s přáním hodně zdraví, klidu, rozvahy a ještě více sil do boje proti napomahačům, kteří se snaží rozbíjet co bylo dávno a dobrovolně vytvořeno, proti osobnímu napadání bez oprávněných údajů, proti stranickému politikaření - viz únor 1948 - proti slavomanství. Přikládám fotografii z naší dovolené v Brisbane v srpnu letošního roku. (J. Došlík s manželkou) Přeji vám všem radostné Vánoce , štěstí a Boží požehnání v Novém Roce 1986. Ještě jednou vás zdravím, jsem s vámi a naše pravda musí zvítězit! Váš Jenda Došlí k s rodinou (Manželka J. Došlíka je sestrou bývalého partyzánského velitele Tondy Slabika z Valašska, který byl mnoho let předsedou legionářů pro australskou oblast a před několika lety zemřel v Melboume.) Plzeň - Bory 1949 Jsem ubytován na nemocničním oddělení Společné В II(nad truhlárnou). Na cele 18 jsou se mnou ubytováni Generál F. Pešek, Gen. Nosal, Gen. Antonín Pelich, plukovník Alexander Korda (z Vrútek), major František Bednařík (oblastní velitel duchovní správa - Příbram), kapitán Josef Pojar (polní kurát z Brna, západní parašutista), Karel Bacílek (popravili mu syna), Dr. Rudolf Hrbek (šéf kriminální ústředny), děkan P. Emil Pruckner (z Mrákova u Domažlic), Arciděkan P. Václav Antony (z Domažlic), Václav Dědek (z Turnova), já a několik dalších muklů. Pokračování na straně 15 14 [pageend14]PLZEŇ - BORY 1949 Pokračovaní se strany 14 Nadcházejí moje druhé vánoce ve věznici. Na Štedrý den «e vracím z brasnářské dílny na celu a tam na stole máme dopisy z domova. Každý se netrpělivě vrhá na dopisy a radost těch, kteří najdou pozdravy z domova je zmenšena smutkem těch, kteří nedostali nic. Čtu dopis, ale jsem přerušen radostně vzrušeným výkřikem Vaška Dědka. Mává pohlednicí, kterou dostal a teprve po chvíli je schopen nám vysvětlit co se stalo. Dostal vánoční pohled od své ženy ze Západního Německa, sdělující mu, že je opět u svých dětí. Všichni se radujeme s ním, známe rodinnou tragédii a přejeme mu, že se alespoň částečně obrací k lepšímu. Vašek má za manželku Němku a on už byl sám za války zavřen v Liberci na Gestapu, koncem války jeho manželka ve spojení s jinými ženami násilím osvobodila ještě další vězně a všem se podařilo uniknout. Po válce měl Vašek drůbeží farmu u Turnova a žil až do února 1948 spokojeně se svou rodinou. Pak ale po komunistickém puči stejně jako mnoho jiných musel uprchnout do Západního Německa. Za několik měsíců se Vašek a Erika rozhodli tajně se vrátit do republiky, aby si odnesli své věci, které nutně potřebovali k životu v Německu. Šli přes východní zónu, ale jejich průvodce byl udavač a vydal je sovětským okupačním orgánům, kteří je po nějaké době jako čsl. občany předali StB. Po kalvárii výslechů dostal u Státního soudu Vašek 20 let a Erika 15 let. Rodina byla úplně roztržena - Vašek na Borech, Erika ve věznici v Liberci a děti někde u cizích lidí v Z. Německu. Erika ale měla štěstí, jednou byla přidělena na nedělní venkovní brigádu a už se nevrátila. Spolu s několika mladými děvčaty se pokusila o útěk a ten se jim podařil. Teď píše, že je opět u dětí a proto se Vaškově radosti nedivíme a všichni mu ji ze srdce přejeme. Jsou to vůbec na ty poměry na Borech ucházející Vánoce. Máme povoleno dostat od příbuzných vánoční balíček a tak i já se těším, že svůj, mohu rozdělit stejným dílem i pro ty, kteří nedostali nic. Jsem velmi překvapen, když po rozbalení balíčku pro mne znovu přichází bachař a vede mne do kanceláře, kde mi předávají další zásilku. Vidím na ní francouzský nápis a dovídám se od bachaře, že balík doručila na Bory jedna starší paní osobně v doprovodu francouzského konsulámího úředníka a že výjimečně - zřejmě pro přítomnost tohoto úředníka francouzského diplomatického zastupitelství - mně byl povolen. Když s tím přicházím na celu, je to hotový poprask. Tohle Bory ještě nezažily - a to nebyl balíček podle předpisu o maximální váze 2 kg, to byla bedna od radia a plná vybraných lahůdek. To jsem již věděl, že mi balík zaslala francouzská přítelkyně a ctitelka, jejíž babička žila v Praze a ta zřejmě osobně balík na Bory dovezla. Při vybalování, kterého se zúčastňují všichni na cele, nás překvapuje množství vajec, snad 60 a z nich některá popraskaná. Samozřejmě, že vajíčka na Borech nevidíme, ale přece jen 60 čerstvých vajec, to se mi zdá být trochu přitažené za vlasy. Vašek Dědek, který mi pomáhá při vybalování, mne upozorňuje, že některé vejce tečou a hned jazykem olizuje tekoucí vejce, které prasklinou pomalu vytéká. Vašek po prvním olíznutí úplně tuhne a pak vykřikne: “To není vejce, to je koňak!” Směji se mu a vybízím ho, aby si ten koňak tedy vypil. Bere šálek, rozbíjí vejce a my všichni vidíme, že obsah vejce není žloutek a bílek, ale skutečně vaječný koňak. Všechna vejce jsme prohlédli a zjistili, že mají nepatrný otvor zalepený voskem, kterým pravděpodobně injekční stříkačkou byl vyměněn obsah. Pak se opravdu dostavila vánoční nálada a měli jsme velké štěstí, že zase na Štědrý večer měla službu ta slušnější garnitura bachařů, přece jen jsme byli na borské poměry trochu moc veselí a hluční - toho vaječného koňaku ze šedesáti vajec je opravdu dost, zvlášť pro náš současný fysický stav. Schovávat se nic nedá, Pokračování na straně 16 Vánoční pozdravy Dopisy z daleka, vánoční pohlednice, listonoš promrzlý podává do světnice. Táta dá kalíšek: Na další cestu, hochu! Maminka utírá si ruce do fěrtochu. Ba, co dím: stařičké, v té jizbě plné jasu, vypadá na třicet, nebýt těch bílých vlasů. U Štědré večeře my vzpomenem si na ni, jak hladí u stolu ten pohled a to psaní. Na stoly vánoční, na prázdné židle naše, kde za nás maminky šeptají otčenáše. Vzpomenem na mámu, jak s tátou v záři svíček, prosí za návrat náš tam doma - u jesliček. Kde pozdrav vánoční jak ten paprsek zlatý zahřívá srdce dvě za ostnatými dráty . . . Jára Mečů 15 [pageend15]Veselé Vánoce a lepší Nový Rok! S blížícími se Vánocemi a s Novým rokem, vracíme se na chvíli ve vzpomínkách na naše Vánoce a “oslavu” Nového roku ve vězení a koncentračních táborech. Nemůžeme nevzpomenout na ty, kteří již dnes nejsou naživu nebojsou daleko od nás roztroušeni po celém světě, nebo žijí doma v naší vlasti. Tehdy v naději na lepší zítřek ve svobodném státě nás spojovala jednota. Naším společným vyslovovaným přáním bylo, aby se to...........v tom nadcházejícím roku. Dnes k tomu přidáváme přání, aby všichni z nás si uvědomili, jak je žádoucí společný postup za dosažením tak mnohokráte opakovaného přání a v novém roce si uvědomili naše muklovské poslání v exilu a přispěli svou hřivnou po uskutečnění svobody našich národů. Přejeme všem našim členům a příznivcům pokojné prožití vánočních svátků a mír a svobodu v Novém roce! PLZEŇ - BORY 1949 Pokračování se strany 15 protože nám denně cely prohlížejí a tak se to musí zkonsumovat najednou ... Zůstala jen pořádná opice. * * * Je po vánocích a před Novým rokem jdu na prohlídku do nemocnice. Při té příležitosti slyším útržek z rozhovoru úředního lékaře Dr. Němečka (civil) s velitelem trestnice kpt. Šafarčíkem za přítomnosti politruka Ladmana a ba- chařů Kramla a Václava Brabce. Celý hovor se týká majora gen. štábu Tupého, který byl na Borech na společné “B II.” a v této době ležel v borské nemocnici. Pak jsem svědkem toho, když k lékaři přichází chodbař Herajn a doslovně říká: “To máte jednoduchý, pane doktore, horká koupel, votevřený vokno a ráno ho máte v márnici.” Tak tohle je recept, který úřednímu horskému lékaři předkládá dvojnásobný vrah, chodbař Herajn na likvidaci majora gen. štábu Tupého. Skutečně major Tupý zakrátko zemřel v nemocnici a já jsem přesvědčen, že Herajnův návrh byl akceptován. Major Tupý byl svědkem těch špinavostí kolem provokace s případem “Zatec” a “Milovice”, při nichž bylo pozatýkáno mnoho důstojníků a vojáků. Popraveni byli majoři Sabela, Jebavý a další a proto musel major Tupý zmizet se světa v době vánoční r. 194° (Z knihy: I pod oblohou je peklo) MUKL I Je zpravodaj, který vychází jednot za dva měsíce. Je tribunou všech politických vězňů roztroušených po celém světě. Vydává: Sdružení býv. čsl. politických vězňů v exilu. Řídí redakční rada. Výkonný redaktor a grafická úprava: Milo Komínek. Tiskne: Moravia Press Ltd. Toronto, Ontario, Canada. ♦ ♦ o “MUKL” P.O. Box 246, Station “V”, Toronto, Ontario, Canada M6R 3A5 16 [pageend16]