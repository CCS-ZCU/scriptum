Slovenské hlasy z Ríma Spedizione in abbonamento postale - Gruppo III. (70 %) ISSN 0394-8978 časopis slovenských katolíkov február 1992 ročník 41 2 AJ ZA NÁS SA MODLIL...............................2 F. Brezák: SHÚR — SLOVENSKÝ HISTORICKÝ ÚSTAV V RÍME.........................................3 Ajpy: SLOVENSKÉ MOTÍVY NA POŠTOVÝCH ZNÁMKACH....................................5 E. Piesková: HODINA NULA..................................... 6 A. Pauliny: AJ ŽANDÁR MÔŽE BYŤ VYHLÁSENÝ ZA SVÄTÉHO..............................................8 Ch. Gaspari: UMENIE — ZNAK BEZRADNOSTI. . 11 R. Blatnický: POSTAVA, KTORÚ BY MLADÍ MALI POZNAŤ......................................................13 J. Leščinský: UROBILI VELKÝM SLOVENSKÉ MENO V AMERIKE.................................................15 O. Uškert: TIBOR UŠKERT VO VEČNOSTI. . . 18 V. Judák: KŇAZSKÝ SEMINÁR SVÄTÉHO GO- RAZDA V NITRE.......................................20 KNIŽNÉ VYDANIA SÚSCM V RÍME . . 22 KNIŽNÉ VYDANIA NA SLOVENSKU . . 23 A. Günthör: NÁBOŽENSKÁ SLOBODA.................... 24 [pageend1]Aj za nás sa modlil «Pane, Bože môj, ktorý si stvoril všetky anjelské zbory a netelesné sily, rozprestrel si do šírky nebo a položil si základy zeme a všetko jestvujúce priviedol z nebytia v bytie, a ktorý vždy vypočúvaš tých, čo plnia tvoju vôľu, teba sa boja a zachovávajú tvoje prikázania, vypočuj moje modlitby a zachovaj verné ti stádo, nad ktorým si stanovil mňa, nesúceho a nehodného služobníka. Zachráň ho pred bezbožnou a pohanskou zlobou tých, čo sa ti rúhajú a znič trojjazyčný blud a zveľaď svoju Cirkev množstvom a všetkých spoj v jednote ducha a urob znamenitým ľudom, rovnako zmýšľajúcim o pravej viere a o správnom vyznaní a vry do ich sŕdc slovo tvojho prijatia za synov. Lebo je to tvoj dar, ak si nás nehodných prijal hlásať evanjeliá tvojho Krista, aby sme boli ochotní konať dobré skutky a tebe milé veci. Tých, čo si mi dal, odovzdávam ti ako tvojich. Spravuj ich svojou mocnou pravicou a ukry ich v tôni svojich krídel, aby všetci chválili a slávili tvoje meno, Otca i Syna i Svätého Ducha. Amen.» Slová Konštantína Cyrila pred svojou smrťou 14. februára 869 v Ríme. 2 [pageend2]SHÚR Slovenský Historický Ústav v Ríme Ako sme už oznámili v predchádzajúcom čísle nášho časopisu, 29. novembra 1991 sa konalo v Slovenskom ústave svätého Cyrila a Metoda v Ríme tretie zasadanie zmiešanej Pracovnej skupiny a otvorenie osobitného pracoviska pre systematický výskum v Apoštolskej vatikánskej knižnici a v Tajnom archíve. V prvom rade prinášame zoznam osôb, ktoré sa zúčastnili na tomto slávnostnom akte: Prítomní: M.S. ĎURICA, vedúci Osobitného pracoviska (do otvorenia Slov, historického ústavu v Ríme); Mons. D. HRUŠOVSKÝ, rektor Slovenského ústavu sv. Cyrila a Metoda v Ríme, spolupracovník Pracovnej skupiny; M.A. KOVÁČ, predseda Pracovnej skupiny; V. ĎU- RIKOVIČ, podpredseda Pracovnej skupiny; J. DRAVECKÝ, podpredseda Pracovnej skupiny; R. MARSINA, podpredseda Pracovnej skupiny; F. BREZÁK, tajomník Pracovnej skupiny; S. HANAKOVIČ, člen Pracovnej skupiny; I. CHA- LUPECKÝ, člen Pracovnej skupiny; J. CHOVÁN, člen Pracovnej skupiny; J.v LUKAČKA, člen Pracovnej skupiny; E. RÁKOŠ, člen Pracovnej skupiny; J. ROHÁČ, člen Pracovnej skupiny; V. SEDLÁK, člen Pracovnej skupiny; M. ŠPANKOVÁ, členka Pracovnej skupiny; J. ŽÁRY, člen Pracovnej skupiny Ospravedlnený: Mons. V. FILO, člen Pracovnej skupiny. Prizvaní: B. KRÍŽIKOVÁ, riaditeľka odboru zahraničných stykov MK SR; D. RUSNÁK, riaditeľ Ústredného štátneho archívu SR; M. KRÁSNOHORSKÁ, odborná pracovníčka MMV SR; Prof. J.M. RYDLO, spolupracovník Pracovnej skupiny, podpredseda SKS. Hostia SÚSCM: Dr. F.X. HALAS, veľvyslanec ČSFR pri Svätej Stolici; Ing. E.M. ARNOLD s manželkou, radca veľvyslanectva ČSFR pri Svätej Stolici; Dr. E. KRAVÁRIKOVÁ-MAGGIO s manželom a otcom, podnikatelia z Padovy a sponzori SHÚR; Dr. J. HNILICA, historik a spisovateľ pôsobiaci v Ríme; A. JAMBOR, námestník ministra lesného a vodného hospodárstva Slovenskej repuliky; J. BRICHTA, vedúci ekonomického odboru KDH; J. BENČEK, pracovník sekretariátu KDH. Členovia osadenstva SÚSCM v Ríme: Dr. R. BLATNICKÝ, profesor Pápežskej saleziánskej univerzity v Ríme, člen vydavateľstva SÚSCM; Don A. PAULINY, SDB, direktor saleziánskej komunity v SÚSCM, spisovateľ a redaktor ShzR, autor znaku SHÚR; Mons. J. VAVROVIČ, literárny vedec a spisovateľ; Don A. ŠANDOR, SDB, um. menom Gorazd Zvo- nický, básnik pôsobiaci v Ríme; Mons Š. VRABLEC, vedúci vydavateľstva SÚSCM v Ríme; Don R. ČERNÝ, SDB, pedagóg a lingvista, člen vydavateľstva v SÚSCM; Sestra G. VRA- BLECOVÁ, predstavená miestnej komunity sestier kresťanskej lásky sv. Vincenta v SÚSCM; Ing. P. STANKO, bohoslovec, študent teológie na Lateránskej pápežskej univerzite v Ríme. Zasadanie prvý oslovil a prítomných privítal Mons., Dominik HRUŠOVSKÝ, biskup, rektor SÚSCM v Ríme, ktorý v príhovore pozdravil zástupcov vlády SR — námestníkov ministrov kultúry, školstva, mládeže a športu, medzinárodných vzťahov, lesného a vodného hospodárstva, odborných pracovníkov ministerstiev, vedeckých inštitúcií, Matice slovenskej, reprezentatov slovenských organizácií zo sveta, podnikateľov a osadenctvo SÚSCM v Ríme. Konštatoval, že dnešná slávnosť sa mohla uskutočniť aj vďaka prevratným zmenám, ktorými Slovensko prešlo za posledné dva roky. Mons. Hrušovký prítomným hosťom stručne vysvetlil históriu a poslanie SÚSCM, ktorý mal medzi svojimi cieľmi aj kultúrnu vedeckú činnosť. Vedecká báza ústavu bola možná vďaka celoživotnému dielu 3 [pageend3]Michala Lacku, Jozefa Vavroviča, Milana Ďu- ricu a zosnulého rektora Štefana Náhalku. Po ňom sa ujal slova profesor M.S. Durica, ktorý po pozdrave prítomných pracovníkov a hostí, povedal: Predovšetkým nám prichodí vysloviť tu viacnásobnú vďaku. Vďaku vláde Slovenskej republiky, ktorá v pomerne veľmi krátkom čase dospela k takému dôležitému rozhodnutiu, akým bolo jej uznesenie zo dňa 26. júna 1991 číslo 159 a hlavne ďalšie uznesenie zo dňa 23. septembra 1991 o menovaní Pracovnej skupiny pre systematický výskum v Apoštolskej vatikánskej knižnici a v Tajnom vatikánskom archíve, a o zriadení Stáleho pracoviska tejto Pracovnej skupiny v Ríme, teda tohoto Slovenského historického ústavu, ktorého činnosť tu dnes otvárame. Je to dôkaz, že zodpovědění predstavitelia štátnej výkonnej moci Slovenskej republiky, napriek ešte stále nevykryštalizovanej politickej situácii a v demokratickej spoločnosti celkom normálnej rozličnosti náhľadov jednotlivých politických zoskupení, ak ide o dôležité kultúrne záujmy slovenského národa, vedia nájsť to, čo ich všetkých spája a urobiť opatrenia, aké záujem národa vyžaduje. Iste nikto nepochybuje, že pramenný výskum našich dejín patrí medzi primáme kultúrne záujmy slovenského národa. Ďalším adresátom vďaky, ktorú tu chcem vysloviť, je rektor Slovenského ústavu sv. Cyrila a Metoda, pán biskup Dr. Dominik Hrušovský. Bez jeho veľkorysej ochoty poskytnúť pod strechou tohoto prvého slovenského domova vo Večnom meste dočasné sídlo pre Slovenský historický ústav v Ríme, sotva by sme sa tu boli mohli už dnes takto zísť, aby sme započali jeho činnosť. Aj dnešné pohostinstvo a všetka starostlivosť s ním spojená, ktorá jeho i jeho spolupracovníkov — spomeniem iba naše obetavé sestričky a direktora saleziánov Andreja Paulinyho, ktorý nám navrhol aj symbolický emblém — stáli hodne času, práce a obetí: to všetko iba zvyšuje túto našu záväznosť vďačnosti. Naša vďaka patrí aj tým vedeckým pracovníkom a zodpovedným štátnym činiteľom Slovenskej republiky, ktorí už i v neblahej minulosti urobili, či umožnili urobiť prvé neisté a hádam i riskantné kroky pre nadviazanie priamych študijných kontaktov s pramennými inštitúciami Vatikánu i Talianskej republiky. Mená ako Marsina, Ratkoš, Sedlák, Kartous, Spánková, Melníková a iné nie sú už nové v týchto inštitúciách. Nemôžeme v tomto súvise nespomenúť aj naozaj pioniersku činnosť, ktorú na tomto poli vykonal nebohý prof. Michal Lacko. Už v roku 1961, keď sme raz spolu navštívili Tajný vatikánsky archív, ktorý práve on ako azda prvý zo Slovákov dôkladne študoval, vyslovil myšlienku potreby organizovať systematický výskum tohoto jedinečného archívu zo strany slovenských historikov. Aj táto myšlienka viedla k založeniu Slovenského ústavu v Ríme, ktorý však pre absolútny nedostatok kvalifikovaných pracovníkov, ktorí by disponovali aj potrebným časom a finančnými prostriedkami, sa musel orientovať na všeobecné historické témy. Teraz by sa prof. Lacko nesmierne tešil, keby bol medzi nami. Činnosť, ktorú dnes Slovenský historický ústav v Ríme za týchto skromných podmienok začína, má pred sebou veľké úlohy. Prirodzene, začneme s výskumom potrebným pre integrovanie už úspešne započatých edícií Diplomatára a Regestov. Ale budeme musieť rozšíriť heuristickú základňu výskumu aj na iné polia, ktoré boli doposiaľ takmer nedotknuté: spomeniem iba monasteriologický výskum v archívoch starých reholí, ktoré sa behom storočí usadili a účinkovali na Slovensku (Zobor!). Nepreskúmané sú ďalej obchodné a hospodárske vzťahy, ba i takmer celá oblasť dejín umenia a iných kultúrnych vzťahov medzi Slovenskom a Talianskom (univerzity!). Splnenie týchto úloh treba projektovať nie na roky, ale na dlhé desaťročia. Je však na nás, ktorí máme tú česť a to šťastie spolupracovať pri zakladaní tejto dôležitej vedeckej inštitúcie, aby sme jej vložili do vena čo naj- solídnejšie hodnoty vysokej profesionálnej kompetencie, obetavej pracovitosti, živého zmyslu pre skupinovú spoluprácu, rešpektovania dohodnutých pracovných programov a metód, ale nadovšetko lásky k pravde a k nášmu slovenskému národu. Ak to dokážeme, tak nielen tí, čo prídu po nás a budú začínať žatvu výsledkov našej práce, ale azda ešte aj my sami sa dožijeme toho, že sa i pre Slovákov ich dejiny stanú naozaj — ako to už pred dvetisíc rokmi neprekonateľné vyjadril Marcus Tullius Cicero — «testis temporum, lux veritatis, vita memoriae, magistra vitae, nuntia ve- tustatis » (svedkom čias, svetlom pravdy, životom pamäti, učiteľkou života, hovorkyňou zašlosti) — De orátore, 11,9. V tomto nech nám Pán Boh pomáha! Po ňom prehovoril M.A. Kováč, predseda Pracovnej skupiny a ďalší pracovníci a hostia: J. Dravecký, V. Durikovic, F.X. Halas, A. Jambor, M. Spánková, S. Hanakovič, D. 4 [pageend4]Rusnák, J. Roháč, J.M. Rydlo, R. Marsina, J. Žáry, E.M. Arnold, B. Krížiková, J. Chován. Popoludní navštívila Pracovná skupina Tajný vatikánsky archív. Vďaka podrobnému výkladu jeho prefekta Mons. Josepha Metz- lera, získala cenné informácie o jeho historii, štruktúre fondov a študijných podmienok. Mons. Metzler poskytol Pracovnej skupine i dve pomôcky: súpis publikácií archívu a študijný poriadok archívu a odpovedal na konkrétne otázky prítomných ohľadom mechanizmu štúdia. (Vybrané časti zo Zápisu Judr. Františka Brezáka, tajomníka Pracovnej skupiny) SLOVENSKÉ MOTÍVY NA POŠTOVÝCH ZNÁMKACH Konečne sa na našich poštových známkach, ktoré sú výborným propagačným prostriedkom, objavili aj viaceré slovenské motívy. Snažili sme sa ich zozbierať a predstaviť našim čitateľom. Ešte predminulý rok (21.7.1990) vyšla známka s portrétom M.R. Štefánika (1934) od J. Murdocha, ktorý sa nachádza v Galérii mesta Bratislavy. Hodnota 4 Kčs. V minulom roku na výročie smrti (27.8.1991) vyšla známka s podobizňou Andreja Hlinku. Rytina je od Martina Činovského. Hodnota 10 Kčs. — V sérii známok «Výročie osobností» (18.2.1991) vyšla známka s portrétom Andreja Kmeťa pri príležitosti 150. výročia jeho narodenia (1841-1908). Rytina je od Miloša Ondrá- čeka. Hodnota 1 Kčs. — V sérii «Hrady a zámky» (3.6.1991) bola na známke v hodnote 3 Kčs vyobrazená bašta mestských hradieb Kežmarka. Rytina je od Václava Fajta. — V sérii « Bratislavské motívy » bola vydaná známka s kostolom svätej Alžbety, známom ako « Modrý kostolík ». Rutinu urobil Jozef Herčík. Hodnota 3 Kčs. — Ďalej v sérii « Umelecké diela na známkach » bol uverejnený obraz Ladislava Gudernu »Coincidence» (1989), ktorý sa nachádza v Galérii mesta Bratislavy. Hodnota 5 Kčs. — Pošta si pripomenula XIII. Bienále ilustrácií v Bratislave roku 1991 dvoma známkami: ilustráciou Birette Schroeder, SRN (hodnota 1 Kčs) a ilustráciou od Stasys Eidri- gevičiusa, Poľsko (hodnota 2 Kčs). — V sérii « Krásy našej vlasti» bola vydaná známka venovaná ospevovanému vrchu Kriváň. Rytina je od Jozefa Herčíka. Hodnota 4 Kčs. Veľmi nás mrzí, že na poštových známkach je stále nápis ČESKOSLOVENSKO, ktorý nezodpovedá dnešnej formácii štátneho útvaru. Česká a Slovenská Federatívna Republika by mala byť zjavná na známkach nápisom ČES- KO-SLOVENSKO. Kedy sa naši slovenskí politickí činitelia postarajú o nápravu v tomto smere? Ajpy • Sedem hlavných hriechov podľa M.K. Gandiho: bohatstvo bez práce, pôžitok bez svedomia, poznanie bez vôle, podnikanie bez mravnosti, veda bez ľudskosti, zásluhy bez únavy a politika bez princípov. • Najlepších reformátorov, akých mal svet sú tí, čo začali reformovať samých seba. • Peniaze sú ako hnoj; slúžia iba vtedy, keď ich rozhodíme. 5 [pageend5]HODINA NULA Na počiatku bola zem pustá a prázdna, čítame v Písme. Ale to nebola « hodina nula», lebo Boh je večný a hodinu nula nepozná. Polnoc je na svete vždy inde a trvá len zlomok sekundy, tesne pred ňou je 23.59.59 a po nej 0.00.01. A predsa sú v živote situácie, kedy začíname « od nuly ». Abrahám musel začínať od nuly, keď prišiel do Ká- naánu, jeho syn Izák začínal skoro od nuly, keď musel vyčistiť Filištíncami zasypané studne (voda = život!), Izraeliti po návrate z Egypta a neskôr z Babylonu. A my všetci nezačínali sme «od nuly», keď sme prišli do cudziny, utekajúc pred neželaným režimom? Nezačína od nuly ten, ktorý mení zamestnanie, povolanie, ten, ktorý sa uzdravil z dlhej choroby, žena po pôrode prvého dieťaťa? Nulový stav je aj po obrátení, ako to zažilo mnoho svätcov. Boh začína s každým z nás od nuly. A to každý deň. Nulový stav je stav otvorenosti voči všetkým možnostiam. Hodina nula i keď nejestvuje fyzicky, jestvuje až pričasto filozoficky a duchovne. Po vojnách a prevratoch nastáva únava a znechutenie, lebo všetko je zničené, niet sa o čo oprieť. A predsa túto hodinu nula, radšej to nazvime NOVÝM ZAČIATKOM, nám daruje Boh vo svojej nekonečnej láske. On sám nám dáva príklad: napriek zlyhaniu človeka, nikdy sa nevzdáva, ale dáva nám nový deň, nové možnosti, aby sme situáciu zvládli a na novej ceste vytrvali. Dáva nám k tomu pomoc Ducha Svätého a svoju nezmenšenú lásku. Hodina nula je hodinou prorokov. Nezáleží, či sa volá prorok Mojžiš, Izaiáš, Ján Krstiteľ, František z Assisi, Oscar Romero, matka Tereza a či aj Corbačov, alebo Jeľcin. Boh volá ľudí skrze ľudí. Niekedy stačí slovo, pohľad, jediná udalosť, jediný čin, ktorý usmerní nás alebo zmení dejiny sveta. Inokedy sú proroci « hlasom volajúceho na púšti» (Mk 1,3) a aj do púšte, lebo nikto ich nechce počúvať. Sú dnes na Slovensku proroci? Isteže! Ľudia neraz rezignovane mávnu rukou: «Ano, ale nikto ich nepočúva! » Ba veru, tvrdím, sú aj takí, ktorí počúvajú. Tí, ktorí počúvajú, sú novým semenom, z ktorého vyrastie výhonok, na ktorom sa neskôr objaví hojné ovocie. Aj nás sa Ježiš pýta: « Kde je vaša viera?» (Mk 4,40). Jeho nedojme naše bedákanie, ani túžba mať naraz všetko. Jeho zaujíma naša VIERA. Kedysi na hlas prorokov ľud povstal, vybral sa do zeme otcov a začal budovať chrám — stredisko duchovného života. Dnes sa každý ponáhľa za dobre platenou prácou, a v zhone zabúda na duchovný život. Či sme si nevymodlili slobodu v čase núdze? A spoliehame sa na tých modliacich teraz, že sa budú modliť dnes aj o naše úspechy vo výrobe? Panna Mária predpovedala, že nakoniec bude triumfovať jej Nepoškvrnené srdce a nie: že budeme žiť všetci v bla6 [pageend6]hobyte. Neprežívame práve časy triumfu jej srdca, jej príhovoru, jej materinskej lásky? A vďaka? Kde je vďaka, ktorá by sa mala prejaviť budovaním chrámu? Skutočne aj obrazne. Pred desiatimi rokmi bolo toľko horlivcov, čo opravovali, ba aj budovali chrámy. Kde sa podeli? Nezabudnime, že tak, ako nastáva obrat k dobrému, môže nastať obrat aj k zlému. Taký je chod dejín ľudstva. V dobách utrpenia zväčša objavujeme svoju vieru a opierame sa o ňu a v čase blahobytu ľahko na ňu zabúdame. Prečo? Prečo sme sa tak rýchlo unavili? Veď sme vlastne sotva len začali... Ľudia dnes nemajú pevnú vôľu, stali sa minimalistami: Robia len to, čo bezodkladne musia. Niekedy ani to. A predsa Boh nás stvoril na svoj obraz a Boh je taký veľkorysý! Žijú medzi nami dobrí proroci, ale aj falošní proroci sa ozývajú. A títo majú majú viac nasledovníkov a poslú- chačov, ako tí praví, ktorých volanie do púšte je pre nás nepohodlné, lebo nás burcuje k novému začiatku. Myslím tu na Ježišove slová: « Vchádzajte tesnou bránou, lebo široká vedie do zatratenia » (Mt 7,12). Sektári a bludári rýchlo pochopili, že nastala doba prorokov» a dali sa do « prorokovania ». My sme azda odpratávaním trosiek tak unavení, že už len čakáme «ako sa veci vyvinú » a medzitým nám iní «berú vietor z plachiet». Ježiš sa aj nás dnes pýta: « Kde je vaša viera?» O čo prosíme pred bohostánkom? Na Slovensko chodia zástupy turistov a aj takých, ktorí nadväzujú obchodné a iné styky. Viete, že títo nás pokladajú všetci za prorokov? Veď vidia u nás plné kostoly. Nejeden z nich sa vracia domov a zamýšľa sa nad svojou vierou a začína znova. Pre neho bola návšteva Slovenska nultou hodinou. Hodinou obrátenia. Božia dobrota nás zaväzuje. Aj poslanie svedčiť, lebo tých ľudí nám posiela Boh. Situácia nášho života sa málo líši od situácie vyvoleného národa v Starom zákone. Každý deň je novým začínaním. Stále! Nečakajme na zajtra, ale chyťme sa iniciatívy ihneď! Priložme ruku k dielu a pomáhajme tým, ČO JE CIRKEV? • Cirkev kráča storočiami nie ako historická relikvia, ale ako živá Osoba, ktorá sa vteľuje a berie si v nej telo, a tak jej zaručuje večnú mladosť. • Cirkev je ľudsky obmedzená, chudobná a zložená z hriešnikov, ale všetkými svojimi silami sa chce podriadiť pôsobeniu Ducha Svätého, ktorý ju vo sviatosti zmierenia obnovuje a pri slávení Eucharistie k nej hovorí a ju živí. • Cirkev chce rásť v každom svojom synovi a dcére tým, že robí z jednoty, spoločenstva a solidarity jediného Kristovho tela, ktoré konsekruje, odovzdáva a ohlasuje, svoje pravidlo vnútorného života a zviditeľňuje tvár, ktorou sa zjavuje svetu. • Cirkev nie je tohto sveta, pretože prisahala lásku a vernosť Ježišovi Kristovi, ktorý ju vykúpil pre seba, ale je v tomto svete ako duša a svedomie národov, aby ich povzbudzovala k úcte nadprirodzenej dôstojnosti ľudskej osoby a Božích práv. • Cirkev si uvedomuje, že je nositeľkou blahozvesti absolútne potrebnej, čiže evanjelia Ježiša Krista Spasiteľa, a nežiada si nič iné, iba primerané podmienky, aby ho mohla ľuďom ohlasovať « zo striech ». • Cirkev žije svoju slobodu v službe bratov a sestier; tým viac je slobodná, čím viac slúži; a slúži stále viac, čím viac jej dovoľujú byť slobodnou. Svätý Otec Ján Pavol II. ktorí sa odvážili vykročiť na cestu budovania nebeského kráľovstva tu na zemi, lebo ono bez nášho pričinenia, bez našej vôle nepríde. Ďakuj, že si sa zobudil. Koľkí sa ešte nezobudili. Pre nich je možný už len jeden jediný nový začiatok. A ten bude taký, aké boli všetky nové začiatky na tejto zemi. Boh nás nepostavil do sveta nato, aby sme užívali dobrá, ktoré nám pripravil On, alebo usilovné ruky obetavých ľudí, ale preto, aby sme svojou láskou, odpúšťaním, porozumením a najmä trpezlivosťou s tými, ktorí nechápu situáciu správne, boli jeho spolupracovníkmi pri budovaní lepšieho sveta. Eva Plešková 7 [pageend7]Aj žandár môže byť vyhlásený za svätého Je veľa vojakov, ktorí obetovali svoj život za druhých a právom si zaslúžili vyznamenania a medaile. Prečo však taliansky žandár Salvo D’Acquisto si zaslúžil beatifi- kačný proces? S touto otázkou sa obrátili katolícki novinári na Mons. Giovanni Marru, talianskeho vojenského biskupa-ordinára. Mons. Marra bol totiž poverený viesť diecézny beatifikačný proces, ktorý bol ukončený 25. novembra 1991 a všetky dokumenty boli doručené Kongregácii pre otázky svätých vo Vatikáne. Salvo D’Acquisto Mons. Marra na otázku novinárov odpovedal: « Vaša otázka je celkom na mieste. Prečo by mal byť Salvo D’Acquisto zapísaný do zoznamu kresťanských mučeníkov, a napríklad taký Pietro Micca, ktorý roku 1706 obetoval svoj život za obyvateľov mesta Turína, nie? Veď aj Pietro Micca dal svoj život za blížnych. Dôvod, prečo sa o brigadierovi (náš rotník, rotmajster) Salvoví začal a ukončil diecézny proces blahorečenia, spočíva v tom, že Salvo D’Acquisto usmernil po kresťansky svoj život už dávno pred zastrelením nemeckými vojakmi a tak prišiel k mučeníctvu veľmi dobre pripravený. Aby som sa vyjadril podľa cirkevnej právnickej terminológie, môžem povedať, že znaky svätosti tohto talianskeho žandára sú roztrúsené v celom jeho živote, a sú to znaky presné a jednoznačné. » Na otázku, či sú dokumenty o diecéznom procese obsažné a či ich možno čítať, Mons. Marra odpovedal: « Nateraz nie, lebo sú určené pre Kongregáciu o otázkach svätorečenia. Jedno však môžem povedať: svedectvá mnohých osôb, ktoré sme vypočuli, dosvedčujú, že rotník Salvo D’Acquisto bol príkladný kresťan katolík, ktorý žil podľa svojej kresťanskej viery. Nenašli sme nijaké negatívne svedectvo. Salvo bol normálny mladý muž. Páčili sa mu dievčatá, rád chodil do kina, ba v určitom čase sa chcel stať spevákom. » Na otázku jedného novinára, čo povedali svedkovia o jeho súkromnom živote, biskup odpovedal: « Nemôžem vyjaviť nič z týchto svedectiev, ale opakujem, že sa nevyskytli fakty, ktoré by boli spochybnili jeho pravý kresťanský život. Jedno z dievčat, ktoré bolo za fašizmu mad- rina di guerra (krstná matka vojny) a s ktorým mal Salvo písomný styk, dosvedčilo, že mládenec jej z frontu v Tripolitánii napísal, aby ho odporúčala Panne Márii Pompejskej, ku ktorej cítil zvláštnu úctu a nábožnosť. Druhé dievča, päť rokov mladšie, s ktorým by sa bol Salvo pravdepodobne oženil, pri výsluchu vydalo o ňom nádherné svedectvo. Osôb, ktoré sme vypočuli pri diecéznom procese, bolo okolo šesťdesiat, od jeho bratov až po rukojemníkov, ktorým zachránil život svojou obetou života, ďalej žandárov, s ktorými spoluslúžil, priateľov a spolužiakov saleziánskeho ústavu na Vomero v Neapoli. » Mons. Marra, s určitou trpkosťou priznal, že sa mu nepodarilo vypátrať všetkých svedkov, ktorí by mohli o Salvoví zodpovedne svedčiť. «Hľadali sme silou-mocou tých, čo boli nástrojmi jeho mučeníckej smrti, nemeckých vojakov. Boli by sme radi vypočuli veliteľa popravčej čaty SS, interpreta, ktorý zachytil jeho posledné slová. Urobili sme všetko možné, publikovali sme dokonca výzvy v nemeckých novinách a prosili sme tých, čo boli zainteresovaní do tejto aféry, aby prišli podať svoje svedectvo. Napísali sme, že nehľadáme nijakú pomstu, ale chceme vedieť plnú jravdu o smrti hrdinského žandára Salvo D’Acquista. Žiaľ, nikto sa neohlásil z nemeckej strany. Môže byť, že aj oni zomreli vo vojne. » Mons. Marra, ktorý viedol diecézny súd, vyzdvihol potom, ktoré svedectvá pokladá za najdôležitejšie. Povedal: 8 [pageend8]«Bez toho, že by som zvlášť vyzdvihol niektoré osobitné svedectvo, najdôležitejšie sa mi zdajú tie, ktoré nám osvetlili jeho príkladný kresťanský život podľa viery. Či už v rodine, v škole, s priateľmi, so spoluvojakmi, Salvo žil verne a zodpovedne podľa kresťanského presvedčenia. Aj keď veľa o svojom kresťanskom presvedčení a o svojej viere nehovoril, jeho viera bola pevná, pokorná, diskrétna. Nebolo nikdy u neho vidieť nijaké okázalé náboženské vystupovanie, ani vo chvíli smrti. Iste, Salvo by bol radšej žil, a preto jeho rozhodnutie zomrieť a obetovať sa za druhých, bolo hrdinské. Je isté, ako to prináša jeden jeho životopis, že bol na svätom prijímaní ráno 23. septembra 1943, deň, kedy zomrel a že išiel 3 kilometre, aby sa zúčastnil na svätej omši. Potvrdila to vo svojej výpovedi jedna osoba, aj keď nemôžem vyzradiť ktorá. Salvo bol veľmi horlivý v zachovávaní božských a cirkevných prikázaní. Asi desať dní pred zastrelem'm sa stretol na ulici s kňazom a vysvetlil mu, prečo sa už pár dní neukázal v kostole: v tom čase bol zodpovedný ako rotník na žandárskej stanici v Torrimpietra, vzdialenej asi 30 kilometrov od Ríma. Ten kňaz mal pri sebe Najsvätejšiu sviatosť oltárnu a Salvo ho prosil, aby mu dal sväté prijímanie. Aj z tohoto vidieť, ako všetko smerovalo k hrdinskému zakončeniu jeho života. » Na otázku, či svedkovia hovorili aj o dajakých zázrakoch, ktoré by sa boli stah na jeho príhovor, Mons. Marra odpovedal: «Viaceré osoby svedčili o mimoriadnych uzdraveniach, ktoré sa stah pri vzývaní jeho mena. My sme však nenabehali v tomto smere, pretože zázraky v jeho prípade nie sú potrebné, keďže ide o posúdenie kandidatúry na blahorečenie na základe mučeníctva. Pre nás boh dôležité svedectvá tých, čo boh prítomní v posledných chvíľach jeho života, totiž ostatných rukojemníkov, zajatých spolu s ním. Išlo o 21 otcov rodín, ktorých zajali nemeckí vojaci v Torrimpietra po výbuchu v Palidoro, pri ktorom zahynul jeden nemecký vojak. Bok privedení na miesto a odsúdení na smrť, ak sa neprizná ten, čo zavinil výbuch. Museli si sami kopať jamu. Medzi odsúdenými bol aj žandár Salvo DAcquisto. Mak sme možnosť vypočuť svedkov, čo si kopak jamu práve vedľa neho. Všetci plakak a hořekovali. Iba Salvo, hoci ho nemeckí vojaci predtým zbili, bol spokojný. Môžem sa dom- Symbolický obraz obete Salvo D’Acquista nievať, že v tých chvíľach, čo mu dávalo spokojnosť a odvahu bolo povedomie, že svojou kresťanskou obetou života bude môcť zachrániť 21 mužov od istej smrti. Jeho posledné slová, o ktorých vieme s istotou, lebo ich zaznamenah spoluodsúdení, čo stáli pri ňom, bok: ‘Upokojte sa, lebo len raz sa rodíme a len raz umierame.’ O nejakú chvíľu sa vzdialil, priblížil sa k vekteľovi oddielu a hovoril s ním za pomoci interpreta. Potom sa vrátil k svojim nešťastným druhom a povedal im: ‘Nezúfajte, pretože vám sa už nič nestane.’ A vskutku, vojaci ihneď prepustib ostatných rukojemníkov a ponechak si iba Salvo D’Acquistu, ktorého ihneď postavih pred po- pravčiu čatu. Zazneb kruté povely, zaštěkali zbrane a Salvo padol mŕtvy do jamy, ktorú si spolu s inými vykopal. » Na otázku, kto bol pôvodcom atentátu, vojenský biskup-ordinár odpovedal: «Istotne nie Salvo D’Acquisto! Je veľmi pravdepodobné, aj keď nie celkom isté, že tam vlastne nebol nijaký atentát. Niektorí vojaci SS otvárali v kasárni žandárov debnu s 9 [pageend9]výbušninami. Zdá sa veľmi čudné, že dakto by bol vložil nálož do debny, ktorá mohla skôr zabiť Talianov ako Nemcov. Pravdepodobne nemeckí vojaci boli neopatrní pri otváraní debny s výbušninami a zapríčinili sami výbuch. Presne sa to nevie. Istotne ich reakcia bola nezmyselná pomsta. Nechceli počuť nijaké vysvetľovania, nijaké objektívne a pokojné diskutovanie o celej veci. Salvo D’Acquisto sa im snažil všemožne pomocou interpreta vysvetliť, že nikto nechcel naschvál výbuch, ktorý zabil nemeckého vojaka. » Mons. Marra sa potom zmienil aj o tom, ako a keby začal diecézny proces. Povedal: « Diecézny proces sa začal takmer hneď po udalosti. Medzi obyvateľstvom sa okrem vďačnosti a obdivu ujal dojem, ktorý hneď od začiatku prevyšoval iba, jednoduché ocenenie heroického skutku. Ľudia pochopili, že Salvo neobětoval svoj život v akomsi náhlom záchvate dobročinnosti, ale skôr s premyslenou rozhodnosťou, na ktorú sa pripravoval vzorným a príkladným životom. Jeho hrob bol vždy zasypaný kvetami a ľudia sa chodili naň modliť s vrúcnou úctou a so zvláštnou dôverou presiaknutou ľudovou nábožnosťou. Tým nechcem povedať, že Salva si treba už teraz uctievať ako svätého; o tom rozhodne Svätý Otec po procese Kongregácie pre otázky svätorečenia. Tejto Kongregácii sme zaslali všetky dokumenty a teraz nám neostáva nič inšie ako čakať rozhodnutie cirkevnej autority. » Jeden z novinárov chcel vedieť, čo znamená osobnosť rotníka Salvo D’Acquista pre dnešného mladého človeka? Mons. Marra odpovedal: « Dve veci. Prvá vec je príklad hrdinského činu 23-ročného mladíka pre mladých ľudí dnes. Druhá vec, že aj vo vojenskom prostredí môžu vyrásť kresťania autentickej svätosti. Vojenský a policajný život sa nevymykajú z okruhu kresťanského života a ten, kto si vyvolí stály vojenský život alebo policajnú kariéru a chápe ich ako službu za zachovanie slobody občanov a ochranu pokojného a usporiadaného života, môže vydať svedectvo, ktoré môže dôjsť až po hrdinské obetovanie života za druhých, teda po autentickú svätosť. » 70 ROKOV OD ZRIADENIA PROVINCIE DCÉR KRESŤANSKEJ LÁSKY Utorok 14. januára 1992, slovenské Dcéry kresťanskej lásky čiže vincentky si pripomenuli 70. výročie zriadenia ich provincie. Po prvej svetovej vojne v dôsledku rozpadnutia sa Rakúsko-Uhor- skej monarchie Spoločnosť dcér kresťanskej lásky si utvorila päť menších provincií: rakúsku, maďarskú, juhoslovanskú, rumúnsku a československú. Československá provincia bola zriadená 14. januára 1922. Vtedy bolo na území Republiky dvadsaťdeväť domov, z toho na Slovensku dvadsaťdva. Spoločnosť sa veľmi sľubne rozvíjala, takže pred násilnou likvidáciou rehoľných spoločností roku 1950 bolo v Česko-Slovensku asi 1200 Dcér kresťanskej lásky a mali 62 rehoľných domov. Po tvrdých rokoch útlaku počas predošlého režimu Spoločnosť dcér kresťanskej lásky znovu začala silno rásť, takže v súčasnosti na Slovensku a v Čechách pracuje okolo 800 sestier vincentiek v tridsiatich piatich domoch. Kvôli úplnosti treba dodať, že jedna komunita slovenských Dcér kresťanskej lásky už dlhé roky blahodarne pôsobí v Slovenskom ústave svätého Cyrila a Metoda v Ríme. Jubilujúcej provincii a všetkým do nej patriacim Dcéram kresťanskej lásky želáme a vyprosujeme veľa Božích milostí. DIEŤA Je sladký strapec hrozna, aj detská ruka, lebo si mater spozná a lásku núka. Ako Boh vesmír zažal si na oslavu, tak dieťa v krbe za žiaľ dá radosť pravú. Milo ti pripadajú zvuky strún lutny, keď nevieš ako hrajú plač, džavot chutný. Rodičov uctieva si dieťa za svätých. Náplňou sú mu vázy a koncom vety. Jozef Vágovič 10 Andrej Paulíny, salezián [pageend10]V poslednom čase sa «v mene umenia» poriadajú aj na Slovensku protikřesťanské kampane. Svedčí o tom napr. «literárny» výplod, uverejnený v Kultúrnom živote a hudobno-zábavný program americkej skupiny v bratislavskom skonsakrovanom kostole klarisiek. Mnohí katolíci pochopili, že tu išlo o skúšku, čo všetko sú veriaci ochotní strpieť, ale aj o podivné popásanie sa voľnomyšlienkárov na ich rozhorčení. S podobnými problémami sa stretajú katolíci aj v iných krajinách. V súvislosti s tým Jana Trizuljaková preložila z rakúskeho časopisu VISION 2000 zaujímavý článok, ktorý sme pre jeho dôležitosť prebrali zo SLOVENSKEJ NEDELE. UMENIE: ZNAK bezradosti Aké nádherné skúsenosti možno získať vďaka stretnutiu s umeleckými dielami! Myslím tým napríklad Verdiho Rekviem, hudbu, ktorá mi dovoľuje zabudnúť na všetko. Áno, taký by mal byť deň! Alebo obraz Madony od Murilla, ktorý ma raz zaujal na únavnej návšteve múzea vo Florencii. Aký chudobný by bol náš svet bez diel umelcov! Aká významná je ich úloha, keď nám umožňujú prístup k nevysloviteľnému, dotknúť sa nášho srdca, najmä v tomto bezhlavom, bezcitnom a nepokojnom čase. ZVESTOVATEĽ DUCHA DOBY Umelecké diela sú posolstvá, svedectvá o tom, čo hýbe vnútrom umelcov. Väčšina z nich má jemný cit pre to, o čo ide v oblasti duchovnej v istom čase. V ich dielach sa odzrkadľuje zvláštnym spôsobom duch doby. Pochopil som, čo to dnes znamená, keď som sa vo Viedni zúčastnil v tomto roku na oslave na Vysokej škole umeleckého priemyslu. Slávnostné príhovory boli otrasným výrazom hlbokej straty orientácie: «... v konečnom dôsledku vôbec nevieme, čo je to UMENIE»... povedal jeden rečník. A druhý: «... v podstate nevieme, či diplom, ktorý tu udeľujeme, má nejakú cenu. » Smutné, či nie? Tá dnešná všadepanujúca bezmocnosť ovplyvňuje najmä umelca a silnie ešte jeho dielami. Nezmyselnosť sa stáva samozrejmým pozadím umeleckého stvárňovania. Príznačná v tomto zmysle je skúsenosť z Nemecka. Stretol som sa so známym umelcom, ktorý pravidelne organizuje výstavy moderných obrazov. Predstavil nám svoj výber. Všetko drahé diela, ani jedno konkrétne. Pretože mi obrazy nič nevraveli, poprosil som ho, aby ma výstavou sprevádzal. Veľmi ma prekvapilo, keď som počul, že ani on k väčšine diel, pokiaľ ide o obsah, nenachádza nijaký vzťah. Áno, nevedel, či chce nimi niečo povedať! Prevládala forma a predovšetkým enormne nákladná technika tvorby. Či to nie je tiež posolstvo? V podstate je všetko nezmyselné, tak sa teda zaoberá len povrchom a emóciami. Nedeje sa čosi podobné aj na javisku? Často sa nemilosrdne kladú otázky, ale neodhaľuje sa nijaké východisko, nevzbudí sa nijaká nádej. A tak dochádza dokonca k ujme. Kto to odsúdi, je zahnaný 11 [pageend11]do kúta ako obmedzenec. Okolo diel sa nafúkne bublina a protestujúci kresťania sú zatiahnutí do hry. To je pastva pre masmédiá! Nasledujú rozhovory, diskusie, zaujímajú sa stanoviská... OBHAJOVAŤ BOHA? Som presvedčený o tom, že nemusíme všemohúceho Boha obhajovať. Ježiš sa nechal mlčky vysmievať. Akiste je však našou úlohou Ježiša zvestovať. Je to ale ťažké uskutočniť prostredníctvom zapredaných médií. A okrem toho sú mnohé diela také bezvýznamné, že škoda podnecovať okolo nich výmenu názorov. Vážnejšie je, že sme mnohé diela, ktoré prispievajú k duchovnej skaze, zmätku, otupenosti a rezignácii, už dávno vedome «vyzdvihli na oltár». Napríklad Goetheho Faust — ako je tu diabol bagatelizovaný, sympatický, dokonca nádherným jazykom, ale pustošiaci... SLUŽOBNÍK PRAVDY Umenie, ktoré sa neotvára účinkovaniu Ducha Svätého, no upisuje sa svetským ideálom, končí v slepej uličke skazy, ako nakoniec každý bezbožný čin. «Bezo mňa nemôžete nič urobiť» (Jn 15,5). Ježiš hovorí jasne: nič, skutočne celkom nič. A platí to aj pre umelcov. Poblúdenie poznáme už v podobe klasickej, romantickej i modernej. Prečo sa aj súčasné umenie k tomu pripája? Iba preto, že niekedy používa osobitne odpudzujúce výrazové prostriedky? Ale aj konfrontácia s hnusom je už každodenná. Choďte radšej, milí čitatelia, do kina. Nebudete ukrátení o obligátnu posteľnú scénu. Spomínam si na zážitok z Francúzska.Poslali ma na údajne vynikajúci film o dieťati z mesta, ktoré prežívalo prázdniny na vidieku. Povinnú daň sexu si režisér neodpustil ani v detskom filme. Ä ak to nie je sex, je to brutalita, na ktorú sme si tiež už, bohužiaľ, privykli. Máme my, kresťania, pred tým všetkým zatvárať oči? Nie, to nie. Považujem to všetko za skutočný znak našej doby. Nebola by primeraná reakcia jednoducho plač? Vzbura zatvrdzuje, rutinné správanie sa otupuje. Posolstvo, ktoré nám umenie a médiá zvestujú, je príčinou smútku nad duchovnou biedou, opustenosťou, bezvýchodiskovosťou. To všetko ešte umocňuje provokujúca, urážajúca forma. NEBERME TO TAK VÁŽNE Vzhľadom na všetko, čo som povedal, zdá sa mi nezmyselné vážne diskutovať o tom, čo jednotlivý aktívny umelec, autor či skladateľ svojím dielom chcel dosiahnuť. Zdá sa mi nevhodné, aby teológovia pátrali po otázkach viery v takých dielach a dokonca si osvojovali v nich vyjadrenú kritiku. Kresťania sa nemusia vyjadrovať ku všetkému. Ježiš tiež neodpovedal na každú otázku. Aj on mlčal, keď jeho odpoveď mala byť iba súčasťou dopredu vykonštruovaného divadla — napríklad u kráľa Herodesa. Ak mu niekto chcel nastražiť pascu, ako napríklad v prípade platenia dane, tak suverénne rozvinul tému, aby zúženému pohľadu spytujúceho sa odkryl podstatné. Predovšetkým však zvestoval nové posolstvo z vlastného popudu, a nie z dôvodov obrany a presne to by sa malo diať aj dnes. To je požiadavka dnešnej doby. Cieľom totiž nie je obhajovať už dávno nie kresťanský západ proti útokom umeleckej infraštruktúry, ale oveľa dôležitejšie je poskytnúť nádej mnohým bezradným, umelecky nadaným ľuďom. A ešte niečo: oplatí sa objavovať a podporovať umelecké nadanie medzi kresťanmi. Kto má dar spevu, komponovania, sochárskej tvorby, má dať túto Bohom darovanú schopnosť do služieb dobra. Nová evanjelizácia si vyžaduje aj svoje umelecké vyjadrenie. Christof Gaspari Preložila Jana Trizuljaková Vatikánsky denník ĽOSSERVATORE ROMANO v sobotu 11. januára oznámil, že Svätý Otec Ján Pavol II. vymenoval najdôstojnejšieho Otca Milana Chautura, vice-provinciála redemptori- stov na Slovensku, za pomocného biskupa Monsignorovi Jánovi Hirkovi, prešovskému gréckokatolíckemu biskupovi. Pomocnému biskupovi bol udelený titul dávneho biskupského sídla v Cresima Novému gréckokatolíckemu biskupovi srdečne blahoželáma a vyprosujeme hojnosť Božích milostí. 12 [pageend12]Pier Giorgio Frassati, turínsky mladík, zomrel 24-roč- ný v roku 1925. Za blahoslaveného ho vyhlásil Svätý Otec Ján Pavol II. v máji 1990. Už názov filmu «Keby som lásky nemal», prebratý z Prvého listu apoštola Pavla Korinťanom, signalizuje obsah a charakteristiku tohto nového celovečerného filmu o mladíkovi, ktorého Svätý Otec predstavil takto: «Hlboko veriaci kresťan, ktorý dôsledne žil evanjeliové posolstvo. Mal oceľový charakter a jeho vášňou bolo slúžiť bratom. Stravoval ho plameň lásky, ktorá ho pobádala, aby sa venoval najmä chudobným a chorým... Pier Giorgio Frassati je «mladík evanjeliových bla- hoslavenstiev ». Novinárka Morella Poggia- liniová položila režisérovi Le- androvi Castellanimu niekoľko zaujímavých otázok: MP: Ako ste sa snažili predstaviť vo filme Pier Giorgia Frassatiho? Ako laika, alebo skôr ako katolíka? LC: Ako veriaci som presvedčený, že svätec je človek, ktorý koná dobro a pomáha tým, čo toho najviac potrebujú, ale na druhej strane ho nemožno zredukovať na sociálneho pracovníka, na filantropa, na altruistu od prírody. Podľa mňa autentickým rozmerom svätca je hľadania osobnej cesty vo vzťahoch s Bohom. A práve tento aspekt som sa snažil vo filme zdôrazniť, lebo myslím, že tu ide o podstatný prvok. Keby som ho bol predstavil iba ako človeka a vynechal túto tajomnú zložku svätosti, bol by som o ňom podal skreslený obraz. MP: O aké podklady ste sa opierali pri vypracovávaní filmu o Pier Giorgio Frassatim? Na Štedrý večer Talianska televízia pripravila svojim poslucháčom príjemné prekvapenie. Premietala nový film o hrdinskom mladíkovi, blahoslavenom Pier Giorgio Frassatim. Režisérom filmu je Leandro Castellani, známy aj svojím filmom o Don Boscovi, nakrútenom roku 1988. POSTAVA, KTORÚ BY MLADÍ MALI POZNAŤ LC: Prečítal som si jeho listy — sú prekrásne —, ďalej to, čo o ňom napísala jeho sestra, ako aj svedectvá tých, čo ho osobne poznali. Na základe všetkých týchto strán osobného albumu Pier Giorgia Frassatiho som sa snažil zostaviť scenár filmu. No nebolo to ľahké, lebo Pier Giorgio je svätec, ktorého charakterizuje jeho normálnosť. Naoko sa na ňom nevidí nič zázračné alebo výnimočné. Preto predstaviť vo filme túto « výnimočnosť jeho nevýnimočnosti», toto darovanie sa deň čo deň v zdanlivej normálnosti, bolo najväčšou ťažkosťou pri mojej práci s filmom. MP: Povedali ste, že ste nechceli predstaviť Frassatiho ako svätca sociálnej činnosti. A predsa práve toto bola sféra jeho vonkajšej činnosti počas jeho krátkeho života. LC: Najzrejmejšou črtou života Pier Giorgia bolo zaiste toto darovanie sa druhým. Uskutočňovanie príkazu « Miluj svojho blížneho » bolo pre neho neoddeliteľnou zložkou lásky k Bohu. To je základná charakteristická črta všetkých jeho drobných i veľkých skutkov v jeho krátkom živote a zároveň je to aj ústredný motív celého filmu. Na druhej strane som sa snažil predstaviť hlbokú duchovnosť tohto mladíka. Dnes by sme ho označili ako « supe- raktívneho». V pohnutých politických rokoch na začiatku dvadsiatych rokov nášho storočia sa odohráva história tohto mladíka, ktorý spája ducha lásky v zmysle apoštola Pavla s občianskou a sociálnou činnosťou. Je bohatý na ľudské čnosti, je bojovný a energický, miluje slobodu a je ochotný ju brániť, je človekom pokojamilovným, je priateľom chudobných a vydedených spoločnosťou. Slovom, je autentickým kresťanom. MP: Podľa vás možno Pier Giorgia Frassatiho predstaviť ako príklad aj dnešnej mládeži? LC: Myslím, že takzvané «dobré príklady» sú potrebné aj dnes. Presvedčil som sa o tom pri svojom filme o don Boscovi. Zúčastnil som sa na viacerých premietaniach tohto filmu, a všimol som si, že tento svätec silno zapôsobil 13 [pageend13]na ľudí. Myslím, že zapôsobiť správnym spôsobom na emotívnosť, na dobré city divákov je veľmi dobrá vec. Ľudia to chápu a nechajú sa unášať. Je to pre nich vhodná pripomienka na yyí- šie ideály. Spomínaná novinárka Mirella Poggialiniová komentuje film takto: «Vo filme sa postava Pier Giorgia Frassa- tiho vynára vyrovnaná, príťažlivá a spontánna. Je akoby pozitívnym zrkadlom problémov a neistoty dnešných mladých ľudí. 12 decembra bola premiéra nového filmu v známom rímskom kine. Medzi pozvanými hosťami bol aj prezident Talianskej republiky Francesco Cossiga. Po premietnutí filmu sa pred novinármi vyslovil: «Myslím, že Pier Giorgio Frassati je postava, ktorú by mali mladí poznať, najmä tí, čo si pokladajú za povinnosť angažovať sa v sociálnej službe, v politike a podobne. Bezpochyby nie je ľahké byť takou mnohostrannou osobnosťou, ako bol Pier Giorgio Frassati. Bol členom Katolíckej akcie mládeže, potom členom Združenia katolíckych univerzitných študentov, bol členom Ľudovej kresťanskodemokra- tickej strany, bol odborárom, študentom atď. » Prezident Cossiga nezabudol pripomenúť dôležitý fakt zo života nového blahoslaveného. Pier Giorgio sa zriekol založiť si rodinu — hoci si už našiel budúcu životnú družku — len preto, aby zachránil rozpadávajúce sa manželstvo svojich rodičov. Taliansky prezident konštatoval: « Pier Giorgio bol mladík ako iní mladíci. Bol veselý a jednoduchý. Zamiloval si jedno dievča, no zriekol sa ho pre skutok vyššej lásky. Krásne sú jeho slová: «Nechcem si založiť rodinu a pritom definitívne zničiť druhú rodinu. » Pravda, Pier Giorgio vynikal tým, že bol svätý. Preto myslíme, že mladí ľudia by sa mali snažiť pochopiť, že sociálna činnosť, občianske a politické zaangažovanie i odborná príprava, takisto ako chodiť na výlety do hôr, úprimne milovať svoje dievča alebo svojho chlapca a pomáhať chudobným — to všetko nielenže môže byť v súlade s úsilím o svätosť, ale je úprimnou snahou o svätosť. R. Blatnický EKUMENICKÉ STRETNUTIE MLADÝCH V BUDAPEŠTI Od 31. decembra 1991 do 4. januára 1992 sa konalo v Budapešti ekumenické stretnutie mladých: katolíkov, pravoslávnych, protestantov i neveriacich. Zúčastnilo sa na ňom okolo 75 tisíc chlapcov a dievčat zo západnej a východnej Európy, ba aj z iných kontinentov. Bolo to už štrnáste stretnutie, ktoré každoročne usporadúva pre mladých ekumenická komunita z Taizé, a tretie stretnutie v bývalých socialistických krajinách. Prvé bolo vo Wroclave v Poľsku a druhé v Prahe. Stretnutie mladých ľudí sa aj toho roku nieslo v ovzduší spoločnej modlitby, charakteristických spevov z Taizé a úvah na duchovné témy. Ústredná téma bola: DUCHOVNÝ ŽIVOT A ĽUDSKÁ SOLIDARITA. Mladí boli ubytovaní v rodinách, vo farnostiach a školách v Budapešti a na okolí. Program každého dňa bol náročný. Všetci účastníci stretnutia sa schádzali každý deň na poludnie a večer na spoločnú modlitbu v kostoloch a v športových halách. Predpoludním sa schádzali po skupinách v jednotlivých štvrtiach mesta, a to aj s kresťanskými spoločenstvami maďarských veriacich. Popoludní boli stretnutia na duchovné témy. Ako vyzdvihol jeden zo žurnalistov, týmto spoločným životom v rodinách a cirkevných spoločenstvách mladí Európania rôznych vyznaní už vopred uskutočnili to, čím by mala byť budúca Európa. Každý večer frére Schutz, zakladateľ komunity v Taizé, mal pre všetkých úvahu, v ktorej komentoval svoj list mladým, napísaný na Filipínach. Už názov listu: « Láska — prameň slobody » dobre vystihuje jeho obsah. V úvode listu frére Schutz vyzdvihol, že na konci tohto storočia mnohé krajiný našej planety sú poznačené rozdeleniami a násilím. Preto ľudia tým viac túžia po slobode a mieri. Potom zdôraznil: «Aj keď nemáme materiálnych prostriedkov, jednou z našich nevyhnutných úloh v budúcich rokoch bude usilovať sa o zmierenie všade — či už blízko, alebo ďaleko od nás — a urobiť všetko, čo je možné, aby sa vyhlo bratovražedným vojnám.» Počas spoločnej modlitby za mier frére Roger vyzdvihol: « Je životne dôležité, aby sme budovali zjedno- stenú Európu ako veľkú rodinu, založenú na zmierení. Bohužiaľ, v srdciach mnohých ľudí je ešte zahniezdená nenávisť, ktorú bude možné odstrániť iba vtedy, keď ľudia urobia vo svojich srdciach priestor pre Kristovu lásku, ktorá je prameňom slobody a pokoja. » V tejto perspektíve boli veľmi výrečné svedectvá chlapcov a dievčat, ktorí prišli z krajín poznačených občianskou vojnou — z bývalej Juhoslávie a z Gruzínska. Na všetkých silne zapôsobili slová Zvonimíra Cijina z Chorvátska: « Prišli sme medzi vás mosliť sa, ale aj svedčiť o pravde v našej krajine. My Chorváti, Slovinci, Macedónci a iní žiadame slobodu a nezávislosť. Sme európskymi národmi a nemôžeme sa zrieknuť svojej národnej totožnosti, spojenej s tisíc rokmi našich dejín, civilizácie a kultúry. » Ekumenické stretnutie mladých v Budapešti sa skončilo na NEP štadióne príhovorom frére Schut- za. 14 [pageend14]Uverejňujeme štvrtú a poslednú časť seriálu z pera J. Leščinského AMERIKA, ZEM VELIKÁ. Aj v tomto, ako aj v predošlých článkoch, autor s bystrým pozorovacím zmyslom opisuje život našich krajanov v Spojených štátoch. Vyzdvihuje, čo všetko urobili naši krajania pre zachovanie svojej identity a svojej náboženskej viery. UROBILI VELKÝM SLOVENSKÉ MENO V AMERIKE «... Slovenské slovo — viac ako dolár... » Konštantín Culen Už ubehlo niekoľko rokov odvtedy, čo sa malý chlapec, miništrant, díval od oltára na chór kostola. Hore na organe sa skvel nápis: «Dar od amerických Slovákov — 1926». Útle chlapča vo svojej hlavičke dumalo, kto len môžu byť tí americkí Slováci? Iste nejeden z čitateľov objavil niečo podobné i doma. Aj takýmto spôsobom sa prejavovala materiálna pomoc bratov spoza mora Slovensku. No ako pravdivo napísal K. Culen, neboli to len americké doláre; známymi sa stávali aj ich osobnosti, ich slovo. Začiatkom 20. storočia sa slovenský život v Amerike zaktivizoval. Ak v počiatkoch väčšina sústreďovala sily na najpotrebnejšie, totiž zaobstarať si chlieb a udržať rodinné zázemie, postupne sa situácia menila. Vytvárali sa podmienky pre širší náboženský, a z neho vyplývajúci spolkový život. Tu prichodí zamyslieť sa nad tými jednotlivcami, ktorí vytvárali vysťahovalecké vlny v rozličných rokoch. Po- najprv to boli zástupy obyčajného pospolitého ľudu, hľadajúceho nové možnosti života. Čoskoro za nimi a postupne i medzi nimi v Amerike vyrastali slovenskí kňazi a rehoľné sestry — učiteľky, pretože títo ľudia celkom prirodzene dbali na vernosť kresťanskej viere a tradíciám «starého kraja». Takéto spektrum prevažovalo až do svetovej vojny v Európe. Veľkou postavou americkej Slovače v tom období bol katolícky kňaz Štefan Furdek (1885-1915), zakladateľ prvej Slovenskej katolíckej jednoty. Život tohto človeka, kňazský duch i vplyv mu vyslúžili meno najuctievanejšieho amerického Slováka. Jeho heslo Za Boha a národ nesú aj dnešné noviny amerických Slovákov, Jednota. Najmä jeho pričinením bola v roku 1907 založená Slovenská liga, spájajúca rozličné slovenské organizácie v Amerike. Jej cieľom bolo národne prebúdzať slovenských ľudí, vzdelávať ich a povzbudzovať k obetám. Furdek bol človek obdarovaný prorockým pohľadom a vodcovskou rukou. Svedčia o tom aj jeho slová adresované prenasledovanej Slovači u nás doma, zvlášť Andrejovi Hlinkoví: «Dnes, jutro — napísal — v starom kraji budú Slováka žalovať, ak sa podíva na fotografiu priateľa, ktorý bol dakedy v Amerike... ». Ďalšou veľkou osobnosťou slovenského života v Amerike bol už spomínaný kňaz Matúš Jankola (1872-1916). Rodák z Budína, kam došli jeho rodičia z Oravy za lepším živobytím. Po štúdiách na Slovensku a ťažkostiach, ktoré prežíval pre svoje slovenské cítenie, podobne ako J. Murgaš, odišiel roku 1893 do Ameriky, na popud S. Furdeka, ktorý povolával mladých slovenských chlapcov na misionársku prácu medzi rodákov. Tu bol potom vysvätený za kňaza, tu požehnane účinkoval pri svojich — ako ich nazýval — «presadených lipách ». Dve pozoruhodnosti možno zaznamenať z jeho životopisu. V roku 1901 po prvej návšteve Slovenska, vidiac neutešené pomery a silný maďarizačný tlak, navštívil Rím, kde si vymo- 15 [pageend15]hol audenciu u Svätého Otca Leva XHI. a spolu s priateľom, kňazom J. Porubským ho informoval o neradostnej situácii slovenských katolíkov. Výsledkom rozhovoru bolo, že vtedajšie rakúsko-uhorské úrady dovolili Slovákom odbavovat’ pobožnosti a obrady v latinskej a slovenskej reči. Situácia sa celkom normalizovala až po založení Československej republiky, keď v roku 1921, na veľkú radosť katolíckeho Slovenska, Svätý Otec vymenoval troch slovenských biskupov, v blahej pamäti Mons. Mariána Blahu, Mons. Karola Kmeťku a Mons. Jána Vojtaššáka. Druhým okamihom je založenie spomínaných Sestier sv. Cyrila a Metoda a neskôr Dievčenskej akadémie (školy) v Danville, ktorá vychovávala učiteľky pre slovenské prostredie. Túto akadémiu vedú sestry dodnes. Rovnako nemôžme nespomenúť ďalšie meno — Jozefa Murgaša (1864-1920), rodáka z Tajova. S úctou i hrdosťou v srdci som počúval slová obdivu od terajšieho správcu slovenského kostola vo Wilkes-Barre (Pennsylvania), o jeho živote a účinkovaní. V kostole sú dva obrazy namaľované Murgašom — oltárny obraz Najsvätejšieho Srdca Ježišovho a Nanebovzatie Panny Márie. Neďaleko kostola je maketa veže, pomocou ktorej sa vôbec prvý raz uskutočnil bezdrôtový telegrafický prenos 23. novembra 1905. Jedna rehoľná sestra v Danville spomína na neho takto: «Boli sme malé deti a nevdojak sme ho napodobňovali — chodil totiž stále zamyslený, s rukami za chrbtom... Keď sme ho niekedy navštívili v starej budove za kostolom, vravel nám: Môžete tu byť, ale ničoho sa nedotýkajte... ». Raz večer ho návštívili istí neznámi ľudia, rozprávala neskôr sestrám Murgašova domáca, a o chvíľu odchádzali s balíkmi v rukách... Po ich odchode povedal Murgaš: «Teraz som už spokojný, je to skončené!» Zdá sa, že Murgaš na konci svojho života, pre nedostatok financií a technických možností, predal svoj vynález Talianovi Marconimu, ktorému sa tak oficiálne pripísal objav bezdrôtovej telegrafie. Otázka, kto bol skutočne ?rvý, zostáva otvorená a Murgaš má dnes ľ>red kostolom vo Wilkes-Barre pamätnú ta- ?uľu Pennsylvánskeho historického múzea. Po roku 1945 nastáva zmena v zložení emigrantov, keď vplyvom nových politických pomerov v Európe i doma veľa ľudí je prinútených doslova utekať pred prenasledovaním víťazov, aby si tak zachránili aspoň holý život. Opäť to nie sú jednotlivci, ale celé rodiny. Sú medzi nimi známe osobnosti slovenského života. Po zrušení kláštorov v päťdesiatych rokoch sa k nim pridávajú i mnohí rehoľníci a kňazi. Akýmsi ohniskom slovenského kultúrneho života v Spojených štátoch sa v tých rokoch stáva Benediktinsky kláštor sv. Andreja a Svo- rada v Clevelande. V roku 1946, keď v ňom bol za opáta slovenských benediktínov menovaný Otec Teodor Kojíš, začínajú do Ameriky prichádzať prví povojnoví utečenci. V Clevelande z nich zostali títo, predtým na Slovensku veľmi známi a činní ľudia: dr. F. Hrušovský, Otec Mikuláš Šprinc, dr. Karol Strmeň, dr. Jozef Cincík, neskôr Otec Rudolf Dilong a ďalší. Ovocím ich spolupráce bolo založenie Slovenského ústavu na americkej pôde v roku 1952. Okrem už spomínaných, k zakladateľom patrili: Konštantní Čulen, prof. Michal Lacko, dr. J. Mikuš, dr. Štefan Náhalka, Mons. Mlynarovič, dr. F. Šubík — Žarnov. Rozpísať sa o osudoch i práci všetkých, zabralo by veľa miesta i času. Väčšina z nich to i v Amerike mala ťažké. Hoci doma pracovali pre blaho Slovenska, v novej povojnovej situácii boli časy Slovenského štátu hodnotené iba z politického hľadiska; nikto nebral do úvahy iné hodnotenia... A tak zostávalo len zatrpknutie a aká-taká radosť z pracovnej príležitosti, ak sa v cudzine naskytla. Rád by som tu spomenul meno dr. Jozefa Cincíka, spolu s Otcom Augustínom Záňom, bývalým kaplánom dr. Tisu, žijúceho^ dnes v tichu penzionátu neďaleko Danville. Život dr. Cincíka je názorným príkladom tejto tragédie. Rodák zo Znieva v Turci, študent lučenecké- ho gymnázia, ktorý si živo pamätá na blízku Halič, čarokrásny starohaličský kostolík a prechádzky po tamojšom okolí, je neskôr, spolu s J.C. Hronským, významnou postavou matičného života. Univerzitný profesor, maliar, archeológ, osobný priateľ maliarov Benku a Fullu, zanecháva Slovensko v roku 1945, aby na americkej pôde našiel druhý domov. O jeho práci a talente potom hovoria nespočetné interiéry amerických kostolov, obrazy, pamätné medaily, štúdie námetov zo slovenskej histórie. Návštevníci Slovenského ústavu v Ríme na via Cassia, môžu dnes obdivovať jeho mozaiky v tamojšej kaplnke. O ňom i o ďalších, vie slovenská verejnosť doma veľmi málo. Nezabudnuteľné bolo pre mňa i stretnutie s Otcom biskupom Andrejom Grutkom. Jeho rodičia pochádzali zo Spišskej Starej Vsi, on sa narodil už v Amerike a tam sa stal kňazom. Pre amerických Slovákov, ktorých početné a 16 [pageend16]treba povedať nádherné chrámy museli byť Pánu Bohu milé, lebo vyrástli zo slovenskej chudoby, bolo veľkou radosťou, keď sa dožili jeho vysvätenia za biskupa v roku 1957. Bol prvým americkým biskupom slovenského pôvodu. Dnes žije na odpočinku vo svojej diecéze Gary (Indiana). Meno Andrej Grutka je Slovensku známe predovšetkým ako horlivého zástupcu práv Slovákov a štedrého mecéna slovenských podujatí v zahraničí. S jeho pomocou bol postavený aj Slovenský ústav sv. Cyrila a Metoda v Ríme. Jeho dom vo Valparaiso sa nachádza neďaleko kláštora, kde našiel miesto svojho posledného spočinutia básnik Rudolf Dilong. Živí tak opatrujú svojich mŕtvych spolupútnikov. Mal som možnosť stráviť niekoľko hodín v jeho múdrej a láskavej spoločnosti, hoci je ešte stále zavalený prácou. Ako spomínal, prežil toho dosť. Má zaujímavé spomienky na roky spolupráce so slovenskými biskupmi, na stretnutia s nimi počas Druhého vatikánskeho koncilu, počas náboženského útlaku u nás, na svoje tajné cesty na Slovensko, niekedy veľmi podivuhodné... To všetko chce dať na papier, to všetko patrí našej histórii Katolíckej cirkvi na Slovensku. Taká je teda minulá « slovenská Amerika » i tá dnešná. Žijú v nej naďalej naši ľudia, znova začína ožívať záujem « vedieť po slovensky », mnohí sa tešia na slobodnú návštevu « starého kraja ». Nosia v sebe našu mentalitu. Nejeden z nich si pamätá potôčik, čo naposledy videl ako osemročný chlapec, keď pásol husi povyše ich chalupy... Zachovávajú, ako vedia, staré tradície, preto tu dakedy vidno veci, čo by robili česť i domácim múzeám a knižniciam. Všetka tá tradícia i svojskosť i dobrota prežila v nich vďaka viere, ktorá nie je len v hlave a mozgu, ale i v srdci. I tu vidno, ako viera prerastá naše tradície a udržiava korene. Rovnako ako doma, keď tu Slovač spieva a sa modlí — i raduje sa i plače... Na Slovensku dnes vládne hlboká nedôvera jedného k druhému, pestovaná za nedávnych čias. Badať nezáujem o Cirkev, odpor voči každej vláde, nepoznanie našich koreňov a hodnôt. No skúsme vidieť svet inými očami. Skúsme nájsť medzi sebou niečo dobré, niečo naše, tak, ako to ďaleko od svojich dokázali títo ľudia. V tomto zmysle potrebuje Slovensko nájsť Boha a nájsť i seba... Thorton Wilder pomenoval svoju známu knihu « Osmy deň ». Áno, Slovensko prežíva tiež — ôsmy deň svojho stvorenia... Je to ťažké hľadanie i ožívanie. No staré krosná ešte jestvujú na povalách a po vzorkách, čo tkali naše neštudované mamy, kráčajú naše nohy. Dnes sa veľa hovorí o onej vzorke na koberci nášho národa: Niekto je istý, že ju videl, niekto vidí, čo sa mu povedalo, aby videl, niekto si pamätá, že ju videl, ale sa mu stratila, niekto nachádza silu v presvedčení, že niet čo vidieť, niekto... Hej, tak nejako to u nás vyzerá. Ale, ako napísal Karol Strmeň dr. Cincíkovi k životnému jubileu: « Tebe, Jozef, nemusím hovoriť, čo sme prežili a aký údel má v našom storočí tá naša úbohá rodná slovacita, najmä keď tvorí hodnoty. Zastihli ťa pekné roky a ako ich máme ináč oslavovať, ak nie oslavou čností, ktorými sme žili, a smelými náznakmi nádejí, ktoré sa hanbia, že sa dávno nestali skutočnosťou v dennom živote národa, ktorý od štúrovských čias nemal toľko možností oddeliť zlo od dobra, frázy od viery, abnormálnu radosť od úprimných slz, inými slovami, neveci od vecí, ako práve za našich čias... ». J. Leščinský POMOC SLOVENSKÝCH VERIACICH ALBÁNCOM Slovenskí veriaci banskobystrickej diecézy pod vedením svojho biskupa Otca Baláža, urobili zbierku potravín, šiat a liekov pre albánsky ľud. V polovici januára odišlo do Albánska päť veľkých nákladných aut so zozbieranými vecami. Je vhodné zaznačiť, že okrem materiálnych vecí, veľmi potrebných pre trpiaci ľud, odišla pracovať medzi veriacich v Albánsku rehoľná sestra Magda Cerovská, z Kongregácie Dcér Panny Márie Pomocnice. Prišla spolu s dvoma spolusestrami, jednou Taliankou a jednou Španielkou, do Skutari tesne pred Vianocami. Ľudia a najmä mládež ich prijali ako « anjelov z neba ». Rehoľné sestry sa hneď pustili do apoštolskej práce medzi mládežou. 17 [pageend17]TIBOR UŠKERT VO VEČNOSTI Dňa 8. augusta 1991 v San Franciscu v Spojených štátoch severoamerických odprevadili priatelia a príbuzní na poslednej ceste Dr. Tibora Úškerta, advokáta, exilového spisovateľa, filozofa a básnika. Dr. Tibor Uškert sa narodil roku 1925 v Štiavnických Baniach (Piarg), kde prežil aj^ svoju mladosť Zmaturoval na gymnáziu v Banskej Štiavnici. Krásnu prírodu okolia tohto mesta, ozdobenú vrchom Sitnom sám nazval «rajským prostredím». O ňom napísal prvú svoju prvú básnickú zbierku « Bojujem a hľadám ». Zvláštnou inšpiráciou pre tieto básne, ako aj pre celý jeho život mu bola legenda o zakliatych sitnianskych rytieroch, ktorí pod skalami Sitna čakajú, aby sa raz zdvihli a bojovali za pravdu a slobodu. Bolo to v prvých povojnových rokoch, keď národy celého sveta sa zotavovali z hrôz vojny a keď sa dívali do budúcnosti s optimizmom. Vtedy sa veľmi rafinovane začali vkrádať do života podludné prúdy ateistickej ideológie z východu a začali vpúšťať jedy do nádejnej národnej a medzinárodnej atmosféry. Tibor si bol vedomý, že jednou veľkou silou je sila ľudského ducha. A túto si zvolil za svoj bojový nástroj. Veď, vďaka Bohu, takouto silou bol bohato obdarený. Ako prvé vlny jeho odporu proti novému nebezpečenstvu boli oduševnené diskusie proti politickému násiliu a diskusie za zachovanie slobody, a to v širokých kruhoch študentov bratislavskej univerzity, vo vysokoškolských internátoch a aj medzi demokratickou mládežou na iných miestach. Neskôr to boli veľké organizované demonštrácie vysokoškolákov v Národnom divadle v Bratislave. Univerzitná mládež mu dôverovala a ho nasledovala. Išlo o boj mladej generácie na záchranu demokracie. V tejto dobe veľkú časť svojej duchovnej energie Tibor vložil do svojej skvelej, možno ešte dlhé roky aktuálnej zbierky básní « Bojujem a hľadám ». Ale komunistický prevrat vo februári 1948 zmenil všetko. Diktatúra červeného fanatizmu pohlcovala všetko, čo jej bolo v ceste. Nová moc, ktorá sa opierala o tajnú políciu, špicľov a sfanatizovaných prívržencov, ľahko udusila voľný dych bezbrannej mládeže. Diskusie študentov zamlkli. Rukopis Ušker- tových básní zostal na desaťročia ležať v prachu. Koncom roku 1948 prekročil Tibor Uškert zasnežené hranice z Česko-Slovenska do americkej zóny Nemecka. Nemecko bolo zničené vojnou. Utečenecké tábory preplnené. Nálada v lágroch bola žalostná a nemožnosť pracovať ničila vieru utečencov v budúcnosť. V tejto atmosfére Tiborovým programom sa stala jeho filozofia « kresťanského univerzalizmu», ktorá poukazuje na večné kresťanské hodnoty. Tibor Uškert vydával časopis « Nový človek », písal a recitoval básne a robil prednášky. Vo všetkých svojich snaženiach hlásal tieto myšlienky: «Stratili sme všetko. Buďme prorokmi nového človeka, ktorý zobudí zmaterializovaný západný svet. Kresťanský univerzalizmus, t.j. praktizovanie viery v Boha a lásky k blížnemu na každom mieste, pomôže odstrániť nenávisť a nedôveru medzi príslušníkmi rôznych národov, náboženstiev a rás. » Na jeho prednášky chodil celý tábor. Utečenci z rôznych zemí boli nadchnutí. Niektorí pokračovali potom v tejto úlohe v nových zemiach. Z povojnového rozbombardovaného Nemecka zavial osud Uškerta do Francúzska. Jeho novým pôsobiskom od roku 1952 sa stal Paríž. Cez francúzske vysielače každý deň okrem nedele letel jeho hlas: « Volá Paríž. Dobrý večer, milí poslucháči v Česko-Slovensku ». Ním posilňoval krehké nádeje zotročeného ľudu vo vlasti. Pri súčasnom štúdiu na parížskej univerzite získal dva diplomy: jeden z medzinárodných vied a druhý z práva. Po čase sa Tibor Uškert domnieval, že v Európe urobil čo mohol. Nové pôsobisko videl v Amerike. Prešiel celú túto zem a nakoniec sa zastavil v San Franciscu. Dvadsať rokov po Bratislave, po tvrdých odborných skúškach v anglickom jazyku sa stal opäť právnikom, americkým advokátom. Ameriku považoval za svoju novú vlasť. Cenil si túto zem, ako v súčasnosti najvyspelejšiu krajinu na svete. Obdivoval jej demokraciu a ústavu, ktorá dokázala zaistiť harmonické spolunažívanie jednotlivcov a skupín rôznych národností, náboženstiev a rás. Videl v nej určitý model pre novú Európu. Amerika bola v posledných rokoch prvá veľmoc. Ale ani táto kultúrne, hospodársky a technicky vyspelá krajina nebola bez chýb. Niektorí vedúci politici vo Washingtone pripomínali Uškertovi naivné, zhýčkané deti, ktoré videli svet cez ružové okuliare. Pri jeho dôslednosti boli tieto okolnosti dostatočnými podnetmi k tomu, aby neschádzal zo svojej tvrdej cesty za pravdou. A tak ani Amerika neostala ušetrená od jeho konštruktívnej kritiky. 18 [pageend18]Uškert veril, že len občan s určitou úrovňou vzdelania môže vplývať na kvalitu celej spoločnosti, hlavne takej, ktorá by mala plniť úlohu morálnej ochrany ľudských práv na celom svete. To bola jeho predstava o budúcej, dokonalejšej Amerike, akú práve z týchto dôvodov pomenoval « univerzalistickou Amerikou ». K zdravému človeku a národu patrí Boh a náboženstvo. Táto centrálna pravda života bola ako mocná konštanta v mysli Tibora Uškerta. Vidíme to na príkladoch v jeho knihe « Victory for a Universalist America» (Víťazstvo pre univerzalistickú Ameriku»), 1978. V tejto jeho knihe okrem vyššie spomenutých názorov a životných skúseností, možno nájsť viaceré filozofické úvahy o základných hodnotách života, ako je napríklad « Človek a jeho prirodzenosť « História », « Právo », « Politické systémy » a iné. Okrem toho možno nájsť v tejto knihe cenné náčrty štruktúr ľudského spoločenstva v budúcnosti. Možno povedať, že Tibor Uškert celý život zasvätil svojmu národu a ľudstvu. Jeho knihy, početné články v novinách a časopisoch, jeho verejné diskusie a príspevky sú pretkané vysokými kvalitami ducha a stránky jeho básnickej zbierky zasa ušľachtilými ľudskými citmi. Nad širokým spektrom námetov v jeho knihách sa však význačne vznáša neoblomná viera v Boha. Oskár Uškert PRVÉ RUKOPISNÉ VYDANIE BIBLIE? «V Londýne sa predáva prvé vydanie Biblie.» Toto pozoruhodné vyhlásenie urobil majiteľ antikvariátu na londýnskej ulici Kensington Church Douglas Mallor. Tvrdí, že Biblia, ktorá je vystavená na predaj v jeho obchode, je najstaršou Bibliou na svete a z historického hľadiska má takú istú hodnotu ako Guttenbergova Biblia, od ktorej je o 200 rokov staršia. Túto Bibliu vydal v Paríži v roku 1225 magister Alexander, ktorý v snahe vyjsť v ústrety potrebám rýchlo sa rozvíjajúcej parížskej univerzity, založil podľa všetkého to, čo sa stalo prvou «pásovou linkou » literárnej výroby na svete. Dovtedy mních, ktorý pracoval osamote v kláštornej cele, potreboval 30 rokov na vyhotovenie rukopisu Biblie. Alexander skrátil tento čas tak, že si najal skupinu pisárov, ktorí pracovali v pisárňach a vždy po niekoľkých týždňoch odovzdali dokončenú časť. Rukopisy takto prvý raz nadobudli tvar uceleného vydania. Biblia magistra Alexandra, ktorá je teraz v predaji, má také isté poradie kapitol a rovnaký tvar ako Jakubova Biblia (anglický preklad Biblie z roku 1611 schválený kráľom Jakubom I.). Ak sa chceme pridržiavať definície, že vydávanie je činnosť sprístupňujúca širokej verejnosti nejaký text v určitej forme, môžeme tvrdiť, že magister Alexander bol prvým vydavateľom. A prvá kniha, ktorú vydal, bola Biblia a tú dnes dali na licitáciu v Mallorovom antikvariáte. Mallor považuje Alexandrovu Bibliu za mimoriadnu udalosť v dejinách rozširovania kníh. Za najcennejšie sa považujú knihy, ktoré tvoria zásadné míľniky v dejinách myslenia a umenia. Kópie Guttenbergovej Biblie majú veľmi vysokú cenu — 3,8 milióna dolárov — a ich počet je veľmi obmedzený. Vo svete starých rukopisov vládne úzky okruh obchodníkov a zberateľov. Existuje veľmi podrobný zoznam týchto rukopisov a len veľmi málo exemplárov sa dostáva do predaja súčasne. NAJLEPŠÍ OCKOVIA NA SVETE Na túto tému vypísal časopis SLOVENKA súťaž pre deti, aby napísali, čo sa im najviac páči na ich oteckovi. Do redakcie prišlo 152 listov. Takmer všetky veľmi významné a hodné povšimnutia, materiál vhodný nielen pre psychológov, ale pre všetkých dospelých. Prebrali sme niektoré listy z časopisu. Magdaléna Vallušková z Hranovice napísala: « Najlepší je náš otecko najmä preto, že keď sa mal narodiť náš Matúško a tety mamičku prehovárali, že sme už tri deti, aby ho nemala, ocko im povedal, že nie je pre deti šťastie, keď majú na stole samé dobroty a bohaté oblečenie, ale to, keď deti cítia, že ich majú rodičia radi. Vďaka ockovi sa Matúško narodil a keď ho mamička priniesla domov a tety sa prišli na neho pozrieť, tak som im povedala, že my máme najlepšieho ocka. Keď máme dobrého ocka a dobrú mamu, tak máme všetko a sme šťastní. » Lukáš Moštek z Popradu napísal aj v mene dvoch svojich súrodencov: « Sme traja súrodenci a myslíme si, že náš tatko je najlepší zo všetkých. Dobrý je už preto, lebo sa vždy pekne zhovára s mamou. Veľa jej pomáha pri domácich prácach. Veľmi sa tešíme, keď príde večer a môžeme sa s ním zahrať nejaké hry, alebo porozprávať sa o celom dni, čo sme zažili. Vie nám vždy všetko povedať s humorom, veselo. Je veľmi trpezlivý a láskavý. Keď niečo robí doma alebo v záhrade, vždy je aspoň jeden z nás pri ňom. Veľmi si ho vážime a máme ho radi. » Istý chlapec z okresu Spišská Nová Ves napísal báseň o otcovi, ktorý pre alkohol zničil svoju rodinu: «... že otec môj si, ja viem / ale i tak preč odísť chcem, / inde dom si postaviť, / nie v tejto dedine hniť. / Až niekedy skončím ako ty, / vždy iným pokoj dám, / nikdy neprídem k deťom ožratý. / Pre toto si zostal SÁM! » 19 [pageend19]KŇAZSKÝ SEMINÁR SVÄTÉHO GORAZDA V NITRE Seminaristi z Nitry pred sochou svätého Cyrila a Metoda v SUSCM v Ríme, júl 1991 Nitrianske biskupstvo, zriadené roku 880, je úzko spojené so začiatkami školstva a vzdelanosti na našom území. Už vo veľkomoravskom období existovala v Nitre cirkevná škola, najmä za účinkovania arcibiskupa svätého Metoda a nitrianskeho biskupa Vi- chinga. Prvý záznam o učiteľovi v Nitre je z roku 1111 v donačnej listine kráľa Kolomana benediktinskému opátstvu na Zobore pri Nitre. V listine sa uvádza učiteľ Wilhelmus Gramaticus. Ide o najstarší známy záznam o stredovekej škole na Slovensku. V neskorom stredoveku máme v Nitre doloženú aj kapitulskú školu, ktorá bola v Hornom meste. V 14. storočí účinkovali na tejto škole ako učitelia nitrianski kanonici: Lukáš (1323) a Ján (1328). Historické záznamy dokazujú, že v 14. storočí dvaja nitrianski kanonici sa zaoberali aj vyučovaním teológov. V 15.-16. storočí nitrianski seminaristi študovali na svetoznámych univerzitách — vo Viedni, Prahe, Bologni, Krakowe i v Ríme. Až do roku 1776 bol v Nitre malý seminár (otvorený v roku 1714 za biskupa Ladislava Erdôdyho). Nitrianski maloseminaristi po absolvovaní strednej školy odchádzali na štúdiá filozofie a teológie do Trnavy na tamojšiu univerzitu. Zásluhou nitrianskeho biskupa Jána Gusztĺnyiho (1764-1777) vznikol v roku 1776 v Nitre diecézny veľký seminár s vysokou teologickou školou. Biskup Gusztĺnyi dal vlastným nákladom postaviť v Hornom meste vhodnú budovu pre veľký seminár. Neskorobaroková klasicistická budova má štítom zakončený stredný portálový rizalit a dva bočné rizality s atikovou štítovou nadstavbou, zdobenou vázami. Ďalší nitriansky biskup Augustín Roskoványi (1859-1892) dal pristaviť k budove veľkého seminára (v r. 1877-1878) nové, impozantné krídlo. Stavbu, ktorú projektoval viedenský staviteľ Fr. Schmidt, viedol arcibiskupský staviteľ J. Lippert. Na čelnej strane sa skvie nápis: «Virtuti et scientiae ». Do budovy umiestnil diecéznu knižnicu, ktorá obsahuje dnes asi 60 000 zväzkov. Zásluhou biskupa Roskoványiho pribudla roku 1876 v Nitre-Hornom meste nová budova malého seminár, postavená podľa projektu biskupského staviteľa architekta K. Mayera v historizujúcom slohu. Išlo o dvojpodlažnú budovu s pôdorysom tvaru « U » na staršom základe. Nariadením Jozefa II. roku 1783 bol nitriansky seminár — ako mnohé iné — zrušený. Pre celé Uhorsko boli zriadené tri generálne semináre: v Jágri, Záhrebe a v Bratislave na hrade, kde počiatkom júna 1784 prešlo 33 nitrianskych seminaristov. Po smrti Jozefa II. (1790) sa vrátili späť do Nitry, mnohí však napáchnutí jozefinizmom. Biskup František Xaver Fuchs (1787-1804), veľký mariánsky ctiteľ, ustanovil pre seminár duchovného — špirituála a prehlbovaním úcty k Panne Márii sa usiloval priniesť do seminára opravdivého cirkevného ducha. Tiež biskupi Jozef Kluch (1808-1825) a Jozef Vurum (1827-1838) previedli v kňazskom seminári 20 [pageend20]dôležité reformy. V revolučnom roku 1848 na nátlak ministerstva bol seminár dočasne zatvorený. Dvadsiate storočie prinieslo semináru v Nitre mnohé podoby. Na začiatku to bolo obdobie rozkvetu, najmä po menovaní dr. Karola Kmeťku (1921-1948) za nitrianskeho sídelného biskupa, ktorému veľmi ležala na srdci formácia budúcich kňazov. Svedčí o tom i okamžitá reorganizácia profesorského zboru a menovanie nových predstavených. Pre morálku bol menovaný dr. Jozef Tiso, predtým špirituál seminára, za špirituála dr. Eduard Nécsey, kaplán v Trenčianskej Teplej, neskorší administrátor nitrianskeho biskupstva a titulárny arcibiskup (1892-1968). Bol poverený tiež vyučovaním katechetiky a liturgiky, neskoršie prednášal biblické vedy a až do r. 1935 bol profesorom dogmatiky. V školskom roku 1921/22 bolo v seminári 22 nitrianskych klerikov a z Trnavy tu študovalo 16 poslucháčov. Medzi nimi i neskorší trnavský apoštolský administrátor Ambróz Lazík (ordinovaný 29. júna 1922). Vojnové udalosti druhej svetovej vojny veľmi narušili život v seminári. Pred Vianocami 1944 boli bohoslovci nútení pracovať na zákopových opevneniach v okolí Nitry. Na Kvetnú nedeľu 25. marca 1945 prebiehala v seminári duchovná obnova. V pondelok o 9.15 začalo bombardovanie Nitry. Seminár dostal dva priame a niekoľko bočných zásahov. Ako spomína kronika seminára, «boli všetci bohoslovci v kaplnke. Presne nad kaplnku dopadla bomba. Len zvláštnej ochrane Božej treba ďakovať, že všetci bohoslovci vyviazli z nebezpečenstva bez najmenšieho úrazu. Bomba dopadla na mocnú hradu nad kaplnkou, a tak sa stalo, že neprerazila do samotnej kaplnky. » V jeseni 1944, za partizánskych bojov, stratil seminár nadaného bohoslovca Imricha Te- dana, pochádzajúceho z Považskej Bystrice, ctorý študoval na bohosloveckej fakulte v Bratislave. Dokončil IV. ročník. Bol hlavným duktorom. Ako zaznamenal v kronike seminára dr. Štefan Janega, prefekt seminára, « partizáni odvliekli Imrichovi Teplanovi otca na neznáme miesto, kde bol zavraždený. Bohoslovec Imrich Teplán išiel hľadať svojho otca, ktorého nenašiel, ale našiel svoju neočakávanú smrť. Naposledy bol na svätej omši a svätom prijímaní vo Valaskej Belej. Podľa správ miestneho farára Jánskeho bol bohoslovec v blízkosti Valaskej Belej zastrelený. » Prednášky školského roku 1945/46 sa začali 5. novembra. Počet všetkých bohoslovcov v nitrianskom seminári bol 33. 14. júla 1950 nariadením komunistickej vlády bol nitriansky seminár uzatvorený. Biskup Mons. Eduard Nécsey ešte predtým na Bielu nedeľu 16. apríla 1950 vysvätil posledných piatich seminaristov tohto seminára. Budova kňazského seminára slúžila rôznym účelom a menila majiteľov. Bol tu dievčenský internát..., naposledy historické múzeum. Rok 1990 začal písať novú históriu v dejinách diecézneho seminára. Po rozsiahlych rekonštrukčných prácach sa priestory kňazského seminára opäť naplnili posvätným tichom, ale i nádejou diecézy — novými seminaristami. Seminár je zverený pod ochranu svätého Gorazda, žiaka svätého Metoda, ktorý pochádzal z okolia Nitry. Viliam Judák STRETNUTIE SLOVENSKÝCH KŇAZOV A BOHOSLOVCOV ŠTUDUJÚCICH V RÍME Stretnutie slovenských kňazov, bohoslovcov, rehoľníkov a občas aj rehoľných sestier, čo študujú na rímskych pápežských univerzitách, sa stalo už peknou tradíciou. A tak aj 19. januára 1992 sa stretli títo slovenskí študenti v Ústave svätého Cyrila a Metoda v Ríme. Stretnutie sa začalo o 15.30 hodine koncelebrovanou svätou omšou, ktorej predsedal Otec biskup D. Hrušovský, ktorý povedal aj príležitostnú homíliu. Po svätej omši Otec biskup súhrnne oboznámil študujúcich o práci Slovenskej biskupskej konferencie. Ďalší čas bol venovaný otázkam spoločného záujmu, referátom o pastorácii počas vianočného obdobia na Slovensku a na Ukrajine. Nadhodili sa aj niektoro politické a sociálne otázky, ktoré teraz hýbu Slovenskom. 21 [pageend21]KNIŽNÉ VYDANIA SÚSCM V RÍME August Berz: SRDCOM K BOHU, II. diel. Slovenské vydanie pripravil Jozef Vrablec. Vydal Slovenský ústav svätého Cyrila a Metoda v Ríme roku 1991 ako 50. zväzok edície Meditácie. Strán 420. Cena neudaná. Slovenským veriacim predstavujeme knihu SRDCOM K BOHU, druhý diel. Sú to myšlienky na rozjímanie. Kniha ponúka na každý deň biblický výrok, za ním čítanie, ktoré pomáha analyzovať biblický výrok a rozjímať o ňom. Modlitba, ktorá nasleduje, vyjadruje šťastie nájdené a spoznané v meditácii. Výber biblických textov, čítaní a modlitieb je prevzatý z dvoch diel Augusta Berza: Mit Gott ins heute a Te rencontrer chaque jour. V slovenskom vydaní sú však v inom poradí a niekoľko modlitieb je nahradených novými. Berzove diela sa vyznačujú tým, že predkladajú vyberané ovocie, ktoré dozrelo pod žiarením Ducha Svätého v rôznych storočiach, v rôznych krajinách sveta a v srdciach ľudí rozličnej kultúrnej výšky. Slovenský autor Jozef Vrablec napísal obšírnu štúdiu o rozjímaní a meditácii, v ktorej poukázal na rozdiely a súvislosti medzi nimi. Praktickým príkladom ukázal cestu k duchovnému bohatstvu aj začiatočníkom v umení modlitby. Vieme, že modlitba je v prvom rade Božím darom. Ale na jeho prijatie je potrebné zo strany človeka určité úsilie. Všetky texty tejto knihy vychádzali na Slovensku cyklostilovane ako duchovná príručka pre bohoslovcov na prázdniny v rokoch 1979-1983. Jozef Vrablec tak pomáhal budúcim kňazom duchovne sa obohacovať, prichádzať s modliacim sa srdcom k Bohu. Tým vlastne napomáhal aj rast Cirkvi na Slovensku. Dúfame, že súborným vydaním doteraz uverejnených myšlienoch na rozjímanie a meditáciu sa táto jeho účasť na zveľaďovaní Cirkvi ešte rozšíri. Jozef Vrablec: V SLUŽBE SLOVA — Homilie na rok C. Vydal Slovenský ústav svätého Cyrila a Metoda v Ríme roku 1991 ako 16. zväzok edície Homiletika. Strán 480. Cena neudaná. Touto knihou autor doplňuje cyklus homílií na všetky tri roky a tak tí, čo majú dve predchádzajúce knihy, majú komplétny súbor homiletického materiálu, ktorý je pre kňazov veľmi dôležitý v ich pastorácii. Jednotlivé návody sú veľmi vhodné k rozvedeniu a rozšíreniu homílie, ktorú si každý kňaz pripravuje, lebo sú stavané na základných požiadavkách kazateľskej služby. Sme si istí, že kňazi si veľmi ocenia námahu autora, ktorý im takto pomáha byť účinnými nástrojmi v ohlasovaní toho Slova Božieho, ktoré oživuje, vedie a dáva duchovný vzrast Božiemu ľudu na ceste k večnej spáse. Anselm Günthör: MORÁLNA TEOLÓGIA, ll/b diel: Špeciálna morálna teológia. Prvá časť: Vzťahy kresťana k Bohu. Preložili: R. Černý, SDB; A. Babiak, A. Ondrejka, SDB, J. Martinkovič a Štefan Šilhár, SDB. Zrevidovali a doplnili Jozef Zlat- ňanský a Štefan Šilhár. Vydal Slovenský ústav svätého Cyrila a Metoda v Ríme roku 1991 ako 10. zväzok edície << Lux et Vita», ktorú rediguje Jozef Vavrovič. V tejto 300-stranovej knihe autor rozvádza dve základné otázky špeciálnej morálnej teológie a to: uctievanie Boha — alebo klaňajúca sa láska k Bohu a obrátenie alebo láska, ktorá sa vracia k Bohu. V prvej časti rozoberá tieto argumenty: Základy uctievania Boha a jeho záväznosť, ďalej hlavné formy kresťanského kultu (sviatosti, modlitba, nedeľa). V tej istej časti sa hovorí aj o mimoriadnych formách uctievania Boha ako sú prísaha a sľub. Zvláštnu pozornosť venuje autor otázke náboženskej slobody podľa Druhého vatikánskeho koncilu. Autor logicky do tejto časti zahrnul aj učenie o hriechoch proti uctievaniu Boha. V druhej časti autor po analýze obrátenia podľa Božieho slova vo Svätom písme, objasňuje normatívne učenie Cirkvi o obrátení a dnešné smery v teórii a v praxi. Rozoberá veľmi dôkladne úkony kajúcnika. Na posledných stranách hovorí o učení odlúčených bratov o obrátení hriešnika k Bohu. Kniha je určená predovšetkým pre kňazov a bohoslovcov. Nájdu však v nej ponaučenia aj rehoľníčky a angažovaní kresťania ako aj všetci tí katolíci, ktorým záleží na hlbšom a dôkladnejšom poznaní a praktizovaní svojej viery. KNIŽNÉ VYDANIA NA SLOVENSKU JÁN PAVOL II. — POSOL POKOJA A LÁSKY. Návšteva Svätého Otca v Česko-Slovensku. Zostavili Šebastián Labo a Ján Košiar. Predhovor Otec kardinál J. Ch. Korec, záverečné slovo Š. Vragaš. Vydalo nakladateľstvo Dobrá Kniha, Trnava. Strán 144 s mnohými farebnými a čiernobielymi fotografiami. Cena neudaná. Zostavovatelia v úvode hovoria, že hoci už vyšlo na Slovensku viacero publikácií o návšteve Svätého Otca v Českej a Slovenskej Federatívnej Republike, každá z nich má dajakú « nedokonalosť » či už po stránke obsahovej, či po stránke grafickej. Preto sa podujali zostaviť publikáciu, podľa možnosti dokonalejšiu od predchádzajúcich, aby sa v srdci slo22 [pageend22]venských veriacich zachovalo z návštevy Svátého Otca to podstatné: jeho prejavy a kázne s výstižnými fotografiami, zachytávajúcimi historické momenty, ktoré by mali sprítomniť návštevu Jána Pavla II., ako nezabudnuteľnú a radostnú udalosť. Zdá sa, že toto úsilie sa im podarilo. Kniha sa predstavuje veľmi dôstojne a bude zaiste nielen peknou pamiatkou na krásne dni prežité v prítomnosti Svätého Otca, ale veriaci nájdu v slovách pápeža Jána Pavla II. bohatú studnicu podnetných myšlienok a smerníc pre kresťanský život. Prajeme knihe bohaté rozšírenie medzi slovenskými veriacimi. Jean Barbet: LURDY. Z nemeckého originálu preložil a zostavil Dr. Mikuláš Havrilla. Vydalo Slovo, a.s., Košice roku 1991. Strán 128. Cena neudaná. Musíme len obdivovať snahu Dr. Mikuláša Havrillu rozširovať úctu k Panne Márii na našom Slovensku a medzi našimi krajanmi vo svete. Roku 1990 preložil do slovenčiny knihu o Fatime z nemeckého vydania « Maria spricht zur Welt ».Stotisícový náklad, ku ktorému aj on sám finančne prispel vo veľkej miere, bol čoskoro rozobraný. Povzbudený týmto záujmom slovenskej verejnosti, rozhodol sa pripraviť preklad « klasickej » Barbetovej knihy Lurdy. Je to zaiste veľký prínos k mariánskej literatúre v slovenčine a sme istí, že aj táto jeho kniha nájde taký veľký ohlas, ako našla predchádzajúca. Stefano Gobbi: KŇAZOM, NAJMILŠÍM SYNOM PANNY MÁRIE. Vydalo Mariánske kňazské hnutie, schránka č. 1, Palkovičova 3, 821 08 Bratislava. Strán 744. Kniha je nepredajná. Náklady na tlač sú hradené z dobrovoľných príspevkov. Hneď na prvej strane knižky je toto vyhlásenie: Prehlasuje sa, že posolstvá, ktoré obsahuje táto kniha, nemusia byť chápané ako slová, ktoré priamo povedala Panna Mária, ale ktoré boli prijaté Otcom Štefanom Gobbim vo forme vnútornej inšpirácie. Kniha má imprimatur od Mons. Františka Tondru, spišského biskupa. V úvode sa hovorí, že predošlé samizdatové vydania tejto knihy vsiakli do pôdy Slovenska ako dobrá vlaha. Teraz, keď sa Mariánske hnutie kňazov na Slovensku potešiteľne rozšírilo, bolo vhodné, aby myšlienky, ktoré hýbu týmto hnutím, vyšli aj vo forme obsažnej knižky, aby čo najväčší počet záujemcov mal ľahký prístup k tomuto združeniu. V úvodnej časti je predstavené Mariánske kňazské hnutie, jeho vznik, rozšírenie a špiritualita. Vyzdvihujú sa základné črty Spirituality MKH, zasvätenie Nepoškvrnenému Srdcu Panny Márie, jednota s pápežom a s Cirkvou, opisujú sa večeradlá, ich štruktúra a cieľ. V ďalšej časti sú uvedené teologické kritéria pre pochopenie hnutia a samotnej knihy. Hovorí sa rozsiahle o « vnútornej reči » a poskytujú sa užitočné rady pre čitateľov knihy. Podstatnú časť diela tvorí to, čo vo forme vnútornej inšpirácie « hovorí Panna Mária svojim najmil- SLOVENSKÁ LITERATÚRA V TALIANSKEJ ENCYKLOPÉDII Talianske nakladateľstvo Edizioni Paoline (Cinisello Balsamo - Torino) vydalo encyklopédiu pre mládež pod názvom TUTTO SA- PERE. V treťom zväzku pod titulom Letterature europee (Európske literatúry) na jedenástich stranách nachádzame článok Letteratura slovacca (Slovenská literatúra) od profesora Agostina Visco. Doteraz sa v zahraničných encyklopédiách písalo poväčšine o « československej literatúre » a štúdie písali českí autori. Slovenskú literatúru predstavovali len ako časť českej literatúry a venovali jej len veľmi malú pozornosť. Navyše predstavovali slovenských autorov a slovenské diela skreslene, neúplne a tendenčné. Je preto radostnou novinkou, že konečne po prvý raz píše o našej literatúre Slovák, ktorý pozná našu literárnu tvorbu a našich slovenských spisovateľov a básnikov. Visco začína cyrilometodskou slovenskou tradíciou, vyzdvihuje zástoj Cyrila a Metoda pri zrode našej kultúry, ďalej opisuje slovenskú reč s jej ortografickými a fonetickými vlastnosťami. Postupne analyzuje slovenskú reč a literatúru v stredoveku, počas rene- zancie, vyzdvihuje kodifikáciu slovenskej reči, obdobie bernolákovcov, opisuje dielo Jána Hollého, Jána Kollára, Ľudovíta Štúra, Sládkoviča, Hviezdoslava, Kukučina, obdobie medzi dvoma vojnami, katolícku modernu, J.C. Hronského, literatúru pod komunistickým režimom a niektorých žijúcich spisovateľov a básnikov. Visco odovzdal manuskript pred niekoľkými rokmi a tak sa v jeho príspevku neodráža situácia po roku 1989. Urobí sa tak v ďalšom vydaní. Ďakujeme profesorovi Viscovi za jeho dôstojné predstavenie slovenskej literatúry v tejto encyklopédii určenej talianskej mládeži. Hodno tiež spomenúť, že štúdia je obohatená sedemnástimi vystižnými ilustráciami, ktoré robia príspevok živý a zaujímavý. Aipy ším synom» prostredníctvom kňaza Štefana Gobbiho, a to od roku 1973 až po rok 1990. Knihu možno dostať na adrese: Mariánske kňazské hnutie, schránka č. 1, Palkovičová 3, 821 08 Bratislava. Kniha je nepredajná, ale príspevky na tlač možno poslať na: Slovenská štátna sporiteľná Bratislava, číslo účtu 210 059 — 019/0900, variabilný symbol 2. 23 [pageend23]Požiadavka náboženskej slobody, t.j. možnosť žiť a prejavovať svoje náboženské presvedčenie bez prekážok, najmä možnosť vzdávať Bohu patričný kult podľa úsudku svojho svedomia, nadobúda dnes osobitnú dôležitosť. Podľa dnešnej verejnej mienky táto sloboda je časťou základných práv ľudskej osoby, tak ako boli uznané 10. decembra 1948 Generálnym zhromaždením Spojených národov v jej «Všeobecnom vyhlásení ľudských práv». Druhý vatikánsky koncil venoval náboženskej slobode deklaráciu «Dignitatis hu- manae », ktorá je jedným z najdôležitejších a najhlbšie vypracovaných koncilových dokumentov. Náboženská sloboda, ktorou sa zaoberá deklarácia Druhého vatikánskeho koncilu, spočíva v tom, že všetci ľudia «musia byť chránení pred donucovaním zo strany jednotlivcov alebo spoločenských skupín a vôbec akejkoľvek ľudskej moci tak, aby v náboženskej oblasti nik nebol nútený konať proti svojmu svedomiu a nikomu sa nebránilo konať podľa vlastného svedomia, súkromne ako i verejne, jednotlivo ako i spoločne s inými, v patričných medziach » (DH 2). Náboženská sloboda sa teda vzťahuje na právo, ktoré sa dotýka medziľudských vzťahov a sociálneho i štátneho života. Vskutku, o práve možno hovoriť iba vo vzťahu človeka k človekovi a v spoločnosti, kým nijaká osoba sa nemôže dožadovať práva vzhľadom na Boha alebo napr. na pravdu. Bolo by nezmyslom chcieť hovoriť o ľudských právach v tomto, povedali by sme vertikálnom smere. To, že náboženská sloboda uznávaná Koncilom sa vzťahuje len na horizontálny smer medziľudských vzťahov, dosvedčuje sám titul koncilovej deklarácie. Náboženská sloboda, ktorej sa dožaduje Koncil, sa niekedy vysvetľuje tak, ako keby oprávňovala zaujatie neutrálneho postoja, čo sa týka svetonázoru (weltanschauliche Neutralität), ako keby kládla stranou otázku pravdy na náboženskom poli a vyhlasovala za rovnaké všetky náboženstvá. Niektorí v tom vidia dokonca akési odporúčanie zaujať vnútorne rezervovaný postoj voči každému náboženstvu, ako keby človek bol úplne slobodný zaoberať sa alebo nezaoberať náboženskou otázkou, uznať alebo neuznať poznaného Boha, vziať alebo nevziať do úvahy nároky cirkví, a najmä Katolíckej cirkvi. Takýmto spôsobom by Deklarácia o náboženskej slobode zredukovala náboženstvo na akési hobby, ktoré možno mať, alebo nemať. Takéto názory nemajú nič spoločného s náboženskou slobodou, ako ju chápe Koncil, naopak, jej úplne protirečia. Rozumie sa pod ňou iba sloboda od vonkajšieho donucovania na náboženskom poli, na ktorú majú základné právo tak jednotlivci ako aj spoločenstvá a toto právo im musia priznať všetci, aj štát. Tým však človek nijako nie je oslobodený od vážnej povinnosti hľadať pravdu o Bohu a vyvodzovať dôsledky pre život z pravdy, ktorú skutočne našiel, alebo si myslí, že našiel. Pod náboženskou slobodou nemožno rozumieť slobodu od náboženstva, ale slobodu pre náboženstvo, neobmedzovanú zvonka. Ona má za cieľ urobiť priestor, v ktorom každý človek by mal možnosť bez donucovania zaujímať sa o náboženstvo a snažiť sa aj žiť nábožensky, k čomu je už samou ľudskou prirodzenosťou zaviazaný: «Všetci ľudia, vzhľadom na svoju dôstojnosť, ako osoby obdarené rozumom a slobodnou vôľou — teda osobne zodpovední — sú samou svojou prirodzenosťou pobádaní a mravným zákonom viazaní hľadať pravdu, v prvom rade tú, čo sa týka náboženstva. Taktiež sú povinní poznanú pravdu prijať a podľa jej požiadaviek usporiadať celý svoj život. Tejto povinnosti však ľudia nemôžu urobiť zadosť, ak nemajú psychologickú slobodu a ak nie sú zároveň chránení pred vonkajším donucovaním » (DH 2; porov. 1 a 3). Koncil svojím vyhlásením v prospech náboženskej slobody je však veľmi ďaleko od každého indiferentizmu. Svedčí o tom i skutočnosť, že na začiatku deklarácie označuje Kristom zjavené a v Cirkvi katolíckej uskutočnené náboženstvo v objektívnom zmysle za «jedine správne» (DH 1). SLOVENSKÉ HLASY Z RÍMA ROČNÍK XLI - 1992 SLOVENSKÉ HLASY Z RÍMA — VOČI SLOVACCHE Dl ROMA — periodico mensile. Autorizzazione del Tribunale di Roma n. 17112 del 3. febbraio 1978. Direttore responsabile: Domenico Hrušovský. Spedizione in abbonamento postale - Gruppo III (70 %). Vydáva Slovenský ústav svätého Cyrila a Metoda v Ríme. Rediguje Andrej Pauliny s redačným kruhom. Podporu na časopis možno posiať: v Anglicku, v Austrálii, v Belgicku, v Brazílii, vo Francúzsku, v Nemecku, v Rakúsku, vo Švajčiarsku a vo Švédsku na adresy tamojších slovenských katolíckych misií. V Kanade na adresu: Rev. Ján Ondič, 18. S. Chestnut St. TRESCKOW, Pa. 18254. Naša adresa: Istituto Slovacco dei Santi Cirillo e Metodio, casella postale 6175, 00100 Roma, Italia. Korešpondenciu a príspevky posielajte na adresu: Slovenské hlasy z Ríma, Istituto Slovacco dei Santi Cirillo e Metodio, Via Cassia 1415, 00123 Roma (La Storta), Italia. Tlačí Typografia Ugo Detti, Via Girolamo Savonarola, 1 - 00195 Roma, Italia - Tel. (06) 380009. NIEKTORÉ MYŠLIENKY Z KNIHY « MORÁLNA TEOLÓGIA » OD A. GÜNTHÖRA: NÁBOŽENSKÁ SLOBODA [pageend24]