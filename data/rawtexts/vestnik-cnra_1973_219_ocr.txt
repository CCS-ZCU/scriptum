VĚSTNÍK Josef Falta: NAŠE VĚČNÉ SVĚTLO Byla to středa jako každá jiná. Středy jsou v Chicagu “dámské dny” nákupu, přehlídek výkladních skříní a všech módních a jiných divů v obrovských obchodních domech. A tak ve středu 10. března 1948 hučely chicagské ulice jako prudké jarní řeky, “dolní město” bylo plné lidi a ve velikých obchodech, z nichž mnohé dnes už neexistují, nebylo hnutí. A najednou se na novinových Stáncích objevily výtisky posledního vydáni deníků a prodavači křikem upozorňovali chodce, kteří si ještě nevšimli vyvěšených novin, jejichž celou první stranu zaplnila ohromující zpráva: Jan Masaryk spáchal sebevraždu? Zpráva arciť opakovala zatím jen to, co “zjistil” pražský komunistický režim. Na dláždění pod oknem Masarykova bytu v Černínském paláci na Hradčanech, kde bylo sídlo ministerstva zahraničí, bylo za svítání nalezeno mrtvé tělo ministra Masaryka. Gottwaldova vláda se hned sešla k poradě, dala zadržet všecky zprávy o události, přerušila spojení s cizinou a teprve po dlouhém uvažování vydala vlastní zprávu, že Jan Masaryk byl prý “nemocen,” sklíčen a dohnán k sebevraždě tím, že zahraniční tisk odsuzoval jeho účast v komunistické vládě. Tak či tak stal se Jan Masaryk obětí komunistického režimu, nastoleného únorovým pučem. Na počátku toho “nového zřízení” byla tedy vražda, tak jako vraždami byly zahájeny všecky diktatury, bolševická v Rusku, Mussoliniho v Itálii, Hitlerova v Německu a Rakousku, diktatury v Maďarsku, v balkánských zemích a všude jinde, kde po nákladných parádách tekly potoky lidské krve. Tři dny dělily smrt Jana Masaryka od 98. narozenin jeho otce, které se toho roku směly veřejně oslavovat už naposledy a to s výslovným zákazem zmínek o filosofii T. G. Masaryka a o jeho zásluhách o republiku. A s pohřbem Jana Masaryka, s tou křiklavou ukázkou cynické licoměrnosti, bylo jméno Masaryk jako by navždy zazděno a s ním i slavná doba svobody a demokracie Československé republiky. To vycítily tisícové davy lidu, které se přišly rozloučit s Janem Masarykem. Proto ten pláč a proto ten děs z budoucnosti, který je vidět v očích lidí i na fotografiích z toho pohřbu. Členové vlády, tvářící se na pohřbu neurvale jako milicionáři v den puče, byli ještě 7. března v Lánech a kladli věnce na hrob presidenta Masaryka. Smrt Janova je té neúprimné slušnosti zprostila a v “Přehledu československých dějin,” zpracovaném domácími komunistickými “historiky” za pomoci a vrchního dozoru odborníků sovětských a vydaném Československou akademií věd (!) uvádí se T. G. Masaryk už jen jako “buržoasní politický a sociální demagog ve službách západního kapitalistického imperialismu,” a o Janu Masarykovi je tam třířádková věta, že “jako ministr londýnské vlády protestoval v Moskvě proti sovětské ofensivě v Karpatech.” * # * Ba komunistický režim zachoval se k T. G. Masarykovi ještě hůř. Za Dubčekova krátkého "jara” projevil se také radostný demonstrativní návrat československé veřejnosti a zejména mládeže k Masarykovi. Proto hned po sovětské srpnové invasi 1968 bylo zahájeno úřední tažení proti "masarykovské legendě”. T. G. Masaryk prý hnal československé legie proti bolševické revoluci a chtěl dosadit na český trůn ruského velkoknížete, o československé samostatnosti rozhodla prý komunistická revoluce v Rusku, která, jak psaly komunistické noviny, tak zastrašila vídeňskou vládu, že už se “chystala” dobrovolně vydat státní moc národním výborům v českých zemích. To však ještě nestačilo a tak komunisté sáhli do nejhorší stoky, k pomluvám a lžím, které před osmdesáti lety chrlili na Masaryka předchůdci nacistů, vídeňští ně- meckonacionální a klerikální šmokové. Pražský obrázkový týdeník otiskl sáhodlouhý článek o nemanželském původu Masarykovu. Tvrdí v něm, že Masaryk byl vlastně Němec, byl vydržován na studiích rodinou židovského cukrovarníka a byl pod zvláštní ochranou vídeňského policejního ředitele. Vládní činitelé mu prý dopomohli k profesuře a k mandátu říšského poslance a oženil se s dcerou německého předsedy jedné z největších amerických pojišťoven. Článek se opírá také o brožuru rakouského spisovatele, jenž Masarykovi nemůže odpustit, že “rozbil Rakousko”. Tato divná směs je bohužel zakončena také českým “svědectvím”: výňatkem z toho, co pepickou češtinou řekl před lety v novinářském interview v New Yorku filmový herec Jiří Voskovec. Taženi proti “idealisování T. G. Masaryka” vysvětlil pak v teoretickém orgánu komunistické strany Tvorbě jakýsi Zdeněk Bradáč: strana prý nepotírala Masaryka dost rázně a nevyhlazovala důsledně jeho stopy v československém životě. Uvědomila si to, píše Bradáč, až ji na tento nedostatek upozornila porada sovětských historiků, svolaná z příkazu ústředního výboru sovětské komunistické strany, který právě za Dubčekova režimu postřehl nebezpečnost Masarykova učeni. » * * Je pravda, Masaryk je nebezpečný komunistické diktatuře (a každé diktatuře), tak jako je těmto nelidským režimům nebezpečné každé poznání lidskosti, každá ušlechtilost, poctivost a pravdomluvnost. Všimněme si jenom, jak hluboký a pevný vzdělanostní základ mělo Masarykovo veřejné vystupováni od samého počátku a jak poutalo právě svou solidností a vážností posluchače a čtenáře. Všimněme si, jak trpělivě a svědomitě pronikl Masaryk k duši cizích národů, aby je poznal a jim porozuměl, jak rozsáhlou znalost světových literatur měl a jak pečlivě si vybíral autory. To všechno shrnul Masaryk do svého učení a na tom zakládal svou politickou praxi, přiznávaje se poctivě až do sklonku života, že se stále učí a opravuje. Dovedl si vybrat schopné pomocníky a jako president nerozpakoval se uplatnit své mravní zásady i v poměru k členům vlády a k politickým předákům. A s pocitem opravdového štěstí opakuje na četných místech svých knih a projevů, že jeho život nevyvrcholil tím, že se stal presidentem, nýbrž že ani jako hlava státu nic podstatného nevyškrtl z toho, co miloval jako chudý student, jako učitel mládeže, nepohodlný kritik, jako reformní politik ... že nenachází pro sebe jiného mravního zákona, ani jiného vztahu k bližnímu, k národu a k světu, než ČESKOSLOVENSKÉ NÁRODNÍ RÁDY AMERICKÉ Březen 1973 Číslo 219 [pageend1]VESTNÍK March 1973 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago, Illinois jaké ho řídily před tím ... že nemusel měnit nic na své víře v humanitu a demokracii, na svém hledání pravdy, ani na nejvyšším mravním a náboženském příkazu lásky k člověku, a že v tolika zkouškách zůstaly a ověřily se ty lidské a obecné ideály, které vyznával. “Říkám si, že v tom neustálém zápase o lepší příští národa a lidstva stál jsem na straně dobré. To vědomí stačí, aby život člověka byl krásný a jak se říká, šťastný . . uvažuje Masaryk v Hovorech, a při četbě tohoto závěru ozvou se nám v mysli poslední slova z Babičky Boženy Němcové. Tak čistá, tak prostá a opravdová a tak podivuhodně shodná je filosofie ženy, jež stála na úsvitu naší literatury, a muže, jenž otevřel okna našich domovů slunci svobody. * * * T. G. Masaryk byl světovou postavou jako filosof, jako politik a státník (jak usilovně hledal pro republiku státníky!), jako důsledný zastánce pravdy a spravedlnosti, i sociální a hospodářské, jenž své zásady vtělil do obnovené československé samostatnosti a do stavby Československé republiky. Syn Jan, jenž stále připomínal, že není učenec, ani filosof, ale z jehož řečí pronikala ozvěna otcovy moudrosti a lásky k člověku a vynikaly umělecké prvky, zvláště hudební — snad dědictví po matce, snad hlas otcova rodného kraje — tedy i Jan Masaryk byl světovou postavou. Jménem, které nesl a úřadem, který zastával, ale také utrpením a významem své země, jež jako země Masarykova byla zejména ve Spojených státech v popředí zájmu veřejnosti, takže i paní Čankajšková za své návštěvy v Chicagu rozhovořila se ve svém projevu o Československu jako o zemi Husově. Jan Masaryk uplatnil se však na mezinárodním politickém jevišti také zvláštním kouzlem své osobnosti a vystupování, přímostí a nelíčenou opravdovostí svých projevů, která ho činila vítaným představitelem vlastního národa a vydatně pomáhala sbližovat Československo s cizími národy. Oba Masarykové byli americké veřejnosti dobře známi a ti, kdo se aspoň trochu zajímají o politické události, pamatují si Janovy přednášky z válečné doby, jadrné, vtipné a přesvědčivé, jimiž strhoval posluchače k bedlivé pozornosti hned prvními větami. Snad žádný cizinec nepronikl k americkému člověku tak, jako Jan Masaryk, jenž tu prožil před první válkou a po ní několik let a osvojil si i rozmanité jazykové zvláštnosti pestré směsice amerického lidu. Nebylo tedy divu, že toho středečního poledne chicagské ulice jako by ztrnuly — národu, který v tak krátké době dvakrát bojoval v daleké cizině za bezpečnost a svobodu světa, zjevila se znovu hrozivá představa války. Nikdo neuvěřil v Masarykovu sebevraždu a všichni demokraté pochopili pravé pozadí jeho smrti i “smrt československé demokracie” jak to nazval president Truman v své památné řeči 17. března, a když státní tajemník Marshall hned v den Masarykovy smrti prohlásil, že v Praze byla nastolena vláda teroru. «S * Už je tomu čtvrt století. Vidíme dnes jasněji než jindy Jana Masaryka v čele těch tisíců obětí komunistické “lidové demokracie.” Jeho smrt zapadla do proudu událostí spojených s únorovým pučem, do prvních surových “čistek” v celém československém veřejném životě. Je nesmírně po- VĚSTNÍK Březen 1973 Organ Československé nároani rady americké Vychází měsíčné is výjimkou dvojčísla v červenci-srpnu> Předplatné $2.00 ročně. Mimo U.S.A. $3 00. Redaktorka—VLASTA VRÁZOVÁ Úřadovna: 2137 So. Lombard Avenue, Cicero. Illinois 60650 Tel.: 656-1117 učné číst dnes jména osob vyloučených ihned z politických stran, z parlamentu, z profesorských sborů universit, ze škol, z armády, z vědeckých a uměleckých těles, z organi- sací spisovatelů, novinářů a studentů, z novin, nakladatelství, od soudů, z úřadů a zastupitelských sborů, ze všech možných zaměstnání atd. Byly to dny prvních zatýkání, věznění, odnímání občanských práv, vlny falešných obvinění a také dny prvních vražd uprchlíků na hranicích. A neméně poučné je číst dnes jména osob, které ty čistky nařizovaly, řídily, nebo při nich pomáhaly a z nichž mnozí — bohužel také spisovatelé a vědečtí pracovníci — draze zaplatili své okamžité opojení, když už komunisté jejich mouřenínských služeb nepotřebovali. Byla ohromena i naše krajanská veřejnost, která znala Jana Masaryka z nejtruchlivějších chvil mnichovských, z jeho rozhlasových projevů z Londýna k "bratřím Američanům” a ze zahájení druhého odboje. Pražský vládní režim se klamné domníval, že bude moci zneužít amerických krajanů, ale přes všechny hrozby a intriky agentů komunistické vlády krajanská veřejnost zůstala věrna československé demokracii, kterou pomáhala budovat. V mimořádném zasedání předsednictva Americké obce sokolské bylo rozhodnuto, že americké sokolstvo se nezúčastní XI. všesokolského sletu v Praze, kterým komunisté chtěli oklamat svět, a marné byly další naléhavé výzvy z Prahy, aby Americká obec sokolská a slovenské sokolstvo změnily rozhodnutí. Československá národní rada americká, jež uspořádala smuteční slavnosti za Jana Masaryka, vydala výzvu k nové odbojové práci a zahájila ji chicagským sjezdem konaným 14. a 15. května. Rovněž Slovenské národní sdružení veřejně odsoudilo pražský komunistický převrat. * * * Záhada smrti Jana Masaryka nebude už asi nikdy nezvratně rozluštěna. Svědkové, úřední účastníci vyšetřování, policejní a soudní úředníci, lékaři, Masarykovi spolupracovníci, zřízenci v budově ministerstva zahraničí, jsou dnes téměř všichni mrtví. Také “spáchali sebevraždu”, zemřeli “náhle” doma, zahynuli v automobilových “nehodách” nebo prostě zmizeli, zvláště když za Dubčekova režimu mluvili v připravovaném novém vyšetřování. A tak nejposlednějším a nejlíp odůvodněným dohadem, že Jan Masaryk byl v noci na 10. března ve svém bytě třemi sovětskými pochopy přemožen a přes zoufalou obranu svržen s 2. patra na dlážděné nádvoří, je kniha americké spisovatelky a zkušené novinářky Claire Sterlingové THE MASARYK CASE. Autorka dlouho a důkladně zjišťovala v Praze všecky okolnosti, hovořila se zbylými svědky, prohlédla listiny a památky, otiskla neznámé fotografie a jako málokterý zahraniční autor má podrobnou znalost československých politických poměrů. Zažila i sovětskou invasi a v kratičkém úvodu poznamenává: “Zvláštním díkem jsem zavázána československému lidu za to, že mi poskytl čestnou výsadu, abych mohla být očitým svědkem jeho vzácné statečnosti.” * * ❖ My Čechoslováci, ať američtí občané nebo exulanti, tím více cítíme v těchto památečných dnech a zejména v nynější době, jak bezpečným vodítkem jsou nám mravní i politické zásady T. G. Masaryka, jeho víra v opravdovou demokracii a v její Stálé zdokonalování, jeho odpor proti (Dokončení na str. 3) 2 • VĚSTNÍK [pageend2]AMNESTIE K 25. VÝROČÍ KOMUNISTICKÉHO PUČE V ČSSR President ČSSR Ludvík Svoboda vyhlásil k 25. výročí únorového puče amnestii, a to na návrh předsednictva ústředního výboru KSČ a vlády ČSSR a na základe svého ústavního práva. V textu amnestie president uvádí: Článek I. 1. promíjím československým občanům a. tresty odnětí svobody nebo jejich zbytky, b. tresty nápravního opatření nebo jejich zbytky, c. dosud nezaplacené peněžité tresty a náhradní tresty za ně uložené nebo jejich zbytky, pravomocně uložené pro trestné činy podle hlavy první zvláštní části trestního zákona, na které zákon stanoví trest odnětí svobody nepřevyšující pět let, s výjimkou trestných činů podvraceni republiky podle paragrafu 98, odst. 1, o- hrožení státního tajemství podle paragrafu 108 a 107 a poškozováni zájmů republiky v cizině podle paragrafu 112. 2. toto ustanovení se vztahuje pouze na občany, kteří byli přede dnem tohoto rozhodnutí poprvé pravomocně odsouzeni pro trestný čin. Článek II. Nepodmíněné tresty odnětí svobody uložené pro trestné činy uvedené v článku I promíjím pod podmínkou, že odsouzený nebude do dvou let od tohoto rozhodnutí odsouzen pro úmyslný trestný čin. Článek III. Nařizuji, aby nebylo zahajováno, a bylo-li zahájeno, aby bylo zastaveno trestní stíháni pro trestné činy uvedené v článku I, spáchané přede dnem tohoto rozhodnutí československými občany, kteří nebyli před tímto dnem pravomocně odsouzeni pro trestný čin. Článek IV. Ustanoveni článků I až III se vztahují na občany, kteří se přede dnem tohoto rozhodnutí dopustili trestného činu opuštění republiky podle paragrafu 109 odst. 1 a 2, jestliže se vrátili nebo se do 31. prosince 1973 vráti na území Československé socialistické republiky. # » Podle znění článku IV celá amnestie neznamená nic pro ty, kteří se nevrátí. Těm odpuštěno není. My věříme, že není co odpouštět, neboť přestupek nedovoleného přechodu hranic byl pouze reakcí na podmínky vytvořené v Československu komunistickou stranou, na ztrátu svobody národa, jeho nezávislosti, omezování osobní svobody jednotlivce, na komunistický nátlak, hrozbu věznění či dokonce ztráty života. JMENOVÁNI 4 BISKUPŮ A 1 KARDINÁLA VATIKÁNEM V ČESKOSLOVENSKU Papež Pavel IV. jmenoval koncem měsíce března 1973 čtyři nové biskupy, tři na Slovensku a jednoho na Moravě. V Trnavě byl jmenován tit. biskupem a apoštolským ad- ministátorem Dr. Julius Gabriš, v Nitře sídelním biskupem Dr. Jan Pasztora, v Báňské Bystřici biskupem Josef Ferenc, jenž byl duchovním správcem farnosti v Kláštore pod Znievom. Tit. b:skupem v Olomouci byl jmenován prof. Josef Vrána, který byl dosud předsedou sdružení Pacem in Terris — sdružení mírových kněží, kteří byli jmenováni komunistickým vedením a nikoliv Vatikánem. Při jmeno- (Dokončení ze str. 2) diktatuře zjevné nebo skryté a jeho odvaha bránit svobodu “třeba železem.” Protivila se mu prázdná hesla a neupřímnost, nepoctivost osobni i politická, zavrhoval politické chytračení, ať mělo oklamat odpůrce nebo vlastní lid, a stejně odmítal rozčileni jako politický program. Budeme si s Masarykem ošklivěti prospěchařství a zneužívání peněz, hospodářské síly nebo vybičovaných davových nálad k nabytí a udržení politické moci. A vyznávajíce tyto Masarykovy zásady, budeme podle nich posuzovat poměry a osobnosti všude. T. G. Masaryk je a zůstane naším věčným světlem. vání J. Vrány biskupem došlo pravděpodobně mezi Prahou a Vatikánem ke kompromisu, neboť tím, že papež Pavel VI vyhověl Praze a jmenoval prof Vránu biskupem, vymí- nil si, aby se prof. Vrána vzdal funkce v Pacem in Terris — sdruženi mirových kněží, na což prof. Vrána přistoupil. Vysvěcení biskupů se osobně zúčastnil papežský nuncius kardinál Agostino Caserolli, který byl nadšeně vítán věřícími v Nitře, kde v přeplněné katedrále vysvětil prvního biskupa. Při svěceni prof. J. Vrány do hodnosti biskupské snažili se komunisté v Olomouci vyhnout příliš velké publicitě těchto slavnostních obřadů a uzavřeli veškeré ulice, kde se obřad konal. Velkým překvapením bylo o týden později jmenováni sídelního biskupa Štefana Trochty z Litoměřic na kardinálský stolec. Biskup Trochta byl jmenován kardinálem tajně již v roce 1969, avšak pro dosud nevyřešené problémy mezi Vatikánem a Prahou jeho jmenování nebylo ihned oznámeno. Komunisté se ovšem netají svými úmysly postupně vyhladit církev, a to církev jakoukoliv. Ing. PhDr. J. Pinkava v dlouhém článku v Tribuně z 14. února t.r. rozebírá historii komunismu v zápase proti církvi, hlavně katolické, a říká, že náboženství ve vyspělém socialismu je nejvážnější překážkou ideového stmelování společnosti. Školy, celostátní instituce a sdělovací prostředky stát nepropůjčuje k náboženské propagandě. Přitom prý však je zaručena svoboda úsilí pomáhat věřícím zbavovat se vlivu kléru, e- mancipovat se od víry ve vymyšlené “hodnoty”. Právě to prý pomáhá věřícím zbavovat se “odcizení” a vrací jim lidskou důstojnost reálně a materialisticky smýšlejících bytostí. Socialistický stát vzal církvím hospodářskou a politickou sílu, dodává Pinkava, a sám organizuje světonázorovou výchovu. Různé výhody a ideologické pozice prý ještě nějakou dobu zůstávají a jen postupně zanikají. Komunistické straně v žádném případě není lhostejno, jaký postoj zaujímají její členové. Víra jako zvrácený výklad světa je neslučitelná s příslušností k straně. Komunistická strana organizuje atheistickou a světonázorovou výchovu členstva a každý komunista m.j. je také povinen ziskávat pro toto přesvědčeni jiné pracující občany. Boj s náboženstvím je součásti každého třídního boje, hospodářského, politického a ideologického. To vše se slibuje cirkvi i po veškerých snahách o dorozumění. EGYPŤANÉ BUDOU STAVĚT V ČSSR. Rozvoj hospodářských styků ČSSR a Egypta prý naráží často na malou rozmanitost zboží, které se může z Egypta dovážet, čímž prý vzniká někdy přebytek ve prospěch Československa, a tak Praha hledá jiné možnosti obchodních styků, neboť písek a velbloudy asi nepotřebuje za veškerý ten vojenský materiál a výzbroj, kterou Egyptu za posledních dvacet let dodala. Nyní přišli v Praze na to, že by egyptská stavební firma Arab Contractors Osman Ahmed Osman a spol., jedna z největších stavebních firem Středního Východu, mohla být užitečná ve snaze po vyrovnáni schodku. Na pozváni PZO Strojexportu přijeli představitelé této firmy do Prahy k rozhovorům. Jednalo se o tom, zda by firma byla schopna a ochotna podílet se na výstavbě čs. hotelů, rekreačních středisek, škol, nemocnic a správních budov v pražské a bratislavské oblasti. Firma prý byla hlavním kontraktorem při stavbě Asuán- ské přehrady, dále postavila budovu Národního shromážděni v Kahiře, ve spolupráci se Strojexportem postavili moderní most přes Nil mezi Káhirou a Gizou, loděnice Port Saidu atd. Firma má na 600 zkušených inženýrů a 16,000 stálých pracovníků a byla založena před 30 léty. Má dobrou tradici a její kapitál obnáší na 14 milionů egyptských liber — 1 libra je 17 paritních korun. Určitou roli prý může hrát chladné počasí, ale Egypťané doufají, že se dokáží přizpůsobit. ČESKOSLOVENSKO A MOŘE V r. 1959 byla v ČSSR vytvořena Zámořská dopravní společnost, která je dnes representována 11 loděmi o celkovém výtlaku 168,373 bruto registrovaných tun. Největší z nich je M/S Vítkovice — 41,207 tun, postavená ve Velké VESTNÍK • 3 [pageend3]Británii, M/S Praha — 31,847 tun postavená v Polsku, a M/S Košice — 26,974 tun postavená v Japonsku. Další jsou M/S Republika a M/S Brno 14, 000 tun, postavené v Polsku, M/S Kladno — 13,314 tun, postavená v Japonsku. M/S Blaník, Sitno, Radhošť a Kriváň o výtlaku 5.400 tun; poslední tři byly postaveny v polských loděnicích a jsou nejlépe vybaveny pro dopravu pasažérů. Nejmenší lodí je M/S Jiskra, postavená v Bulharsku, která operuje převážně v Černém moři. Největší lodí postavenou v Polsku v r. 1972 je nyní M/S Praha, 198 m dlouhá, 24 a půl metrů široká, s rychlostí 15.3 uzlů (1 uzel čili námořní míle je 1,852 m). Jejich úkolem je nákladní doprava mezi ČSSR a Kanadou. První plavbu vykonala v červnu 1972. Opomenuta byla zmínka o lodi Lidice, která uvázla za bleskové války mezi Egyptem a Izraelem v Suezském kanále a dosud tam trčí. VÝTRŽNOST V BUDAPEŠTI Dle zprávy Lidové demokracie, Praha, ze 16. března 1973, pokusilo se v Budapešti v den maďarského národního svátku 15. března několik set osob o nacionalistickou demonstraci. K události došlo, jak oznámila maďarská tisková kancelář, ve večerních hodinách ve středu města, po skončení vzpomínkových oslav, které prý proběhly v pořádku. Skupiny demonstrantů byly rozptýleny maďarskou policií. Při “obnovování pořádku’’ byla provedena kontrola totožnosti osob a 41 iniciátorů demonstrace bylo předvedeno na budapešťské policejní ředitelství. DR. SCHWARZENBERG ŠEDESÁTILETÝ Věřte nebo nevěřte, dr. Františku Schwarzenbergovi bylo 24. března šedesát let. Ale na milém odpoledni, které uspořádali na jeho počest přátelé v neděli 18. března v Peacock Room budovy ČSA v Ciceru, připomínal nový šedesátník spíš švarného myslivečka, který se právě žení. Tolik radosti, veselí, potlesku a gratulantů měl kolem sebe. Zasloužil si toho vrchovatě, neboť jak to řekl bývalý poslanec Torn, nerozhoduje věk, nýbrž práce, kterou ta léta byla vyplněna. Dr. Schwarzenberg je místopředsedou Čs. národní rady americké a předsedou jejího výboru pro zahraniční záležitosti, loni byl zvolen předsedou Československé společnosti věd a umění a velký sál naplnili členové spolků, v nichž dr. Schwarzenberg pracuje. Oslavu zahájil předseda oblastního výboru ČSNRA br. ing. Štefan Papánek, načež úřadující předseda ČSNRA dr. Mikuláš Ferjenčík vylíčil životni dráhu oslavencovu: Narodil se v Praze, kde na Karlově universitě dosáhl doktorátu práv, pak studoval na slavné vysoké škole politických nauk v Paříži, a sloužil v československé armádě. V době mnichovské krise František Schwarzenberg byl mezi těmi, kdo podnitili proslulé prohlášení, v němž se “staré rody” postavily na obranu republiky i národa. Bylo to v souladu s tím, co politický spolupracovník Palackého Karel Schwarzenberg, obránce českého státního práva a rovnoprávnosti českého jazyka řekl r. 1871 ve vídeňské říšské radě: “Chceme hájit práv těch, co naše síly stačí ať se stane cokoli, až do těch hrdel a statků.” V květnu 1945 František Schwarzenberg zúčastnil se činně pražského povstání a jako člen České národní rady sjednávání kapitulace německého vojska v Praze. Byl diplomatickým zástupcem Československé republiky u Vatikánu a po komunistickém puči v únoru 1948 se úřadu vzdal a odjel potom do Spojených států. Na Loyolově universitě v Chicagu je profesorem politických věd a pilně se účastní veškeré činnosti Čs. národní rady americké. Po krásném proslovu P. Vojtěcha Víta, OSB, blahopřál dr. Schwarzenbergovi br. Leopold Riedl za Klub Domov, dr. Jan Mička za Společnost pro vědy a umění — odbočku v Chicagu, a plukovník Oskar Pejša za Svaz čs. důstojníků v exilu, jenž mu odevzdal objemnou knihu o myslivosti v Československu. Oslavencovu věrnou vlasteneckou činnost za zlých dob německé okupace obšírně vylíčil býv. poslanec Čeněk Torn a pozdravil ho také za Radu svobodného Československa. Za sokolstvo a jménem předsedy Věrni zůstaneme, nemocného bratra Josefa Jakla, promluvil starosta Čs. so- kolstva v zahraničí dr. Antonín Hřebík, za Čs. ženskou národní radu v exilu, která společně s Klubem Domov obstarala bohaté občerstvení, blahopřála předsedkyně Milada Ferjenčiková a za sjednocené polské veterány přinesl pozdrav br. Jerzy Miklaszewski. Nakonec ještě br. Ferd. Kuessel, spolurodák oslavencův, odevzdal dr. Schwarzenbergovi obraz. Dr. Schwarzenberg pak nehledanými upřímnými slovy srdečně poděkoval spolkům a všem přítomným, vroucně promluvil o domově a o povinnostech exilu a s dojemnou prostotou ocenil, co pro něho v cizině znamenala rodina. Spočítal, řekl bychom s básníkem, ty drahé hlavy, z nichž scházela jen jedna, provdaná dcera, žijící v Evropě. Ale byla tu paní Amalie Schwarzenbergová, starší dcera Ludmila a nejmladší, ale největší ratolest, syn Jan, narozený už v Chicagu. Klidným, mírným přednesem vytvořil dr. Schwarzenberg v pozorném shromážděni zvláštní náladu přátelství a uvědomělé základní jednoty a ta zvlášť nápadně vynikla, když oslavenec odmítaje uznání za vykonanou práci řekl, že tím jenom splácí dluh za to, co jeho rodině dala země a národ, k němuž se vždycky a právem hrdě hlásil. Srdečný potlesk a další blahopřejné projevy přátel byly důkazem, jak účastníci pochopili smysl závěrečných slov oslavencových. ZPRÁVA Z PŘEDSEDNICTVA ČSNRA Měsíční schůze předsednictva se konala v úterý večer, dne 6. března, v úřadovně. Omluveni: br. Krákora a Cierný. Předsedal br. Mikuláš Ferjenčík. Br. taj. Chalupa po schválení zápisu přečetl důležité dopisy. Br. Kalkus předložil účty k schváleni. Jako vždy, mimio- grafovaná finanční zpráva byla předložena členům k posouzeni a schválení. Ses. Langová podala zprávu za úřadovnu. Nálepková akce se ukončuje. Čistý výtěžek plesu byl vyšší než loni, $1,796. Příštím podnikem Oblastního výboru ČSNRA je Československý den ve Wozniakově zahradě dne 17. června. Rada se mimoděk stala ústřednou všech dotazů zájemců o vystoupení zpěváka Karla Kryla z Evropy a vyjednávala s odbočkami a krajanskými organisacemi pořad jeho cesty. První koncert byl ve Washingtoně dne 17. března, v Chicagu bude 14. dubna, celkem jde o 6 nebo 7 vystoupení ve Spoj, státech a několik v Kanadě. Druhé memorandum Rady, tzv. Freedom, Peace and Security (Viz Věstnik, únorové čís. str. 4) bylo rozdáno přítomným členům předsednictva a rozesláno ve větším počtu na různé adresy: do Washingtonu ses. Faltusové a br. Haškovi, do New Yorku br. předsedovi Buškovi, do Evropy, atd. Je důležité, aby memorandum se dostalo do rukou senátorů a novinářů, na důležité americké úřady, tisku, atd. Br. Hřebíkoví bylo uloženo připravit s ostatními členy výboru pro stanovy (Rausch, Krákora, Vrázová) texty změn pro delegáty na mimořádný sjezd dne 5. května v Chicagu. Úřadovna rozešle texty a současně program mimo- sjezdového zasedání výkonného výboru Rady dne 6. května ve stanovené lhůtě, t.j. nejméně měsíc před zahájením. Ses. Vrázová referovala o odbočkách v St. Petersburgu a Los Angeles. DARY: Odbočka ČSNRA St. Petersburg, St. Petersburg, Fla...................................................$938.98 Mr. Adolph Whitney, Chino, Cal................................... 100.00 Mr. & Mrs. Stephen Papánek, Chicago, Ill............ . . 25.00 Mr. & Mrs. Fred Štěpánek, No. Miami, Fla............. 6.00 Mr. Miroslav Hejnal, Arlington, Va............................ 5.00 4 • VĚSTNÍK [pageend4]Z OBLASTÍ A ODBOČEK OBLASTNÍ VÝBOR NEW YORK Oblastní výbor Československé národní rady americké, společně se všemi československými demokratickými spolky v New Yorku, důstojně oslavil 123. výročí narozenin bojovníka za svobodu a demokracii, prvního presidenta Osvoboditele Československé republiky Tomáše G. Masaryka v neděli dne 11. března 1973 v T. J. Sokolovně, 420 východní 71. ulice v New Yorku. I přes nepříliš příznivé počasí zúčastnilo se této oslavy mnoho našich krajanů. Oslavu zahájil místopředseda Oblastního výboru Československé národní rady americké a předseda Československé Obce legionářské bratr Reverend Josef Šefl. V zahajovacím projevu srdečně uvítal všechny přítomné, zdůraznil význam vzpomínkové oslavy a vzdal poctu padlým legionářům a bojovníkům v obou světových válkách, rovněž všem umučeným za doby německé okupace ČSR v koncentračních táborech či nyní za komunistického režimu v Československu a sovětské nadvlády. Potom děti české školy vzdaly hold presidentu T. G. Masarykovi. Na klavíru doprovázel prof. Lebeda. Báseň recitoval Samuel Černek. Na programu se podíleli žáci Slovenské národní školy za vedení učitelek Miklasové a Havlíkové a žáci České národní školy za vedení učitelky B. Snížkové; na klavíru doprovázela učitelka A. Kopřivová. Slavnostní projev učinil br. Andrej Valušek. Ve své obšírné řeči vyzdvihl životní dílo T. G. Masaryka a jeho zásluhu o vybudování svobodného československého státu a navráceni svobody českému a slovenskému lidu, za úzké spolupráce Eduarda Beneše a Milana Štefánika. V závěru svého projevu vyzval br. Valušek všechny přítomné, a to bez rozdílu náboženského, národnostního anebo politického přesvědčení, k úzké spolupráci, neboť — jak uvedl — v jednotě je síla. Oslava byla početně navštívena a její program byl přítomnými vřele přijat. Jan Babinec, tajemník * * * TOMÁŠ G. MASARYK Krajanská Amerika vysoce oceňuje presidenta Masaryka a váži si jeho odkazu, pravil br. Valušek ve svém proslovu. I Amerika oceňuje Masaryka jako filosofa, státníka, učitele národů, velkého demokrata. Jeho význam a dílo vystihl známý americký spisovatel a historik John Gunther, který napsal o něm kapitolu ve své světoznámé knize “Inside Europe.” Gunther poznal Masaryka osobně a měl příležitost s ním diskutovat o jeho filosofii i o běžných světových událostech. Jevil se mu jako z nejučenějších mužů své doby, filosof a prorok historického formátu. Byl to největší žijící Čechoslovák, jehož život byl založen na víře v budoucí Československo a na hledání pravdy. Gunther hodnotí Masarykův vliv na presidenta Wilsona za první světové války a popisuje, jak se Masaryk připravil na setkání s americkým presidentem. Gunther konči svou kapitolu o Masarykovi. “Masaryk je starý, ale své dílo dokončil. Vybudoval národ. Nebude již dlouho živ. Žádný člověk naší doby však nezanechá po sobě větší odkaz, na věčnou paměť." Br. Valušek končil svůj projev výzvou: ", . . doba nie je tak prajná a zdá sa, že tak ako Tomáš Masaryk musel čakať do svojej sedemdesiatky, aby sa dožil uskutočnenia sa svojich snov, tak aj nás dnes čaká podobný osud. Však to neznamená, že máme nečinne čakať, že máme mlčať a snívať, že doba príde sama, kedy dobro prevládne nad zlom, kedy dnešný komunistický režim, ktorý dusí všetky zárodky a pokusy o voľnejší život, sám zmizne. Tiež nesmieme čakať na dobu, kedy medzinárodná situácia sa natoľko zmení, že všetky životaschopné národy dosiahnu tie výsostné práva, na ktoré sú oprávnené. Musíme robiť tak, ako to robil Masaryk, musíme pracovať upozorňovať svet, hlavne Ameriku no to, čo sa deje v ČeskoSlovensku, Musíme presviedčať tých o omyle, ktori dnes váhajú a ktorí kráčajú tak lákavou, ale chybnou cestou apíz- mentu a ktorí hľadajú snadné a lacné východiská z dnešnej svetovej tragédie, ktoré vyžadujú obetí a veľkých námah. A hlavne my, americkí krajania, musíme sa držať pohromade, musíme pestovať národnú jednotu, snažiť sa udržať všetko, čo sa dá.” * * * ODBOČKA ČSNRA NA LONG ISLAND, N.Y. Naše schůze spojují zábavné s užitečným. Minule jsme procestovali s bratrem Svobodou Skandinávské země — jako profesionální architekt všimne si věcí, které by méně zkušenému cestovateli ušly —- a přivezl obrázků takové množství, že nám připravil s pěkným výkladem dva zajímavé večery. Naše poslední schůze byla schůze volební. Celý výbor včetně předsedy br. prof. Buška zůstal nezměněn a jak věci vypadají má naději na doživotní činnost. Těší nás obliba a důvěra členů a rádi ty povinnosti, které jsou celkem malé, děláme. Více práce má náš tajemník br. Svoboda, který vyřizuje korespondenci a různé záležitosti, ochotně mu však vypomáhá br. dr. Lexa. Dle nové dohody členů budou se schůze naší odbočky konat každý druhý měsíc. Stojí jistě za zmínku, že je v naší odbočce mezi členy upřímný přátelský poměr a rádi se scházíme. I členové, kteří se odstěhují — kupř. ses. Moteziková, která přesídlila až do státu Alabama — přejí si zůstat našimi členy. Jen bychom si přáli, aby se mezi nás hlásilo vice těch mladých. Do ústředí bylo posláno $105.00 za členské příspěvky, není to mnoho, ale trochu to doplňují dary našich členů. Po schůzích také debatujeme o situaci ve světě, která není naší věci, tj. osvobození staré vlasti, příliš příznivá. I tu je třeba všímat si a dělat drobnou práci a lidem na vlivných místech, kteří se zajímají o osud Československa, dát vědět, že jsme jim za jejich zájem vděčni. Pisatel kupř. poděkoval senátoru Buckleymu za jeho projev ku čtyřleté okupaci Československa a byl překvapen, že senátor odpověděl osobním listem. Přáli bychom našim doma, aby se zbavili nenáviděných okupantů a věříme, že se tak stane — i když v přítomné době máme jenom viru, že v odvěkém zápase dobra se zlým vždycky nakonec pravda zvítězí! Frank Havlík $ * * ODBOČKA “28. ŘÍJNA” Presidenta Tomáše Masaryka a jeho syna bylo vzpomenuto v Chicagu dne 11. března v auditoriu školy_ Karel Havlíček v předměstí Berwynu. Odbočka “28. října” ČSNRA uspořádala akademii velmi zdařilou a důstojnou, a zavděčila se četným návštěvníkům vlasteneckým programem. Zvlášť zapůsobil “hold československé mládeže” vedený pi. Veisovou. Velký počet dětí v nádherných krojích, krásný jejich přednes a dobře připravený program, vše sklidilo uznání obecenstva. Jsme všichni povinni poděkovat ses. Veisové za její nadšeni a trpělivost, za vedení dětí ať již při stromečku na vánočním bazáru Čs. ženské národní rady, neb při veřejném vystoupení 28. října. Umělecká část programu byla též oceněna: Pí. Jiřina Tu- zarová, svým milým přednesem Dvořákovy písně “Když mě stará matka” a Smetanovy “Skřivánči písně” potěšila posluchače. Citlivě ji doprovázel prof. Josef Čech, tak jako dalšího pěvce, známého tenoristu Františka Červeného, který zapěl národní písně “Teče voda, teče” a “Ach synku, synku.” “Baladu z lodi Monterey” od Františka Klátila přednesl procítěně p. František Šimek. Věra Rokničová, známá svým krásným, jasným přednesem, ani tentokráte nezklamala. Recitovala od Pavla Javora “T.G.M.” a “Pravda vítězi.” Velkou zásluhu o uspořádání akademie, kromě vedoucích odbočky “28. října”, má br. Čeněk Torn, který na celé přípravě programu má největší podíl. Ve svém proslovu o VĚSTNÍK • 5 [pageend5]Masarykovi zvláště zdůrazňoval jeho mravnost a vzdělanost “Masaryk měl stále na paměti výchovu lidu a sice výchovu s tendencí vzestupnou, jit s lidem výš a výš, to je ke svobodě větší a větší, k demokracii lepší a lepši.” — Ke komunismu měl Masaryk kritický postoj, proto komunisté v Československu vyhlásili boj proti masarykismu a to již za jeho života, i po jeho smrti, před pučem v roce 1948, i po něm.Vyhlásili, že byl nepřítelem dělnictva a služebníkem kapitalismu. Byl vyhoštěn ze školních čítanek, jeho obrazy byly odstraněny ze škol, pomníky z náměstí měst. Dějepisci přepsali dějiny. Kolem Masaryka nastalo dlouhé mlčení. Cílem protimasarykovské propagandy bylo znevážit autoritu Masarykovu u národa a to jen proto, aby národ v Masarykovi ztratil svého duchovního vůdce.” “Ano, vůdce se nevolí, to komunisté vědí; vůdcem se člověk stává svými činy.” “Masaryk náleží dějinám, ale k dějinám živým. Masaryk je vůdcem národa doma i v exilu. Zůstal nám symbolem československé státnosti, autoritou zásad pravdy, svobody a demokracie. On povede domov i exil k oživení těch ideálů, ze kterých se zrodil samostatný a svobodný československý stát.” * * * ODBOČKA ČSNRA “DR. MILADA HORÁKOVÁ” Kulturní večer, který se konal u příležitosti pravidelné čtvrtletní schůze odbočky Čs. národní rady americké “Dr. Milada Horáková” v Chicagu ve čtvrtek 8. března 1973 v budově Mid America Federal v Ciceru, Ill., se setkal s mimořádným úspěchem. V pořadu schůze — po vysloveni soustrasti tajemnici odbočky sestře Ludmile Kosové k úmrtí její sestry Evženie Mariskové v Praze, k uctění jejíž památky sestra Kosová věnovala odbočce 15 dolarů, a po schválení zápisu z minulé schůze — byly podány zprávy o činnosti, které podali tajemnice ses. Ludmila Kosová, pokladní ses. Anna Hřebíková a předseda br. Dr. Antonín Hřebík. Srdečně byla přivítána nová členka odbočky ses. Ludmila Chlupáčková. Dodatkem k volbám činovníků na rok 1973 byla zvolena náhradnicí do Oblastního výboru ČSNRA v Chicagu ses. Marie Sázavská. Bratr předseda pak podal zprávu o činnosti Čs. nár. rady americké a jejího Oblastního výboru v Chicagu, o nejbliž- ších podnicích odboček a spolupracujících organisací a o chystaném sjezdu Čs. nár. rady americké, který se bude konat ve dnech 5. a 6. května 1973 v Chicagu. Zástupcem odbočky na tento sjezd byl zvolen br. Antonín Smunt a náhradnicí s. Ludmila Kosová. Předseda odbočky br. Dr. Antonín Hřebík je zástupcem na sjezdu jako člen předsednictva ČSNRA. Příští —■ již XVH. Čs. den Oblastního výboru ČSNRA v Chicagu bude se konat v neděli 17. června 1973 opět ve Wozniakově zahradě v Chicagu. Po skončení spolkového pořadu předseda br. Antonín Hřebík promluvil k 123. výročí narozenin presidenta Osvoboditele T. G. Masaryka a k 25. výročí tragické smrti jeho syna Jana, na něhož přednesl řadu svých osobních vzpomínek, které účastníci vyslechli s mimořádným zájmem. Po tomto vzpomínkovém projevu předseda Sdružení “Věrni zůstaneme” br. Josef Jakl promítal překrásné barevné světelné obrazy z cest manželů Jímá a Sylvy Konečných z Mokena, Ill., po americkém západě. Byly to velmi zajímavé obrazy z málo známých míst Spojených států a ú- častníci nevycházeli z údivu nad tím, jak bohatá je Amerika na přírodní krásy. Promítání světelných obrazů doprovázel výkladem předseda odbočky Dr. Antonín Hřebík. Třebaže pořad tohoto úspěšného kulturního večera byl opravdu bohatý, byl skončen v 9:15 hod. večer, takže účastníkům, kterých se dostavil mimořádně velký počet, zbývalo ještě dosti času na přátelský pohovor a na pohoštění, které ochotně se svými spolupracovnicemi připravila místopředsedkyně odbočky ses. Anna Rubínová. Ludmila Kosová, tajemnice ODBOČKA ZÁPADNÍ PŘEDMĚSTÍ konala svoji čtvrtletní schůzi 21. března. Schůzi zahájila místopředsedkyně ses. Svrčková uvítáním přítomných. Tajemnice ses. Langová přečetla zápis z poslední schůze; byl schválen jak čten. K jeho obsahu ses. Vrázová připomněla, že je nutno dotázat se ses. Svrčkové, zda přijímá volbu za místopředsedkyni odbočky pro rok 1973. Ses. Svrčková úřad přijala. Přistoupeno k volbě delegáta odbočky na sjezd ČSNRA. Zvolena ses. Langová, náhradnicí ses. Pavla Janečková. Ses. Pavla Janečková podala zprávu pokladní. Revisi knih provedl br. Pleva a shledal je v naprostém pořádku. Rozhodnuto věnovat ústředí u příležitosti sjezdu, který bude ve dnech 5. a 6. května finanční dar $100.00. Slova se ujala předsedkyně odbočky ses. Vrázová. Vzpomněla výročí narozenin presidenta T. G. Masaryka a také výročí tragické smrti jeho syna Jana. S uznáním referovala o odpoledni, které k výročí T.G.M. a Jana Masaryka uspořádala odbočka “28. říjen”. — V dalším promluvila o přípravách mimořádného sjezdu a vysvětlila, že důvodem k jeho svoláni je návrh na provedeni změny ve stanovách ČSNRA, tak aby odpovídaly předpisům pro podání žádosti o zproštění dárců od daní. Dalším bodem jejího projevu byla připravovaná konference o evropské bezpečnosti. Rada vydala k této príležitosti prohlášení stanovící požadavek neutralizace (viz únorové číslo Věstníku) a jeho text zaslala presidentu USA a mnoha senátorům a kongresní- kům Text prohlášení bude zaslán též ostatním etnickým skupinám — s tím, aby učinily podobnou akci ve prospěch toho, aby porobeným národům střední Evropy dostalo se svobody, práva na sebeurčeni a nezávislosti. Po projevu ses. Vrázové informovala tajemnice odbočky, že Oblastní výbor ČSNRA spolu s Klubem svobodné kultury uspořádá 14. dubna koncert Karla Kryla v Sokol Tábor Hall. Vyzvala přítomné, aby si přišli Karla Kryla poslechnout a pozvali i své přátele. Následovalo pohoštění, po němž manželé Ing. Harna a Dagmar Harnová promítli krásné diapositivy ze svých cest Amerikou a doprovodili je slovem. Úroveň jejich snímků je dokonalá, komentáře obou manželů ku snímkům byly velmi výstižné. Ses. Vrázová manž. Harnovým srdečně poděkovala a také sestrám, které přinesly domáci pečivo a postaraly se o pohoštění. * * * ODBOČKA WASHINGTON, D.C. Mladá exilová generace uspořádala ve Washingtonu, D.C. přátelskou besedu k poctě Josefů a Pepiček. Beseda se konala v sobotu 17. března v 8 hod. večer v Battery Park Club House v Bethesda. Na programu byla hudba ke zpěvu, tanci a poslechu, Josefské hrátky a Josefské rozjímání. Večer byl spojen s vystoupením Karla Kryla, které bylo diváky přijato velmi příznivě. Kryl se představil jako nadaný skladatel písní, zpěvák a kytarista. Obsahovou náplní mnoha jeho písní je jeho protikomunistické smýšlení. Některé písně jsou rázu lyrického. Bylo to Krylovo první vystoupení na půdě Spojených států a je potěšitelné, že měl u washingtonských diváků tak pěkný úspěch. * * * MAJÁLES 1973 VE WASHINGTONU Tradiční čs. ples MAJÁLES připravovaný na 14. dubna 1973 washingtonskou odbočkou Čs. národni rady americké, je representačni událostí celé krajanské větve, protože se koná v hlavním městě Spojených států, v proslulém hotelu Mayflower. — Ve funkcích čestného předsednictva, patronů a sponsorů nacházíme jména předních osobnosti — společenských i politických. Čestnou předsedkyní je Mrs. Jouet Shouse, známá mecenáška umění, čestnými předsedy jsou senátoři Roman L. Hruška a Richard B. Schweiker a poslanci Samuel S. Stratoon a Lionel Van Deerlin. Mezi patrony je mnoho dalších senátorů, poslanců a jiných o- sobnosti, m.j. starosta města Clevelandu Ralph J. Perk. — I Bílý dům je zastoupen dvěma jmény čs. původu: ředitel 6 • VĚSTNÍK [pageend6]rozpočtového úřadu presidenta Nixona Fred Málek, syn čs. rodičů z Chicaga, (přislíbil osobní účast) a osobní lékař presidentův brig. gen. Dr. Richard S. Tkach. — Dále jsou patrony známá americká i krajanská jména nejen ze Spoj, států a Kanady, ale i z Evropy, z Rakouska a Německa. Předsedkyní plesu je zasloužilá národní pracovnice a mnoholetá předsedkyně ČSNRA — Vlasta Vrázová. V čele plesových výborů stojí předsedkyně washingtonské odbočky ČSNRA — Anna Faltusová — MAJÁLES 1973 bude zahájen baletním provedením Chopinova Concerto No. 1. Balet nastudovaly žačky baletní školy Ireny Prochotské. Své vysoké umění předvede také klavírní virtuoska Jana Kašparová. Výtěžek dobročinného plesu Majáles je určen pro pomoc čs. uprchlíkům, jednak pro udrženi a rozšíření studia českého a slovenského jazyka na Americké universitě ve Washingtonu. — Protože se koná v hlavním městě Spoj, států, je Majáles událostí velkého významu pro celou naši krajanskou obec. Získal si dobrou pověst a je ke cti československému jménu: representuje nás všechny a čs. věci pomáhá nejsympatičtějším způsobem. Je čestnou naši povinnosti jej podpořit a těch, kdo mohou, se ho osobně účastnit. jk— KAREL KRYL V CHICAGU Čs. zpěvák a komponista Karel Kryl, který pro proti- sovětské zaměření své tvorby musil opustit Československo a jako čs. uprchlík žije nyní v Mnichově v záp. Německu, přijel v neděli do Chicaga. Oblastní výbor Čs. národní rady americké v Chicagu, spolu s Klubem svobodné kultury, uspořádá KONCERT KARLA KRYLA dne 14. dubna 1973 v 7:30 hod. večer v Sokol Tábor Hall (1602 Clarence, Berwyn. Ill.) — Vstupné jednotné $2.50, lístky jsou již v předprodeji v úřadovně Čs. národní rady, 2137 Šo. Lombard Ave., místnost 202, Cicero, IL 60650 (tel. 656-1117), u firmy F. Pancner, 6513 W. Cermák Rd., Berwyn, IL 60402, u firmy Mach Dept. Store, 3720 W. 26th Street, Chicago, a u firmy Rohel, 3505 W. 26th St., Chicago. Karel Kryl se narodil v dubnu 1944 v Kroměříži na Moravě ve staré rodině známých moravských grafiků a tiskařů. Z tiskárny, kterou rodina vlastnila, vyšlo mnoho vzácných bibliofilských tisků. Vystudoval keramickou školu v Bechyni, nuceně vystřídal četná zaměstnáni a svoji kariéru v Československu ukončil jako studující fakulty Akademie muzických uměni v Praze a zpěvák. Krylova popularita v Československu dostoupila vrcholu po příjezdu "bratrských” sovětských tanků v srpnu 1968, kdy vydal svoji první desku s případným názvem BRATŘÍČKU, ZAVÍREJ VRÁTKA a s tendenci protisovět- skou. V Mnichově studuje na tamní známé Akademii sochařství a dějiny umění. Kromě toho zpívá, skládá a komponuje. Je autorem 90 písní po stránce hudební i textové, řady básni a článků. V zahraničí vydal reprisu své první československé desky BRATŘÍČKU ZAVÍREJ VRÁTKA a další dvě dlouhohrající desky, MAŠKARY a RAKOVINA. V exilovém nakladatelství vyšla v roce 1972 jeho práce nazvaná KNÍŠKA KARLA KRYLA. Existencionální otázky exilu našly odraz v jeho dvouhodinovém recitálu CO JE VLAST. Věříme, že vystoupení Karla Kryla vzbudí zájem naši celé krajanské veřejnosti — obzvláště naší mladší generace, která do Chicaga imigrovala po srpnové okupaci Československa v r. 1968 — a která písně Karla Kryla zná ještě z domova. Zajistěte si včas vstupenky! « * « SOKOL HALL LOS ANGELES přijme SPRÁVCE BUDOVY. Výhodné podmínky. Uchazeči manželé, musí ovládat angličtinu, část, češtinu. Bližší informace, pište na: Amer. Czech Assn., 500 N. Western Ave., Los Angeles, CA. 90004. ODBOČKA ČSNRA PORTLAND, OREGON Naše výroční schůze se konala 27. ledna 1973. Po zahrání českosl. státní hymny byla schůze zahájena předsedkyní ses. Giny Vachalovou. Po úvodním slovu byl přečten zápis z minulé schůze a finanční zpráva za r. 1972 tajemnicí ses. Mary Martinovou. Zápis a finanční zpráva byly schváleny. Po tomto následovaly volby výboru. Dosavadní předsedkyně ses. Giny Vachalové se pro zaneprázdnění vzdala kandidatury. Z návrhu pro r. 1973 byli jednomyslně zvoleni sestry a bratři: předseda James Frank, místopředseda Joe Janac, tajemnice Mary Martinové, pokladní Maxine Raislová. Nový předseda br. James Frank poděkoval ses .Giny Vachalové za její čtyřletou predsedníckou práci a poté jí byly předány dary včetně velikého dortu. Za ta čtyři léta udělala velký kus práce, dané jejími pracovními možnostmi. Ať to bylo při vedení odbočky nebo zavedení pravidelných mikulášských nadílek pro děti a dospělé (vždy byla početná návštěva) nebo v neposlední řadě z vlastní iniciativy zavedené předáváni upomínkových dárků těm členům, kteří se v poslední době stali americkými státními příslušníky. A tak ještě jednou ses. Giny Vachalové děkujeme. Z akcí, které pořádala naše odbočka v měsíci únoru stojí za zmínku: Z úřadovny ČSNRA jsme si vypůjčili film “Seven days to remember” a promítali jsme jej jak pro naše členy, tak i pro veřejnost. Tajemnice ses. Mary Martinové zajistila kinosál Portlandské university. Film je dobře sestřihán z dokumentárních snímků a bezesporu si zaslouží co největšího promítání před americkou veřejností. Musí se stále a stále dostávat do podvědomí řadových občanů, co znamená “mírumilovnost” po komunistickú; a na ni nebo lépe proti ní být připraveni. Před tímto filmem nám promítač (Američan-student) promítl loutkový film “Ruka” od zesnulého českého umělce Jiřího Trnky. Tento film byl z universitního archivu. Dodnes nemohu pochopit, jak se tento film dostal přes cenzuru z Československa na Západ. Každá minuta filmu znamená určitý časový úsek komunistické diktatury. Tento film je šit nejen na československé poměry, ale na všechny země, kde již vládne komunismus nebo se je snaží uchvátit. V duchu jsem Jiřímu Trnkovi poděkoval, že se odvážil tento film udělat. A po stisňujících okamžicích musí přijít zákonitě něco veselejšího. Tím bylo pořádání taneční zábavy s jitrnicovým Chodem. Byl to vůbec první pokus v historii portlandské odbočky a dopadl skvěle. Na 250 lidí se přišlo pobavit při české muzice a zkusit, možná poprvé v životě, co to je ta jitrnice. Spokojenost všech byla povzbuzením pro uspořádáni dalšího podniku. Pochopitelně, že s tímto podnikem byla spojena namáhavá organisační práce. Všichni zainteresovaní se zhostili ú- kolu na výbornou. Je však přesto nutno zvlášť poděkovat předsedovi br. James Frankovi a jeho pravé ruce br. Joe Janacovi, na kterých to všechno viselo. A pochopitelně abychom nezapomněli na ženy, které zajišťovaly a vzorně se staraly o občerstvovací základnu. Jmenujeme ses. Frankovou, Janacovou, Raislovou, Šilerovou a Evu Duškovou. A tak přejeme novému výboru hodně vytrvalosti a zdaru pro r. 1973. Leopold Molik IN MEMORIAM: K uctěni památky člena odbočky ČSNRA a velkého národního pracovníka, generála Josefa P. Ereta, věnuje odbočka ČSNRA Washington, D.C..........................................................$20.00 K uctění památky zesnulé členky washingtonské odbočky ČSNRA, sestry Anny Skrýbové, věnují Dr. & Mrs. Jaroslav Němec, Washington, D.C............................................................. 10.00 K uctění památky dobrého vlastence a přítele Antonína Dáni z Hot Springs, Arkansas, věnuje Mr. Anton Benesh, Ithaka, Mich................. 5.00 VÉSTNÍK • 7 [pageend7]CSA střeží Vaši budoucnost Jestliže jste členem bratrské a sesterské podpůrné Jednoty CSA, jste kryt tím nejlepším životním pojištěním jaké může pouze bratrská jednota poskytnouti. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje CSA ve většině států Unie a jest připraveno podati vám veškeré informace týkající se vašeho životního pojištění a vypracovat! vám individuální plány, které vám zaručí nejvyšší možnou ochranu pro vaši budoucnost. CSA má 200 RÁDO ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě CSA opravňuje vás k řadě výhod, jaké opět pouze bratrská jednota může poskytnouti. Kdo Jednotu CSA doporučuje? Více než 118 let služby desetitisícům spokojených členů. CSA nikdy nezklame, neboť jest vybudována na základech stmelených z poctivosti a zodpovědnosti. CSA chrání vaši budoucnost. Staňte se jejími členy, doporučte ji svým přátelům a známým. Č.S.A. * 2138 S. 61 st Court, Cicero, III. 60650 PRO ZDRAVÍ a k r ás u ZDRAVI-TAMIN kapsle na krev a sílu, zásoba na 5 týdnů ................................................................. $3.98 Na deset týdnů jen ................................................ 6.98 LAGUNA—5ti VITAMINOVÝ krém krášlící i hojivý, nemastný, k použití na den, ideálni pod pudr a make-up ............................................................. 3.50 LAGUNA—REGENERAČNÍ krém k oživení a k zušlechtění vrásčité pleti, jemně mastný, výživný, k použití na noc .................................................. 3.50 LAGUNA—TEKUTÝ krém z olejů čtyř léčivých bylin s A-vitaminem (a pach těla zahánějícím chlorofylem) na ruce i tělo po koupeli a po práci—8 oz.................................................................... 3.00 VŠECHNY TŘI JEN ................................................. $9.00 EUROPEAN DRUGS Břetislav a Anna Jelínkovi P.O. Bo 927 Laguna Beach, California 92652 VESTNÍK CZECHOSLOVAK NATIONAL COUNCIL OF AMERICA 2137 So. Lombard Ave. — Room 202 Cicero, Illinois 60650 Second Class Postage Paid at Chicago, Illinois Zaslali jste již předplatné $2.00 na rok 1973? [pageend8]