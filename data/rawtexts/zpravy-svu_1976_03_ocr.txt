ZPRÁVY SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC. SVU Ročník XVIII Květen/Červen 1976 Číslo 3 DO 3. STOLETÍ Američané jsou relativně mladý národ: na atlantickém pobřeží Ameriky hledali nepočetní průkopníci nový domov teprve počátkem 17. století, ale od té doby překročily Atlantik desítky milionů přistěhovalců, kteří rozšířili všechna zřízení vznikající civilizace napříč kontinentem až k Pacifiku. To byl počátek neuvěřitelně rychlého rozvoje, který posléze učinil ze Spojených států nejbohatší a nejmocnější stát světa. Soud dějin ukazuje, že nástup Ameriky k světovému vůdcovství je jednou z nejdůležitějších událostí moderní historie lidstva. Vznik americké společnosti ovlivnily - na rozdíl od společnosti starších států - dvě základní skutečnosti: 1. Spojené státy osídlovali lidé, kteří přišli z jiných různým etnickým a kultur- z nich přišla do Ameriky najde bezpečnost před pro- větší příležitost k vlastní- skému a individuálnímu mohly ekonomicky rychle hojnost úrodné půdy a pří— podnikavým, odvážným a obyvatelům dosáhnout obe- částí světa a patřili tudíž k ním celkům; drtivá většina dobrovolně a v naději, že následováním, a že bude mít mu ekonomickému, společen- rozvoji. 2- Spojené státy se rozvíjet také proto, že mají rodních zdrojů, jež umožnily především tvrdě pracujícím cně nejvyšší životní úrovně. Američané jsou od samého počátku své národní existence činní a podnikaví lidé, kteří měli důvěru ve vlastní sílu, kteří se útlaku nepodrobili, ale bránili, a kteří se nikdy nesmířili s jakýmkoliv omezením vlastní svobody. Tyto vlastnosti spolu s individualistickým a optimistickým duchem Američanů maj í důležitou úlohu i vtom, že americký ústavní systém chrání práva jednotlivce plněji a účinněji, než kdekoliv jinde na světě, a přispívá k dosažení sociální a politické rovnosti. [pageend1]Smysl pro hodnotu lidského života, obsažený v americkém ústavním systému, je základním pilířem civilizace a kultury, vytvářené cílevědomě po dvě staletí. Bez něj by v americké společnosti nedošlo k vytváření ani dalších hodnot - vědy, umění, kultury. Bez úcty k životu by civilizace a kultura nebyly tak jedinečným projevem lidské energie, inteligence a idealismu. Americká společnost má ovšem i své chyby a nedostatky. Amerika není jen světadíl. Je také podílník světa: až téměř do konce minulého století mohla žít Amerika v poměrné odloučenosti od ostatního světa; poměrné proto, že Amerika nikdy nežila v naprosté izolaci, i když získala nezávislost na Velké Bitanii? oba oceány- a zvláště Atlantik - byly pro ni spíše prostředkem, než překážkou ke styku. Přes společné kulturní dědictví s Evropou a přes určitý vliv hospodářského a kulturního vývoje jinde ve světě se však po mnoho generací rozvoj Spojených států uskutečňoval převážně vnitřními,vlastními silami. Ale technická revoluce ve 20. století zmenšila svět natolik a učinila všechny jeho části vzájemně na sobě závislými, že i bezpečnost Spojených států závisí dnes na tom, jak budou plnit své mezinárodní povinnosti. Je to jistě těžký úkol, jemuž Američané - upínající se vždy k budoucnosti - dostojí, nezpronevěří-li se své krásné minulosti. My Češi a Slováci, kteří si připomínáme historické poslání amerického národa právě ve dnech 200. výročí americké Nezávislosti, vzpomínáme i všech našich předků, kteří k rozvoji Spojených států přispívali, af na poli hospodářském, vědeckém, uměleckém či politickém a veřejném. Historie zaznamenává čtyři vlny českých a slovenských emigrantů, kteří od 17- století až po tyto dny přicházejí do Ameriky, aby se konstruktivně zapojili do jejího života. Vzpomínáme statisíců drobných a namnoze již zapomenutých lidí českého a slovenského původu, kteří osidlovali americký Středozápad, oblasti Velkých planin a Texas, právě tak jako průmyslová města Pennsylvanie, Ohia, New Jersey, New Yorku a Illinois. Všichni pracovali tvrdě a všichni přispěli k hospodářskému rozkvětu své nové vlasti. Etnická skupina Čechů a Slováků v Americe se však může pochlubit také významným přínosem, kterým její příslušníci přispěli Řídí redakční rada; 206” Park Road, N.W., Washington, D.C., 20010 Zprávy SVU (SVU News) - Date of issue: June 1976 Issued bimonthly. Volume 18 No. 3. Publisher: Czechoslovak Society of Arts and Sciences in America, Inc. Office of publication: 2067 Park Road, N .W., Washington, D.C., 20010. Tel: (202)387-8580 - Annual subscription price: free to members: $5 00 to non-members. 2nd class postage paid at Washington, D.C. 2 [pageend2]Americe na poli kulturním a veřejném. I když přísluší povolaným odborníkům, aby zhodnotili tento kulturní přínos, a i když z nedostatku informací jistě opomeneme řadu našich významných osobností v Americe, nemůžeme nezmínit se alespoň o některých: Nejvýraznější osobností naší první emigrační vlny byl patrně Augustin Heřman, který jako první zmapoval státy Virginii a Maryland roku 1670, a jejími svéráznými příslušníky byli jistě i odchovanci Jana Husa a J. A. Komenského - Moravští bratři - kteří položili v Pennsylvánii a v Severní Karolině základy amerického hudebního života. Velkou osobností druhé poloviny L8. století byl nesporně také Slovák, major Ján Ladislav Polerecký, který bojoval s legií francouzských dobrovolníků na Washingtonově straně proti Britům. V novější době historie zaznamenává, že ekonomicky Spojeným státům přispěl zakladatel kalifornského vinařství Francis Korbel, jehož vinice z roku 1866 u Sonomy ještě prosperují; na poli veřejném a politickém se uznávají zásluhy demokratického poslance za stát Illinois Adolfa Sabatha, který jako první navrhl starobní důchodové zabezpečení ve Spojených státech, a nezapomínají se ani zásluhy chicagského starosty Antona Čermáka, jenž mimo jiné zachránil také život presidentu F. D. Rooseveltovi. K americkému školství kromě vzpomenutých již Moravských bratrů přispěli také illinoiští benediktini, kteří založili Kolej sv. Prokopa, jedinou českou vysokou školu v USA. Na poli techniky nelze opomenout přínos dvou slovenských emigrantů - kněze Jozefa Murgaše - vynálezce v oboru bezdrátového radiového přenosu, jehož ve Wilkes-Barre navštívil dokonce i Marconi, a Baniče - vynálezce padáku. Americká věda hodnotí také vysoce přínos, jímž její úroveň zvýšili na příklad: „velký patriarcha americké antropologie“ Aleš Hrdlička, který založil antropologické odd. při Smithsonian Institution a shromáždil v něm neocenitelné sbírky; manželé-lékaři Gerta a Carl Coriovi, narození a vychovaní v Praze a odměnění r. 1947 Nobelovou cenou za biochemický výzkum v oboru metabolismu cukru; F.G. Nový, chicagský lékař a průzkumník v oboru bakteriologie, mikrobiologie a v laboratorní technice, Joseph Goldberg, narozený na Slovensku, který při výzkumu epidemických nemocí zjistil příčiny pellagry a stanovil pro ni preventivní léčebnou methodu; Francis Dvornik, byzantolog světové pověsti, který se zasloužil o vysokou úroveň Harvardovy university v tomto oboru; a konečně i Václav Hlavatý, první předseda SVU, Einsteinův spolupracovník, který matematicky vyřešil novou Einsteinovu theorii „jednotné relativity“, což označil list New York Herald Tribune za jeden z 10 největších vědeckých výsledků století. ř 3 [pageend3]Naši lidé přispěli také k rozkvětu umění v Americe: Antonín Filip Heindrich, skladatel a dirigent, který poprvé uvedl Beethovenovy symfonie v Americe roku 1817; dirigent Bohumír Kryl, který měl za 56 let 17 tis. koncertů ve Spojených státech, a jehož i Edison natáěel na zvukové válečky; Max Maretzek, zakladatel americké operní společnosti, který seznamoval Ameriku s Donizettim, Verdim, Meyerbeerem,Berliozem a Lisztem;Alfons Mucha, malíř a jeden z nejslavnějších ilustrátorů a plakátových návrhářů své doby; Antonín Dvořák, který složil v Americe osm velkých skladeb; Rudolf Friml, jenž kromě slavných operet vytvořil předpoklady pro přemostění mezi evropskou operetou a americkým muzikálem; Ema Destinová a Jarmila Novotná - jež byly dlouholetými členkami new-yorské Metropolitní opery; skladatelé Ernst Křenek a Bohuslav Marfinů a v neposlední řadě také Rudolf Firkušný, Rafael Kubelik, K.B. Jirák a Karel Husa, odměněný nedávno Pulitzerovou cenou v oboru hudební komposice. Na významný přínos naší etnické skupiny Spojeným státům upozornil podnětně již na konferenci SVU loňského roku v Los Angeles předseda Společnosti Dr. Miroslav Rechcígl a na popud Společnosti pro vědy a umění připravila knihovna amerického Kongresu menší, ale velmi informativní výstavku o podílu, kterým Češi a Slováci přispěli k budování Spojených států. I to je v roce velkých oslav americké Nezávislosti důkazem uznání. Jaromír Zástěra HISTORICKÁ SEKCE SVU V Americe se mezi odborníky v oboru československé historie už po několik let hovořilo o organisaci, která by je všechny shromáždila k vzájemné pomoci, výměně informací, názorů a koordinaci práce v některých akcích společného zájmu. Z iniciativy prof. Josefa Andrleho z university Severní Karoliny došlo k neformální schůzce historiků, kteří se zúčastnili 7. sjezdu SVU v New Yorku 17. listopadu 1974- Schůzce předsedal prof. Victor S. Mamatey z University of Georgia a zúčastnili se jí také odstupující předseda SVU Dr. František Schwarzenberg, jeho nástupce Dr. Miloslav Rechcígl a generální tajemník SVU Dr. Jan Lexa. Na návrh prof. Anderleho se toto shromáždění usneslo utvořit zmíněnou organisaci jako autonomní sekci SVU a zvolilo prozatímní výbor, který měl připravit stanovy a kandidátku stálého výboru. Prof. Mamatey byl zvolen předsedou tohoto výboru, prof. Radomír Luža z Tulane University místopředsedou, prof. Stanley B. Kimball ze Southern Illinois University tajemníkem, a dalšími členy výboru se stali prof. Stanley B. Winters z New Jersey Institute of Technology a prof. Věra Lásková z Regis College. 4 [pageend4]Práce výboru na uloženém úkolu začala v lednu 1975, ale nebyla dokončena před skončením jarního semestru, kdy někteří členové výboru odjeli do Evropy. Brzy po zahájení nového školního roku pozval prof. Kimball členy organisace, kteří se zúčastnili sjezdu Americké společnosti pro rozvoj slovanských studií v Atlantě, Georgia, v říjnu 1975. Na schůzce by! přijat návrh prof. Mamateye na nové stanovy, doplněný prof. Kimballem, a sestavena kandidátka stálého výboru. Oba návrhy byly pak písemně předloženy prof. Kimballem ostatním členům organisace, kteří je schválili před vánocemi téhož roku. Předsednictvo SVU přijalo potom organisaci formálně jako sekci SVU. Nová sekce se nazývá Československá historická konference, Czechoslovak History Conference. Jejím účelem je sledovat společný zájem členů o dějiny Československa (včetně dějin všech zemí a národností, ač doma či v zahraničí), podporovat rozvoj jejich vědeckého studia, zastupovat tyto snahy ve styku s jinými organisacemi podobného rázu a úzce s nimi spolupracovat. Členy historické sekce SVU mohou být všichni lidé, kteří se zabývají vědeckým výzkumem československých dějin. Novým předsedou organisace je prof. Gordon Skilling z Torontské university, místopředsedou zůstává prof. Luža a tajemníkem prof. Kimball? prof. Anderle byl zvolen redaktorem bule- tinu The Czechoslovak History Newsletter, a dalšími členy výboru jsou prof. Lásková, prof. William Wright z University of Minnesota a prof. Bruce Garver z Yale University. Československá historická konference se poprvé představí v srpnu tohoto roku na 8- sjezdu SVU ve Washingtonu, pro který připravila 7 panelů, jež se budou zabývat středověkými dějinami Čech, dějinami ranného středověku, politickým a kulturním vývojem na přelomu 19. a 20- století, poměrem Československa k výmarskému Německu a diplomatickými dějinami Československa v letech 1918- 1968- Vyvrcholením tohoto programu bude Mezinárodní symposium o Františku Palackém, uspořádané z iniciativy prof. Josefa Žáčka ze Státní new-yorské university v Albany u příležitosti 100. výročí Palackého smrti. Zájemcům o členství dodá podrobnější informace prof. Stanley B. Kimball, Department of History, Southern Illinois University, Edwardsville, Illinois, 62025- Oznamte včas změnu adresy 5 [pageend5]na kterou zve srdečně všechny členy SVU v Evropě a všechny přátelé SVU, kteří se o toto téma zajímají. Členové a přátelé ze zámoří, kteří budou v době konference v Evropě, budou rovněž vítání. Program konference je zvolen tak, že ke každému z jednotlivých témat přednesou odborníci z oborů historie, filosofie, sociologie a kultury krátké úvodní referáty, na než bude bezprostředně navazo:- vat djskuse účastníků. Účast na konferenci není vázaná na členství v SVU. Konference je otevřena všem tolerantním a demokraticky smýšlejícím Čechům a Slovákům žijícím v exilu. Účastníci konference dostanou při registraci stručné shrnutí thesí jednotlivých přednášek, aby si mohli promyslit své případné diskusní příspěvky. 0 podrobnosti a přihlášku napište co nejdříve: Dr.Zorka Černá, Brunngasse 8, 3011 Bern, Switzerland. PROGRAM evropské konference švýcarské skupiny SVU 1976: Pátek, 17. září: odp. registrace účastníků, večer: seznamovací „cocktail party“, večeře, zahájení konference - Dr. Mojmír Vaněk; „Hodnoty a hodnocení v naší historiografii“-Dr. M. Hauner, Londýn. Sobota, 18- září: dop. „Filosofie českých a slovenských dějin“ - Prof. Dr. J. Krejčí, Lancaster, U.K., Prof. Dr. K. Skalický, Řím; oběd; „Křestanství, demokracie, marxismus: k aktualitě Masarykova odkazu“ - Prof. Dr. J. M. Lochman, Basilej? „Český a slovenský nacionalismus v rámci evropského vývoje“ - Dr. K. Hrubý, Basilej, Prof. Dr. M. S. Durica, Padova-, večer: slavnostní večeře;„Filosofie české kultury“ - Prof. Dr. M. Vaněk, Ženeva. Neděle, 19. září: dop. „Postavení Československa v duchovní struktuře Evropy“- red. Pavel Tigrid, Paříž; odp. ukončení konference a oběd; odp. Valné shromáždění švýcarské skupiny SVU. 6 na téma Filosofie českých a slovenských dějin EVROPSKOU KONFERENCI Švýcarská skupina SPOLEČNOSTI PRO VĚDY A UMĚNĚ pořádá k uctění svého zesnulého předsedy Dr. Th. h. c. PŘEMYSLA PITTRA ve dnech 17- - 19. září 1976 v hotelu Europe v INTERLAKEN [pageend6]MÍSTNÍ A OBLASTNÍ SKUPINY Clevelandská skupina SVU uspořádala 21. května valnou hromadu, na níž byli po zprávách o činnosti za uplynulé období zvoleni tito funkcionáři: předsedou ing. Fred Bašti, místopředsedy prof. Jan Opplt a ing. Stanislav Maršík, pokladníkem Mudr. Fr. Zajíček, jednateli Dáša Posedělová a Jan Miňo, dopisovatelem prof. dr. Felix Mikula, členy výboru Jana Hynčíková a Přemek Kocián. Činnost odbočky spočívá v pořádání přednáškových a debatních večerů, recitálů a exkursí a u příležitosti tradičního plesu, pořádaného 25 krajanskými organizacemi, odbočka vydává hodnotné publikace, v nichž seznamuje místní veřejnost s kulturním a vědeckým přínosem našich přistěhovalců Spojeným státům a lidstvu vůbec. V rámci valné hromady byl promítán Trnkův film Ruka a Kramešův film Curriculum vitae, jež přítomné velmi zaujaly. Mistr Karel Paukert upozornil rovněž na koncerty s díly českých skladatelů v clevelandském Muzeumof Arts. Odbočka SVU v Montrealu se podílela na řadě specifických a naléhavých úkolů provinční správy, a to činností některých svých členů, kteří působili na místní veřejné mínění při utváření norem vědecké a osvětové činnosti. Rozsáhlá reorganizace školství a značná účast etnických skupin v kulturně-politickém životě provincie Quebec byly podnětem některým členům montreálské odbočky SVU, že vypracovali memoranda pro provinční ministerstva školství, kultury, imigrace a některé vrcholné vědecké a osvětové instituce a seznámili je se školským systémem ČSR v období 1918 - 38, s čs. systémem „menšinových škol“, s organizací inspektorátů veřejné osvětové služby, s činností Masarykova lidovýchovného ústavu a Osvěty venkova a pod. Zmíněná ministerstva, vysoké školy, vědecké ústavy a kulturní organizace tyto připomínky přijaly s mimořádnou pozorností a zvou zástupce odbočky SVU na shromáždění svých představitelů, aby vyjádřili k místní specifické problematice svá stanoviska. Montreálská odbočka SVU byla rovněž iniciátorkou osvětové činnosti početné místní krajanské skupiny. Jako v předcházejících letech, pořádala pravidelné cykly odborných přednášek, tzv. kulturní čtvrtky a podílela se na kulturní činnosti Československého národního sdružení v Kanadě. 7 [pageend7]Místní skupina v Los Angeles: v pravidelné březnové měsíční schůzi přednášel člen SVU Dr. Jaroslav Mráček, profesor hudby na státní universitě vSanDiegu, o pramenech rorátních zpěvů v Cechách Tyto zpěvy jsou důležitou částí dějin kostelní hudby české, a dr. Mráček pobyl před krátkou dobou v Cechách, aby na místě historické prameny studoval. Výsledek jeho studií zaujal přítomné obsahem a podáním autorovým, jehož spolupráce s SVU jest vždy po zásluze oceňována. V dubnové měsíční schůzi výbor místní skupiny uvedl členům a hostům Joe Rocka, žijícího v Los Angeles, který patří k původní generaci v době němého filmu. Rock předvedl zajímavé původní ukázky z oné slavné hollywoodské doby, a zejména svůj film o výbuchu sopky Krakatoa v roce 1932, který byl prvním dokumentárním filmem, poctěný Oscarem. Účelem přednášky p. Rocka bylo přispět k osvěžení paměti událostí, jež tvoří část uplynulých dějinných 200 let. V květnu přednášel místopředseda místní skupiny Frank Marlow v rámci 2001etých oslav o ústavě Spojených Států s hlediska srovnání základních ideí s ústavou prvé Československé republiky. F. Marlow dovedl vytýěit zajímavou srovnávací základnu pro toto aktuální thema a pro uhájení demokratických zásad v současné společnosti. Skupina se rovněž aktivně zúčstnila výstavy, uspořádané městem Los Angeles v rámci letošních oslav. Československá exposice, jako jedna ze 60 etnických skupin, byla uspořádána krajanskými organisa- cemi v Los Angeles a těšila se všeobecnému zájmu. Washingtonská skupina SVU konala svou valnou hromadu 23- dubna. Po zprávách tajemníka, pokladníka a revisorů účtů, přijatých s jednomyslným souhlasem, následovala zpráva předsedy, která zvlášť" potěšila sdělením, že náborový výbor získal dalších 8 členů. Následovaly volby předsednictva na nové období: všichni členové předsednictva si ponechali funkce na další rok - jen po odstoupivším zasloužilém jednateli Dr. Lajdovi byl zvolen tajemníkem Bohumil Jaroš. Pak následovala přednáška Dr. Zdenky Horákové: O starém a novém Egyptě. Dr. Horáková podala báječný portrét egyptské kultury a doplňovala a oživovala poutavý výklad početnými diapositivy, které promítal její manžel Dr. Václav Horák. Přednáška zpřítomnilá sociální, duchovní i politický život starých Egypťanů průběhem několika tisíciletí a osvětlila jak rozvoj egyptské architektury zrcadlí každou změnu v náboženské víře a, jak čas od času vzrůstala a zas upadala 8 [pageend8]moc faraónů, kteří si stavěli velkolepé hrobky a chrámy, které dodnes patří k velkým divům světa. Jako tradiční závěr funkčního období byl 22. května pořádán „Bicentenial“ banket ve velkém jídelním sále university Georgetown. V čele předsednického stolu vedle řečníka večera, prof. Victora Mamateye, seděl předseda Emil Royco, jeho chof a ostatní členové předsednictva. Prof. Mamatey osvětlil, jak slovenští a čeští emigranti ve Spojených Státech připravovali obětavě as nadšením osamostatnění naší vlasti z pout Rakousko-Uherské monarchie. Prof. Mamatey, narozen ze slovenských rodičů v Americe, zůstal věren svému slovenskému původu a dokonce ztrávil několik let na Komenského universitě v Bratislavě. Jeho akademická dráha je bohatá četnými publikacemi, které vesměs mají úzký vztah k dějinám Československa. Jeho přednáška, zvláště v závěru, byla provšechny povzbuzením, aby pomáhali křísit wilsonovský idealismus a mravní zanícení našich rodáků v Americe z oné doby. i POZVÁNKA NA VALNÉ SHROMÁŽDĚNÉ SVU 1976. Svolávám tímto, podle čl. 10(1) stanov SVU, valné shromáždění SVU na čtvrtek, dne 12. srpna 1976 v 8 hodin ráno na Georgetown University, Washington, D.C. do budovy Edmund A. Walsh (Hall of Nations) na 1221 - 36th St., N. W. Podle č. 10(2) valné shromáždění je způsobilé k usnášení, je-li přítomno alespoň 100 členů, nesejde-li se v ustanovené hodině dostatečný počet členů k hlasování způsobilých, koná se valné shromáždění s týmž programem o hodinu později za jakéhokoliv počtu členů. Písemné návrhy členů pro VS musí dojít předsednictvu nejpozději tři týdny přede dnem konání VS, t.j. do 22. července, avšak návrhy rezolucí a návrhy na změny stanov musí být podány písemně k rukám předsednictva nejpozději šest týdnů přede dnem konání VS, t.j. do 1. července 1976. Program: Zprávy funkcionářů a složek SVU, t.j. členů předsednictva, výboru, sekcí a komisí, místních a oblastních skupin, debata o nich a jejich schvalování. Zpráva revisorů účtů a absolutorium odstupujícím činovníkům. Zpráva komise skrutátorů o výsledku písemných voleb. Převzetí řízení valného shromáždění nově zvoleným předsedou. Volné návrhy. Dr. Miloslav Rechcígl předseda SVU 9 [pageend9]ČLENOVÉ SVU Mudr. Josef Winn, absolvent lékařské fakulty Karlovy university, profesor-emeritus na New York Medical College a člen amerických lékařských a psychiatrických sdružení, působí nyní jako poradce v oboru duševní hygieny na new-yorském Státním zdravotním úřadě. V Československu je Winn znám spíše pod literárním pseudonymem ALCANTARA, jímž podepisoval své humoristické příspěvky v Tribuně, Českém slově, Lidových novinách a j. Je druhem Jiřího Voskovce a Jana Wericha a byl spoluzakladatelem Trnu a Dobrého dne. Nedávno téměř již jako pětasedmdesátník vydal literární studii o českém básníku 90- let Karlu Hlaváčkovi. Rudolf Sturm zúčastnil se v lednu symposia „Ethnic Literatures Since 1776: The Many Voices of America“, jež se konalo na Texas Tech University. Jeho referát měl název; Czech Literature in America. Přednáěky sympózia vyjdou v nejbližší době tiskem na jmenované universitě. American Professors for Peace in the Middle East, organizace čítající přes 20 tisíc členů na 600 vysokých školách v USA, zvolila prof. Sturma zástupcem pokladníka a členem předsednictva. Karel Nešvera zpracoval pro západoněmecký rozhlas humoristický román Jiřího Hochmana Jelenní Brod, který vyšel česky v nakladatelství INDEX v Kolíně nad Rýnem. Inscenaci v hessenském rozhlase ve Frankfurtu/M režíroval Bohdan Denk (dříve Brno). Ke koprodukci se připojil i vysílač Svobodný Berlín a o hru mají zájem i další evropské stanice. Josef Kučera, zakladatel a redaktor věstníku čs. krajanské obce ve Washingtoně, se v srpnu dožívá 80 let. Až do roku 1948 působil jako novinář- v Praze. V exilu, nejdříve v Paříži a pak ve Washingtoně, se zasloužil zejména o zvýšení obsahové a grafické úrovně hektografovaného exulantského a krajanského tisku. Dr. Jaroslav Drábek,právník, žurnalista a znalec české ethnické historie v USA, se dožil v květnu ve Washingtoně 75 let. Napsal různé povídky, divadelní hry a pozoruhodné reportáže o amerických Češích. Přičinil se také o lepší poznání historie americké církve Moravských bratří. Dr. Jiří Krupička, profesor geologie na University of Alberta v kanadském Edmontonu, publikoval v minulých letech jako spoluautor dvě odborné studie a loni vydal dvě samostatné studie „Granulite Facies Rocks on N.E. Devon Island, Arctic Archipelago“ a „Early Precambrian Rocks of Granitic Composition“. Jeho specializací jsou nejstarší horniny a mobilní pásma zemské kury.Dr. Krupička právě ukončil půlroční návštěvu v Africe, kde se věnoval terénnímu a petrografickému průzkumu největšího prekambrického mobilního pásma (Mozambique Mobile Belt) v Mozambiku, Tanzanii, Keně, Sudanu a jihovýchodním Egyptě. 10 [pageend10]Dr. Jan Lexa, profesor na New York University a gen. tajemník SVU, se zúčastnil konference šesti předních amerických universit. Konference „Search for Freedom: East European Nations of 1976“ se konala v dubnu v Syrakusách ve státě New York na tamní Le Moyne College. Námětem Lexovy přednášky byl ústavní vývoj v Československu od Druhé světové války. Jaroslav Kováříček, pracovník Státního australského rozhlasu a televize, začal před 6 lety jako zvukový technik, ale je nyní hlasatelem a režisérem nové stereofonní FM stanice. V rámci hudebních pořadů uvedl v Austrálii téměř neznámé staré české Mistry a prosazuje také málo známou hudbu Leoše Janáčka a Bohuslava Martinů. Připravuje rovněž pořad o J.A.Komenském a rád by zařadil i hudbu žijících zahraničních skladatelů (Karla Husy, Jana Nováka, Petra Kotíka a j.), ale nemá jejich nahrávky. Jar. Kováříček má zájem o spolupráci, výměnu pořadů a zkušeností s kolegy v zahraničních sdělovacích prostředcích. Zájemci mohou psát na: J. Kováříček c/o ABC-FM Radio, G.P.O. Box 2451, Adelaide S.A. Australia 5001- Prof. Zdeněk Rutar byl v květnu vyznamenán vysokoškolskou kolejí St. Francis College v New Yorku, jež mu udělila medajli Pax et Bonum za dlouholetou významnou vychovatelskou činnost. Fakulta cizích jazyků v této souvislosti zhodnotila Rutara jako učence, učitele, překladatele, polyglota a básníka a připomněla jeho studie v oboru středověké evropské literatury, jeho germanistické práce i dílo na poli bohemistiky. Prof. Rutar identifikoval a ze staročeštiny přeložil první Rukopisný fragment ze 14- století, jenž do své bibliografie zahrnulo roku 1969 i Národní muzeum v Praze. Jan Zach, člen fakulty umění na oregonské státní universitě a jeden z nejvýznamějších sochařů na americkém Severozápadě, měl nedávno šestitýdenní výstavku v hlavní úřadovně a slavnostní hale guvernéra Strauba v budově státní sněmovny representantů. Oregon- ský guvernér uspořádal u této příležitosti recepci na Záchovu počest. Kromě fotografií velkých Zachových prací byla vystavena také dvě menší jeho díla ze dřeva a jedno rozměrnější (3m) z nerezavějící ocele. Před časem zorganizoval Zach za účasti umělců z latinsko-amerických zemí Mezinárodní sochařské symposium v hlavním oregonském městě Eugene. '' ľ. V. Hora z Frankfurtu nad Mohanem upozorňuje na krajanskou dokumentační iniciativu ve Frankfurtu, která od poloviny roku 1976 zajistí všem zájemcům o východoevropskou problematiku výstřižky z vybraných západoněmeckých, švýcarských a rakouských novin (event, i překlady). Dotazy a přání na adresu: FK, Postfach 70 0254,D-6000 Frankfurt/M. 70, West Germany. I pro Vaše americké přátele. 11 [pageend11]Paul E. de Detrich vydal v Londýne 134 stranovú publikáciu Documents relating to Beucha-Hauch-Polko and their Descendants, 1230 - 1480 A.D. , týkajúcu sa archívu jednoho z najstarších ešte dnes žijúcich rodov českého pôvodu, ktorý sa presťahoval na Slovensko /Liptov/ z Čiech začiatkom 13. storočia. Je v nej 139 stredovekých dokumentov, ktoré boli doposiaľ roztratené po mnohých publikáciách z ktorých niektoré datujú do 18. storočia. Publikácia má 16 strán príloh, kde sa tiež nachádza osem reprodukcií originálov z 13. a 14. storočia. Medzi nimi je aj dokument datovaný 1283, ktorý prepisuje a potvrdzuje dokument y r. 1230 /donácia kráľa Ondreja II. Beuchovi, Hauchovi a Polkovi/. Tento druhý patrí medzi najstaršie písomné pamiatky ČSSR a je tiež jednou z najstarších listín/v prepise/dodnes žijúcich rodín českého pôvodu. Publikácia obsahuje tiež slovenskú časť -'Chotár Uhorskej Vsi v XIII. a XIV. storočí /9 strán/. Táto práca, spolu s Dr. A. Húščavovou prácou - Archív zemian- ského rodu z Okoličného, Bratislava 1943 je najväčšou prácou tohoto druhu týkajúcou sa slovenského prostredia. Dr. Vladimír M. Palic, špecialista pre obor vládných publikácii v Kongresnej knižnici vo Washingtone, ktorý bol úradnikom tejto knižnice od roku 195 6, sostavil obsiáhlu publikáciu Government Publications; a Guide to Bibliographic Tools. Publikácia /441 str./, vydaná Kongresnou knižnicou, prostredníctvom U.S. Government Printing Office, podáva v troch častiach prehľad bibliografií vládnych publikácií, katalógov a iných bibliografických pomôcok pre Spojené štáty, medzinárodné vládne organizácie a temer všetky cudzie štáty. Taktiež koncom mája 1976 vyšla jeho daľšia publikácia, vydaná Kongresnou knižnicou prostredníctvom U.S. Government Printing Office vo Washingtone, pod titulom Government Organization Manuals; a Bibliography. Kniha obsahuje prehľad publikácií o organizácii vlád všetkých štátov sveta. Básník Pavel Javor Dr. Jiří Škvor vydal jako mladý básník šest sbírek básní již doma; jako exulant pokračoval sbírkami Pozdrav domů, Chudá sklizeň Daleký hlas, Nad plamenem píseň, Hořké verše, Nedosněno-nedomi- lováno a Země křižovaná- Mnoho z jubilantových básní bylo odměněno literárními cenami a přeloženo. Roku 1967 vydal zajímavý román Kus života těžkého, v němž dokumentárně a životopisně skloubil léta protektorátní s exulantskými. A od roku 1970 řídí čtvrtletník SVU Proměny. Javorová lyrika je spontánní. Je v ní tradice, vůně pole a české krajiny. Je v ní zpěvnost. Některé básně, uveřejněné nedávno v poslední autorově sbírce Chléb podaný hostu, jsou klenoty české lyriky. 12 [pageend12]Dr. Škvor oplývá energií, pílí, podnětností a všestrannými kulturními zájmy. Také však skromností. Kromě zaměstnání v mezinárodní rozhlasové sekci CBC vyučoval 12 let slavistiku na Universitě de Montréal, kde získal r. 1960 druhý doktorát obsáhlou thesí Vliv světové války na českou literaturu. Je členem předsednictva SVU a Csl. národního sdružení v Kanadě. Píše a přednáší o literatuře, recenzuje knižní novinky, přesvědčuje prací. Jeho zbraní je pero a jazyk. Jako básníkovi a člověku mu děkujeme za všechno, co vykonal a přejeme mu další úspěchy a zdraví. MV LUCERNA V NEW YORKU Krajanské divadlo J. Snížka oslavilo 20 let „Lucernou“ A. Jiráska. Nastudovat tuto hru a zvládnout technicky na malé ochotnické scéně je těžký úkol, který splnila B. Helclová virtuo- sně. Výprava pí Mládkové zcela odpovídala kouzlu hry a originelní scénická hudba, volená J. Sabatem, doplnila atmosféru. Herecké výkony byly nadprůměrné: Klásková B. Helclové-Snížkové, Klásek V- Kalou- še. V- Korec v roli učitele Zajíčka, Hanička V. Křenkové, kněžna M. Kociánové a mlynář L. Nováka, Zcela originelní v maskách byli vodníci: Jára Kohout a R. Horák. Nový zjev souboru, J. Hypl je hereckým přínosem. Zdařilý byl výkon J.F.Matějoviče v roli vrchního, jako muzikant Zima L. Herce, tak i postava babičky N. Horákové a komorné, V. Bočkové a G. Lemové. Umělecké vedení B. Helclové bylo opět vynikající. Oslava 20ti let Krajanského divadla, důstojná událost k památce zakladatele J. Snížka, byla doplněna vřelým proslovem dr. Lexy. CENU EGONA HOSTOVSKÉHO za nejlepší prozaické dílo českého nebo slovenského autora v exilu vydané v roce 1975 udělila porota ve složení A. J. Liehm, Josef Škvorecký a Jiří Voskovec in memoriam VRATISLAVU BLAŽKOVI za knihu MARIÁŠ V REYKJAVIKU vydanou nakladatelstvím Sixty Eight Publishers v Torontu. Cena se uděluje každoročně, z nadace zřízené paní Reginou Hostovskou. Byla založena v roce 1974, kdy ji jako první dostal Jaroslav Vejvoda za knihu Plující andělé, plující ryby. 13 [pageend13]IN MEMORIAM Skupina SVU v Los Angeles utrpěla v květnu t.r. smutnou ztrátu předčasným odchodem dr. Jiřího Munka. Dr. Munk, promovaný lékař na pražské Karlově universitě, byl členem skupiny od jejího založení, a účastnil se plně její činnosti. Vedle své lékařské prakse byl oblíbeným lékařem v místních krajanských kruzích a věnoval se činně výzkumu a boji proti rakovině. Jeho předčasného úmrtí želí Široký okruh jeho přátel, a skupina SVU tlumočí touto cestou svoji účast jeho rodině. ZÁZNAMY Československo-kanadský kulturní klub v kanadském městě Windsoru připravil ve spolupráci s divadelní fakultou St.Claire College scénické provedení klasické hry Karla Čapka R.U.R. Od 10. - 19. června se R.U.R. hrálo devětkrát v rámci místního kulturního festivalu etnických skupin CARROUSEL OF THE NATIONS ' 76- Dvě představení budou 4- července na Mezinárodním festivalu svobody. V červnu se R.U.R. hrálo také dvakrát v městě Waterloo. A mezi 15. - 17. červencem se bude Čapkova hra provozovat v rámci každoročního Kanadského národního festivalu etnických kultur ve Winnipegu v provincii Mani- toba, kde bude representovat Etnické divadelní sdružení provincie Ontario. Hru režíruje George Martínek a v postavě Heleny vystupuje Barbara Hockey- ová. SVU přispěje k letošnímu jubileu Františka Palackého (26- května uplynulo 100 let od jeho smrti) zvláštním sympoziem na^svém srpnovém sjezdu ve Washingtonu. Organizuje je prof. Jos. F. Žáček z university státu New York v Albany a má přislíbeno 25 přednášek odborníků z Československa, Rakouska, Velké Britanie, Japonska a USA. Autoři studií z Československa pošlou své příspfevky bohužel jen písemně. . 3. června uplynulo 52 let od smrti existencialistického spisovatele FRANZE KAFKY, který se narodil v Praze r. 1883- V den výročí Kafkovy smrti odhalil americký charge d'affaires Jack Perry plaketu v budově amerického velvyslanectví v Praze, připomínající skutečnost, že někdejší schonburnský palác - a dnešní americké velvyslanectví - je místem, kde Kafka žil několik měsíců v roce 1917- 14 [pageend14]William M. Doležal, vedoucí redaktor měsíčníku D. A. Sokola v New Yorku „Besídka sokolská“ zemřel 15- dubna ve věku 50 let. * . Zahraničně politický výbor americké poslanecké sněmovny projednával v dubnu otázku tzv. Sonnenfeldtovy doktriny, pokud jde o americkou politiku ve střední a východní Evropě. Výpověd H.Sonnen- feldta, osobního poradce ministra Kissingera a různé články, uveřejněné v této souvislosti, vydal nyní zmíněný výbor ve formě brožury. Tu lze objednat za 88 centů na adrese: Superintendent of Documents, US Government Printing Office, Washington, D.C. 20402, USA. Brožura, která jistě bude zajímat naše profesory politických věd a jiné zájemce o americkou zahraniční politiku, má název: United States National Security Policy Vis-a-Vis Eastern Europe (The „Sonnenfeldt Doctrine“). * Slovanské oddělení Knihovny kongresu USA ve Washingtoně otevřelo v souvislosti se srpnovým sjezdem SVU zvláštní jubilejní výstavu s názvem „Příspěvky českých a slovenských přistěhovalců koloniální Americe a Spojeným státům. Na výstavě jsou exponáty od mapy Marylandu a Virginie, kterou pořídil Augustin Heřman, až po knihy a jiná díla současné doby. Výstava je přístupná po celé- prázdniny a žádný návštěvník Washingtonu by ji neměl vynechat. ♦ Dr. Robert Lamberk, nynější dopisovatel listu „Neue Zurcher Zeitung“ ve Spojených národech v New Yorku, se narodil v Liberci a mluví česky i slovensky. Doktorát má z Karlovy university. * Americký židovský výbor pořídil za finančního přispění Americké nadace pro společenské vědy Knihovnu orální historie židovských obětí nacistických koncentračních táborů. Jsou to zvukové záznamy osobních vyprávění 250 lidí z 62 amerických měst. Hodnocení záznamů provedla profesorka žurnalistiky na Newyorské universitě Helen Epsteinová, jejíž rodiče se narodili v Československu a jako oběti nacismu prožili Osvěčim. Přepis osobních záznamů zahrnuje 250 tisíc psaných stran. V USA žije asi 60 tisíc přistěhovalců, kteří byli v Evropě obě tmi nacistického pronásledování židů. ♦ Anna M. Faltusová se zúčastnila v polovině května v zastoupení Čs. Národní rady americké konference Bílého domu a otázkách vzdělání ve vztahu k americkým ethnickým skupinám. Na konferenci přečetl svou vědeckou studii na totéž thema profesor university Johna Carrolla, Michael S. Papp, který je předsedou Amerického sdružení pro ethnická studia (National Ethnic Studies Assembly). Profesor Papp je podkarpatoruského původu a mluví plynně česky. Bílý dům má nyní oddělení pro ethnické otázky, které vede americký Ukrajinec Myron B- Kuropas z Chicaga. Toto oddělení připravuje další celoamerické studijní konference na různé ethnické náměty. 15 [pageend15]ADRESY S VI i: předseda: Dr. M. Rechcígl, 170! Mark Lane, Rockville, Md. 20852 gen. tajemník: Dr. John Lexa, 47-16 Austel Place, Long Island City, N.Y 11101 pokladník: Dr. F. Meissner, 8123 Still Spring Court, Bethesda, Md. 20034 přednášky 8. sjezdu: Dr. Alexej Bořkovec, 12013 Kent Mill Rd..Silver Spring, Md. 20902 organizace 8. sjezdu: arch. Emil Royco, 6612 Tulip Hill Terrace, Washington, D.C. 20016 Zprávy: 2067 Park Road N.W Washington, D.C., 20010 Proměny: 3523 Oxford Ave. Montreal, P.Q. H4A, 2X9, C anada Č. S. A. (ČESKOSLOVENSKÉ SPOLKY V AMERICE) tlavíci letošního roku I 22 let své činnosti jako nej star i i bratrská a 'ester ská podpůrná jednota v U.S.A., nabiti vám jedno t nej- lepších a ne j spolehlivě jšich iir volních pojištěni pro jednotlivce i celé rodiny. č-' S. A. P.O. Box 249 Berwyn Illinois 60402 Telephone 795-5800 Area Code 312 SVIJ News 2067 Park Road, N.W. Washington, D.C. 20010 Return postage guaranteed Second class postage paid at Washington, D.C [pageend16]