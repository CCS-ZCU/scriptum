český zahraniční časopis (pro Čechy a Slováky nejen v zahraničí) 8 POLYGON ______ komentáře ■ názory ■ informace Západ ročník 10 číslo 8 11.12.1993 reporter [pageend1]POLYGON reportér západ Český zahraniční časopis / Zeitschrift in tschechischer Sprache VYDAVATEL / HERAUSGEBER: POLYGON-VERLAG, CH-8048 Zürich-Altstetten, Postfach 1737 Vychází 8x ročně / Erscheint 8x im Jahr REDAKCE VE ŠVÝCARSKU: Jaroslav LAMBERT (tel. +41-1-372 0930); Jiří LOEWY (tel. +49-202- 720454); Rudolf STRÖBINGER (tel. +49-4931-7525); Milena WAHLE- NOVÁ (tel. +41-1-272 1560). ADRESA: POLYGON, CH-8048 Zürich-Altstetten, Postfach 1737 REDAKCE V KANADĚ: Miloš ŠUCH MA (tel. +1-613-824 7439, fax +1-613 - 834 8757) ADRESA: POLYGON (Západ), Box 9021 Terminal P. O., Ottawa, Ont., Canada K1G 3T8 STÄLÍ DOPISOVATELÉ A SPOLUPRACOVNÍCI: Jan BENEŠ (USA) • Jaroslav BOHANES (ČR) • Vladimír CÍCHA (Kanada) • Milan CIMBUREK (Švýcarsko) • Petr HRUBÝ (Austrálie) • Milan HULÍK (ČR) • Adolf F. J. KARLOVSKÝ (Švýcarsko) • Marie KAZDOVÁ (ČR) • Josef KOLÁČEK (Vatikán) • Helena KOSKOVÁ (Švédsko) • Jan KRISTOFORI (Norsko/Švýcarsko) • Karel KRYL (Německo) • Tomáš KRYSTLÍK (Německo) • Radek KUČERA (Holandsko) • Robert F. LAMBERG (Argentina) • Zdeněk F. LEINER (Francie) • Antonín MĚŠŤAN (Německo) • Dušan NOVÁK (ČR) • J. V. PAVLÍK (Dánsko) • Pavlína PILCOVÁ (Austrálie)» Vlastimil RADKOVICKÝ(Německo)» Ota RAMBOUSEK (USA) • Jindňch STIKAROVSKÝ (ČR) • Pavel STILLER (Německo) • Michaela SWINKELS-NOVÁKOVÁ (Belgie) • Vladimír VALENTA (Kanada) • Otakar ZOUFALÝ (Německo) • Alexej ŽÁK (Švýcarsko) VYDAVATELSTVÍ A ADMINISTRACE: Ludvik FRIEDE (tel. +41-1-432 1768, fax +41-1-433 0620) ADRESA: POLYGON, Postfach 1737, CH-8048 Zürich-Altstetten (Zásilky „EXPRES“ a balíky: Zwischenbächen 145, CH-8048 Zürich) ZASTOUPENÍ REDAKCE I ADMINISTRACE PRO ČESKÉ ZEMĚ A SLOVENSKO: Arnošt a Eliška WAGNEROVI, Teyschlova 11,635 00 BRNO-BYSTRC ZASTOUPENÍ V AUSTRÁLII: Mrs Marcela CECH, 65 Kiama Av., Yeppoon 4703 QLD (tel. 079-397 624) ROČNÍ PŘEDPLATNÉ: SFr. 49.00 norm, poštou, US$34.00 letecky TISK / DRUCK: Milan CIMBUREK, Badenerstr.698, 8048 Zürich, tel.+41-1-431 6878 Přetisk článků a kreseb je dovolen pouze s poznámkou: „Převzato z časopisu POLYGON, Curych“ Obsah článků nemusí vyjadřovat názor všech členů redakce a stálých spolupracovníků. DOSAVADNÍ ODBĚR časopisu končí až po jeho písemné nebo telefonické výpovědi. Jestliže další předplatné není obnoveno v termínu, předpokládáme, že bude vyrovnáno dodatečně. BANKOVNÍ SPOJENÍ: Poštovní šekový úřad: Postcheckamt Zürich, Polygon-Verlag, č. konta 80-60451-5. Banka: Credit Suisse Zürich, č. konta 4860-637650-01 Polygon-Verlag. V Německu: Volksbank Waldshut, BLZ 684 922 00, č. konta 2175380 Polygon-Verlag. Ve Švédsku: Postgirot Sverige, č. k.78792-9 R. Linka - Reportér. V Kanadě: The Bank of Nova Scotia, Orleans Gardens, Gloucester, Ontario K1C 7E2, č.účtu 47929 (Polygon Západ) OBSAH čísla 8/93 Titulní stránka: Kresba Jana KRISTOFORIHO 1 Vladimír VALENTA: Pohledy na domov i na svět 4 Jaroslav BOHANES: Život v našich republikách 7 Dušan NOVÁK: Ekonomika České republiky 8 Tomáš KRYSTLÍK: O druhořadé politické garnituře... 10 Vlastimil RADKOVICKÝ: „Moudrost velkých“ 11 Ota RAMBOUSEK: Dárek pro pana presidenta 12 Milan HULÍK: Marasmus našich zákonodárců 16 Jiří LOEWY: Myslel jsem, že je tam kanec (glosář) 18 Jiří ŘÍHA: Kdo jste pánové - kdo jste, pane? 20 Adolf F.J.KARLOVSKÝ: Runciman, Mnichov a česká šlechta 22 Jindřich STIKAROVSKÝ: Země česká, domov můj! (VI) 24 Pavel STILLER: Úsměvy českého filmu 25 Ivan HLOBIL: 20 let Galerie Krause 26 Josef KOLÁČEK: Kdyby jen pomluva ... 27 Eliška WAGNEROVÁ: Právo na odpor 28 Jan BENEŠ: Jak vzniká nesnáz (fejeton) 29 Jaroslav TEPLÝ: „Česká otázka“ 30 Vladimír DAVYDOVSKI: Dobří lidé ještě žijí 31 Jiří SUCHÝ: Jonáš ve Švýcarsku 32 DOPISY ČTENÁŘŮ Průvodní kresby: Jan KRISTOFORI Číslo 1/94 vyjde v polovině února 1994. Redakční uzávěrka 31. ledna 1994. Náš časopis má své čtenáře ve všech koutech naší planety Na seznámení se s ním rádi zašleme jeden exemplář zdarma na ukázku. Pro čtenáře v Čechách, na Moravě a na Slovensku přetiskuje některé články z Polygonu časopis „Český dialog" (K lipám 24,190 00 PRAHA 9), originál našeho časopisu však můžete svým přátelům v ČR a SR předplatit za cca 55% normální výše předplatného. Uděláte jim radost. Objednávky adresujte buď: POLYGON, Postfach 1737, CH-8048 Zürich 48 nebo POLYGON (Západ), Box 9021 Terminal P.O., OTTAWA, Ont., K1G 3T8, CANADA [pageend2]POHLEDY NA DOMOV I NA SVĚT VLADIMÍR VALENTA SVATÝ VÁCLAV NEBO T.G.M.? Měli bychom být vděčni panu doktoru Sládkovi, vůdci kraválistické „Republikánské“ strany, že si zadal Václavské náměstí na letošní 28. říjen jako si reservujeme hospodský stůl, když chceme slavit narozeniny. Pan doktor totiž tak donutil pražský establišment, aby se rozhoupal k tomu, zda má vůbec ten slavný den Československé republiky slavit. Tento den není v ústavě a snad měl parlament strach, že Mečiar bude Čechům účtovat navíc pár miliard - k těm dvaceti čtyřem miliardám za československou vlajku, jestliže si ten 28. říjen zatrhneme v kalendáři červeně. Navíc z toho chtěli těžit i ti, jimž českoslovenství leží v žaludku, a chtěli by spojit oslavu českého státu s posvícenskou svatováclavskou husou s knedlíkem a se zelím. Teprve ten Sládek všechny probudil a pak se hledala cesta, jak se vyhnout ostudě. Pan Klaus to chtěl řešit „diskrétně“ a položil s presidentem a předsedou parlamentu věnec k sv. Václavu už den předtím, zatímco president, který v sobě nezapřel svou disidentskou krev, zašel k Václavově soše ještě jednou 28. října ráno. Nalezl tam spoustu Pražanů, kteří byli stejného názoru, že se Sládkovi Václavské náměstí ten den nechat nesmí. Je to všechno, co zbylo z 28. října? Ne. 28. říjen je stále živý, není to mrtvá pompa, ale je to stále bojovný den: jednou proti Habsburkům, kteří zločinné prolili krev milionů lidí v prvé světové válce, jindy proti nacistům, kteří zahubili krásnou demokratickou republiku, jejíž 75. výročí vzniku jsme letos slavili, pak proti bolševikům, kteří utloukali naši mládež klacky i marxleninskými blbinami, a dnes je to proti demagogům, kteří zneužívají současné mravní i duchovní krise způsobené čtyřicetiletou nadvládou výše zmíněných. Svatý Václav je nepochybně symbolem české státnosti a události, které se u „koně“ odehrály v posledních dvaceti pěti létech, opravňují, ba stanoví povinnost, aby politici a státníci zde kladli svoje věnce. Ovšem zůstává otázkou, zda lze měnit symboly státu tak snadno a rychle zvláště tehdy, když zapomínáme na ty předchozí. V tom směru mě udivuje, s jakou lehkostí je ignorována československá minulost, k níž se přitom hlásí i nová česká ústava. V nechutné diskusi o tom, kdo si pronajal Václavské náměstí, které bylo nejen dějištěm tragických a hrdinských událostí, ale také místem nacistických vojenských přehlídek i bolševického triumfu v únoru 1948, zůstal pominut např. hrob Neznámého vojína, kterého ovšem už dávno odvezli ze Staroměstské radnice (vědělo se o něm jedině to, že byl ruským legionářem) do Památníku osvobození na Vítkově vrchu. Také to, že ani president Havel nepoložil květiny na hrob Presidenta Osvoboditele T. G. Masaryka v Lánech, nebo aspoň, jestliže se tak stalo, že o tom nebyla vydána úřední zpráva, je zarážející. Jaký má smysl stavět sv. Václava proti Masarykovi? Jako příznačný projev neúcty zaznamenávám i tristní stav Památníku osvobození, kde pod Žižkovou sochou se dosud nalézá bolševiky předělaný státní znak s hvězdou a plameny, a nutno se zmínit o hlavních portálových dveřích, jejichž z poloviny komunisty předělané plastiky stále lživě interpretují naše dějiny. Kdysi dávno první hradní ceremoniář Guth-Jarkovský napsal knihu o slušném chování a vnesl jasno do otázek, kdy se může jíst rukou a kdy vidličkou a nikdy ne nožem. Dnes bychom ho potřebovali, aby vnesl jasno, co kdy a kde slavit. Kam je možno klást věnce a kam se položit květiny musí, pokud státníci chtějí být představiteli všech svých občanů. Jsou to projevy a zvyky, které bývaly samozřejmé jako ten nůž a vidlička. ZJEDNODUŠOVÁNÍ Když jsme spolu hovořili před vaším odletem do Francie, plánoval jste setkání se spisovatelem Kunderou, který odešel do exilu. Jaký je váš vztah k exilu vůbec? Vím, že nedávné prohlášení předsedy zahraničního výboru Jiřího Payneho vzbudilo velkou nevoli. Jak už to bývá, Jiří Payne pronesl daleko obšírnější a vnitřně strukturovaný projev, ze kterého se vytrhly jedna dvě větičky a pak z toho vznikla zauzlenina, která málem ohrožuje vnitropolitickou stabilitu této země. Sesuňme to z tohoto piedestálu a posaďme to do normální roviny. Není co měnit na našem celkovém postoji a myslím, že fundamentalismus a extré- mismus v jakémkoliv směru je naprosto mylný. Říci, že všichni emigranti za posledních 50 let byli největší hrdinové protikomunistického odboje, je lež a nikdo mne nedonúti, abych tuto větu řekl. Říci, že všichni tam odešli za svými krátkodobými zájmy, lepším autem a lepší vilkou a že bylo úplně jedno, jaký je tady politický režim, je lež druhá. Myslím, že není třeba v tuto chvíli udělat něco jiného, než odmítnout tato dvě falešná zjednodušení a uvědomit si, že svět je jako vždycky mnohem složitější. Premiér Václav Klaus pro LN: „Vpostoji k exilu jsme proti zjednodušením“ (Lidové noviny, 6.11.1993 - interview Tomáše Smrčka) Mám minimální výhrady k tomu, jakým způsobem se ODS snaží provést přechod k tržnímu hospodářství. Ale mám značné výhrady k tomu, jak se ODS staví k čistým a špinavým penězům, k bývalým komunistům v ODS a v pravicové vládě a jak se staví k exilu. E. Dejmek, nový předseda KAN, (Lidové noviny, 2.11.1993) S potěšením lze konstatovat, že hospodářský vzestup neustává a v tom jsou všichni zajedno s premiérem Klausem, na němž jinak jeho kritici nalézají tolik záporných stránek. I exil v poslední době s trpkostí opět konstatoval, že premiér Klaus nepatří k jeho přátelům. Bylo by zajímavé vědět, co by říkal tomu, kdybych obrátil jeho slova do jeho řad a říkal třeba o vedení ODS nebo o vládě, že „říci, že všichni členové vlády a vedení ODS jsou čestní a neúplatní, je lež a nikdo mne nedonúti, abych tuto větu řekl. Říci, že všichni jsou nestydové, kteří chtějí jen zbohatnout a že je jim úplně jedno, jaké jsou to peníze, hlavníje, když jdou do jejich kapsy, je lež druhá.“ Byl by spokojen s takovým historickým zhodnocením v mnoha směrech záslužné práce jeho strany a vlády? Troufám si také tvrdit, že v řadách exilu jsou největší hrdinové protikomunistického odboje, pokud ještě žijí, donedávna měli na krku tresty smrti, pro jejichž zrušení pan premiér Klaus nehnul ani prstem. Někteří z nich se dodnes neodvažují navštívit starou vlast, i když se hlásí do NATO. Konečně česká vláda neudělala dost ani pro očištění památky komunisty popravených, kteří k těm největším hrdinům nesporně patří. Je zajímavé, že premiéru Klausovi nejde z pusy slovo exil. Tak jako snad nikdy nevešlo na stránky Rudého práva. To používalo slov „zrádná emigrace“ a dodnes tento plátek, třebaže je stále vydáván, se za to nemusel omluvit. Zdá POLYGON 8/93 1 [pageend3]se mi, že premiér Klaus stejně jako ten chudák Payne s touto, do jejich mysli zasetou propagandou stále zápasí. Bohužel nejsou sami. Obyvatelstvo infikované touto propagandou je statisticky stále ve většině a pro politiky je velmi lákavé přilichotit se k jeho vkusu. Dalo by se nad tím vším jen mávnout rukou, ale je to všechno děláno na náš, exilový účet. Proto bych rád uvedl na pravou míru ještě jednu nehoráznost: doktor fysikálních věd Payne vyjádřil názor, který si nelze jinak vykládat než jako mravní pohrdání. Nešli jsme do zaostalých zemí v Africe a v Asii, abychom tam šířili osvětu a vzdělání, ale šli jsme na západní trachtaci, kde létají pečení holubi do huby. To mi připomíná můj rozhovor s esté- báky na ministerstvu vnitra, kde se mne ptali, kam bych šel, kdybych mohl. Řekl jsem jim, že jsem v podstatě pokrokový člověk, že bych šel nejraději do nějaké zaostalé feudální země a pomohl tam provést liberálně kapitalistickou revoluci. Tenkrát, v roce 1956, jsem ten vystěho- valecký pas nedostal. Zmiňuji se o tom jen proto, abych dr. Payna ujistil, že to člověka taky napadlo. A že mě těší, že kdybych ten pas tenkrát dostal, tak by mne dnes nepřirovnával k dr. Kotasovi a k Tomáši Baťovi, které dr. Payne ve svém „daleko obšírnějším a vnitřně strukturovaném projevu“ pěkně znectil. Pan Baťa se obhájí sám, a měl by, protože tohle je horší než urážka na cti. To je hanobení. Takové hanobení, jako je v paragrafu 102 zákona na ochranu republiky. A takový zákon na ochranu ústavních činitelů, tedy i jeho, pan dr. Payne odhlasoval. Pan Payne nechce být hanoben, ale sám neváhá hanobit české občany - exulanty. Ten pan doktor Kotas není typický exulant, jak tvrdí znalec - předseda zahraničního výboru sněmovny dr. Payne. Objevil se tu dost pozdě a nikdy docela nevyvrátil naše pochybnosti, kdo že ho vlastně do Kanady poslal, ňíkal o sobě v důvěrnějším rozhovoru mému příteli - sám jsem se s dr. Kotasem nikdy nesešel - že je pracovníkem Akademie věd a že mluví jménem blíže neidentifikované skupiny pracovníků Akademie věd. Proto bylo pro mne zajímavé uvidět ho v Praze po listopadu 1989 spolupracovat s ministerstvem financí, které vedl jiný bývalý pracovník Akademie věd. A ještě zajímavější bylo, vidět ho jako zakladatele banky, které se hned podařilo získat jako základ velké bankovní vklady veřej- ně-právnfch organisací. No jo, pracovníci Akademie věd ve vládě a jejich exilový emisár, říkal jsem si s uznáním, ale snad, doufám, mylně. Prostě nikoli exil, ale předseda vlády a jeden její místopředseda, bývalí pracovnici ČAV, mohou dr. Paynovi vysvětlit, co to měli, nebo neměli, za kamaráda. MNICHOV - JALTA - TRAVEMÜNDE Bude-li České republice dopřáno deset let normálního vývoje, můžeme být tam, kde jsme přestali v roce 1938. V onom samozřejmém zažití demokracie, samostatnosti politické i hospodářské. Přitom zakotvení demokracie v Rusku během nejbližších deseti let by byl zázrak. Bušit na dveře NATO tedy nepřestaneme, protože nemůžeme. To, co nám dosud nabídlo, není než nezávazná ukolébavka. Nově přijatá ruská vojenská doktrína vyslala čitelná poselství: Rusko není běžnou postkomunistickou zemí. Bylo, je a zůstává supervelmocí, která si podržela jadernou schopnost několikrát zničit svět. Takto vybavenému partnerovi nelze nenaslouchat, vyjádří-li takový či onaký názor. A Moskva se jím netají: vstup středoevropských zemí do NATO by byl pro ni aktem nepřívětivým! Domá- háme-lise dnes vstupu do NATO, činíme tak z pozice prosebníka. Jiří Hanák, Lidové noviny, 24.11.1993. Československo sehrálo svého času velmi aktivní roli při likvidaci Varšavské smlouvy, tohoto nástroje sovětské hegemonie. Toto naše úsilí bylo vedeno mimo jiné nadějí, že boříme poslední překážku své účasti na systému kolektivní obrany demokracie v Evropě. Kdyby nás tento systém natrvalo odmítal přijmout, leckdo u nás by se možná neubránil myšlence, že to je trest NATO za to, že jsme mu pomáhali odstranit jeho tradičního protivníka, a tím i jeho dosavadní raison d’etre. Václav Havel: „Proč by se mělo NATO otevřít střední Evropě“ (The New York Times a Lidové noviny, 16.11.1993) Současná mezinárodní posice středoevropských států není záviděníhodná. Jejich členství v NATO bylo zřejmě odloženo na příští tisíciletí, pokud vůbec by k němu mělo dojít. A doma v Praze si to začínají uvědomovat, že je nezbytné toto rozhodnutí států NATO z letošního podzimu na schůzce ministrů v Travemünde zvrátit. Roste zneklidnění a obavy a president Havel se svým článkem v New York Times pokouší - bez velkého ohlasu v USA - přivést americkou veřejnost k zamyšlení nad osudem zemí ve střední Evropě a vůbec nad budoucím údělem svobody a demokracie v této oblasti, která má být ponechána na pospas ruské generalitě. Jeto pro nás nepochopitelné, protože i my máme krátkou paměť. Už i my jsme pozapomněli na svou čtvrtstoletou zkušenost, kdy jsme mohli zblízka vidět žurnalisty, universitní profesory i učitele na školách našich dětí, ne v Československu, ale na Západě, naivně živit představy o bolševickém ráji a sovětském Rusku jako o andělu míru a přátelství. I na to, jak president Carter vroucně políbil Brežněva! Svět se stal složitějším po pádu SSSR. Lidé na Západě uvítají v Rusku raději generály, aby měli ruce na spoušti atomových střel, než pomatené demagogy, kterých je dnešní Rusko plné. Těmto lidem přišlo vhod vyhlášení NATO v Travemünde, kterým byl změněn vývoj k členství států střední Evropy v NATO na jakýsi prozatímní status bez plných garancií jejich nezávislého vývoje. Že západní velmoci mohou být opět oklamány a obelstěny, jako se tomu stalo v průběhu vývoje po Jaltě v roce 1945, málokoho zneklidňuje. A že národy střední Evropy mohou být opět, dříve nebo později, zbaveny svého práva svobodně a nezávisle rozhodovat o svém osudu, by se zdálo i nám nemyslitelné, kdyby nebylo našich zkušeností s Hitlerem a Stalinem, kteří obrátili více než polovinu našeho století na ten nejtemnější středověk. Svoboda a demokracie nejsou tak samozřejmé, jak se nám zdá, říká i spisovatel Salmon Rushdie, který má svou asijskou muslimskou i evropskou zkušenost. Západ vidí na svůj vkus trochu moc vodkou čpícího Jelcina, ale už si zvykl a věří mu. Jenže dosud není spolehlivě rozhodnuto o politickém osudu Ruska a Jelcin musí brát ohled na své generál- ské zachránce, kteří ovšem nechtějí válku, ale vojenské parády a trochu místa, kde by si mohli zopakovat, co se naučili na manévrech a při střelbě slepými patrónami. Ruská hegemonie nebyla pouze produktem bolševického režimu. V průběhu celé své novověké historie Rusko a jeho armáda často realisovalo „dočasné pobyty“ svých armád na území jiných států a zotročovalo národy střední a východní Evropy, a nejen tam. Ona dočasnost trvala vždy do doby, kdy se jejich ruské vládní režimy začaly hroutit. Což ale byly zřejmě lekce, jejichž poučení si v Moskvě dosud nevzali k srdci. Proto je třeba, aby Západ vedl Jelcina od vágních ústních slibů k podpisu bezpečnostních garancií a k souhlasu s členstvím středoevropských států v NATO. Jedině tak se Rusko věrohodně a navždy odřekne svých tradičních vo- jensko-politických strategických plánů na porobení střední Evropy. V tom smyslu naši krajané mohou leccos dobrého vykonat a připomínat severoamerickým i západoevropským spoluobčanům i vládám Havlův apel. Je třeba nutit západní politiky, aby se ještě jednou zamysleli nad chamberlainovským zacouváním v Travemünde. Mám však dojem, že celé to toužení po členství v NATO má také svoji druhou stránku. Dnes už nikdo nemluví o tom, že důstojnický sbor československé armády byl téměř na sto procent komunistický. I když víme, že členství v partaji souviselo s kariérou důstojníka, i když současné ministerstvo národní obrany usiluje o to, aby vyčistilo armádu od všech podezřelých živlů, můžeme se jen domýšlet, jak se na náš důstojnický sbor dívají naši žádoucí partneři v NATO a jejich zpravodajské služby a nakolik mají důvěru k bý2 POLYGON 8/93 [pageend4]valým komunistickým důstojníkům, kteří se dnes promenují po chodbách jejich štábů. A nejen to. Právě nedávno, několik dnů po uveřejnění jeho článku v New York Times, kterým se snaží upoutat zájem americké veřejnosti o naše přijetí do NATO, president Havel říkal do českěho radia: Sedmnáctý listopad vlastně potvrdil můj odhad situace. Společnost už byla do té míry znechucena a vůle k odporu, k změně, do té míry rostla, že stačila jedna příležitost... Dík této atmosféře byly postaveny všechny základní kameny velkých změn, které uskutečňujeme... (Václav Havel v pravidelném rozhovoru, vysílaném Českým rozhlasem 21.11.1993.) Z výňatků textu, který byl přetisknut v Lidových novinách, se dočítáme o nesporných zásluhách domácího obyvatelstva na sesazení komunistického režimu, ale nikdy se nic nedovíme o tom, jak celý proces probíhal a co k němu vedlo. Nepadlo jediné slovo uznání o zásluhách Západu a jeho národů, států a politiků. Ovšem, nejde o to zase lézt někomu do zadku, jako se to dělalo čtyřicet let Moskvě, ale o prosté pravdivé ocenění. Tato „zdrženlivost“ na důvěře nepřidá a vystavuje celý stát stejným podezřívavým pohledům, s jakými jsou nepochybně sledováni čeští důstojníci ve štábech NATO. Možná, že na uznání nikomu nezáleží, ale i tak je zapotřebí v zájmu historie uvádět věci na správnou míru. To se týká i doby nedávné, jara 1990. Zopakujme si ještě jednou slova presidenta Havla v The New York Times. Jejich obsah je pro mne novinkou: Československo sehrálo svého času velmi aktivní roli při likvidaci Varšavské smlouvy, tohoto nástroje sovětské hegemonie. Toto naše úsilí bylo vedeno mimo jiné nadějí, že boříme poslední překážku své účasti na systému kolektivní obrany demokracie v Evropě... Tenkrát byl totiž Dienstbierovou diplomacií vytvářen dojem, že československé vládě šlo spíše o zkřížení dvou systémů - NATO a Varšavského paktu - v jakousi zparchantělinu, z níž by SSSR, tenkrát v posledním tažení, mohl dostat povzbuzující injekci. Zřejmě jsem to nesprávně chápal, ale asi nejsem sám. O co mi jde, není teď připomínat počáteční omyly, ale o to, dalších se vyvarovat. Což se nestane, dokud nebude zřejmé, že naše přimknutí k Západu není konjunkturální. Zkrátka je nutno se vypořádat s myšlením české veřejnosti, ne že se bude nadbíhat jejím momentálním náladám, někdy vysvětlitelným tvrdostí každodenního života. K tomu patří i připomenutí, ve vhodné době, některých pravdivých skutečností - jako ta o zásluze a ceně, jakou Západ musel zaplatit za své vítězství ve studené válce, které inspirovalo československé studenty 17. listopadu 1989, aby to začali odzvánět bolševikům. Dokud neposkytneme i takové záruky, Západ bude vždy s nejistotou sledovat, zda český volič při první nesnázi nebude následovat příkladu polských voličů, kteří si svobodně zvolili - tak jako v Litvě - bolševiky. Teprve pak i naše bušení na vrata NATO bude slyšitelné. Z WASHINGTONU DO WASHINGTONU Bylo nemyslitelné, že by president Clinton nedokázal prosadit v Kongresu severoamerickou dohodu o volném trhu - NAFTA - s Kanadou a Mexikem. A přesto bylo tolik pochybovačů i odpůrců, kteří pravděpodobně otřásli svými kariérami. Nebyl to však jen triumf presidenta Clintona, ale také jeho dosud nemyslitelných spojenců - republikánů, jejichž poslední president už nestačil tento svůj projekt dokončit. Nechci opakovat to, co už je dávno odvysíláno a přečteno. Chtěl bych jen upozornit na to, jak šťastná hvězda presidenta Clintona vystoupila z mraků, ale že jsou falešné iluse těch, kteří si myslí, že v budoucnu president Clinton bude moci podle potřeby opět prohodit svoje spojence a protivníky. Naopak, brzo se zjistí, že president Clinton má na vybranou jen dvě možnosti: buď realisovat některé zásahy republikánské politiky, nebo se stát zajatcem současného úspěchu bez perspektivy na další. President Clinton je ale chytřejší než jeho demokratický program. To ukázal už v nedávné minulosti i nyní, kdy se k spokojenosti svých republikánských spojenců obrátil k Pacifiku a v městě Seattle ve státu Washington uspořádal sumit pacifických presidentů a premiérů Je to v podstatě jeho druhé odvrácení od programu vyspravit USA zevnitř. Nic takového totiž není možné. Cesta ke globálnímu řešení politiky i ekonomiky začala. A žádný stát nemůže zůstat ve své ulitě, jestliže se nechce zadusit. KOLÁŽ MIROSLAVA HUPTYCHA Toto poznání vítězí nad obavami těch, kteří mají na mysli mzdy a ceny zboží namísto výrobků, jejich kvality a prodejnosti. Zkrátka trhu. V tom je poučení i pro střední Evropu s tendencí k rychlému vyrovnávání mezd se západními zeměmi bez viditelné snahy provést revoluci ve výrobě i snahy vyzbrojit technickým vzděláním nové generace. Ukazuje se, že severoamerický dělník i podnikatel nemohou zastavit přesun průmyslových investic do oblastí, kde je výroba lacinější, ale že mají východisko k udržení prosperity pouze ve výrobě produktů s náročnou technologií a s vysoce vzdělaným a specialisovaným dělníkem. To ovšem povede k hlubokým sociálním změnám a otřesům. V demokracii je těžké říkat lidem, co musí udělat; k tomu je vede poznání. Ale přichází čas, kdy vzděláníbude otázkou přežití. Výrobky, které budou vyspělé státy produkovat, aby mohly udržet životní standard svého obyvatelstva, musí být takové, jaké ještě dlouhou dobu nebudou schopny vyrobit země, které nemají přístup k vlastní nové technologii a výzkumný potenciál, jenž by je osvobodil od závislosti na výrobě standardního zboží. Tak jako nikoli přes noc se svět změnil objevením Ameriky, tak i dnes, dvacet let po první cestě na Měsíc, svět poněkud osvobozený od závodů ve zbrojení, se začíná formovat do nových seskupení a musí se zamýšlet, co to všechno s sebou přináší. Vyhrají to ti, kteří to brzy domyslí. Edmonton, 1. prosince 1993 B POLYGON 8/93 3 [pageend5]Život v našich republikách (21.10. - 25.11.1993) ČESKO-SLOVENSKÉ VZTAHY Vývoj bez konfliktů, ale přesto málo potěšitelný Klidná atmosféra, majetkové vyrovnání i spory o hranice stále bez řešení, česká parlamentní delegace na návštěvě v Bratislavě, 28. říjen poprvé jen v České republice, to jsou hlavní znaky závěru října a prvních dvou třetin listopadového přehledu. 24. října se v Brně sešli ministři financí I. Kočárník a Július Tóth. Potvrdili, že jednání mezibankovní komise o známé české pohledávce 24,7 miliard korun nepřineslo žádný pokrok. Český ministr oznámil, že 4 tuny zlata a třetina federálních rezerv zůstanou v České republice, dokud slovenská strana neuzná dluh v celé výši. Doposud uznala jen 6,6 mid. Hranice se pohnula, přesněji řečeno: jednání o ní. Slovenský ministr vnitra J. Tuchyňa jednal 4. listopadu v Praze s ministrem Rumlem. Oba na závěr oznámili, že z 15 sporných úseků zůstaly již jen čtyři, podle J. Tuchyni dokonce jen jediný. Ministr Ruml žádá, aby byla v nej- bližší době podepsána dohoda o hraničních přechodech a zahájeno kompletní střežení celého průběhu hranice. Podle něho je „dobře zabezpečená hranice jedinou možnou zábranou proti organizovanému zločinu“. Slovenský parlament zrušil 28. říjen Národná rada Slovenské republiky se 20. října usnesla na zrušení 28. října jako slovenského státního svátku. Na toto rozhodnutí reagovala řada různých organizací. Pozornost z nich zaslouží především Svaz Slováků v České republice, který poslal otevřený dopis slovenskému prezidentovi. V tomto dopise se vyslovuje nesouhlas s rozhodnutím NR SR. Jeho autoři připomínají oběti tisíců slovenských legionářů první světové války a dalších vlastenců, kteří obětovali životy za svobodné Československo za druhé světové války. Rozhodnutí parlamentu popírá také zásluhy M. R. Štefánika. V dopise se výslovně konstatuje „historický fakt, že Slováci by bez existence Československé republiky nikdy nedosáhli v tak krátké době úrovně evropských národů. Slovenský národ ožil za výrazné podpory Čechů“. Význam dnů 28. října a s ním spojeného 30. října 1918, kdy se v Martině přihlásili představitelé Slováků ke společnému státu, nezanikne snahou o jejich JAROSLAV BOHANES „vymazání“ z historie. Rozhodnutí slovenského parlamentu však lze chápat jako znevážení a popření zásadního a jednoznačně kladného významu Československa pro vývoj obou národů. Lze v něm spatřovat i zlehčení společných obětí nejlepších synů a dcer obou národů, zpochybnění celého humanistického a demokratického odkazu staletého společného boje národních buditelů, kteří společně připravovali naši současnost. Je těžké uvěřit, že by vzpomínka a uctění výročí společného osvobození mohla být proti zájmům Slovenska a slovenského národa. Dnes, v samostatném Slovensku to již nemůže být boj za emancipaci a samostatnost, ale projev lhostejnosti, ne-li nevůle k bývalému společnému státu - Československu. Takové rozhodnutí nelze chápat jako snahu o zachování pevných vzájemných vztahů našich národů a států, o dobré sousedství. Humorná náhrada za „premiérovu absurditu“ V časovém období, kterého se týkají tyto řádky, nepronesl slovenský premiér žádný ze svých typických šokových výroků. Mezi nečekané a spíše humorné události lze však místo toho zařadit usnesení vedení Mečiarova HZDS z 13. listopadu. Vedení této nejsilnější politické organizace Slovenska se rozhodlo podat návrh na kandidaturu premiérů slovenské a české vlády na udělení Nobelovy ceny míru. Důvodem má být jejich zásluha o rozdělení Československa mírovou cestou. Návrh byl řadou osobností, tiskem a různými organizacemi odmítnut. Podle některých kritiků tento návrh znevažuje instituci, mezi jejímiž laureáty jsou skuteční mírotvorci, kdežto rozdělení Československa k činům podobného charakteru zdaleka nepatří. Úsilí o udržení dobrých a blízkých vztahů pokračuje Naštěstí jsou i jiné události. Oba prezidenti, V. Havel a M. Kováč, se sešli 17. listopadu v Lánech k pravidelné schůzce. Jednali na ní o všech věcech mezi Čechy a Slováky, o Benešových dekretech, o celní unii, o Češích na Slovensku a o Slovácích v Čechách, o spolupráci v rámci střední Evropy, o vztahu k NATO atd. Potvrdilo se, že stanoviska obou hlav států jsou velmi blízká a v řadě otázek totožná. Přátelská atmosféra schůzky byla nejlepším přínosem k posílení vzájemných vztahů, k udržení a zinten- zivnění česko-slovenského dialogu. Závěr října přinesl i jiné, nestátní a nepolitické nebo neoficiální akce k výročí 28. října. Pozornost z nich zasluhuje první „zasedání parlamentu duchovní federace“ v Brně, o jehož přípravě jsem se zmínil v předchozím čísle Polygonu. Myšlenku známého pražského herce, básníka a režizéra Jiřího Suchého vzala za svou redakce bratislavského týdeníku mo s t y a zorganizovala brněnské setkání. Proběhlo za veliké účasti předních kulturních pracovníků z obou republik a vyznělo velmi dobře. Ačkoli jde o vysloveně nepolitickou iniciativu, mohl by se její vliv časem projevit výrazně i politicky, pokud se jejím protagonistům podaří zachovat kulturní a humanistický charakter tohoto veskrze sympatického a potřebného hnutí. ČESKÁ REPUBLIKA VNITROPOLITICKÁ SITUACE Ani v posledních říjnových dnech a téměř po celý listopad se nezměnila hlavní témata vnitropolitického života. Mezi stranami, v tisku a v rozhlase a televizi probíhala místy velice živá diskuse o členění státu a o restitucích církevního majetku. Přitom není výjimkou, že se rozdílné názory objevují nejen mezi stranami, ale také v jejich vlastních řadách. Jak již vícekrát uvedl premiér Klaus, je politická situace stabilizovaná, pozice především vládních stran jsou dostatečně vymezeny a jejich postavení u voličů je také ustálené. Podobně je to i u opozice. V obou táborech je vždy jeden dominující činitel (ODS a ČSSD) mezi ostatními relativně slabšími partnery. Vytváří se tak poměrně přehledný obraz a pozvolna se jednotlivé strany stávají stále čitelnější. Tato stabilita je jistě podmíněna relativně klidným hospodářským vývojem. Ten však může vstoupit již v příštích týdnech či měsících do méně klidných vod tak, jak bude docházet k úpadkům nevýkonných podniků, které se dosud udržovaly nad vodou, a jak se budou sociální vztahy polarizovat. Čeští politikové, koaliční stejně jako opoziční, mají zkoušku politické a především demokratické zralosti ještě před sebou. Zatím je naděje, že obstojí. Parlament Parlament pokračoval ve svém zasedání 13. schůzí. Byly přijaty zákony z ob4 POLYGON 8/93 [pageend6]lasti sociální a kulturní politiky, které dotvářejí nový právní řád. Ministr vnitra podal zprávu o bezpečnostní situaci, kterou opoziční strany ostře kritizovaly. Podle nich vláda nevěnuje dostatečnou pozornost názorům občanů, kteří považují bezpečnost za prvořadou otázku a současnou kriminalitu za příliš vysokou. V poslední třetině listopadu se dostala do popředí zájmu veřejnosti novela trestního zákona, která přináší řadu velmi potřebných a správných změn. Ponechala však v platnosti paragraf o ochraně republiky, který hrozí trestem za hanobení republiky a jejích ústavních činitelů. Odpor k tomuto paragrafu, který vyvolal nečekaně ostrou a širokou kritiku ve sdělovacích prostředcích, přiměl prezidenta, aby věnoval zvýšenou pozornost otázce, má-li tuto normu potvrdit svým podpisem. Nakonec novelu dne 23. listopadu podepsal a svoje rozhodnutí logicky zdůvodnil. Kdyby novelu vrátil parlamentu, sporný paragraf by jako součást dosavadního zůstal v platnosti a navíc by neplatila další ustanovení novely, která znamenají výrazná zlepšení. Současně podal návrh Ústavnímu soudu, aby inkriminovaný paragraf posoudil a případně svým rozhodnutím zbavil platnosti některá jeho ustanovení. Kromě toho se obrátil i na vládu, aby připravila nový návrh trestního zákona. Vláda Vláda jednala o územně-správním členění státu, přičemž nedoporučuje spěch, ale rozvahu. Zvažovala také kompromis v otázce restituce církevního majetku. Ani jeden z těchto problémů zatím nedospěl k řešení. Kabinet věnoval pozornost postupu hospodářské transformace. Konstatoval, že základní ekonomická reforma již byla provedena a skončila úspěšně. Jde především o liberalizaci cen a zahraničního obchodu, o novou daňovou soustavu, vnitřnísměnitelnost koruny a o privatizaci. Její druhá vlna je v plné přípravě, zájem občanů poměrně nečekaně velký, a proto jsou všechny předpoklady k jejímu úspěšnému průběhu v jarních měsících příštího roku. Prezident Prezident vyjádřil v „Hovorech z Lán“ znepokojení nad pomalým řešením reformy státní správy a svůj nesouhlas se zrušením senátu, které navrhuje opozice. 28. říjen oslavil prezident s předsedou vlády, s předsedou parlamentu a s primátorem Prahy položením květin k soše sv. Václava v předvečer tohoto dne. Oficiální oslava byla 28. října večer ve Vladislavském sále na Hradě, kde promluvili prezident, předseda parlamentu a předseda vlády. Večer vyzněl v přihlášení se k odkazu první Československé republiky, za jejíhož dědice se Česká republika považuje. KOALIČNÍ STRANY ODS Nejsilnější politická strana zachovává zdrženlivý přistup k reformě státní správy a k územně-správnímu členění. Zůstala s tímto postojem samotná mezi svými koaličními partnery, kteří na reformu i na rozčlenění státu tlačí stále více. V parlamentě bylo rozhodnuto, aby vláda předložila svůj návrh k těmto otázkám do konce roku. Ani ve věci církevních restitucí nezměnila ODS svoje stanovisko, které však koncem října poněkud přizpůsobila požadavkům křesťanských stran v tom směru, že připouští restituci původního fondu. Ale jen v rozsahu, který je zcela nezbytný k provozu daného objektu. ODS připravuje vlastní agrární koncepci, kterou chce konfrontovat s návrhem ministra Luxe. ODA Na rozdíl od ODS vyjádřila ODA znovu zájem na neprodleném zahájení prací na reformě státní správy a opakovala požadavek zřídit 13 vyšších správních celků bez ohledu na hranice Moravy a Slezska. V ekonomické oblasti je ODA nespokojena s absencí bankrotů nezdravých podniků, v důsledku čehož je uměle nízká nezaměstnanost a nedostatečná nabídka na trhu práce. KDU-ČSL Také tato strana nesouhlasí se zdr- žovací politikou ODS v otázce členění státu, naopak chce co nejdříve vytvořit vyšší správní celky a naplnit tak ústavu. Předseda J. Lux žádá vážnou diskusi v rámci koalice o církevním majetku, která by měla skončit přijetím příslušného zákona. KDU-ČSL je rovněž pro restituci židovského majetku, majetku emigrantů a některých právnických osob, kde je kontinuita nezpochybnitelná. KDS Uvnitř strany dojde patrně k boji o funkci předsedy. Na sněmu v Olomouci ve dnech 11. a 12. prosince budou pravděpodobně dva kandidáti - dosavadní předseda V. Benda a náměstek ministra školství a předseda politické rady KDS Ivan Pilip. V zásadních politických otázkách - členění státu a v restitucích církevního majetku - jsou názory strany nezměněny. KDS je pro brzkou reformu státní správy a shoduje se i s KDU-ČSL ve věci církevního majetku. OPOZICE ČSSD Strana změnila svoji vnitřní organizaci. Od října se organizuje podle regionů, čímž místní organizace získávají větší samostatnost a pravomoc. Územně-správ- ní členění státu by podle ČSSD mělo být uzákoněno během prvního čtvrtletí 1994. SDL Strana demokratické levice je název nové opoziční strany, která konala svoje ustavující shromáždění v Brně v říjnu. Skládá se jednak z bývalých členů KSČM, jednak z členů Demokratické levice. Předsedou byl zvolen Josef Meči. KSČM Komunisté se bojí napodobení vývoje v Rusku, který považují za neústavní. Strana trpí stále vnitřními boji a přižeň voličů trvale klesá. Ostatní opoziční strany se v posledních týdnech nijak výrazně neprojevily. Většina z nich je hluboce pod limitem 5% a má zřejmě potíže s definováním své politické linie i se zachováním své členské základny. POLYGON 8/93 5 [pageend7]Levý blok - toto seskupení několika politických subjektů trpělo v minulých týdnech spory, takže se znatelně snížil jeho vliv na veřejný život. Politické zaměření zůstalo však beze změny. Výsledky průzkumu veřejného mínění v listopadu: Koalice: ODS 32%, ODA 10%, KDU- ČSL 9%, KDS 1%. Opozice: ČSSD 13%, LB 9%, SPR- RSC 4%, LSU 2%, HSDMS 2%, SD(OH) 1%. Zájem o účast na volbách má 73% oproti 69% v říjnu, současně také kleslo procento nerozhodných. Všechna tato čísla ukazují především, že občané mají stále velký a v poslední době dokonce rostoucí zájem o politické otázky. Za druhé potvrzují výsledky průzkumu, že trvá převážně pravicová orientace, a za třetí tato čísla znamenají jasné odmítání obou krajních směrů. SLOVENSKÁ REPUBLIKA VNITROPOLITICKÁ SITUACE Byl-li v říjnu a listopadu v České republice politický vývoj živý a přitom bez krizových výkyvů nebo střetů, poskytovalo Slovensko jiný obraz. Procházelo v oněch týdnech vnitropolitickou krizí v širokých rozměrech a značně hlubokou. Její pozadí tvořil pokračující ekonomický pokles, který zatěžuje politickou stabilitu země a ohrožuje v případě výraznějšího zhoršení další demokratický vývoj. Dlouhodobé fungování menšinové Mečiarovy vlády z řad HZDS ztrácelo v poslední době rychle půdu a jednání s jediným pro premiéra přijatelným partnerem, Slovenskou národnou stranou, nevedlo dlouho k pozitivnímu výsledku. Teprve v prvních listopadových dnech se mohl V. mečiar pokusit navrhnout presidentovi seznam členů nové vlády. Kromě napětí mezi politickými stranami rostlo již delší dobu i napětí mezi prezidentem a premiérem, jehož metody politické práce vyvolávaly stále více prezidentův nesouhlas. V pondělí 8. listopadu došlo k prvnímu vyvrcholenítohoto napětí. Projevilo se v otevřeném střetnutí mezi těmito nejvyššími státními představiteli. Premiér předložil prezidentovi návrh na jmenování nové, koaliční, vlády s tím, aby ji schválil jako celek. To prezident odmítl, protože nesouhlasil se jmenováním blízkého Mečiarova spolupracovníka I. Lexy, ministrem pro privatizaci. Svoje odmítnutí zdůvodnil osobně vesvém projevu ve slovenské televizi. Uvedl tři důvody: 1) nepřípustný nátlak, aby návrh přijal jako celek, což je neústavní, 2) návrh pěti místopředsedů, což je nezvykle velký počet a podle prezidenta je tento návrh kompetenčně nedomyšlený, a 3) prezidentova nedůvěra k osobě navrženého ministra pro privatizaci. Svoje rozhodnutí prezident ospravedlnil zájmy Slovenska. V. Mečiar opakoval svůj návrh nové koaliční vlády beze změn až na I. Lexu, jehož návrh podle přání M. Kováče stáhl zpět. Prezident potom návrh přijal a vládu jmenoval. Slo o první a závažný otevřený konflikt mezi nejvyššími slovenskými státními činiteli. Jeho průběh a výsledek bude mít s největší pravděpodobností zásadní význam pro další vývoj na Slovensku. Nej- bližší budoucnost ukáže, zda toto prezidentovo odmítnutí ukončí premiérovo razantní směřování k neomezené mocenské pozici a uvolní cestu k pluralizaci slovenského politického života. Krizové vztahy jsou i mezi premiérem a parlamentem, který vyslovil nedůvěru jednomu z dalších blízkých Mečiarových spolupracovníků, ministrovi zdravotnictví V. Soboňovi. Krizové byly do listopadových dnů i vztahy ve slovenské televizi. Teprve po podepsání koaliční dohody se Mečiarovu hnutí HZDS podařilo jmenovat 5 nových členů Rady slovenské televize z národně orientovaných řad Kruhu slovenskej inteligencie k o r en e. POLITICKÉ STRANY HZDS Mečiarovo hnutí bylo delší dobu osamocené a postupně ztrácelo schopnost udržet svoji menšinovou vládu ve funk- ceschopném stavu. Určitou dobu se zdálo, zvláště po jednání HZDS s Weisso- vou SDĽ, které skončilo 11. října, že jediným východiskem budou předčasné volby. Předseda SNS L. Černák však stále nabízel jednání, které nakonec Mečiar přijal. Obtížné vyjednávání vedlo nakonec ke koaliční dohodě HZDS-SNS. HZDS spolu se svým předsedou je již delší dobu terčem kritiky ostatních stran. Přes různé úvahy a prognózy brzkého rozštěpení zůstalo toto hnutí celistvé a nakonec se mu za přispění SNS podařilo dostat se z izolace. Již blízká budoucnost ukáže, nakolik bude toto spojenectví trvalé a politicky výkonné. SDĽ Druhá nejsilnější slovenská strana považovala předčasné volby za nejdemokratičtější postup. Když se však podařilo Mečiarovi vytvořit koalici a vládu, změnila svůj postoj. V současné době vyjadřuje kritiku a mírnou skepsi o odborném potenciálu a schopnostech současné slovenské vlády. K zásadnější opozici se však tato strana neodhodlala. KDH Místopředseda F. Mikloško uvedl, že si SNS „podpísala úmrtný list“ svým vstupem do koalice s HZDS. KDH se na svém sněmu v Ružomberku rozhodlo přijímat i nevěřící do svých řad podle vzoru svých západoevropských partnerských stran. Čarnogurského strana se v poslední době snaží konzolidovat síly slovenské opozice a začíná uvažovat i o případném pragmatickém spojenectví s Weissovou SDĽ. KDS Konzervativně-demokratická strana chce sjednotit slovenskou pravici. Zamýšlí se spojit s Demokratickou stranou. Na prvním řádném sjezdu v Liptovském Mikuláši byl předsedou opět zvolen dosavadní předseda P. Hagyari. Zatím však je tato strana na okraji politické scény s velmi malým ohlasem u voličů. Po- vede-li její aktivní a energický nástup k vzrůstu příznivců, nelze ještě odpovědně odhadnout. Slovenská nestabilita Přesto, že se podařilo vytvořit koaliční vládu, která má v parlamentě většinu, je vnitropolitická situace Slovenska velice nestabilní. Současná vláda není vnitřně jednotná a stojí před nesmírně obtížnými úkoly především v oblasti hospodářské a sociální. Vnitřní slabost vlády vyplývá i z toho, že nový koaliční partner, SNS, nemá jasno, zda je spolupráce s HZDS ve vládě správná. Ve straně je značný odpor proti současnému kursu stranického vedení. Podle poslance Miškovského, který patří k prominentním členům Slovenské národné strany, může vnitrostranické napětí skončit i rozpadem strany, což by znamenalo konec koaliční vlády. Výsledkem by byla znovu politická desta- bilizace Slovenska. Neklid je i v řadách samotného vládnoucího Hnutí za demokratické Slovensko. Svědčí o tom demise celého vedení poslaneckého klubu tohoto hnutí 24. listopadu. Svoje funkce dali k dispozici předseda klubu I. Laluha a čtyři místopředsedové, poslanci Bajan, Goč, Móri a Mušková. Vážnost této demise potvrzuje, že se jí budou zabývat poslanci a ministři HZDS o tomto víkendu 27. a 28. listopadu. Na druhé straně je však slabá i opozice. Některé její strany nejsou vnitřně pevné a zatím se nedokázaly mezi sebou dohodnout. Prvkem nestability je SDĽ, která nemá stále pevný kurs. Ale ostatní strany na tom nejsou o mnoho lépe. Celá opozice zřejmě stále váhá převzít odpovědnost za vládu a vyčkává. Ví také, že voliči doposud ještě věří nejvíce Mečiarovi, i když jeho podpora neustále zvolna klesá. Za současné situace by zásadní změnu mohla přivodit jen široká, věcná a trvalá spolupráce hlavních opozičních stran. K té je podle četných příznaků ještě daleko. Poslední politický vývoj na Slovensku nepostrádá dramatičnost. Je plný událostí, napětí a zajímavých situací. Ještě stále není rozhodnuto, jakým směrem se nový slovenský stát zaměří, ještě stále je veliká naděje, že to bude jednoznačně směr demokratický. 6 POLYGON 8/93 [pageend8]Ekonomika České republiky DUŠAN NOVÁK Inflace: 20% Index spotřebitelských cen vzrostl stejně jako v září také v říjnu o více než jedno procento (1,1%). Tím roční vzestup (ve srovnání s říjnem 1992) vykázal 19,9%. Za letošní třetí čtvrtletí dosáhl cenový index (ve srovnání se stejným obdobím 1992) již hodnoty 121,2. V tomto období předběhl růst průměrných mezd spotřebitelské ceny v průmyslu o 4,2% a ve stavebnictví o 8,9%, které překročilo vládou povolené pětiprocentní zvýšení. Pokud podnik tento nárůst nezdůvodní zvýšenou produktivitou, odvede do rozpočtu pokutu. Příznivá zpráva o třetím čtvrtletí hlásí, že hrubý domácí produkt ze 3. čtvrtletí je o půl procenta vyšší než za stejné období 1992. Ministr Dyba očekává, že za celý rok se HDP zvýší o půl až jedno procento zásluhou exportu a služeb, které vyrovnají pokles průmyslové výroby. Bankovní rada ČNB hodnotí český hospodářský vývoj kladně. Státní rozpočet dosáhl ke konci října přebytek ve výši 6,4 mid. Kč, devizové rezervy překročily 6 mid. US$, proto v příštím roce budou mít občané nárok vyměnit si devizy za 12 tisíc Kč. Inflace 1994 by měla klesnout na 10% (předseda ČSSD Zeman hrozí 10 až 14%). Od 1. ledna se zvýší ceny dálkově dodávaného tepla o 16%, výdaje na osobu tím vzrostou o 19 Kčs měsíčně. Ceny uhlí a plynu zůstanou zatím beze změny. Evropská unie stanoví maximální hranici inflace, kterou však dodržují jen dvě země, na 1,5% ročně. Tuto úroveň dosáhne ČR nejdříve v roce 1996. Konečně konkurence? Česká republika s náskokem vede ve spotřebě piva se 160 litry na obyvatele a rok. Poněvadž se vývoz na Slovensko snížil, zahájily pivovary cenovou válku. Plzeňské pivovary snížily cenu půllitru o 30 haléřů, údajně snížily počet zaměstnanců, poněvadž modernizovaly svoji technologii. Moravské pivovary ohlásily nižší ceny za hektolitr: Černá Hora o 36 Kč, Starobrno o 61 Kč. Menší a střední pivovary pokládají současnou cenovou politiku konkurence za ohrožení své existence. Nebudou zlevňovat, ale chtějí se na trhu udržet svou kvalitou. Svaz malých pivovarů navrhuje řešení sousedního Německa, kde jsou malí výrobci daňově zvýhodněni. Odbornici odhadují, že do konce století zaniknou některé střední pivovary, malé - do 10 tisíc hektolitrů - se udrží pokud se zaměří na výrobu místních specialit. Rovněž zpracovatelských kapacit mléčných výrobků je v ČR nadbytek, a proto se mlékárny snaží proniknout do dalších oblastí. Některé nevyužívají svou výrobní kapacitu, např. mlékárna Klatovy pracuje na méně než 50%. Všechny jsou nuceny obměňovat svoje výrobky. Např. bruntálský závod Jesenických mlékáren uvedl na trh za tři roky 30 nových výrobků. Proto se značná část zákazníků vrací k domácím značkám. Žádná z mlékáren nebude zvyšovat ceny, pouze v případě, že se zvýší ceny mléka. Mlékárna Frý- dek-Místek v září pod tlakem konkurence ceny snížila. Olma Olomouc zvýšila výkony o 30%, ale její zisk klesl o dvě třetiny. Poslanecká sněmovna schválila novelu zákona o hospodářské soutěži a rozšiřuje jeho působnost také na svazy podnikatelů, živnostenská společenstva a podnikatelské komory. Podle ministra Bělehrádka tato sdružení v mnoha případech omezují konkurenci zejména stanovením přísných podmínek pro přijímání nových členů. Právnická osoba by měla společenství lékárníků za poskytnutí licence zaplatit jeden milion korun. Daňový poradce platí za zkoušku 5 tisíc Kč a požadavky jsou údajně stále přísnější, libovolně určované dosavadními členy. Novela rovněž zakazuje veškerá jednání, která by mohla narušovat hospodářskou soutěž, např. praktickou kooperaci i bez konkrétní dohody. Horní limit pokut zákon zvyšuje na 10 mil. Kč nebo 10% z obratu. Trh kapitálu Středisko cenných papírů oznámilo 10. listopadu výsledky šestého kola RM- S. Objem obchodů dosáhl téměř 80 mil. Kč: to je nejvyšší dosažená částka (když v předcházejících kolech odečteme výkup 1. PIF, který již skončil). Poněvadž první fondy vydaly svoje akcie, dosáhl počet emisí na trhu 1061, z nich se obchodovalo se 746. Téměř u všech IF se však objevila jen nabídka, proto se neobchodovaly a nevytvořil se kurs. Celková poptávka v RM-S však převýšila nabídku dvojnásobně, takže průměrná cena akcií vzrostla na 321 Kč. Středem pozornosti byly opět známé podniky: ČEZ, Škoda Plzeň a banky. Podávání pokynů pro sedmé kolo skončilo 18.11. Na burze se v listopadu obchodovalo dvakrát týdně (úterý a čtvrtek) s menším počtem emisí, zpravidla kolem dvou set. Ceny jsou však vysoké, což ukazuje, že se obchodů účastní kapitálově silnější zájemci, kteří se zajímají především o významné podniky. Největší položky probíhají jako přímé prodeje mimo automatizovaný systém, např. 5 tisíc akcií AERO, 10 tisíc České pojišťovny, 50 tisíc ČEZ za jeden burzovní den. Podle některých makléřů prodávají fondy svoje akcie zahraničním investorům a snaží se znovu nakoupit, ale nabídka není dostatečná, takže kursy stoupají. Pozorovatelé se domnívají, že dvouměsíční růst kursů již trvá dlouho. U velmi oblíbených akcií neexistuje pro zvyšování tržní ceny podstatný důvod. Např. České energetické závody, jejichž akcie dosáhly od června zdaleka nejvyššího objemu obchodů (automatizované přes 100 mil. Kč, přímé přes 2 mid. Kč) jsou zatíženy povinností odstranit mnoho ekologických škod. Kromě toho výstavby jaderné elektrárny Temelín si vyžádá ještě vysoké náklady a ČEZ bude nucen vypsat další půjčky. Proto akcionáři nemohou očekávat vysoké dividendy. Problematické zahraniční investice Před rokem a půl koupila francouzská firma Breguet Industrie z Paříže část provozu bývalého státního podniku Jihlavan Jihlava. Vyvolávací cena zněla na 110 mil. Kč, ale Francouzi koupili podíl v holandské dražbě za polovinu této částky. Noví majitelé přislíbili dodávky nových strojů i materiálů pro leteckou výrobu. Místo toho však odvezli dokumentaci a převzali výrobní program podniku. Přestali platit za dodávky elektrické energie, plynu a tepla. Začátkem října se francouzský prokurista vrátil do Paříže a zanechal v Jihlavě prohlášení, že činnost firmy zastavuje. Podnik nyní koupila česká firma Zlatý lev s. r. o. Kutná Hora. Konstatovala po kontrole, že firma Breguet chtěla likvidovat českou konkurenci. Známý hotel Thermal v Karlových Varech koupila jako vítěz v soutěži firma Jasmín, zastupovaná R. Moutayrekem, Libanoncem, který žije již delší dobu v ČR. Nabyvatel nabídl 500 mil. Kč ihned, 300 mil. Kč investice do hotelu během následujících deseti let a 10% zisku každoročně pro Karlovy Vary. Jasmín však v termínu do 12. října nezaplatil, proto Fond národního majetku smlouvu vypověděl a nabídl hotel uchazeči, který se umístil jako druhý. Jasmín však protestuje a žádá o prodloužení lhůty splatnosti. Komentátoři vyslovují údiv, že Fond národního majetku tak rychle smlouvu vypověděl a prodá Thermal uchazeči za cenu o 150 mil. Kč nižší. POLYGON 8/93 7 [pageend9]O druhořadé politické garnituře a jiných skutečnostech TOMÄŠ KRYSTLÍK Stabilita vývoje v České republice Prvním prubířským kamenem Klausova kabinetu byly tzv. špinavé peníze. Byly ve své době opravdovou hrozbou pro národní hospodářství. Kdyby nebyla poskytnuta možnost jejím vlastníkům je uplatnit, pravděpodobně by je směnili za některou ze západních měn a opatřili by si hmotné statky v zahraničí. Důsledkem by byla nestabilita měny, která v té době již byla vnějšně konvertibilní. Řešení se našlo v podobě tzv. malé privatizace, která v převážné části sloužila k praní špinavých peněz. Za milionové částky byly draženy pronájmy nebytových prostor o několika málo desítkách čtverečních metrů s právem je užívat buď dva nebo pět let bez záruky na prodloužení pronájmu. Jen v této souvislosti lze chápat premiérovo odmítání rozlišovat špinavé peníze od čistých. Jakékoli zkoumání původu peněz by stálo státní pokladnu obrovské částky a vedlo by k ilegální směně korun za západní měny a zbrzdil by se proces privatizace. Jeden zcela typický příklad za všechny: Za dva a půl milionu korun byl vydražen pronájem nebytového přízemního prostoru v Žitné ulici v Praze, zvící kolem 50 plošných metrů na dva roky. Jako nájemce si každý musí být vědom, že po dvou letech nemusí majitel nemovitosti prodloužit nájemní smlouvu, což znamená, že pronajatý prostor si musí během dvou let na sebe vydělat a ještě přinést přiměřený zisk. Máte snad někdo recept, jak může tento nebytový prostor přinést nájemci přibližně 1,3 milionu zisku ročně? Já nikoliv! Další vývoj v českých zemích však nemusí být tak stabilní, jak se na první pohled může zdát. Stačí větší sociální nespokojenost a občané se odvrátí od vládnoucí koalice a přikloní se k levici. Ostatně Zemanova sociální demokracie ČSSD je podle posledního průzkumu veřejného mínění stranou s druhými největšími volebními preferencemi po ODS. A dobrý demagog Miloš Zeman má díky socdem-rámci strany daleko větší manévrovací prostor, než měla kdysi komunistická strana, a jakékoli sociální nespokojenosti využije. Proto se také vláda a Klaus vyhýbají dvěma závažným problémům jako čert kříži: bankrotům a nájemnému. Zákon o bankrotech byl sice parlamentem přijat, ale s neodůvodnitelně velkým zpožděním, a s jeho aplikací na větší podniky se nijak nepospíchá. Taktéž zcela ne- tržně se odsouvá liberalizace nájemného. Příčinou je obava ze sociální nespokojenosti obyvatel a následného příklonu k levici. Bankrotují-li velké podniky, vzniká lokálně vysoký počet nezaměstnaných, zvyšuje-li se nájemné bytů, mají lidé výše do žlabu. Stačí si jen představit, že nájemné za průměrný třípokový byt v panelovém domě by mělo činit kolem 2700 Kč měsíčně, aby bylo na opravy a údržbu domů. To vše při rodinném příjmu několika tisíc korun. A tak se vláda v otázce liberalizace nájmů chová zcela netržně. Z mezinárodního hlediska je důležité začlenění České republiky do NATO. Na vstup do Evropského společenství (od 1. listopadu přejmenovaného na Evropskou unii) není ještě republika připravena, protože členství v ES nepřináší jen výhody, nýbrž také nemalá omezení ekonomického rázu. Necelý týden před moskevským pučem, kdy Jelcin nechal dobýt budovu ruského parlamentu, dorazil do NATO jeho dopis, že si Rusko nepřeje, aby bývalé státy východního bloku do něho vstupovaly. Protože předtím se při několika příležitostech vyjádřil, že proti vstupu bývalých zemí Varšavského paktu do NATO nic nemá, jedná se pravděpodobně o ústupek ruským armádním kruhům, které si potřeboval naklonit pro zvládnutí neposlušného parlamentu. Tento projev imperiálni politiky Ruska počítá s vytvořením jakéhosi cordo- nu sanitaire kolem bývalých evropských hranic SSSR. Bělorusko a Ukrajinu považuje Moskva v souladu s tradicí za Malou Rus. Pohledem na mapu se přesvědčíme, že jedině Česká republika, díky rozpadu Československa, má největší šanci se vymknout a připojit k NATO, protože úlohu nárazníkového státu převzalo Slovensko. Další nebezpečí představují jen zčásti zveřejněné zásady nové ruské vojenské doktríny. Ruské branné síly smějí zasahovat v zahraničí, pokud je ohrožena prostupnost dopravních spojení důležitých pro Rusko. Pokud budou polští železničáři stávkovat a tím se železniční spojení Ruska se západní Evropou zhroutí, mají ruské branné síly podle nové doktriny důvod k zahraniční intervenci. Obzvláště tohoto případu se obává nový polský ministr zahraničí Janusz Onyszkiewicz. Podle nové vojenské doktriny Ruska představuje objevení se cizích vojenských sil v kterémkoli sousedním státě vojenské ohrožení ruského státu. V této klausuli je implicitně zahrnut případný vstup sousedních států do NATO. A v praxi mohou být za stav vojenského ohrožení Ruska vykládány i společné manévry polské armády s některou armádou členského státu NATO na polském území, protože Polsko sousedí s ruskou königs- bergskou exklávou. Poslední zveřejněnou zásadou ruské vojenské doktriny je vyhrazení si práva vojensky zasáhnout při ohrožení práv ruské menšiny kdekoli mimo území Ruska. Problém česko-německého vyrovnání Až na pár výjimek se český tisk a sdělovací prostředky předhánějí ve zveličování česko-německého problému. Obyvatelé Čech, Moravy a Slezska nemají podle nich nikdy zapomenout na hrůzy, které nám na- cionálně socialistický německý stát za druhé světové války připravil a rozhodnutí spojenců na konferenci v Postupimi o odsunu je vykládáno jako čistě jejich rozhodnutí, ke které jsme, my Češi, přišli jako slepí k houslím. Plány Eduarda Beneše na poválečný odsun Němců a Maďarů jako kdyby neexistovaly. Taktéž většinou chybí vysvětlení, že po- stupimská konference, postavená před hotový fakt, schválila odsuny, aby se alespoň zabránilo zbytečným krutostem páchaným na německém civilním obyvatelstvu v rámci již probíhajících odsunů divokých. V této atmosféře vyvolané českými sdělovacími prostředky jsou restituční požadavky sudetských Němců a jejich požadavek na zpětné přiznání českého občanství vykládány jako nehoráznost. Vláda se k jednání o sudetoněmeckých požadavcích staví velmi vlažně, zřejmě pod dojmem, že byly promeškány dva důležité časové okamžiky, které byly k jednání příznivé: bezprostředně po sjednocení obou německých států a po podepsání dohody s Německem. Situace však není tak dramatická, jak ji podávají česká media. Existuje přece český reparační nárok vůči poraženému Německu, který byl po několik poválečných let placen. Protože Československo se nemělo k vydání příspěvků na důchodové pojištění odsunutých Němců, bylo splácení reparací zastaveno. Na druhé straně jsou sudetoně- mecké požadavky na zabavený majetek. Nelze, kvůli hospodářským potížím po sjednocení abou německých států, počítat s tím, že by reparační dluh byl Německem splacen. Proto by bylo záhodno se dohodnout, že od dlužné reparační částky bude odečtena hodnota majetku zabaveného odsunutým Němcům a jejich příspěvky do 8 POLYGON 8/93 [pageend10]československých důchodových pojišťoven. Zbytek by potom mohla německá vláda České republice vhodně kompensovat a také odškodnit oběti nacismu. Druhotným následkem takové smlouvy by byl pro nás, v Německu žijící, fakt, že by se nám léta odpracovaná v Československu započítávala do důchodu. Restituce Maďarsko je kromě území bývalé Německé demokratické republiky jediným postkomunistickým státem Evropy, který poskytuje odškodnění za majetek zabavený jak za éry nacismu tak za komunismu, tedy od roku 1938 do roku 1989. Je to však odškodnění více symbolické. Majetek se původním majitelům či dědicům nevrací celý, nýbrž pouze ve formě tzv. odškodňo- vacích kuponů, což jsou vlastně poukázky na část majetku v rámci kupónové privatizace. Pro maďarské hospodářství je i toto, spíše symbolické, odškodnění bývalých majitelů velkou zátěží. Přesto se k tomu maďarský stát odhodlal a v preambuli každé listiny, kterou se uznává nárok původních majitelů nebo jejich potomků na odškodnění, se praví:,,Maďarská vláda na základě rozhodnutí parlamentu vás prosí o prominutí za protiprávní opatření, to jest za finanční škody nebo odnětí svobody, které se vám staly.“ Existují domněnky, že odškodňovací politika maďarské vlády je důsledkem snah o zapojení se Maďarska do Evropského společenství. Ale ES nepředepisuje, ani ne- předepsalo, čekatelským státům o členství v něm odškodňování vlastních občanů, současných i bývalých, za zabavený majetek. Maďarský parlament se sám, z vlastní iniciativy, rozhodl odškodňoval za zabavený majetek v období mezi roky 1938 až 1989. Z hlediska soudního nemají případné žaloby na vrácení celého zabaveného majetku postiženým naději na úspěch, protože k tomu chybí zákonný podklad. Uzákoněno bylo maďarským parlamentem pouze odškodnění, nikoli navrácení majetku jako celku. Úspěšněji se však u maďarských soudů mohou dovolávat bývalí majitelé své ochranné značky. Konkrétně např. značky známého uherského salámu Piek. Stejnojmenný masokombinát v Szegedu neušel v roce 1945 zestátnění. Prvním počinem tzv. dělnického ředitele bylo odstranění nápisu Piek, visícího nad branou do podniku a jeho nahrazení neslaným nemastným názvem Szegedský závod číslo 1 státního masového průmyslu. Na maďarský trh nebyl už uherský salám dodáván pod názvem Piek szalám, nýbrž pod neutrálním označením Szegedský zimní salám. Brzy ovšem maďarští komunističtí mocipáni přišli na to, že není nad zavedenou značku, chtějí-li úspěšně uherský salám vyvážet na západní trhy. Aby se vyhnuli jménu bývalého majitele, vyváželi jej pod názvem Pixalam. Později se pak vrátili zcela bezostyšně k původnímu předválečnému názvu. V Szegedu skončil soudní proces, v němž se dědic původního majitele továrny, jeho vnuk Jenö Pick, dožadoval, aby soud zakázal szegedskému výrobci uherského salámu používat pro své výrobky rodinnou značku Piek, neboť je nepřímým kapitálem. Soud jeho žádosti vyhověl a szegedskému výrobci značku Piek odňal. Pro továrnu s dnešním názvem Pickovy salámy a.s., která je asi z jedné třetiny v zahraničních rukou, to bude mít značné finanční ztráty. Nezanedbatelné budou i ztráty maďarského státu, kromě jiného také tím, že všechny akcie szegedského podniku budou muset být vyměněny a nemalé náklady na jejich výměnu ponese stát. Možná, že je i oprávněná hypotéza, že rozsudek szegedského soudu je zastřeným tlakem na sze- gedskou továrnu, aby se za jistý obnos dohodla s Jenö Pickern na dalším používání zavedené značky. Nakažlivá kupónová privatizace Německo pravděpodobně převezme, po Rusku a Maďarsku, též metodu kupónové privatizace, leč v omezeném rozsahu, a to pro restituce. Příčinou je řada procesů, kde se bývalí vlastníci nemovitostí na území bývalé NDR soudí s německým státem o vlastnická práva. Např. Mercedes Benz žádá zpět 14 milionů čtv. metrů pozemků, většinou parcel v centrech měst, které jí byly komunistickou vládou během existence NDR vyvlastněny. Další soudní proces vede sasko-anhaltský princ Eduard o 24 tisíc hektarů vyvlastněné půdy a kníže putbuský o 14 tisíc hektarů svého bývalého majetku na Rujáně. Holanďané požadují zpět majetek oranžského královského dvora. Do tohoto případu se zapojilo i holandské ministerstvo zahraničních věcí, které označilo ve své verbální diplomatické notě znárodnění za nepřijatelné. K procesům o vy vlastněný majetek připojil své varování i odborník v oboru státního práva Walter Leisner: „Jen zákonodárce může věc vyřešit a zabránit, aby se procesy o vyvlastněné pozemky na území bývalé NDR vlekly do nekonečna.“ Jak by ona zvláštní modifikace kupónové privatizace měla probíhat? Odškodňovaní vlastníci by dostali kupony, za něž by mohli koupit své dřívější nemovitosti zpět nebo získat jiné pozemky. Kupony by fungovaly jako platidlo v nominální hodnotě na nich vytištěné. Za peníze by vyměnitelné nebyly, až snad v roce 2003. Toto opatření by odsunulo zatížení státní pokladny o 10 let. Modifikovanou metodou německé kupónové privatizace, jejíž navrhovatelé se netají tím, že myšlenku převzali od Václava Klause, by se automaticky vyřešily problémy německého Úřadu pro vnucenou správu, který má na starosti privatizaci na území býv. NDR. Leží tu zatím 2,1 mil. žádostí o navrácení nemovitostí. Vraťme se ale do zemí českých. Zde v žádném případě není situace pro vracení zabaveného majetku exulantům, či majetku „arizovaného“, příznivá. Výroky poslance Payneho jsou dostatečně známy. Stejně špatné je to s veřejným míněním v Česku. Podle průzkumu veřejného mínění z října se vyslovilo pro restituce majetku Čechům žijícím v zahraničí jen 22% dotázaných. Největšími odpůrci vydání zabaveného majetku Čechům žijícím v cizině jsou především lidé v důchodovém věku. Více než 70% obyvatel pokládá exulanty za bohaté lidi, kteří by od ČR neměli nic požadovat. Názor, že Češi žijící v cizině mají upřímný zájem pomoci své vlasti, je stejně častý jako názor opačný. Jen 14% dotázaných by přiznalo zahraničním Čechům právo volit do českého parlamentu. Český parlament - druhořadá politická garnitura? Tomu, kdo by si chtěl vylévat v této souvislosti na českém parlamentu nebo vládě zlost, jedno upozornění: V listopadu odhlasoval český parlament novelizaci trestního zákona, že veřejné hanobení České republiky, parlamentu a vlády se trestá odnětím svobody až na dva roky. V západní Evropě obdobný paragraf snad nikde neexistuje. Podle právních odborníků nemusí mít hanobení pouze slovní charakter, stačí ostrá kritika nebo karikatura. Za hanobení se může pokládat i výrok, že český parlament je složen z druhořadé politické garnitury. POLYGON 8/93 9 [pageend11]"Moudrost velkých " VLASTIMIL RADKOVICKÝ Začátkem listopadu se premiér Klaus opětovné vyjádřil k problematice českého exilu. Setrval u známého zpochybnění významu exilu ve smyslu „Nikdo nebyl nucen odejít“. Toto opakované stanovisko se v současnosti jednoznačně váže k občasným snahám některých politiků jednat o navrácení majetku uprchlíkům, případně alespoň zmírnit škodu, vzniklou jim okradením. Premiérovo odmítavé stanovisko má velmi čitelný charakter osvědčené šalebné hry na „dvojstupňový argumentační systém“. Tuto hru zná bezesporu každý přemýšlivější občan. Princip je velice jednoduchý: Zaujmu stanovisko a podložím jej argumentem, k zesílení účinku přidám ještě jeden návazný argument. Tím vytvořím náznak argumentačního pevného řetězce, tedy nesporné pravdy a železné logiky svého základního stanoviska. Šalebnost hry spočívá v oné dvojstupňovitosti, protože ve většině případů už třetí argument nelze nalézt a použít, navíc i oba použité argumenty při hlubším zkoumání většinou neobstojí. Ale hra funguje spolehlivě, řadový občan je navyklý přejímat „moudrost velkých“, zvláště když je vícekrát opakovaná. Učebnicovým příkladem takové hry je vyhlášení samostatnosti Slovenska. Ve svobodných volbách zvítězila přece politická strana, mající samostatnost ve svém programu. „Bylo to přání lidu,“ slyšíme často, ale málokdy je dodáno to podstatné: „přáni“ bylo lidu více jak dva roky servírováno denní demagogickou propagandou, při níž bylo úplnou samozřejmostí hrubě zkreslovat základní významy pojmů i historická fakta. Vybrané části pravdy byly vyrvány ze souvislostí a předkládány jako hlavní argumenty. V tom spočívala síla a účinnost masové demagogické propagandy, dodejme, že beztrestné propagandy, ačkoliv tím byl rozbit stát. Patří to vše jen minulosti? Fakta, fakta a zase jen fakta Pan premiér Klaus je krajně pragmatický člověk a často zdůrazňuje, že ho zajímají fakta, fakta a zase jen fakta. K jeho faktům náleží to, že nikdo nebyl k odchodu do exilu nucen, což je bezesporu pravda, protože všechna opatření totalitního státu směřovala k zamezení útěků, včetně střelby po prchajících. Je politováníhodné, když pan premiér nepřijímá skutečnost, že důvodem k odchodu byl u rozhodující většiny zásadní odpor žít v okupované a morálně zdevastované zemi, odpor k službě totalitnímu režimu, odpor k nutnosti žít v přetvářce a lži, a v tomto duchu také vychovávat děti! Pan premiér buď nezná (což pochybuji) a nebo ignoruje důvod svědomí. Přitom důvod svědomí byl a je významným atributem všech domácich disidentů - pozdějších i nynějších ministrů a vysokých státních představitelů, včetně současného presidenta. Proč pan premiér tedy neuplatňuje ignoraci důvodů svědomí i u disidentů, nikdo z nich přece také nebyl k takové činnosti nikým nucen! Pan premiér i celá řada dalších českých politiků by si měli konečně ujasnit názor na to, zda důvod svědomí existuje a jaký měl význam pro likvidaci totalitního systému. Pokud důvod svědomí exilu upírají, je to nedůstojné a trapné, svědčí to o záměru exil ignorovat, protože to nemůže pramenit z důvodů neznalosti. Černé ovce Naprosto neobstojí argument, že převažující motivací k odchodu do exilu byla touha po majetku a blahobytu. Nemůže obstát už proto, že touha po vyšším životním standardu je u každého člověka zcela přirozená, a proto se váže na snahu získat co nejširší svobodu jak k podnikání, volnému cestování, tak i k neomezenému přístupu ke všem informacím atd. - ovšem také podstoupení mnoha rizik, nutnosti naučit se další jazyk, zvládnout profesi v nových a nesrovnatelně náročnějších podmínkách, prožít etapy krajního psychického vypětí atd. Pokud je k záměrně negativnímu hodnocení exilu použito výčtu jeho různých skutečných přečinů a zločinů („vrah Bečvář“), je to stejně trapné, jako v Rakousku či Německu posuzovat desetitisíce Čechů-tu- ristů jen podle několika jedinců, kteří se snížili ke krádežím v samoobsluhách. Každý národ má svoje „černé ovce“, určité procento problematických lidí. Proč se někteří disidenti stali významnými spolupracovníky StB - a jiní zase získali „celoživotní zásluhy“ za dva půldenní výslechy? Je snad proto disidentská aktivita považována za problematickou či dokonce národu škodlivou, tedy znevažována? Občan Havel přikuloval v pivovaru sudy a prožíval část svého života ve vězení, čímž bezesporu trpěl za své neskrývané přesvědčení - a to je hodno přinejmenším úcty. Když byl ale jiný občan při útěku ze „socialistické“ vlasti zastřelen nebo výstřely zraněn, dával tím život v sázku jen proto, aby mohl místo ve škodovce jezdit v mercedesu? Když exulanti odjeli přes hranice s legální výjezdní doložkou, odjížděli v nejlepším případě osobním vozem socialistické produkce a s několika stovkami tvrdé měny, přičemž zanechávali ve všech případech svůj menší či větší majetek jako nevyhnutelné výkupné bezprávní totalitě. Zanechávali tam často ale i staré rodiče, příbuzné, přátele, s nimiž se mnohdy již neshledali. (I já jsem se v exilu dověděl o úmrtí matky až 3 měsíce po jejím skonu.) Většina exulantů odchodem neztratila jen majetek. Zaplatila svůj odchod i vysokým stupněm osobních útrap, jež jsou nyní cynicky znevažovány. V zájmu čeho a koho? Současná česká politická garnitura nechce vidět podíl exilu na tom, že podával v demokratické cizině přesvědčivá svědectví o situaci v totalitní ČSSR, ani práci tisíců těch, kteří psali či vydávali exilové noviny a časopisy, čímž se přímo podíleli na rozkladu totalitního systému. Jejich noviny a časopisy byly ve značné míře nejrůznějšími cestami zasílány do ČSSR. Obdivuhodně rychle se zapomnělo i na to, že každý odchod do exilu silně působil na lhostejné a „přizpůsobené“ občany vlasti: vždy to byl šok, když se někdo odvážil činu, jenž byl v příkrém rozporu se zájmy mocipánů - a vždy to přineslo impuls i pro ty nejotrlejší, protože četností případů odporu proti režimu se jejich pasivita zvýrazňovala a nezřídka je vedla k pochybnostem o smyslu přizpůsobivosti a trpné pasivity. Nebo přinejmenším odchod do exilu posílil jistotu odporu těch, kteří se doma neztotož- nili s posluhováním režimu. Vnucuje se i další otázka: když exulanti odcházeli do ciziny s hlavním záměrem dosáhnout vyšší životní úrovně, je s podivem, proč množství jim zkonfiskovaného majetku je tak značné, že nyní způsobuje potíže jej vracet!? Nebo snad ztráta tohoto majetku nepředstavovala žádnou újmu - a tedy ani oběť? Potom nebylo obětí ani u těch, kterým byly po roce 1948 zabaveny továrny, dílny, domy a pozemky. Oběti to bezesporu byly, oběti protilidským komunistickým právním systémem vynucené. „Všechno, co bylo ukradeno, musí být vráceno!“ Je to jen líbivé heslo pro estetický účin českého pojetí demokracie? Záměr polemiky o exilu je jasný: aby řadový občan měl vztek na exulanty žijící v údajném blahobytu. „Takové tady nechceme, ať zůstanou tam, kde jsou! Proč bychom jim, zazobancům, měli něco vracet?“ A nezřídka je i dodáváno: „Zradili vlast, tak ať jsou pěkně zticha!“ Bohužel, taková desinformovanost převládá a tím nahrává záměrům pana premiéra a jeho vládě „ušetřit“ na exilu odškodné. Proto desinformace pokračují. Bohatý exulant nemá charakter Neméně zajímavý je fakt, že v České republice špičkovým politikům (i mnoha 10 POLYGON 8/93 [pageend12]řadovým občanům) vadí„bohatíemigran- ti“, aniž znají stupeň a procento skutečně bohatých. Často jim stačí vidět utečencův mercedes - a už jde o „bohatého emigranta“. Nemohou pochopit, že takový znak „bohatosti“ je v západních zemích normálním standardem. Pokud někteří skutečně zbohatli, není nikdy zvažováno, natož vysloveno, kolik let dřiny, píle a i nervů dosažení vyšší životní úrovně stálo. A to v době mnoha let, kdy se dnes závidějící občané převážně na pracovištích flákali nebo rozhodně snahou nepřetrhli. A vůbec nejzajímavější na těchto úvahách a soudech je to, že bohatství u exulantů je pokládáno div že ne za kaz charakteru, zatímco u stovek českých milionářů a zbohatlíků nikomu ani trochu nevadí, že většina z nich si nahromadila kapitál a majetek v době totality zejména „oddanou službou socialismu“, případně okrádáním spoluobčanů. Jde tedy o zbohatlíky, jež lze charakterizovat jako parazity nebo zloděje, kteří mohli hned po sametové revoluci nejvýhodněji a nejtaktičtěji investovat špinavé peníze! Kdo nezbohatl za totality a neměl „dobrý základ“, poctivou prací ani poctivým podnikáním za poslední tři roky sotva zbohatnul. Tak se navršil paradox, o kterém se v Čechách už nemluví, nikdo se už nechce dívat 4 roky zpátky, protože by to komplikovalo „úspěšnost ekonomických reforem“. Tak proč snižovat „obdivuhodné ekonomické úspěchy“ vracením ukradeného majetku exulantům? Vždyť by se muselo nepochybně mnoho někdejších a také i současných potentátů - případně jejich dětí, synovců a tetiček - stěhovat z vil, které patřily exulantům, museli by ty zkonfiskované a za babku koupené domy vracet. A to na nich přece nemůžeme chtít, vždyť bychom tím anulovali i jejich tehdejšízás\u- hy. Daleko jednodušší a pro svět efektnější bude realizace nápravy jiné křivdy: vrátíme církvím část ukradeného majetku, tedy především zdevastované a na udržování náročné objekty (ne však pole a lesy!), což nebude pro žádného jedince zatěžující, protože tento majetek vlastní především stát a v současnosti je mu spíše na obtíž než k užitku. Nikdo z voličů nebude poškozen, nadšení z úspěšných reforem se promítne do spokojenosti všech. Utečenci jsou pro nás nezajímaví, ba skoro škodliví. Morální profil Člověk je měřítkem všech hodnot. Nebo spíše by jím měl být. Proto každá akce, každý zákon, každé opatření, ale také každá informace, jsou posuzovatelné především z hlediska toho, jak člověka- občana obohacují atributy svobody, občanskými možnostmi, nezkresleným rozhledem a přehledem, jaké mu dávají možnosti a perspektivy. Samozřejmě toto vše podléhá ve vývoji i v kvalitě stávajícím podmínkám, tedy formě politického zřízení, stupni dosažené demokracie. Souhrnnou výslednicí všeho je nejen stabilita a sila měny, ale především morální profil společnosti. A ten je dán vztahem občanů k zákonům a právu, ale i jejich vztahy navzájem, je vymezen a charakterizován přijatými životními normami. Nejde jen o normy psané a proklamované, nýbrž normy skutečně užívané. V praxi jsou takovými normami vztahy mezilidské, ale také vztah k soudnictví a právnímu systému, k politice a jejím představitelům, vztah k majetku vlastnímu i cizímu. Jak si i nejmladší pamětníci lehce vzpomenou, pokud vládnoucí garnitura užívá předstírání některých hodnot (ekonomických, historických, morálních, právních), stane se toto předstírání (a lhostejnost) v krátké době vlastní i většině občanů. Postačí snad připomenout masově rozšířenou a praktikovanou zásadu „Kdo nekrade, okrádá rodinu“. Výsledky bezpečně a důvěrně známe. Ovšem čtyři roky po zásadní politické změně - a div že ne pro svět v příkladnou demokracii - se české vládní orgány ztotožňují s názorem pavlačové filosofie: Exulanti mohli zůstat doma - a nikdo by jim majetek nezabavil! Politická elita - ne z hlouposti, ale z vychytralosti - přikyvuje „názoru lidu“, který závidí Západu (a exulantům obzvlášť) životní úroveň, aniž je schopen vidět propastný rozdíl v kvalitě i objemech vykonané práce po celá desetiletí na jedné a druhé straně. Dříve zdůrazňovaný a nyní úmyslně nikým nekoordinovaný socialistický názor na exil se u nepřemýšlivých občanů transponuje až do nenávisti k těm, kteří „zbaběle utekli“ (čímž zřejmě automaticky zbohatli), aniž měli „odvahu“ zůstat doma, předstírat práci a spokojenost se socialistickými vymoženostmi. Z celé situace vyplývá i další poučení. Vláda - politická representace - se v otázce exilu uchyluje k obyčejným gangsterským manýrům: my jsme u moci, tedy silnější, proto i výklad demokracie, práva a spravedlnosti platí tak, jak se to hodí nám. Dává tím srozumitelně i vlastním podnikavým občanům najevo, že bezvýhradně podporuje neúctu k zákonům, právo okrást bezbranného a slabšího, právo libovolně podvádět, tvořit kategorie druhořadých občanů, kašlat na praxi i poznatky vyspělých demokracií. HURÁ DO EVROPY! Dárek pro pana presidenta Každý, kdo seděl nějaký ten patek v převý- chovnách padesátých let, dobře ví, čím se tu zabýval bomzák, práskač, levák, udavač, donašeč. Byli nutným zlem, jako štěnice: stejně protivní, vzbuzující ošklivost tou svojí nemorální, dobrovolnou podlízavostí nenáviděné vrchnosti. Vyhnout se tomu zlu bylo ovšem nemožné. Vždy a všude se někdo našel. Ale přece - jakousi ochranou bývala odbornost. Abych byl konkrétní: konstrukční oddělení, nástrojárna, kvalifikovaná práce na různých strojích, předpokládající čtení výkresů a podobně. To všechno bylo v Leopoldově. Ať už na Úsvitě, Agrostroji, později na EZB, atd. Takže třeba na vycházce se přitočil kámoš: „Hele - řekli jsme starýmu, aby tě vyreklamo- val, že umíš brousit. Tak až přijde pracovní, řekni, že na brusce válíš. “ „Kluci, neblbněte, já to nikdy ani neviděl, “ vzpíral se nominovaný >brusič Karhaní. „ To neva. My tě už zaučíme. Nebo nám tam vrážej nějakýho leváka. “ Tak se také stalo. Byla to osvědčená metoda dát dohromady dobrou partu. Podobně byli získáváni >konstruktéři<, ať už elektrikáři nebo strojaři. Pak se ovšem občas stávalo, že >odborník< hodil na papír něco, co ve skutečnosti nepracovalo, nebo výrobek >zabili< v nástrojárně. Stávalo se to sice málokdy, skuteční machři objevili >ránu< včas - ale přece jen. Tu zaúradoval Pepča Sokol, mistr v nástrojárně: odebral se do přípravy výroby, kde se vypočítávaly normy a peníze za jednotlivé operace na úkolové lístky. Tuhle agendu měl pod palcem Véna Žatecký, též odborník. (Dříve 311. bombardovací, Anglie.) „ Vašku, podívej, tohle je úplně levý, vůbec to nechodí. Tak s tím, prosím tě, něco proveď, “ řekl Pepa a zase šel. Véna vyhledal příslušné úkoláky a přitiskl na ně geniálně vymyšlené razítko: FUNKČNĚ NENÍ NA ZÁVADU Zmetek pak putoval na >hřbitov< mezi ostatní nepoužitelné raznice a přípravky, aby tu odpočíval v prachu zapomnění. Text razítka je tak znamenitě univerzální, že vlastně vyjadřuje souhlas, naději na kladné vyřízení: zkrátka - hodí se pod jakoukoliv pitomost nebo nesmysl a žadatel, stěžovatel nebo Intervent má po spatření razítka příjemný pocit, že se na věci pracuje. Nemohl jsem se zbavit pocitu, že pan president Havel se bez něčeho podobného téměř neobejde. Zašel jsem v Praze do Jindřišské ulice a během týdne bylo razítko na světě. Řekl jsem si, že se najde příležitost a tenhle nezištný dar odevzdám panu presidentovi osobně i s patřičným vysvětlením, neboť delikátnost věci nedovolí tak závažný předmět poslat po poslu, i kdyby byl sebespolehlivější. Vždyť ani státní pečeť se neposílá poštou, byť doporučeně, že ano ? Leč události kvačily. Došlo k volbám a nastaly jiné starosti. Dovedete si však představit toto razítko třeba pod dokumentem slovenské svrchovanosti? Krátce: nestihl jsem to. Stempl mám ještě v rukou a pan president, o kterém vím, že má vynikající smysl pro legraci a mimo to - je taky mukl, zase bude presidentem. Jistě se už potom najde cesta, jak razítko dopravit do správných rukou a na správné místo... OTA RAMBOUSEK POLYGON 8/93 11 [pageend13]Marasmus našich zákonodárců MILAN HULÍK Socialismus, jak všeobecně známo, se vyznačoval různými stadii. Jeho pád nás zastihl ve stadiu výstavby rozvinutého reálného socialismu a nebylo nám dopřáno dočkat se stadia dokončení socialismu a jeho proměny v nereálný a „ideální“. Odborníci se zatím nevyjádřili, v jaké etapě budování právního státu se nachází CR nyní. Právní aféry >Wallis<, >Kracík< a jiné, však mnohé naznačují. Naše po- losocialistická - bohužel - legislativa ještě více. Jsme sice státem demokratickým, ale analogií k ČSSR bychom jej mohli definovat jako období počínající výstavby realistického právního státu. Realistického proto, že je nucen akceptovat stovky komunistických zákonů a další stovky zákonů sice popřevratových, ale demokracií jen amalgamovaných, napsaných podle vzoru socialistických nebo opsaných jenom s vynecháním socialistických epitetonú constans. Právní marasmus pak už jen dotvářejí neexistující zákony, které jsou nezbytné v demokratickém a právním státě. Často zmiňovaný Zákon o kolizi (střetu) zájmů je jen jedním z nich. Je samozřejmé, že přestavba právního řádu bude trvat delší dobu. Zákony vytvořené v co nejkratší době už rychlostí svého vzniku mohou s sebou nést visačku špatné kvality. Na druhé straně už samotný termín >přestavba< v sobě nese onu pachuť finále komunismu v jeho již téměř komediální poloze. Bohužel právnický mozkový trust OF (OH) zvolil tento způsob položení základů právního státu, neboť determinace socialistickým právem byla raison d'etre (podstatou života) jeho protagonistů. Bude trvat desetiletí, než budeme mít občanský zákoník úrovně vyspělých právních států, kratší dobu si snad vyžádá zpracování demokratického trestního zákoníku. Největším problémem není vytvoření jednotlivých zákonů, ale jejich soulad tak, aby svým obsahem, kasuistic- kými ustanoveními a duchem neodporovaly jiným zákonům, aby vytvářely jednotný právní řád, zahrnující v sobě nejen záruku lidských a občanských práv, ale i celý vývoj tisícileté právní kultury kontinentálního (římského) právního systému. Právě tato kontinuita byla přerušena implantováním sovětského právního modelu v tzv. právnické dvouletce 1949- 1951 i v letech následujících. Destrukce právního řádu je samozřejmě proces rychlejší, než jeho obnova, a vytváření socialistického právního řádu podle sovětského právního vzoru bylo provedeno stejně rychle, jako „očista“ justice a vyškolení nových JUDrů v několikaměsíčních kursech. Někteří ze skutečných doktorů obojího práva, pro které doktorský promoční slib »Spondeo et policeo< nic neznamenal, při tomto ničení právního řádu a právního státu, ve kterém vystudovali, dosáhli vysokých právnických a vědeckých met. Po zřízení Československé akademie věd v roce 1952 byli z přízně Zdeňka Nejedlého akademickým hávem oděni Václav Vaněček a Viktor Knapp, akademičtí právníci, kteří se měrou vrchovatou zasloužili o to, aby k dosavadním právním systémům anglosaskému common law a římskému kontinentálnímu přibyl i systém třetí - socialistický. Vědecké práce o nejdokonalejším právním institutu vlastnictví - vlastnictví socialistickém, dočasně ještě připouštěném osobním a odumírajícím soukromém, vyznačují kariéru akademika, o jehož právní erudici nelze jinak pochybovat, neboť bez ní by nemohl dnes vypracovávat odborné expertizy pro účely restitučních řízení re- vokujicích opět jím natolik zatracované vlastnictví soukromé. Nenašel se dosud nikdo z žijících tvůrců nových socialistických zákonných pořádků, který by se přihlásil ke své odpovědnosti slovy mea maxima culpa či aspoň mea culpa. Jak paradoxně potom vyznívá obvinění (zveřejněné v Rudém právu) profesora Jičínského o probuzeném pravičáctví doc. Cepla, který se po vyloučení dr. Jičínského z právnické fakulty v roce 1969 právně i vědecky „normalizoval“ a dr. Jičínskému vyhýbal. Bez nároku být arbitrem tohoto sporu a při vší úctě k disidentství dr. Jičínského stačí zalistovat v jednom z jeho spoluautor- ských „vědeckých děl“ »Základní otázky socialistického práva a zákonnosti« (Praha 1964). Nebyla však jen léta 1968-1969, byla i léta 1948-1968!! Již 24.2.1948 zazněl zoufalý apel kardinála Berana: „Zapřísahám vás všechny, zachovávejte právní řád. neničte odkaz presidenta osvoboditele!“ Ti, kdož nejsou schopni vyslovit slova pokání, by se aspoň neměli považovat za nejpovolanější k nové přestavbě, tentokráte právního řádu socialistického na řád demokratický. Polosocialistický právní řád Neučiní důvěryhodným právní řád ten, pro něhož znaménko plus či minus je pouze polarizací jeho právní ctižádosti být vždy u toho. Jestliže ještě dlouho budeme žít v polosocialistickém právním řádu, neschopném se vyrovnat s minulostí, jejími zločiny a nespravedlnostmi už díky svým zděděným genům, je na místě se zeptat, kdo byl defensorem oné nešťastné kontinuity práva po roce 1989, bez níž se měl zákon a pořádek v této zemi zhroutit? Mezery v právním řádu se časem vyplní, ostatně u továrny na zákony, jakou je parlament, se „překračování plánu“ nevyplácí. Absenci některých zákonů však citelně pociťujeme již nyní. České republice např. chybí obdoba amerického „Freedom Information Act“, zákona, který by stanovil, co má skutečně zůstat utajeno a co je třeba učinit přístupným veřejnosti. Skutečnost, že svou zákonnou pečeť tajnosti nese stále řada činností, z nichž mnohé byly vykonány jedině ve prospěch totalitního režimu a na úkor základních lidských a občanských práv jeho občanů, je absurdní! Typickým příkladem jsou právě materiály StB, podléhající utajení, vč. svazků sledovaných a poškozených spoluobčanů. Výrok Joachyma Gaucka, šéfa německého úřadu spravujícího materiály STASI, „Ani váš národ, ani náš nebyl tak špatný, abychom pro kolaboraci a zapletení se s režimem mnohých museli před pravdou zavírat oči“, je alarmující! Je mnoho indicií nasvědčujících tomu, že popřevratový přístup k materiálům StB a lustrační hysterie na něj navazující odpovídala záměrům rovněž popřevrato- vého plánu StB, známého pod heslem >Klín<. Lustrace pouze určitých kategorií lidí, navíc způsobem, který postrádal stanovení právního významu materiálů StB, jejich průkazní hodnoty a vysvětlení způsobu jejich vzniku, musela přinejmenším tomuto plánu nahrát, pokud se tak nedělo přímo v režii StB. Tragedií bylo a je, že nevědomky, rovněž bez řádné znalosti této materie a na základě humanismu „za každou cenu“ tomu napomohla řada výroků nejvyšších představitelů našeho státu. Připomeňme jen causy »Bartončík« či »Kavan«. Stalo se tak v době, kdy sousední německý demokratický právní stát měl hotový dokonalý zákon o materiálech STASI. Zřejmě to nebyla jen jazyková bariéra, která tento zákon u nás téměř dodnes učinila skoro neznámým. „JAKO“ Stále se však pohybujeme na poli právní teorie. V justici samé je situace horší nejen pro nutnost výkonu práva na shora uvedeném základě, nejen pro residua totalitní minulosti a personální stav 12 POLYGON 8/93 [pageend14]justice, jehož dostatečným symbolem je známý spor VONSu s ministrem spravedlnosti dr. Novákem, týkající se soudců zkompromitovaných svojí účastí v politických procesech, ale především pro oživlý systém quasi-důkazů pracujících na bázi jako. Tento strašidelný totalitní duch JAKO znovu bloumá po jednacích síních našich soudů. V socialismu jsme měli přece jako demokracii, měli jsme jako svobodu a byli jsme si opět jako rovni. Milovali jsme i jako SSSR a budovali jako socialismus. Dnes řada exulantů, z nichž restituční zákony udělali neplnoprávné občany, dokazují, že jako bydlí v ČR, aby se pokusili domoci svého základního lidského a občanského práva - práva vlastnického (mnozí po tichém návodu některých našich státníků, kteří při setkání s krajany v zahraničí jim poradili, že se to dá vždycky nějak zařídit, aby svoji chaloupku dostali zpátky). Mnohé soudy to jako ví a vynášejí jako rozsudky, podle míry prokázání JAKO, spravedlivé nebo nespravedlivé. Avšak lze uvést konkrétní, bohužel ne ojedinělý případ, kdy podmínky zákona jsou skutečně splněny a přesto JAKO řádí dál. Restituentka, Iderá jediná z rodiny přežila koncentrační tábor a které byl ari- zovaný majetek po roce 1945 vrácen (nezbytná podmínka u restitucí židovského majetku), odešla po jeho novém „ari- zování“ v roce 1948 do Israele. Po listopadovém převratu se doopravdy vrátila do vlasti, aby v ní dožila ve vráceném domě. Avšak než mohla získat občanský průkaz, musela prodělat identifikační řízení za účelem potvrzení jejího občanství, které trvalo více než jeden a půl roku. Výzvu k vydání nemovitosti podala podle restitučního zákona včas, ta jí však vydána nebyla vzhledem k tomu, že v rozhodné době nemohla ještě prokázat své čs. občanství. I žalobu na vydání nemovitosti podala včas a nakonec získala i potřebný OP, s kterým se teprve mohla přihlásit k trvalému pobytu a tím splnit i druhou podmínku restitučního zákona. Odpůrce, organizace zastupující stát a spravující jí dvakrát ukradený majetek, jí však u soudu odmítá tento majetek vydat, neboť obě podmínky - prokázání občanství a trvalý pobyt v českých zemích - nesplnila v době rozhodné, tj. do 30.9.91. Soud ještě nerozhodl a doufejme, že navrhovatelka se rozsudku dožije, neboť z rozčilení z tohoto řízení majícího prokázat notorietu, že je českou občankou - což bylo její pýchou po celou dobu emigrace - dostala infarkt. Její dcery ji z Israele zapřísahají, aby upustila od svých restitučních požadavků z obavy, aby soudní řízení v demokratické ČR jí neprivodilo ten konec, kterému unikla v Auschwitzu. Namísto omluvy státní organizace za křivdu jí způsobenou byť státem komunistickým a za to, že více než 40 let užívala bez náhrady její majetek (a devastovala jej), ji čekají výslechy svědků, majících dosvědčit, že se vrátila a že bydlela ve své vlasti i v době, kdy ji postkomunistická byrokracie nedovolila se k tomuto pobytu přihlásit, protože postkomunistické zákonodárství jí to neumožňovalo. Zde neběží jen soudní řízení, zde běží i o čas, o život. To není Orwell 1984, to je Orwell ČR 1993! Za tento stav nemůže ani ministr spravedlnosti, ani předseda Nejvyššího soudu - snad jen více pokory při presentaci naší justice by bylo na místě. Třídní boj není minulostí Jak daleko má ČR k právnímu státu, dosvědčují i skandalizační kampaně komunistického tisku (nebo jen „nezávislého levicového RP“?), který nejspíše pouhou shodou okolností nese stejný název jako bývalý deník ÚV KSČ, zákonem prohlášené za stranu zločinnou. Nechrne stranou osud dr. Šetiny i útoky Špíglu na antikomunistické představitele demokratické pravice; podobné tiskoviny existují i ve skutečně právních státech (v nichž se ovšem dostává poškozeným rychlé ochrany soudem) a uveďme jen kampaně proti nepohodlným restituentům, prokazující, že třídní boj není cizí ani nezávislému levicovému tisku. Jde např. o restituce šlechtického majetku. Nic nevadí, že šlechtické tituly odstranila již první republika, RP své vyvolené odpůrce stále tituluje predikáty jejich rodičů a prarodičů, vždyť každý titul hraběte či knížete má podnítit temné (z Jiráskova Temna odvozené adjektivum) pudy antistavov- ského cítění „našeho pracujícího lidu“. Jestli jsou soudy mnohdy nuceny respektovat nespravedlivé restituční zákony, pak zde RP pohrdá právním řádem stejným způsobem, jako to činil jeho komunistický „ústředněvýborový“ jmenovec, ozdobený tenkráte socialistickým mottem „Proletáři všech zemí, spojte sel“. K prokazování oprávněnosti restitučních nároků v těchto případech je třeba prokázat čs. občanství restituenta po roce 1945, jakož i jeho národní spolehli vost v tomto období. To lze samozřejmě prokázat jen doklady z této doby a po- nechme stranou, že orgány místní moci a správy (revoluční NV) z let 1945-48 byly většinou již v rukou komunistů. Ale i tehdy byly tyto orgány leckdy nuceny vydat positivní osvědčení těm šlechticům, kteří byli šlechtici historií svého rodu, ale především čs. občany a vlastenci. (Jen zcela na okraj: historie dobře zaznamenala známý protest předních českých šlechticů proti obsazeníČSR nacistickým Německem.) Odmítnutí uznání těchto dokladů některými dnešními orgány místní moci a účastníky restitučního řízení, kterému se dostává tak halasné publicity v RP, dokazují nejen úspěšně přežívající vlivy komunistického myšlení ve státní administrativě, ale vytváří i naprosto absurdní situaci. Postkomunistické orgány této moci odmítají uznat platnost dokladů vydaných orgány demokratického státu (a ještě i právního státu), navíc doklady „nostrifikované“ komunistickým ministerstvem vnitra po roce 1945! Případ hraběte De Four Walderode není výjimkou a ani francouzské jméno, zděděné po předcích, není důvodem, aby stát, hlásící se k tradici statu právního, popíral doklady vydané státem skutečně právním, navíc za situace nemožnosti jejich dnešního přezkoumání. Zde zbývá jen odkázat fíudé právo na dílo jeho ideového souputníka, shora zmíněného akademika Václava Vaněčka »Dějiny státu a práva ČSR<, v němž se lze dočíst, že libovolně absolutistický výklad zákona skončil na území českých zemí v době panování Jejího nejmilostivějšího Veličenstva, královny české a uherské, arcikněžny rakouské, Marie Terezie. Amen! K problematice lustrací jsern se vyslovil již vícekrát a ciním-li tak nyní opět, je to proto, že cítím potřebu reagovat na seminář „O právních a mravních problémech lustraci’', konaný před rokem v Praze, jehož hlavní referáty jsem měl možnost si přečíst až zde, v Kanadě. Neméně nutkavým motivem je i to, že jsem po mnoha úvahách a studiu konkrétních spisů do jisté míry změnil svůj původní názor. Odpůrci lustračního zákona mu oponují v podstatě třemi argumenty: 1) Namítají, že je to pouhý mýtus tvrdit, že lustrační zákon neomezuje základní lidská a občanská práva. Tento zákon skutečně není trestně-právní norma a proto dovolávání se presumpce neviny a dalších trestních zásad a norem tu není na místě. Zastánci lidských a občanských práv poukazují na to, že např. Všeobecná deklarace lidských práv nebo Mezinárodní dohoda o občanských a lidských právech neuznávají omezení rovného přístupu nebo rovných podmínek k veřejné službě v zemích signatářů, respektive tato omezení vymezují pouze na případy ohrožení národní bezpečnosti, veřejného pořádku, zdraví a morálky. Podle názoru oponentů nejde o tyto případy, neboť (cituji): „Žádný právní stát nemůže uznat jako postačující důvod při omezení tohoto občanského práva pouhou příslušnost k určité, paušálně definované kategorii, aniž se posoudila skutečná role takto kategorizovaného občana v minulém období a aniž mu byla poskytnuta možnost obhajoby.“ Nediskutujme, co je ochrana národní bezpečnosti, veřejného pořádku, zdraví a morálky. Žádný zákon to blíže nespecifikuje a jen jako kuriositu můžeme poznamenat, že stejné důvody posloužily POLYGON 8/93 13 [pageend15]správním orgánům komunistického režimu (v podstatě StB) k zamítání žádostí nepohodlných žadatelů o výjezd do „kapitalistické“ ciziny, jejichž výjezd s odvoláním na výše uvedené důvody nebyl v souladu se státním zájmem. Jakkoliv bych rád viděl, aby ti, kteří po desetiletí nedovolovali svým spoluobčanům vycestovat, čímž porušovali mezinárodní dohody, kterých se sami ve svých kriminálně- inkriminovaných případech dovolávali, sami nesměli určitou dobu vycestovat, musím svůj „komplex hraběte Monte Christa“ potlačit a přiznat dnes i těmto svým, bohužel, spoluobčanům stejná práva občanů demokratické společnosti. Spornější je problém oprávněnosti postihu těch, které náš zákon zařazuje do kategorie mu podléhajících. Stačí zařazení k určité straně, skupině osob, nomenklatuře či použití registrů StB, aniž by byla posouzena individuální odpovědnost těchto osob, event, přezkoumání správnosti zařazení soudem? S poukazem na historický exkurs do poválečného období zařazení např. k SS. NSDAP, Gestapu, SD apod. stačilo. My se však vyrovnáváme s komunismem, což samo o sobě je problém nepoměrně obtížnější. Že ČSFR nenásledovala německého příkladu, pokládám za největší chybu našich politiků. Obávám se, že po listopadu 1989 byla spíš tendence radit světu, než se nechat poučit od souseda, jehož zkušenosti s denacifikací byly neocenitelné. Jen tak se mohlo stát, že ve vysokých funkcích byly neprolustrované osoby, přátelé politiků, ale opět neprolustrovaní, a jen podceněním této otázky došlo k tomu, že byl přijat možná ne zcela dostatečný a právně čistý zákon, ale že vypuklo to, co bych nazval „danse macabre StB“. Tento tanec umrlců StB měl jediný cíl: destabilizovat společnost, polarizovat ji a načasovat bomby, jejichž politické výbuchy budou iniciovat ti, kteří registry vytvořili či se na jejich vytvoření podíleli. Lze v mnohém souhlasit s námitkami odpůrců lustračních zákonů, na nichž nic nemění fakt, že většina z nich je na levé straně politického spektra. Přece však politický kompas hraje svoji roli. Jeho střelka, kterou protivníci lustračního zákona namířili proti zákonu samotnému a pravicovým politikům, „...kteří jako lus- trátoři a největší debolševizátoři naší společnosti se chovají jako ti, kterých nás chtějí zbavit a od koho nás míní ochránit. Podobni bolševikům jednají jako lidé bez paměti, jako by vše, co se vysloví a co se udá, padalo do oné pověstné Orwellovy pamětnice. ... Jakkoli brojí proti komunismu a bubnují na poplach proti nebezpečí jeho návratu, tito politici sami nejvíce připomínají chování lidí zvláštního ražení, každý den se probouzejí s čistou hlavou a čistým svědomím a bez vztahu a bez odpovědnosti za to, čím sami byli včera a předevčírem, co hlásali a co konali, urputně bojují s nepřítelem, kterého si ve své touze po moci sami vytvořili. Jako by neexistovala pronesená slova a vykonané činy, jako by z nich člověk nemusel neustále vydávat počet, jako by o tom, co je správné a co není, rozhodovala pouhopouhá logika a požadavky aktuálního mocenského zápasu.“ (Martin Palouš: „Bez paměti a svědomí“, LISTY 1/93.) Jsou to silná slova a závažná obvinění. Je trochu paradoxní mluvit o politicích zprava jako o bolševicích jednajících jako lidé bez paměti, vzpomeneme-li minulosti (před rokem 1968) mnohých zleva. Ale jestliže se již mluví o odpovědnosti za pronesená slova a vykonané činy, tak je třeba rozhodně promluvit o odpovědnosti za slova nepronesená a činy nevykonané! Byla to právě representace OH, z jejíchž řad je nejvíce napadán lustrační zákon, byl to Petr Uhl a Martin Palouš, kteří patřili k popřevratovému establishmentu a kteří z titulu časové priority měli nejen příležitost, ale i povinnost se vypořádat s minulostí. V tomto případě právě s StB, s jejími archivy, zločiny a representanty. A také s represivními organizacemi, které práci StB dovršovaly. Postarat se o čistotu justice, prokuratury a policie. Dnes nás netíží jen následky nedokonalého lustračního zákona, ale i válka bezpečnostních struktur, nedostatečně očištěná justice a neočištěná prokuratura. Byla to „jejich politická representace“, která si do čela postavila notorického nomenklaturního kádra dr. Martina Čalfu a která pod praporem „nejsme jako oni“ nebojovala s nepřítelem, který bojoval proti nim. Byla to dr. Burešová, která neúnavně hlásala, že je vše promlčeno, aby se dnes (LISTY 5/93) postavila za nepromlčení zločinů spáchaných za období totality, byl dr. Pithart, který pozdě želel zanedbání archivů, a i další z tehdejší OH garnitury docházejí k pozdnímu prohlédnutí. Zde nezbývá než citovat perské přísloví: Tři věci se nikdy nevrátí: vyřčené slovo, vystřelený šíp a promarněná příležitost. Jeho český ekvivalent mluví o zametení před vlastním prahem. To všechno, kdyby se udělalo, by stálo jistě hodně peněz. Nemusela by se však obětovat výstavba nemocnic, jak se argumentovalo. Stačilo by nevyplatit milionová odškodnění propuštěným příslušníkům StB, SNV, FMV. Komu záleželo na kontinuitě práva, jdoucí až k těmto absurdnostem? 2) Druhou hlavní námitkou odpůrců lustračního zakona je popírání údajného mýtu, že archivy StB, správně SEO, byly perfektně vedeny a že je nutno jim důvěřovat. Nechci opakovat, co již bylo napsáno a co jsem sám napsal o tomto problému. Ostatně i on patří mezi shora uvedené základní chyby sametových držitelů moci. Jen zcela na okraj: spolehlivost archivu je mnohem větší, než si jejich odpůrci představují. Na otázku „Kde však bereme důvěru v zápisky lhářů, kde bereme jistotu, že informace velkých tabulátorů jsou přesné?“ (Petr Pospíchal: „Kdo je vinen?“, LISTY 6/92) lze odpovědět, že na stoprocentní jistotu nelze samozřejmě spoléhat, ale důvěra Petra Pospíchala by byla větší, kdyby mohl sám prostudovat některé svazky, třeba i svůj vlastní. Protože patřím k těm „vyvoleným“, kteří tuto možnost měli, vím z vlastní zkušenosti a z vlastních výslechů na StB, poté, co jsem nahlédl za odvrácenou stranu zrcadla, jak přesná byla práce StB. Jak perfektní psychologické portréty za pomoci svých odborníků vytvářela o svých „podezřelých a prověřovaných či nepřátelských osobách“. Zaznamenávala i mimiku obličejů, odhadovala vnitřní pocity kontaktovaných a získávaných osob a přesně evidovala jejich jednání a chování. Zde nelze zaměňovat oficiální vyšetřovací spisy, které byly součástí trestních řízení, za svazky registrů SEO, jak to činí Petr Pospíchal. Nešlo o vědomě zneužitý Orwellův Newspeak, ale o precizní práci, na základě kteréž StB dosahovala bohužel velkých úspěchů. Jestli byli potrestáni někteří příslušníci StB, že si své agenty vymysleli, jak na to poukazují odpůrci, pak jde o výjimku, která potvrzuje pravidlo. Netvrdím, že záznamy a registry StB jsou zcela spolehlivé, ale kdyby se provedlo jejich vytěžení a právní zhodnocení, zjistilo by se, že jejich přesnost byla obdivuhodně vysoká. A jsme zde u dalšího problému, který se podařilo dokonale zamlžit. Tím je házení různých věcí do jednoho pytle. Skutečnost, že je uveden v seznamu spolupracovníků StB někdo, kdo osvědčil svoji resistenci, statečnost a charakter jako důkaz pro jejich fabulovanost, je nonsens. Předně musíme vyloučit kategorii „kandidát tajné spolupráce“ (KTS). Nepovažujme osoby z této kategorie za chybně vykázané agenty. Za kandidáta mohl být skutečně označen kdokoliv, aniž o tom věděl a aniž musel před StB stvrzovat svou spolupráci ústně či písemně. To je další fabulace, tentokrát odpůrců lustračního zákona, že ústní závazek, povolený ministrem vnitra Obzinou v „slavném“ tajném rozkazu ze dne 25.1.1978, vylučuje spolehlivost o písemném závazku. I ten ústní se totiž získával za asistence oněch 3 příslušníků StB včetně nadřízeného orgánu a navíc se dokumentoval jinak - skrytou kamerou nebo magnetofonem. Ale zpět ke KTS. Zařazenítéto kategorie do zákona považuji za chybu, byť se jednalo o kategorii, kterou bylo dovoleno přezkoumávat. KTS byly sice i osoby, které v některých případech vyvíjely „záslužnější* a odsouzeníhodnější činnost než výše postavená kategorie agentů, ale v zásadě kandidátem byl ten, koho si StB vytipovala bez jeho vědomí a který v registru zůstal i poté, co StB se jeho další kandidatury na agenta či důvěrníka vzdala. Podle vlastní zkušenosti mohu konstatovat, že rovněž neodpovídá skutečnosti tvrzení odpůrců, že hypotetický 14 POLYGON 8/93 [pageend16]dotaz na event, spolupráci v případě obecného (společenského) zájmu či o sdělení informací kriminálního charakteru a kladná odpověď na to stačila k zápisu do registru. Sám jsem byl několikráte dotazován v tomto smyslu, moje odpověď jako odpověď právníka musela být kladná: „Ano, ohlásím případnou vraždu či jiný závažný připravovaný trestný čin, o kterém se dovím“ a přesto neměla za následek zapsání do registru. A proč tam jsou i hrdinové? Proč političtí vězni, absolventi komunistických kriminálů, kardinál, zasloužilí emigranti a stateční odpůrci režimu? Protože se registry vedly po desetiletí, protože zcela jiná situace byla v padesátých letech - a ve zcela jiné situaci byli tehdy registrovaní - a v letech osmdesátých, protože byly doby, kdy konec komunismu byl v nedohlednu a kdy na spadnutí - protože je každý člověk jiný a také se každý člověk nechoval vždy stejně. Nebyli jen ti spolupracovníci, co udávali z komunistického či aspoň socialistického přesvědčení a za peníze. Jejich největší část tvořili ti, jejichž souhlas ke spolupráci byl získán vydíráním. Ponech- me stranou právní hodnocení tohoto „právního aktu souhlasu“, již s ohledem na ustanovení zákona, které považuje právní úkon učiněný v tísni za neplatný, je nutno o základu této spolupráce pochybovat. Rozhodující podle mého názoru by neměl být normální zápis v registru SEO, ale skutečnost, zda dotyčný spolupracovník opravdu jako agent pracoval a zda touto činností někomu ublížil. Jen ten, kdo udával a přivodil zlo svým spoluobčanům, byl aktivním spolupracovníkem. K podobnému^ závěru dochází i Zdena Salivarová-Škvorecká („Vinní a nevinní“, LISTY 1/93) a navrhuje způsob řešení tohoto problému. Není však třeba se jím zabývat, znovu odkazuji na právní úpravu v Německu. Jediné řešení našeho problému je zpřístupnění archivu StB podle vzoru německého zákona. Nedostatek zájmu o řešení tohoto problému jde rovněž na účet naší bývalé sametové representace. 3) Konečně se dostáváme k třetí námitce, a totiž, že víra v příchod mravní katar- ze vydáním lustračního zákona se ukázala jako chybná. Mravní katarze se nekonala. Lépe řečeno: ani konat nemohla. Nejen proto, že lustrační zákon zůstal na papíře pro nedostatek sankčních ustanovení, ale také proto, že na mravní katarzi bylo již pozdě. Na mravní obrodu v důsledku odsouzení totality a jejich pachatelů se čekalo po listopadu 1989, po 2 letech únavných lustračních skandálů již desorientovaná veřejnost mohla v seznamu zveřejněném v NN jen vyhledávat své známé. Nemyslím, že zveřejnění tohoto seznamu vyvolalo odpor a zděšení všech soudných lidí, jak soudí Jan Štern a Václav Trojan. Slova „všichni soudní lidé“ jsou stejně zavádějící jako „všichni poctiví pracující“, spíše mezi veřejností vyvrcholilo zklamání nad „korunou“ tohoto vyrovnání s minulostí, za což nemohli ani tak vydavatelé seznamů, jako ti politici, kteří se s tímto problémem nedokázali vypořádat oficielně. Je zajímavé, že ti, kteří se zastávají lidí poškozených uvedením v seznamu Necenzurovaných novin (a nepopíráme, že mohlo dojít skutečně k bolestným a nespravedlivým obviněním) se ale vůbec nepozastavují nad druhou stranou mince. Nevadí jim ti skuteční agenti, kteří na své spolupráci vydělali nejen finančně, ale především získaným postavením a svou vlivovou pozicí, kterou si vybudovali za léta totality. To jsou nejen někteří pionýři privatizace a prosperující velko- kapitalisté, jsou to i společenské veličiny suverénně se pohybující na naší politické a společenské scéně. Jsou to nejen účastníci společenských dýchánků nové „high society“, ale i ti, kteří jsou ověnčo- váni vavříny za svůj boj proti totalitě a nositeli či čekateli mezinárodních cen či uznání. Lze tentokráte přisvědčit protivníkům lustračního zákona, že je absurdní vystavovat opovržení a postihu ty, kteří ať vinně nebo nevinně jsou v seznamu, nesou- li mnohem větší vinu ti, kteří zavinili, že vůbec registr existoval, že existovala organizace, která ho zplodila a režim, který ji porodil. Není na čase říci, kdo tento režim řídil, kdo byl na jeho vrcholu. Ministerstvo vnitra, tato strašidelná organizace za totality mělá své ministry, konkrétně i toho, kdo podepsal onen zrůdný předpis, ministra, který se dnes neváhá hrdě hlásit ke své minulosti a navíc ji znovu propagovat. Nad tímto ministrem stál předseda vlády, jehož jméno rovněž není neznámé, snad jen místo jeho pobytu. Ti, kdo zavlekli nešťastné oběti do svých registrů a tak i pod gilotinu lustračního zákona, jsou známi. Byli známi před listopadem 1989 i po něm, a je proto pokrytecké se ptát, kdo zavinil, že jsou trestáni malí a nebyli potrestáni velcí. Je pohodlné obvinit toliko „pravicové nebolše- viky“ a zapomenout na vlastní sametovou minulost. Ještě je v živé paměti, s kterou stranou se shodovalo hlasování poslanců OH ve FS. A citovat politiky OH, kteří na volání po spravedlnosti odpovídali svými výroky, které stačily vstoupit do našich novodobých dějin, je zbytečnou notorie- tou. Je možné se také zeptat, čí to byla vláda, která jako jediná z bývalých socialistických zemí odmítla nabídku švýcarských úřadů na zjištění kont komunistických prominentů? Než díky stále platné komunistické ústavě začalo fungovat neprůchodné FS, uplynul rok, ve kterém se mohlo udělat mnohé a z dnešního pohledu a našeho tématu vlastně všechno. Přinejmenším se mohlo začít žít v pravdě. V pravdě, osvobozené od stínu StB, strachu z totality a třeba i v pravdě z registrů. Tu však nehledali ti, kteří dnes roní své slzy nad osudem postižených, nad špatným zákonem a nad nespravedlností současného režimu. „Neboť jediný způsob, který znám, jímž je možno bezpečně zabít lež, je žít podle pravdy.“ (Carlyle) Victoria, B.C., Canada, 11.11.1993 B „Vývoj prochází mým vztahem." SLOVA DO ÚST VÁCLAVA HAVLA VLOŽIL JAN BENEŠ FOTO: MARTIN PŘIBYL POLYGON 8/93 15 „Kdy už vyletí ten ptáček?" [pageend17]Myslel jsem, že je tam kanec Z GLOSÁŘE JIŘÍHO LOEWYHO (V) * JAN KALVODA, JUDr., 1953, vice- premiér (aneb postaru místopředseda vlády) ČR a předseda koaliční strany ODA, zastával zpočátku postoje příznivé exulantům, takže byl mnohým z nás vysloveně sympatický. Leč politik Kalvoda prodělal určitý vývoj - a jeho názory také. Což v rozhovoru s Rudým právem (19. října) vyjádřil takto: „Tak jako jsem v roce 1990 prosazoval právo exulantů na majetkovou restituci, tak teď ji prostě podporovat nebudu. To, co bylo možné udělat v roce 1990, už není možné bez zásadních zásahů do vlastnických práv udělat dnes.“ Ergo: odebrat lup zloději (anebo přechovávači a uživateli lupu) znamená zásadní zásah do (jeho) vlastnických práv. Navíc hrozí, že by to způsobilo signifikantní pokles lupičovy životní úrovně. * VEŘEJNÉ MÍNĚNÍ ČR exulanty nemiluje. Pouhých 17 procent respondentů se v říjnovém průzkumu IVVM vyslovilo pro to, aby „krajané“ dostali korespondenční volební právo, 72 procent je proti. Všude ve světě, od Rakouska po Rwandu-Burundí, ba dokonce i v postkomunistickém Rumunsku je samozřejmé, že zahraniční krajané volí na ambasádách anebo poštou. V Praze jdou hodiny jinak. * KATEGORICKÉ NE vyslovil už 24. srpna premiér Václav Klaus na otázku Radiožurnálu, zda by měli krajané dostat právo korespondenční volby. Odpověděl: „Mluvit na dálku prostě já považuji za naprosto, naprosto nefér. Úvaha o tom, že budu volit tu či onu politickou stranu, když se nepodílím na tom, co se tady odehrává, to je hluboká chyba. S naprostou pevností v hlase říkám, že bych s tím já nesouhlasil.“ * AUTENTICKÝ HLAS LIDU zazněl v Českém deníku z 8. listopadu ve čtenářském dopise jistého Josefa Čecha z Děčína, který nejprve nazval vydavatele listu Josefa Kudláčka nepoučitelným cvakloušem, aby ho v závěru dopisu obdařil titulem ekonomickopolitického ko- kota. Jádro poselství pana (severo)Če- cha: „Zahraničních odborníků z Hannoveru a Mnichova, kteří nás neustále poučují o tom, jakže se má dělat ta pravá pravicová politika, máte také zřejmě dost. Doporučuji Vám, abyste si utvořil redakci ze samých zahraničních odborníků a můžete tisknout i v německém jazyce. Jen tak dál, určitě pak všichni emigranti dostanou zpět své majetky a důležité posty ve vládě. Ostatně, o nic jiného jim nejde.“ Konec citátu. * NEMÉNĚ PŮVABNÝ čtenářský dopis otiskl pražský Západ (teď už bez dodatku Today) č.3/1993. Jakási paní „Jarmila Procházková, Česká republika“, tu zle spílá paní Škvorecké za to, že se opovážila v recenzi dotknout Alexeje Pludka, 1923, autora komunovlajkařského románu „Vabank“, který byl svého času vyznamenán v soutěži k výročí Únorového vítězství. Paní Procházková vyslovuje vážné podezření, zdali Zdena Škvorecká ná: hodou není Židovka, což by bylo jaksi na závadu, neboť: „...co je nyní, to je hnus. Je to vláda židů, kteří chtějí podrobit lidi, aby jim sloužili. Já vím, že proti tomu není pomoci, protože tato banda ovládá celý svět. Kdyby alespoň nechala lidi žit, ale ona je ničí. První křesfanská děvčata a podobně.“ Jsem sice žid málo reprezentativní, neboť pouze poloviční a v tradici neodchovaný, ale snad přijme křes- (anské děvče Jarmila mé upřímné ujištění, že o jeho prznění (a podobně) nejevím sebemenší zájem. I kdyby prosilo! * LIDOVÁ STRANA (KDU-ČSL) vyjádřila „zneklidnění nad nárůstem kriminality, pornografie a ministerských platů" v Čechách. Občané republiky jsou pochopitelně nejvíce zneklidněni tím prvním ze tří „nárůstů“: jen ten se jich týká bezprostředně. Pornografii nikdo není nucen kupovat a mravní zkáza z příliš vysokých příjmů hrozí všeho všudy osmnácti ministrům - tudíž zanedbatelnému zlomku obyvatelstva. * PUTOVNÍ POLITICI, kteří se hýbou jako škatulata z hnutí do hnutí a z partaje do partaje, vyznačují českou politickou scénu po sametovém převodu moci před čtyřmi lety. Tyto změny politického zařazení nabývají někdy podoby až groteskní: Josef Žanda, někdejší místopředseda sociálních demokratů, jenž neuspěl se svou frakcí na letošním sjezdu v Hradci Králové, přeběhl ke straně LSNS, neboli k „liberálním národním sociálům“. Pro změnu zase odtamtud do ČSSD emigroval (rovněž) místopředseda strany, Jiří Vyvadil. Svou konverzi odůvodnil mimo jiné tím, že prý změna názvu strany je, „...jako kdyby myšička vařila kašičku a všechno to splácala dohromady.“ - Zdá se, že nejeden polistopadový politik si prostě poněkud spletl dveře, když se „politicky zařazoval“. * O MRTVÝCH JEN PRAVDU požadoval náš polygonský spoluautor Jan Beneš, poněkud tím pozměniv staré latinské rčení. - Když nedávno zemřel dr. Jiří Hájek, věnoval mu britský tisk řadu nekrologů, nejdelší se objevil v Daily Tele- graphu. Nepřekvapuje, že v textu nenacházíme takřka nic z toho, co víme, zato se však dovídáme mnoho nového: Hájek, rodák z města Krhanicea, bojoval prý ve španělské občanské válce on Franco’s side (I); 1976 byl vyhozen z redakce Tvorby. - Tady jde zřejmě o záměnu s jmenovcem, ale kde vzal britský autor ten nesmysl o falangistovi Hájkovi? - Zřejmě by nám mělo záležet na tom, aby se o nás psala pravda dokud jsme ještě naživu. Své nekrology (byť sebelépe myšlené) už dementovat nemůžeme. * POZAPOMENUTOU EPIZODU z dob, kdy byl Jiří Hájek čs. velvyslancem v Británii (1955-58), zaznamenal naproti tomu Daily Telegraph přesně: Když Hájek v roce 1956 objevil ukryté mikrofony ve své pracovně na Wilton Crescent a také v obývacím pokoji, požádal britské ministerstvo zahraničí o přísné vyšetření tohoto incidentu. Foreign office vyhověl. Zjistilo se, že mikrofony byly zakoupeny v prodejně armádních přebytků na Brompton Road v Londýně a že je svému šéfovi nainstaloval „a member of the embassy’s own staff“. - České úřady ovšem rozhořčeně odmítly (hotly denied) tento výsledek šetření... * JINDŘICH KABÁT, 40, ministr přes kulturu ve vládě ČR, zvažuje podle zpráv tisku, zda by neměl podat žalobu na skupinu historiků umění, kteří nedávno opustili správní radu Národní galerie. Kunst- historici ho totiž obvinili veřejně v televizi z „barbarskosti, nekultúrnosti, zbabělosti a lži“, což si psycholog PhDr. Kabát, místopředseda KDU-ČSL a otec pěti dětí, nechce nechat líbit. Západní ministr (coby politický profesionál) by se v takovém případě určitě nesoudil. Spíš by asi reagoval jako řezník Matys ze Žižkova, když mu správcová domu vynadala za války do keťasů a zlodějů: „Paní, to je jako když mi řeknete miláčku!“ * JSME NEJBOHATŠÍ ze všech politických stran, prohlašoval hrdě bývalý předseda ČSSD dr. Jiří Horák. (Když letos koncem února odstoupil, neměla jeho strana ani na výplaty.) Teď víme ze zprávy Nejvyššího kontrolního úřadu, kdo je skutečně „v balíku“. Je to se 118 miliony Kč vládní ODS, následovaná komunistickým Levým blokem s 65 miliony. ODA, rovněž vládní, dosud odmítá prozradit, od koho loni dostala darem 60 milionů Kč, z toho skoro 50 milionů ze zahraničí. * V TÉMŽE REPORTU se lze dočíst, která z českých politických stran má nejhorší účtárnu. Je to ironií osudu „Strana 16 POLYGON 8/93 [pageend18]podnikatelů, živnostníků a rolníků ČR“, jejíž výroční finanční zpráva podle NKÚ obsahuje jak „početní, tak i účetní chyby“. * VLADIMÍR JIRÁSEK zvaný Olaf, bývalý špičkový reprezentant v jednom z vodních sportů (a pravý opak stalini- sty), chová ve svém pražském bytě sochu Stalina v životní velikosti. Geniální vůdce sovětských národů se v obýváku vyjímá dekorativně a už z něj vychází jen tolik děsu jako z vycpané šelmy, která nemůže nikoho pokousat. Sám bych s Džugašvilim domácnost sdílet nechtěl, ale pokud by o to někdo moc stál, lze mu toto přání splnit ještě pod stromeček. Radnice v Mariánských Lázních totiž právě vyhlásila aukci na jednoho Josifa Visarionoviče, kterého už teď město příliš nepotřebuje. Socha váží ani ne dvě tuny a je z kvalitního pískovce. * ŽIVOTNÍ POJIŠŤOVNY považují žurnalismus za druhé nejriskantnější povolání - hned za tryskovými stíhači. Velmi rizikový je zvláště výkon reportérský, a to nejen v ulicích Sarajeva nebo Mogadišu. I když v českých luzích a hájích zpravidla neohrožuje žurnalisty palba z minometů, lze počítat (už po něžném listopadu) nejedno vážné ublížení na těle, způsobené razantními policejními zákroky na nepravém místě. Jaké štěstí, když to odnese jenom kamera a ne sanice nebo holenní kost reportérova! Policejní prezident Stanislav Novotný nyní vydal pokyn, že novináři mají být „při masových akcích, živelních pohromách a mimořádných událostech“ označeni na prsou i na zádech výrazným nápisem TISK nebo PRESS. Písmena mají být vysoká 15 centimetrů a tiskací. To prý proto, tvrdí zlí jazykové, aby nápisy bez potíží rozluštili i literárně méně fundovaní orgáni. * ŠTĚCHOVICKÝ POKLAD neexistuje a je jednou z celé řady fám, prohlásil ředitel archivní služby MV Jan Frolík. Kdyby četl Polygon (č. 6/93, str. 15), mohl to vědět už před čtvrt rokem. Jenže tehdy ještě Ministerstvo vnitra ČR věřilo raději notorickým hochštaplerům. * VYBRANÍ CELNÍCI z České republiky se školí v Kanadě, kterak vybírat cla a daně podle principů tamní konzervativní vlády. Ta ale nedávno padla, utrpěvši ve volbách bezprecedentně drtivou porážku. Takže jsou jisté obavy, jestli český ministr financí Kočárník vyslal své hochy na zkušenou do vhodné země. Stará soustava cel a daní měla totiž na debaklu kanadských konzervativců lví podíl. * ZCELA BEZ VÝSTRAHY vystřelil myslivec (u Opořan nedaleko Tábora) do kukuřice, jež prý „podezřele šustila“. A vážně zranil paběrkujícího důchodce. „Myslel jsem, že je tam kanec,“ vypověděl nimrod do policejního protokolu. - Jaksi mi ta příhoda připomíná tiskové kampaně, dnes tak oblíbené v naší rodné zemi. Při jejich sledování se mi začas- té dere na jazyk citát „Nestřílejte, jsou tam lidi!“Leč práčatům z redakcí se zdá, že v šustící kukuřici zahlédli divočáka. * A JEŠTĚ JEDNOU veřejné a zveřejňované mínění národa českého: Názor, že krajané žijící v západní Evropě a v Severní Americe jsou většinou bohatí lidé a od ČR by neměli nic požadovat, zastává 72 procent dotázaných. Důchod by lidem žijícím trvale v zahraničí, kteří si určitou dobu platili penzijní pojištění v ČSR (ČSSR), přiznalo jen 47 procent dotázaných. S případnou restitucí majetku krajanů podle posledního průzkumu IVVM nesouhlasí 64, pro je pouhých 22 procent. Stačí? Nakladatelství MoBa Brno vydává v češtině románové sešity, které možná znáte z německého vydání nakladatelství Bastei-Verlag, a to v těchto řadách: I. SILVIA-ROMÁN - příběhy velkých lásek II. DR. STEFAN FRANK - lékař z Polesí III. G. F. UNGER - jeho nejlepší westerny IV. MATEŘSKÁ LÁSKA - nejkrásnější rodinné romány V. HEDWIGA COURTHS-MAHLER - společenské romány VI. Na stopě hrůzy JOHN SINCLAIR - neuvěřitelné záhady VII. ZLATÁ RŮŽE - láska a diadém a řadu příběhů, spojených jednou postavou - INSPEKTOR MARTIN RUST - psaných nejlepšími českými autory detektivek (řada Vlil). Všechny řady si můžete předplatit nebo si můžete objednacím lístkem objednat i jednotlivé svazky (vydavatelské plány starší i nové na požádání zašleme). Cena jednoho výtisku je 2.-DM, předplatné na celý rok 24.-DM nebo ekvivalent (včetně poštovného). Úhradu proveďte na: Živnobanka Brno, číslo účtu 163570024/0400. Jsme rádi, že Vám můžeme poskytnout dobrou zábavu. .................................................................................. Objednací lístek................................................................................... MoBa, spol. s r. o. Kotlářská 53 602 00 BRNO / Česká republika telefon: +42 - 5 - 41 21 28 50 □ Objednávám pravidelnou dodávku románové řady.............. (uvedie římskou číslici). Zasílám předplatné na 12 svazků. □ Prosím o zaslání vydavatelských plánů a jednotlivých svazků. Moje adresa (jméno, ulice, město, stát):.................................................................................................................................. Datum................................. Podpis................................................... POLYGON 8/93 17 [pageend19]Kdo jste, pánové - kdo jste, pane? Definice komunisty „osmašedesátníka“ Komunista „osmašedesátník“ je ten, který se ztrátou své stranické legitimace po roce 1968 ztratil i lásku k rodné a milované Straně. Kdyby toho nebylo, byl by možná i dobrým normalizátorem. Definice polistopadového komunisty „devětaosmdesátníka“ Komunista „devětaosmdesátník“ je ten, který po čtyřicetiletém opakování slova „soudruzi“ musel, i když nerad, vzít na vědomí, že je on a že „sou také druzí“ I Poučení: Pozor na ně - na všechny! Část druhá: režisér to nezvládá Po pátečním zásahu na Národní třídě památného dne 17. listopadu 1989, v průběhu noci ze 17. na 18. listopad, zvoní telefony z kanceláří do kanceláří, z bytů do bytů. Všichni, kteří mají cosi společného se současnými mocipány, si upřesňují a vyměňují informace o tom, co že se to na Národní třídě vlastně stalo. Vzhledem k tomu, že 17. listopadu byl pátek a státní moc v těch nejvyšších sférách nebyla koordinovaně akceschopná, zůstalo prakticky jen u výměny informací. Události 17. listopadu překvapily rovněž i oficielní i neoficielní disent. Na této straně společenské barikády docházelo také k výměně informací. Tato - opoziční - část byla však v této chvíli akceschopnější než hierarchický moloch státní a stranické administrativy komunistů. Opozice reaguje na události již v průběhu soboty 18.11.89. Není bez zajímavosti, že koordinované a solidární reakce na události přicházejí ze strany neorganizovaných částí opozičních seskupení dříve, něž u těch částí, které se v boji se státní mocí vyčerpávaly již několik let. Příkladem toho jsou reakce herců pražských divadel, kteří se zcela jednoznačně vyjádřili na podporu studentů. Oficielní i neoficielní disent se připojil v ucelené formaci až později. Nicméně se mu podařilo dát těmto formám odporu svoji koncepci, počáteční spontánnost politicky zformulovat a později i plně ovládnout. Sám Václav Havel se objevuje na veřejnosti se svým vystoupením až 21. listopadu. Nebýt iniciativy a technic- ko-organizační podpory neoficielního di- sentu, tak by k tomu v tento den pravděpodobně ještě nedošlo. Patří rovněž i k historické tradici, že první reakce, které předznamenávají společenské přeměny, přicházejí nejdříve od těch, kteří nikdy žádnou organizovanou opoziční činnost neprováděli. (1918, 1939, 1945, 1968.) Režisér, který připravuje společenské přeměny, musí vždy počítat s reakcí t.zv. „indiferentní'většiny a rovněž musí počítat s tím, že pokud tuto spontánnost nezvládne, bude muset dříve či později respektovat její projevenou vůli. Toto pravidlo platí pro režiséry her totalitního pojetí, kde monolog převládá nad dialogem. Zde je možné konstatovat, že komunisté neměli nejmenší šanci, a proto se bránili jakékoliv formě dialogu, s veřejností především. Po čtyřiceti letech monolitního režimu byla v tomto směru situace příznivější pro oficielní i neoficielní disent. Pokračování svědectví přímého účastníka: V neděli 19.11.89 v odpoledních hodinách jsem v doprovodu svého syna procházel Národní třídou. V podloubí u Jazykové školy bylo vyvěšeno oznámení o smrti studenta M. Šmída. Aktivisté připínali všem příchozím na klopu trikolóru a černou stuhu. Lidí stále přibývalo, až se celé prostranství zaplnilo. Náhodně projíždějící policejní auto bylo napadeno a muselo kvapně jízdou po chodníku uniknout z dosahu rozhořčeného davu. Z neorganizovaného shluku veřejnosti se zrodila opět masová demonstrace, která se po krátkém čase dala na pochod směrem k Národnímu divadlu a potom k Pražskému hradu. Demonstranti byli pozdravováni z oken okolních domů a oken Národního divadla a za provolávání protivládnfch hesel překročili most u divadla. Policejní jednotky v silných sestavách a s pokynem „bez zásahů přehradit všechny přístupové cesty k Pražskému hradu“ byly na svých místech. Přeražený prst ze zásahu 17. listopadu bolel natolik, že jsem se - přes kordon policie na Karlově mostě - vrátil raději domů. Ačkoliv jsem přišel s policií do kontaktu, nebyl jsem kontrolován a ani jinak omezován ve volném pohybu, což nasvědčovalo tomu, že další zásah ze strany státní moci nepřichází tentokrát v úvahu. Potud svědectví přímého účastníka. Ve večerních hodinách dne 19. listopadu promluvil v televizi tehdejší komunistický předseda vlády ČSR F. Pitra, který za události ze 17. listopadu obviňoval reakční kruhy domácí opozice, která za podpory ze zahraničí zneužila mladé lidi k protisocialistickému vystoupení. Reakce státní moci na páteční události ze 17. listopadu lze zaznamenat až v pondělí 20.11., kdy bylo vzneseno obvinění proti P. Uhloví za poškozování zájmů republiky v cizině tím, že rozšířil nepravdivou zprávu o smrti M. Šmída prostřednictvím stanic Svobodná Evropa a BBC. Ministr zdravotnictví Prokopec oznamuje, že pouze 36 lidí utrpělo lehčí zranění. Mimořádné schůze vlády a vedení komunistů se omezují na vágní proklamace v duchu předchozích vyjádření F. Pitry. V podvečer 20. listopadu se zcela zaplňuje Václavské náměstí a lidé požadují se skoncováním vlády jedné strany. Probíhá stávka studentů s jednoznačným požadavkem na vyšetření pátečního zásahu a potrestání osob za tento zásah odpovědných. Později jsou formulovány další požadavky, které již obsahují širší rozsah liberalizace poměrů. Miroslav Štěpán mobilizuje pražské komunistické vůdce a vzájemně se radí o tom, jak čelit této složité situaci. Osobně se domnívám, že on již sám v té době musel pochybovat o úspěšnosti jakéhokoliv řešení ve prospěch uchování moci a vlády komunistů. Na všechno je už příliš pozdě. StB dostává pokyn „nezatýkat, ne- předvolávat k výslechům, pouze monitorovat situaci a jednotlivce a průběžně shromažďovat poznatky k jednotlivým osobám“. V dalších dnech sílí protestní akce veřejnosti takovou měrou, že je zvažována alternativa zavedení pořádku za použití mocenských nástrojů včetně armády. Lze mít za prokázané, že tato alternativa byla odmítnuta. Někteří vysocí funkcionáři přemýšleli o alternativě předání moci, ale nikoliv bezpodmínečně. D.ochází i k některým kontaktům v tomto směru. Je založeno Občanské fórum a jeho delegace je přijata tehdejším předsedou federální vlády Adamcem. Dr. B. Kučera 18 ON 8/93 POLYGON 8/93 [pageend20]je prostředníkem tohoto setkání v Obecním domě. V těchto okamžicích a za této situace je zřejmé, že vedení KSČ je zcela des- orientováno, koordinace mezi ním a vládou přestává být v mnoha směrech funkční a stávající vedení se dostává do iso- lace. Činí poslední mocenský pokus o svou záchranu. Povolává do zbraně své ozbrojené stranické složky - Lidové milice. Vzhledem k tomu, že v mnoha pražských závodech jsou oddíly Lidových milicí nepoužitelné, poněvadž by musely mnohde vystoupit proti svým vlastním spoluzaměstnancům, jsou povoláváni do Prahy mimopražské jednotky. To byl osvědčený recept z minulosti, který v tomto případě naprosto selhal. Selhal z toho prostého důvodu, protože neměl plnou podporu u svých pražských kamarádů ve zbrani a nebyly výjimky, kdy tyto importované zachránce pořádku a moci sami zaměstnanci pražských fabrik doslova vyhnali za bránu. Ještě 25. listopadu 1989 někteří skalní komunisté nesli hesla „Zavedeme pořádek!“. Do tohoto krátkého výčtu nelze zahrnout všechny detaily událostí mnohdy naprosto nekoordinovaných akcí, ale jednoznačně vedoucích k pádu současné vládnoucí garnitury. Rozhodující fáze společenských přeměn však ještě nenastala. Komunisté, hlavně však StB, měli již dříve připravená variantní řešení. Při ztrátě pozic ve vedení (s čímž se už dříve počítalo) a ve vládě bylo pro ně neméně důležité zachování pozic na regionálních úrovních. Čím více byla zřejmá ztráta pozic ve špičkách, tím větší úsilí bylo věnováno této druhé variantě. Pro obě řešení byly vybrány osobnosti a v jejich prospěch bylo vytvářeno klima podpory, pro futuro. Na 27. listopadu byla vyhlášena generální stávka, během které se konalo bezpočet mítinků a protikomunistických demonstrací. K definitivnímu pádu vlády jedné strany chybělo ještě mnoho i přes okolnost, že 3. prosince 1989 došlo k rekonstrukci vlády komunisty Adamce, kdy se místopředsedy vlády stali M. Čalfa, J. Hromádka, ministrem obrany gen. Vacek a ministrem vnitra F. Pinč, A. Barčák ministrem zahraničního obchodu. Byly provedeny další změny kosmetické povahy. Tato rekonstruovaná vláda se nesetkala s důvěrou a podporou veřejnosti, což bylo vyjádřeno demonstrací na zcela zaplněném Václavském náměstí 4. prosince 1989. Generální tajemník komunistů Jakeš resignoval a na jeho místo zasedl K. Urbánek. Tato výměna postu byla vtipně vyjádřena tím, že nový šéf komunistů okamžitě získal přezdívku Urbkeš - Urbánek + Jakeš. Adamec po kritice této rekonstrukce slibuje další zkvalitnění takto kosmeticky upravené vlády. Podobným způsobem se rekonstruuje i vláda česká, do které přicházejí socialisté. Parlamentní vyšetřovací komise signalizuje politickou odpovědnost za zásah 17. listopadu na M. Štěpána a M. Jakeše. Schyluje se k abdikaci prezidenta G. Husáka a k volbě Václava Havla prezidentem ČSSR. Před tím měl Husák jmenovat vládu novou. Předvánoční období roku 1989 nebylo obdobím poklidného obstarávání dárků pro své nejbližší. Bylo to období, kdy jedni prostřednictvím druhých chtěli zachránit to, co se ještě zachránit dalo. Druzí pak, podporováni většinou veřejnosti, chtěli se tentokrát důsledněji vypořádat s nedobrou minulostí, což v některých směrech přetrvává dodnes. Bylo velmi obtížné v tomto převratném období rozpoznat včas, kdo je kdo, ale hlavně, kdy kdo byl čím a kým mohl být na tuto situaci připraven. Politická situace přicházela do druhé fáze, jejíž vyvrcholení je možné umístit do února a března 1990, kdy v rámci ko- optací na různých úrovních došlo k částečné likvidaci komunistické přesily, i když někdy byl komunista nahražen komunisty a nebo i Státní bezpečností připraveným člověkem. Na politické scéně, v orgánech státní správy a místní samosprávy se objevuje řada nových jmen, mnohdy i velmi problematických osob. Odcházející komunisté se stávají v hospodářské sféře prosperujícími podnikateli, a to pomocí majetku, které dříve sami spravovali. O nich a o tom až příště. Doslov: Jsme dnes rozhodně dál, než jsme byli v předvánočním čase roku 1989. Je zde však nová garnitura mocných a u některých se zdá, že by jim mohla být demokracie na obtíž. Snad je to jenom zdání- ještě dnes. Bylo by špatné, kdyby se to stalo skutečností - zítra. Někteří komunisté se nam vysmívají, neboť přechod od centrálně řízené ekonomiky k tržnímu systému zvládají lépe - k svému prospěchu. Málo platné - asi jsou opravdu schopnější!!! (Příště: Kdo jste, pane - kdo jste, pánové? část třetí.) H POLYGON 8/93 19 [pageend21]Runciman, Mnichov a česká šlechta ADOLF F. J. KARLOVSKÝ Díky aktivitě tzv. sudetských Němců, jejichž význam ovšem tisk, snad z nedostatečné informovanosti, značně přehání, dostává se v posledních letech otázka Mnichova a jeho důsledků za války i po ní stále znovu na stránky českých periodik. A jak tomu už bývá, jenom výjimečně se přitom ujímají slova odborníci, a tak je na obou stranách, české i německé, značná část těchto článků a studií ovlivněna osobními emocemi, šovinismem, nebo dokonce politickou příslušností svých autorů. Proto se stále znovu opakují ničím nedoložené polopravdy nebo vyložené nepravdy, ačkoliv je v úředních archivech, jak u nás, tak v zahraničí, obrovské množství dokladů, které umožňují skutečný průběh událostí seriosně podchytit. Jednou z těchto falešných legend, se kterou se opětovně v českém tisku setkáváme, je bezesporu i mise Lorda Run- cimana z doby krátce před mnichovskými událostmi. Její činnost byla už současníky posuzována velmi zaujatě, přičemž ovšem většina kritiků vychází a priori z představy, že úkolem této mise mělo být jakési soudcovské rozhodnutí, kdo je v právu, a na tom pak založené uspořádání budoucího soužití obou národů v našem pohraničí. To by bylo ovšem hrubé vměšování do vnitřních záležitostí suverénního státu, které by musela odmítnout jak vláda československá, tak nejspíše i sudetští Němci sami. Skutečným úkolem mise nebyla tedy nějaká arbitráž, ale úsilí najít v politických rozhovorech s oběma stranami řešení, které by bylo pro ně přijatelné. Bohužel vyhrocení situace překračovalo už v době Runcimanova příletu období, kdy byl spor veden vnitrostátně, tedy - jak se tehdy říkalo - mezi Prahou a Chebem, a kdy snad byla ještě jakási naděje rozumné dohody. Díky Hitlerově nátlaku na sudetské Němce, kterému se až příliš nadšeně podrobovali a stávali se tak už jen vykonavateli jeho rozkazů, dostala se původně vnitřní záležitost republiky na mezinárodní forum, už jako spor mezi „Prahou a Berlínem“. Do něho ovšem britská mise nemohla a ani nebyla oprávněna zasahovat, a tak došlo nakonec k vyvrcholení krise tím, co se dnes nazývá Mnichovskou dohodou. A je pochopitelné, že i kdybychom přehlédli urážlivé a ponižující okolnosti, za nichž nám byla ultimativně vnucena („o nás bez nás“), byla v našem národě považována za zradu západních mocností, ve kterých jsme byli zvyklí vidět své přátele a spojence. Zakořeněný omyl o našich spojeneckých smlouvách To ovšem nesouhlasí úplně. Československo mělo sice jednoznačnou spojeneckou smlouvu s Francií a na pomoc Francie vázanou, ale velmi málo přesvědčivou a vůbec sotva uskutečnitelnou smlouvu se Sovětským svazem, takže je tedy možno mluvit vlastně jen o zradě Francie. To se ovšem Stalinovi velmi hodilo, ježto za takových okolností byl Sovětský svaz zproštěn svých závazků vůči nám. Ostatně, přes všechny fráze a lži, které nám byly přes půl století komunisty předkládány k věření, Stalin ve skutečnosti neudělal ani nejmenší vojenské gesto, jako třeba povolání alespoň několika vojenských ročníků, aby demonstroval, že by svoje sliby chtěl brát vážně. Byli jsme kromě toho sice ještě členem Malé dohody, ale její svazky byly v tehdejší době už značně uvolněny (v neposlední řadě proto, že jak v Rumunsku tak v Jugoslávii byly u moci diktátorské pravicové režimy - o tom se ovšem tehdy u nás příliš nepsalo) - a zavazovala účastníky vojensky pouze proti Madarsku (s podobnou pravicovou diktaturou!). Neměli jsme tedy v té době žádnou smlouvu, která by jakkoli zavazovala k pomoci Britskou říši a je tedy poněkud absurdní mluvit o britské zradě. Britská pozemní armáda byla tehdy ostatně nejen početně bezvýznamná, ale měla též zastaralou výzbroj, a hlavně: nebyla, stejně jako civilní obyvatelstvo, připravena na válku především morálně. Obdobný psychologický rozklad ve Francii byl pak ještě znásoben vyloženým defaitis- mem a dokonce i otevřenou zradou na nejvyšších místech v armádě i ve státním aparátu, jak se o tom zmiňuje i šéf naší zpravodajské služby generál František Moravec ve svých pamětech. V důsledku toho vláda Jeho Veličenstva správně předpokládala, že pro případ vypuknutí války, do které by byla dříve či později po boku Francie vtažena, potřebuje prakticky za každou cenu získat odklad alespoň o jeden rok. Při více než pochybném morálním profilu premiérově i většiny členů jeho kabinetu bylo pak nasnadě, že uvítala, že tuto cenu máme zaplatit my, tedy „malý, vzdálený národ, o kterém skoro nic nevíme“, jak se o nás Mr. Chamber- lain v parlamentu beztaktně vyjádřil. Jaký byl skutečný úkol Runcimanovy mise? Za těchto podmínek bylo tedy poslání Lorda Runcimana, přes všechnu upřímnou snahu jeho vlastní i jeho spolupracovníků, odsouzeno k nezdaru a na tom mohlo sotva něco změnit úsilí rozumných representantů našich nebo sudetské menšiny. Z české strany se více než půl století také předhazuje, že britská mise záměrně vyhledávala jen styk se sudetskými Němci, zvláště s německy mluvicí šlechtou u nás usedlou. Tuto legendu šířili z průhledných důvodů především komunisté, kteří do svých pomluv zahrnuli promptně i šlechtu českou, což - jak se zdá - vyhovuje velmi dobře i mnohým našim dnešním politikům i novinářům. Zůstává ovšem skutečností, že sudetští Němci byli daleko lépe na rozhovory s misí připraveni než strana česká a samozřejmě se přitom snažili takticky vyjít vstříc anglickým zvykům weekendů na venkově a využít k tomu především své představitele z řad německé aristokracie, kteří mohli Britům nejen nabídnout také odpovídající ubytování na svých sídlech, ale byli s britskou šlechtou namnoze spřízněni, nebo se alespoň navzájem znali. Iniciativa hraběte Kinského Tuto jedinečnou příležitost však správně poznala i šlechta česká, a tak z iniciativy Zdenko Radslava hraběte Kinského došlo, po dohodě s presidentem Benešem, už 7. srpna (tedy pouhé čtyři dny po příletu mise do Prahy) k setkání v zámku ve Žďáru nad Sázavou, jehož se zúčastnil i dr. František princ Schwarzenberg, tehdy elév ministerstva zahraničí, přidělený Zemskému úřadu v Praze. To se vládě velmi hodilo, protože nechtěla Runcimanově misi přidělit nějakého svého úředníka, aby snad nevznikl dojem, že má za úkol na práci mise dohlížet. Tak se stal František už na této první schůzce vlastně neoficielní spojkou mezi misí a presidiem ministerské rady, nebo kabinetem ministerstva zahraničí a postupně i důvěrníkem a dnes bychom asi řekli i poradcem členů v jejich soukromých záležitostech, společenských stycích, návštěvách a vlastně v celém vztahu k našemu národu. Mise se při tom seznámila a stýkala i s řadou našich představitelů z řad průmyslu, samosprávy, bankovnictví a kultury nebo církevního života, českými i německými, takže i znovu opakovaná výtka, že se Runci- 20 POLYGON 8/93 [pageend22]man, jako šlechtic (nebyl jím však rodem, ale až za vlastní zásluhy byl do šlechtického stavu povýšen), prý nechtěl s občanskou společností stýkat, je záměrně šířenou nepravdou. Proslulé setkání na Červeném Hrádku Ježto si Runciman přál, aby se střídala setkání česká s německými, sešel se 18. srpna 1938 na Červeném Hrádku (okr. Chomutov) s knížetem Hohenlohe a přímo s Henleinem, který na něj neudělal dobrý dojem. Hohenlohe sám - jak se zdá - se věnoval spíše problémům hospodářským a navrhoval konkrétně navrácení některých majetků, odňatých jemu nebo jeho sudetským přátelům po roce 1918 při první pozemkové reformě (ovšem odňatých za finanční úhradu, nikoliv konfiskovaných!) jako prý „gesto dobré vůle“ z české strany, a to ještě před sjezdem nacistické strany (Parteita- gem) v Mnichově. Naproti tomu nevíme dodnes, jaké byly skutečné Henleinovy požadavky či podmínky, přednesené Runcimanovi na této pověstmi a nejrúz- nějšími dohady opředené schůzce, nebo kdo z přítomných snad při tom Henleina podporoval. Čeští šlechtici přítomni nebyli a Runciman sám, značně rozladěn, o tom odmítl mluvit. Proto všechna tvrzení a sensační odhalení „zasvěcených“ novinářů (kteří se nedostali ani před zámeckou bránu) zůstávají v říši legend, což ovšem nevadí ani dnešním pisálkům, kteří je znovu a znovu opakují. Při dalších weekendech, převážně Františkem Schwarzenbergern domluvených a organisovaných, měla mise možnost seznámit se s celou řadou aristokratů českých (např. Schwarzenbergové obou větví, Lobkowiczové, Czernínové) i německých, z nichž třeba teplický kníže Clary-Aldringen, osobní přítel Jana Masaryka, usiloval už od vzniku republiky v rozhovorech s našimi presidenty o dobré vztahy mezi oběma národy a jehož tři synové mluvili tak dobře česky, že jim to bylo henleinovci předhazováno. V polovině září už bylo zjevné, že su- detoněmecká strana se zcela vzdala jakékoliv vlastní politiky, stala se pouze pátou kolonou a přijímá a plní už jen Hitlerovy rozkazy. Runciman sám to vyjádřil před Františkem Schwarzenbergern slovy „tahali nás za nohu“ (v originále „They were pulling our leg“), což bylo definitivním konstatováním, že práce mise byla marná. Státoprávní prohlášení české šlechty Pro českou šlechtu to bylo jen dalším důvodem k tomu, aby využitím svých příbuzenských a přátelských vztahů k vlivným osobnostem v zahraničí dále usilovala o pravdivé vysvětlení česko-némec- kých vztahů evropské veřejnosti a čelila tak alespoň částečně dokonale organiso- vaným desinformacím a otevřeným lžím, šířeným už zcela bez zábran i Goebbel- sem a ministerstvem propagandy Třetí říše. Také Zdenko Radslav Kinský pokračoval ve své iniciativě a po předchozím rozhovoru s presidentem Benešem pozval k sobě představitele nejpřednějšich českých panských rodů (každý měl být zastoupen jen svou hlavou), aby se dohodli na státoprávní deklaraci, která pak byla presidentu republiky 17. září 1938 při audienci na Pražském hradě slavnostně odevzdána. Její text stylisoval, jako historik, Karel ze Schwarzenbergu (starší bratr Františkův, raněný jako záložní poručík v českém povstání 1945) a přečetl jej stařešina sboru František Kinský (později vězněný v koncentráku). Prohlašovala se v něm jménem „starých rodů naší vlasti“ věrnost českému státu, „který naši předkové pomáhali budovati a po tisíc let udrželi“, jako samozřejmá povinnost a požadavek trvání ve „starých hranicích nedělitelného historického území'. Vyslovena byla i naděje, že „zásady křesťanské udrží v této zemi pořádek a vzdělanost“. Prohlášení pak končí slovy: „Vyslovujíce víru v lepší budoucnost, ujišťujeme, že jsme si vědomi svých zděděných povinností k vlasti a ke státu, který byl domovem našich předků a jehož stará práva jsme vždy chtěli a chceme hájiti.“ Připojené podpisy representují pak nejen rody, jejichž členové byli audience účastni, ale v zastoupení celou českou šlechtu, jejímž mluvčím delegace byla. (V roce 1938 žilo v českých zemích více než sto panských rodů, z nichž některé v několika liniích; počet rodů nižší šlechty šel tehdy do několika set.) Potvrzuje to mnohem vyšší počet podpisů, připojených v září 1939, tedy už po vypuknutí války, k dalšímu prohlášení věrnosti českému národu, které je poměrně málo známo. Němci to signatářům nezapomněli a tak skoro všem uvalili přinejmenším na jejich statky vnucenou správu, pokud je přímo nezkonfiskovali (např. starší - krumlovské - linii Schwarzenbergů). Že toto prohlášení nezůstalo jen prázdným gestem, svědčí i účast české šlechty v domácím i zahraničním odboji. Namátkou jmenujme jen Františka hraběte Colloredo-Mansfelda, velitele 132. peruti britského Královského letectva (RAF), dvakrát dekorovaného nejvyšším leteckým vyznamenáním za statečnost před nepřítelem (DFC), sestřeleného v roce 1944 při útoku na německé válečné lodě v Kanálu La Manche. A znovu pomluvy a nepravdy o Červeném Hrádku Doufám, že to, co uvádím a co je převážně podloženo literaturou (pohříchu ve většině cizojazyčnou nebo exilovou a v Čechách málo známou) a rozhovory s účastníky těchto událostí, uvede na pravou míru též článek J. Misaře a J. Polívky „Setkání na žďárském zámku“ (Národní osvobození [vydavatel: Český svaz bojovníků za svobodu] č. 18 ze 7.9.93), v němž je řada, řekněme to velmi zdvořile, omylů. Čtenářům se v něm suverénně tvrdí, že setkání s Henleinem u knížete Hohenlohe na Červeném Hrádku byli přítomni i čeští šlechtici, což není pravda. Rovněž mise neodjela k Hohenlohovi z českého setkání u Kinských ve Žtfáru - a dokonce snad ve stejném složení - ke schůzce s Henleinem. Naprosto nedoloženou zůstává i domněnka, že by si byli čeští i němečtí aristokraté Runcimanovi stěžovali na „socialisaci“, která se měla projevit už první pozemkovou reformou. Slovo socialisace nebo socialismus během žádného setkání s Runcimanem vůbec nepadlo a bylo by v tehdejší době a politické situaci také naprostým ana- chronismem, který si mohli vymyslet jen bolševičtí „historikové“ po roce 1945. Stejně - zřejmě úmyslně zavádějící - je nepravdivý a urážlivý obrat „co naši čeští šlechtici na Červeném Hrádku (kde vůbec nebyli!!) Runcimanovi napovídali, o čem jednali s Henleinem“ (s nímž se vůbec nesetkali!). Neobstojí ani tvrzení, že druhá deklarace české šlechty neuvádí už jména signatářů, protože „se báli nebo styděli“. Seriosní zájemce si je může snadno zjistit z tehdejšího denního tisku. Ostatně by se měli autoři článku naučit, jak se tato jména správně historicky, často staročeským pravopisem, korektně píší. Celkově zaujaté ladění článku se snaží vzbudit ve čtenářích dojem, že se naše česká šlechta spojila s Němci, snažila se Runcimana „třídně“ ovlivnit a prosazovat své zájmy nad zájmy vlastního národa. Opak je prokazatelně pravdou a proto se domnívám, že v době, kdy se - zatím jen malými krůčky - snažíme vrátit k demokracii a mezi civilisované národy, nemáme zapotřebí falšovat historii, ať už úmyslně, jako bolševici, nebo proto, že bychom z nedostatečné informovanosti přejímali jejich fráze. Ó vánoce, ó vánoce... Vánoce jsou svátky míru, v Bosně však jen na papíru. * * * Vánoce tě přijdou draze, ať jsi v Curychu či v Praze. V. DAVYDOVSKI POLYGON 8/93 21 [pageend23]Země česká, domov můj! (VI) JINDŘICH STIKAROVSKÝ S čerstvě profouknutými cévami a za poněkud rozpačitého souhlasu kardiológa dr. Žáčka nechal jsem se zdravotně uschopnit a vrhl se s opětovnou vervou do kostelnic- kého života. Na jaře se v každé slušné společnosti činí jarní úklid, takže jedním z prvních úkolů byla celková reorganisace jedné z farských komor, jíž milý farář Michal říkal dílna. Kdysi to možná dílna byla, ale nyní šlo o prostor obehnaný solidními třičtvrtěme- trovými zdmi, díky jejichž solidnosti nedošlo k případné výduti. Byla totiž od podlahy až ke stropu zavalena všemi možnými krámy, které bylo nejprve nutno vytahat do chodby, nějak roztřídit, většinu toho vyházet a pak opět uložit dovnitř, pokud možno systematicky a přehledně. Když jsem odrovnal první vrstvu, vzpomínal jsem s dojetím na neúnavného badatele Schliemana a opět začal doufat, že i já dojdu k cíli. Třetího dne se farská chodba počala zaplňovat vytahaným haraburdím do té míry, že pan farář sešel do sklepa a dlouho odtud nevycházel. Když se po drahné chvíli opět ma- terialisoval, omotán pavučinami a zbytky dávno již zetlelého netopýra, sdělil mi stísněným hlasem, že chodba pod farou nikam nevede. Na můj nechápavý pohled objasnil, že dle jakýchsi starých pranostík měla vést z fary cesta v podzemí, vyúsťující u božích muk za městem. Pokládal prý to za možné východisko, pakliže svou další činností zatarasím ústupovou cestu kompletně. Ujistil jsem ho, že můžeme krámy skládat na dvůr za předpokladu, že nebude pršet. „Musíme doufat!“, upozornil jsem jej důtklivě, na což neřekl nic. Koukal jen smutně oknem potečkovaným od mušinců, za kterým vesele cedilo. Pak jsme šli poobědvat farské kyselo. Farské kyselo je nafialovělá hmota chuti nakyslé, proto se jí říká kyselo. Za stavu naprosté vyhladovělosti lze tento pokrm s chutí požít. Velice asketické řády připojují prý i děkovnou modlitbu. Vedle kysela lze na novoměstské faře pochutnat si na pražených fazolích v oleji. Tento pokrm doporučil panu faráři jakýsi rabín z vnitrozemí, darovav mu k tomu pětilitrovou plechovku s olejem. Olej je prý zaručeně ko- šer, což judaické písmo na piksle připouštělo. Po požití fazolí jsem však dostal takovou zácpu, že pan doktor Žáček uvažoval o zvýšeném použití nitroglycerínu, avšak v poněkud jiném složení než pro angínu pectoris. Farská kuchyň má i kamna, ale jen jednou jsem viděl pana faráře, jak na nich vaří. Konečně, říkal jsem si, bude něco lepšího. neboťkuchyň zajímavě páchla a z prádelního hrnce vyžbryndnula občas nahnědlá tekutina, v níž plavaly kusy neidentifikovatelné hmoty. Po chvíli vzal dobrý páter talíř, zalovil a vytáhl kus jakéhosi lancouchu, z něhož vytékala olejovitá kapalina. „Vezmi a žvýkej!“, pobídl mne vlídně a sám si nacpal do úst notnou dávku té věci. Měl jsem plnou hubu včelího vosku a po dvou hodinách akutní zánět čtyřky vlevo nahoře. Pan farář vyvářel včelí plásty. Kromě kysela a fazolí požívá milý ten kněz také chleba, rohlíků a příležitostných bábo- vek. Těmi nás čas od času zásobovaly věrné návštěvnice mší svátých, báby v osadách Višňová, Andělka a Srbská, kamž jsme mše jezdili sloužit. Také kostelnice Mrkvičková nás občas nasytila tři dny starou kupovanou vánočkou za 8,50 maloobchodní ceny, ale to už nebylo to. Ona však už pro sebe nevaří, protože její choť v únoru zemřel a ona se prý už nějak obejde. Je to škoda, řekl by jistě jindřichovický kronikář Pechar. Než starý Mrkvička zesnul, chodili jsme ho s panem farářem navštěvovat a těšit. Tato péče spadá do oblasti sociální. Chudák Mrkvička ležel v přetopené kuchyni na otomanu, vzdychal a čekal na slova útěchy. Paní Mrkvičková seděla u kamen a vařila cikorkové kafe, přičemž pronášela povzbudivé věty: „Dyk se podívejte, už s ním nic není. Von už ani na záchod sám nedojde, to je hrozný!" K čemuž pan farář řekl: „Ale co to povídáte, on se k jaru zvetí.“ „Ále prosím vás, co to povídáte, ten už to má spočítaný, dyk se na něho podívejte, jakej je chabrus,“ a přesvědčena naprosto o své pravdě, scedila pro nás kávu s kozím mlékem. Takto činila při každé naší návštěvě, takže kostelník Mrkvička raději skonal v Pánu. Během těchto sociálních návštěv se mi podařilo přemluvit potenciální vdovu, aby mi odprodala starý šifonér, který tam zbyl evidentně po Němcích. „Tak si ho vodvez- te, s pánembohem,“ řekla nejprve zlomená žalem, ale když jsem přijel s vozíkem, žádala pět set korun. „Dej jí to klidně,“ utěšil mě pan farář, „za to dostaneš kdekoliv minimálně tisícovku.“ Mám tedy kredenc za pět set v ceně jednoho tisíce a věčnou vzpomínku na kostelníka Mrkvičku. Ale ještě jsem to nedopověděl s tím farským verštatem. Vytahal jsem tedy všechno konečně ven a začal to třídit. Chodil jsem sice domů jako kominík, ale jinak, to si nedovedete představit, co tam bylo za krásy a roztodivnosti. Ty krámy se tam snad hromadily ještě od dob důstojného pána Neumanna a ten umřel v osmnáctém roce. Samozřejmě, všelijakého nářadí tam byla spousta, ale také jiných věcí, jako stará baterka Palaba s tou čočkou jako zvětšovací sklo, kupecké váhy z roku 1868, které když viděla Libuše, začala vzrušením koktat, takže jí je pan farář raději hned dal, ... no fůra nádherností, že z toho až zrak přecházel. A mezi těmi věcmi, úplně dole, pod jakousi starou krabicí, plnou svíček a starých krabiček od cigaret, s haldou knoflíků a háčků ke košilím, jsem objevil trhací kalendář z roku 1944. Trhací kalendáře jsou k tomu, aby, když uplyne kýžený týden, který je na každé stránce od pondělka do neděle, se pěkně a čistě trhaly, takže když dojde na konec roku, zbude z nich jen papundeklová podložka a koupí se nový. V tomto případě však tomu tak nebylo. Uplynulé stránky byly důmyslně zastrčeny dozadu a k tomu všemu plné německy psaných záznamů, psaných důsledným švabachem. Nechal jsem všeho a začal ty záznamy luštit. Mohu potvrdit, že zepředu se na jednotlivých stránkách zapisovaly samé korektní události. Například v časném jarním období, kdy sovětská armáda připravovala rozhodný úder na řece Odře, zapsal majitel kalendáře tuto událost: Unsere Ziege hot sich gespr. Po vlastním ujištění, že koze nelze mluviti, takže zkratka „gespr.“ nemůže znamenat minulý čas slovesa „sprechen“, přišel na pomoc slovník a v něm slovo „sprudeln“ mi to tajemství odhalilo. Ano, milému faráři se prskala koza. Navzdory tísnivé situaci říšské branné moci. Jenže - je možné, aby vzdělaný duchovní pastýř používal v psané řeči negramatické- ho „mundartlich“ slovesa „hot“ místo „hat“? Ne, on rozhodně nepsal poznámky do kalendáře v horácké němčině. Spíše panna kuchařka. Obracel jsem zašmudlané stránky jednu po druhé, až jsem dospěl ke konci. A na tom konci se najednou začala odvíjet rodinná tragedie, nemající nic společného s farou, farářem či kuchařkou. Vlastně tragikomédie, ve které jsem se ocitl pojednou i já sám. Nepřímo sice, ale přece jen. Na zadní, nepotištěné straně každého kalendářního týdne byly další zápisky, zápisky zapeklité a inkriminující, z nichž už ta první mi zrychlila dech: Huber hat eine Hure!... Ale teď mi dovolte, abych trochu odbočil. Když jsem kupoval jindřichovičkou chalupu, kupoval jsem ji od jistého Petra Pazdemíka. Jenomže kdykoliv jsem na zví22 POLYGON 8/93 [pageend24]davé dotazy, který jsme to barák koupili, odpověděl „od Pazdemíků“, dalo to často dlouhého vysvětlování, končícího nakonec vítězným zjištěním: „No jo, teď už vím, vy to máte po starým Huberovi!“ Časem jsem se dověděl, že tenhle Huber, křestním jménem Heinrich, žil v Jindřicho- vicích od nepaměti v čísle popisném 287, kde též žili jeho rodiče, také od nepaměti. Ve vsi zastával funkci kostelníka a zároveň hrobaře. Hroby však sám nekopal, spíše se staral o organisaci a důstojný průběh pohřbu. Řemeslem byl obuvník, ale provozo- val-li svoje řemeslo v Jindřichovicích, to jsem se nedověděl. Byl Němec, starousedlík, jakož i jeho žena, ale odsunut nebyl. Jeho paní zemřela dříve než on, takže zůstal sám. Syn, o kterém se tvrdí, že žije kdesi v Německu, se nikdy do Jindřichovic nevrátil. Starý Huber nakonec prodal svoji chalupu a zbytek života strávil v místním domově důchodců, kde pak za poněkud divných okolností zemřel. Prý se při koupání smrtelně opařil horkou vodou. No, snad i to se může přihodit, „aniž by byl kdokoliv vinen“ - jak konstatuje oficielní verze případu. Leží se svou ženou na jindřichovickém hřbitově. Smířen s Bohem i lidmi, a především se svou chotí, po které zůstal ještě 35 let po její smrti obyčejný a prachem zasedlý kalendář, do něhož zapisovala všední hospodářské záznamy, ale též svoje strasti a žalostná zklamání, jimiž ji potrápil její Jindřich. Zbývá poslední otázka: Jak se kalendář s velice soukromými záznamy paní Hube- rové dostal z Jindřichovic až na novoměstskou faru? Odpověď je prostá. Paní Hube- rové jednoho dne došla trpělivost, zejména ve chvíli, kdy zjistila, že Huber utratil 30 marek za present pro tu flundru... V tomto bodě též končí veškeré další poznámky. Venkovské panímámy jsou si podobné k nerozeznání. Češky i Němky. Jakmile chlap začne vyhazovat peníze na úkor hospodářství a rodiny, a ještě k tomu pro „nějakou takovou“, promění se doposud mírná a pokorná manželka ve lvici, bránící rodné hnízdo. Huber byl kostelníkem, kdo tedy jiný by lépe mohl poradit a záletnému Heinrichovi vyčinit, než důstojný pan farář? Jestli si na faru do Nového Města pod Smrkem sama zajela nebo si počkala na pana faráře v Jindřichovicích, to se již nikdy nedovíme. Ale že mu dala svůj kalendář jako corpus delicti, to je více než pravděpodobné. A tak nakonec skončil kalendář pod hromadami půlstaletých nakupe- nin, abych jej nakonec objevil já, taky Jindřich a dokonce dnešní držitel jeho gruntu. Tak jsem historku rozluštil já a snad toto rozluštění bude přijatelné i pro čtenáře. Druhého dne jsem vzal kalendář, polil benzinem a pod starou jabloní, z jejíž jablíček dělala semlbábu či Apfelstrudel už paní Huberová, jsem to zapálil. Starý papír poli- Jindřichovice pod Smrkem (Heinersdorf) tý benzinem shoří v mžiku. Jen pár zuhelnatěných kousků zbylo, které rozvál vítr, který nic nikomu neřekne. A vy si to také nechejte pro sebe. □ □ □ Kromě uklízení fary patřilo k mé práci udržování kostelů, jež patří pod novoměstskou farnost. Z čehož nejdůležitější bylo zabezpečení vstupu do každého, což znamená nejméně dva, ale raději tři zámky a ještě petlice a co by bylo nejlepší, nějaký moc dobře vymyšlený poplašný systém, ale na to nebyly bohužel peníze, taková věc stojí majlant, takže se krade a loupí dál, každou chvíli nám někdo vypáčí zámky či rozbije okna a další svátý Ján je v čudu, nebo Panenka Maria s Josefem. V Jindřichovicích nám ukradli dva obrazy, první a druhé zastavení Křížové cesty. Jistě, nebyl to žádný Rembrand nebo Boticelli, ale byly to obrázky vyřezané ve dřevě, pěkně plasticky vyvedené a namalované, bylo vidět, že to vyřezával nějaký místní Holzschnitzer, místní vojáci mají na hlavách c. a k. četnické piklhaubny a pochopové přibíjející Pána Ježíše na kříž jsou navlečeni do Lederhosen. Zkrátka kus dobrého selského kumštu, kterého zde kolem bylo kdysi na fůry, ale jestli to půjde tímto tempem, zbudou nám v kostelích jen holé zdi a oči pro pláč. Co však dělat, když nejbližší kostel v Řasnících je od farního úřadu vzdálen 8 kilometrů. Kostel v Ludvíkově také skoro osm a do Krásného Lesa je to přes půl hodiny autem. Nejbližší policejní stanice je pouze v Novém Městě pod Smrkem. Za předpokladu, že by tam někdo zavolal, což je prakticky nemyslitelné, neboť nelze doufat, že by občané Krásného Lesa či Ludvíkova vyměnili posezení u televize či zdravý spánek za hlídkování kolem kostela. Takže nejlépe je na tom kostel sv. Jakuba, dva kilometry od nynějších Jindřichovic, který vyrabovali již před půl tisíciletím husité, táhnoucí z jakési výpravy proti lužickým městům. Tito prapředkové našich poúnorových loupežníků odvedli tak dokonalou práci, že když se po jejich odchodu zbytek jindřichovických obyvatel odvážil vrátit, našel jen spáleniště a ze svého kostela obvodní zdi. To bylo v roce 1431 a dodnes si už ze svatojakubského kostela nikdo nic neodnesl. Kde nic není, ani čert nebere. Možná i tohle je řešení. Až budou jednoho dne všechny kostely vykradeny, přestane se pravděpodobně krást. Jiné východisko ve stávající situaci neexistuje, neboť zodpovědné autority se prozatím baví tím, že zdůvodňují neúnosnost nákladů potřebných na pořízení moderní a efektivní zabezpečovací techniky. Pravdu mají v tom, že náklady jdou do statisíců. Faktem však zůstává, že škody napáchané bezohlednými lupiči jdou do milionů. Nemluvě o tom, že raně gotickou Madonu nelze nahradit ani deseti miliony. Snad ještě jedna možnost zbývá. Že si lidé sami začnou hlídat své kulturní a historické památky, pečovat o ně a vážit si jich jako nenahraditelného dědictví, zanechaného po předcích. O jakých rodových POLYGON 8/93 23 [pageend25]vazbách však můžeme hovořit na Frýdlant- sku? Předkové nynějších obyvatel této severočeské enklávy jsou, až na malé výjimky, roztroušeni po neznámých hřbitůvcích od Bugu až po rumunské hranice, a jejich statné potomstvo neví dodnes, čí vlastně je. Tím horlivěji však žádá o české občanství a jejich žádosti je zhusta vyhověno. Nelže tedy pověst, že „českí gažovia sú dobrí luďia...“ Čas od času, pravda, přijedou ti, jejichž otcové a dědové jsou majoritní většinou všech okolních hřbitovů. Dřív byli zděšeni. Dnes už si zvykli a o to víc dávají. Nechtějí opravdu nic, ani na návrat nemyslí, ale pořád mají ten kostelík v Lusdorfu či Heiners- dorfu za svůj. A protože vypadá jak po vy- bombardování, chtějí, aby se opět zaleskl ve své bývalé kráse, aby třicet let rezavějící hodiny na kostelní věži opět odbíjely. Chtějí toho moc? Nevím. Ale občas se zamyslím a připomenu si chvíli v roce devadesátém, kdy jsem u velmi blízké příbuzné v Praze koukal na svoje obrazy a šlapal po koberci, který byl také můj a do toho všeho se nesla slova, která nezapomenu do smrti: „To bys mi, milánku, musel dokázat, že tohle všechno je tvoje.“ Kdybych byl Sudeťák, ještě bych jí utřel prach z rámečků a vyluxoval ten koberec. Takhle jsem jen zaťal zuby a beze slova odešel. Jindřichovice, 24.10.1993 H Úsměvy českého filmu PAVEL STILLER Listopadový převrat 1989 sice formálně skoncoval s režimní šedivostí, latentní otráveností a všeobecnou „nudou v Čechách“, ale obyčejným lidem do smíchu moc nebylo. Jejich počáteční radost z diletantské prohry neoblíbených soudruhů rychle vyprchala. Jednak nevěděli, co si mají počít s nově nabytou svobodou, která jim bez jejich zásluhy a přičinění spadla do klína, jednak se jim brzy začal zvedat žlá- bek a prodražovat bydlo. První plody nadějné doby přišly v životě i umění až později. Rozmnožené existenční starosti, konfrontace s desítky let potlačovaným svědomím a nejistoty nového života, nezvykle a nepohodlně založeného na soukromé ini- ciativě a odpovědnosti, jen zřídka vyvolávaly úsměv na českých tvářích. Tři nelehké roky přechodného období však pročistily mnohý zatuchlý vzduch, vytříbily četné za- šmodrchané hlavy a vyjasnily leckterou zakaboněnou líc. I když zdaleka ještě není vyhráno, udělal se na poli národní obnovy pořádný kus práce. Zdá se, že to nejhorší je pomalu za námi, že nastává čas malého ohlédnutí a skromné radosti z vykonaného díla.' V kultuře je neklamným znamením obratu zvýšená poptávka po smíchu. Jemné seismografy umělců se snaží zaznamenat změněný průběh silokřivek v náladě národa a vydat svědectví o opětovné existenci uvolněných niter, veselých myslí a usměvavých obličejů. V čele nedočkavých a zvědavých zapouštěčů tvůrčích sond do regenerovaných duší jsou, jako obvykle, filmaři. Jejich kritické pohledy do různých intimních zrcadel mají výhodu rychlé reflexe, barvité obrazotvornosti a široké společenské působnosti. Protože také v českých zemích, jako jinde v Evropě, chodí do kina převážně jen mládež, od přírody bujná, zvědavá a snadno nadchnutel- ná, má český film svrchovaně důležitou úlohu tuto mládež oslovit a pobavit. Nejúčinnější způsob, jak ve filmu transportovat tolik potřebné nové hodnoty, kritická stanoviska a nepříjemné pravdy o zuboženém stavu národa po 40 letech duchovního temna, totalitní indoktrinace a komunistické neslušnosti, je vtipná komedie. Ta jde dobře na odbyt, ať už má jakoukoli formu, např. duchaplné konver- začky, lidové frašky, satiry, parodie, rozmarné legrace, poetické hříčky, grotesky, napínavé action nebo detektivky. Hlavní věcí dnes je, aby se zase začaly natáčet moderní a inteligentní veselohry, plné lehkosti, humoru, dovádivosti a smíchu, jak je to u nás tradicí a zvykem. Těmto nárokům zatím vyhovuje nový český film v dost rozličné míře. Na málo zdařilé nebo mírně „uhozené“ snímky veselého žánru zde není místa, budeme se proto zabývat jen několika příklady povedenějších děl. Z letošní produkce komedií na sebe upozornily tři filmy režisérů různých generací. Skupinu starších filmařů zastupuje snímek ,Jedna kočka za druhou“ převážně televizního inscenátora Františka Filipa. Za střední generaci umělců stříbrného plátna promlouvá výborná veselohra „Konec básníků v Čechách“ slovenského režiséra Dušana Kleina. Filmové nováčky reprezentuje kriminální příběh „Kanárská spojka“ makedonského tvůrce Ivo Trajko- va, absolventa FÁMU. Filipova klasická společenská komedie .Jedna kočka za druhou“ vyniká ostrostí analýzy zapšklých komunistických poměrů a hlavní postavou udřené bručounky se zlatým srdcem, kterou ztělesnila Jiřina Bohda- lová. Největší poválečná komička čs. filmu zde znovu prokázala svůj mimořádný dramatický talent, jenž moc neutrpěl ani re- žimními estrádami, ani mělkým vtipkováním státně povoleného normalizačního humoru. Bohdalová se v příběhu o „malých českých lidech“ opírá o vyrovnaný soubor kolegů, v němž se o herecké akcenty starají Josef Somr, Jiřina Jirásková a Václav Vydra. Unavené a morálně otupělé postavičky okolo Jiřiny Bohdalové nechtěně podávají trapný a deprimující obraz české province a všedního dne krátce před „sametovou“ revolucí. Nevraživost mezi lidmi, drobné podrazy a lži, pavučinovitě rozlezlá korupce, lajdácká práce melouchářů, nespolehlivost a šlendrián kam oko pohlédne, hierarchické poručníkování a jiné jevy stranického ráje jsou na denním pořádku. Všeobecný „bördel“, zalezlý pod kůží a všudypřítomný jako špína za nehty, narušuje základní vztahy mezi lidmi a dělá z nich psychické vraky. Dospělí po třicítce jsou většinou nespokojení a žehraví, malicherní a nevrlí, málo citliví a plni předsudků vůči nepříjemným „menšinám“, jako mládeži, nemocným, určitým cizincům, cikánům apod. Ve znor- malizovaném životě pod rudou hvězdou je znásilněná hysterka jediným normálním a citlivým člověkem. Také hlavní hrdinka zpočátku živoří jako ostatní: v obranném postavení je „zažraná“ do sebe, navenek se ve svém mimikry chová nenápadně a stádné, „vyje s vlky“. Teprve v tuhé a místy legrační konfrontaci s mladším bratrem a jeho postiženou snoubenkou postupně překoná své nacvičené averse, najde zapomenutý humor neboli schopnost smát se sama sobě a nechá promluvit své zasuté srdce. Mnohaleté bahnité nánosy nehumánni společnosti dávají v podstatě slušným lidem pořádně „zabrat“. Trajkovova gangsterská parodie „Kanárská spojka“ je pokusem o napodobení oblíbených západních žánrů. Český film zde poprvé opouští dobře známá domácí humna a vydává se do světa za senzačním neznámem, na dobrodružné cesty do zámořských krajů a exotických atmosfér, konkrétně do turistického a mafiosního ráje na Kanárských ostrovech. Tam vedou stopy českých gangsterů, kteří se snaží zmocnit tajného receptu na výrobu světoznámé karlovarské Becherovky. Šéfem pražských mafiánů je „kmotr“ Miloš Kopecký, zvaný po česku Don Padre. Svou polívčičku v honbě za receptem si samozřejmě přihří- 24 POLYGON 8/93 [pageend26]vá také slovenská mafie, jejímž výkvětem je povedené duo amoroso Lasica - Satín- ský. Mezi syčáky různé provenience se tumlují rovněž J. Vinklář a M. Labuda. Protihráčem pražské centrály lumpů je záhadný pár sourozenců, který si s náramnou chutí a vervou zahráli Karel Roden a Ivana Chýlková. Z Rodená se nakonec vyklube policista Interpolu, jenž přelstí a vláká do pasti všechny zločince. Dynamická persifláž západnických zabijáků, česky měkkých „tvrdolínů“ a operetních agentů s pověstnou „teplou vodou“ má sice typicky neurčitý a konfusní děj, aleje natočena lehce, svižně a nápaditě. Od svých stejně nepravděpodobných západních sester se liší právě humorem: nebere samu sebe vážně a střílí si rozpustile z každého, i z diváků. Nej vtipnější komedií je Kleinův „Konec básníků v Cechách“. Jedná se již o čtvrtý díl celkově dobrého seriálu ze života pražských vysokoškoláků a novopečených akademiků. Hlavním protagonistou je opět zasněný básník a lékař Pavel Kříž se svým proslulým obličejem nesměle věrného psa a očima zraněné srnky. Poetická postava a mimika k popukání, muž malých, ale stálých problémů, hlavně s matkami a slečnami. Poté, co dorůstající básníci ještě za starého systému „přišli o iluze“ a naučili se „užívat života“, znamená nová éra soukromého podnikání, zprvu spíše soukromých machinací, jejich „konec“: tvrdá realita tržního hospodářství už neposkytuje prostor pro hravou pohodlnost a bezstarostnou naivitu „ztracené generace“ socialismu. Adepti lékařství musí projít stejnou školou demokracie a soukromé iniciativy jako celý národ. Absolvent medicíny Kříž je po skončení studia nezaměstnaný a místo státní umístěnky si hledá práci sám. Nejdřív porůznu jobuje a zaskakuje u reklamních filmařů, v zastoupení zahraničních limusin a také u zdatných tatínků a starostlivých maminek v obnoveném Sokole. Nějaký čas se upíše krásné chirurgii, která je v módě a dobře placená. Tam rovná křivé nosy a dle potřeby zvětšuje nebo zmenšuje ženská ňadra. Nekalou konkurenci „zázračného“ doktora a špiritistického proutkaře, jenž kdysi byl řidičem, se mu podaří vyřídit jen o vlas. Jeho nejlepší přítel se zvrhne ve zkorumpovaného šíbra a cynického holka- ře. Jenže konec dobrý, všechno dobré: ze šarlatána se stane majitel pohřebního ústavu a z diletujícího krasochirurga řádný pan doktor se soukromou praxí a vysněnou manželkou, lékárnicí Terezou Brodskou. „Konec básníků“ je satirická pohádka o strastích, slastích a výstřelcích soukromého podnikání v Čechách, o jeho takřka americky „neomezených“ možnostech. Hlavně pro oportunisty, rychlokluzky a bývalé funkcionáře všech odstínů. Ti se pak s neomaleně vítězným úsměvem zdraví na ulici dvěma prsty jedné ruky ve tvaru „V“. Tato nestydatá a prohnaná část Čechů vynalézá v návalu falešného humoru všechno podruhé a symbol Viktorie zneužívá jako znamení dvou zákonů, kterými bez úhony prošli, totiž lustracemi svých chameleonských kariér a rehabilitacemi svých obětí. Kleinův snímek srší situační komikou a slovním vtipem. Je to asi třetí nejlepší český film od roku 1989, po Menzelově Žebrácké opeře a Svěrákově Obecné škole. Podtextem všech tří námi vybraných komedií je trpké dědictví minulosti, z něhož re- zultují pokřiveniny přítomnosti a nezacele- né rány na duši národa. Doufejme, že se veselým filmařům podaří tuto zmrzačenou duši trochu ozdravit, povzbudit a potěšit. Dvacet let Galerie Krause V listopadových dnech tohoto roku oslavila v Zůrich-Oberlandu Galerie Krause svoje kulaté výročí. Tato galerie dokázala zorganizovat téměř 200 výstav, dále besedy s novináři a spisovateli a rozesílání české, především exilové literatury do celého světa. Velký kus práce, jenž vede k zamyšlení. Galerie Krause sehrála svou významnou roli nejen v kulturním životě českého exilu, nýbrž se pustila i do boje s temným zlem a dokázala nasadit všechny své síly k úsilí, aby nesnesitelný totalitní režim byl u nás ukončen. .Disidenti v Praze oslavili velké vítězství. Původně snad tito lidé ani neusilovali o to, co se nakonec stalo. Žádali přeci především, aby komunistická vláda a její instituce dodržovaly vlastní ústavu a platné zákony. O změně režimu se nehovořilo! Teprve celoevropský proud strhnul Prahu do varu, a to až po pádu zdi v Berlíně. Galerie Krause se pustila dál. Šla na kořeny zla samotného režimu, odhalovala jeho proradnost a zločinnost a tím poškozovala zájmy komunistů, aby krutá fakta zůstala nadále utajena. Těžko říci, kdo víc riskoval. Ovšem pravdou je, že o disidentech se ví doma mnoho, o Galerii Krause nic! Úmysl - či náhoda? Exil T.G.Masaryka byl doma přijat s nadšením a jeho účastníci převzali rozhodující funkce ve správě nového státu. S nadšením byl rovněž přijat exil E. Beneše, kde již jen někteří západně orientovaní účastníci směli převzít podobné funkce. Exil Oskara Krauseho nebyl doma přijat vůbec! Proč? Špatné svědomí? Proč hovoří jistý pan Dienstbier a Payne tak, jak hovoří? Je po boji! Dva morální bloky dobra a zla stojí opět proti sobě. Blok zla změnil pouze svoji tvář, ale likvidován nebyl. Bohužel není konečného vítězství, ale přesto je krásné za pravdu bojovat. Pan Ludvík Vaculík ve svém rozhovoru pro REFLEX končí své listopadové rozjímání tím, že by lidé měli jít víc do sebe! Domnívám se, že do rámce jistého zpytování svědomí národa náleží i 20 let činnosti Galerie Krause stejně tak, jako činnost celého politického exilu na Západě v době ruské okupace, jenž doposud neobdržel doma prakticky žádné uznání. Ivan Hlobil 24. listopadu 1993 POLYGON 8/93 [pageend27]Kdyby jen pomluva... JOSEF KOLÁČEK Bylo to v době karnevalu v padesátých letech. Po svém návratu z více než tříleté „služby vlasti“ v PTP jsem si zašel na varhanní koncert na brněnském Stadionu. Barytonista brněnské opery Eduard Hrubeš tam na odlehčení mezi fugami a toccatami zpíval árii o pomluvě, či spíše proti pomluvě. Ne zcela naplněný sál zabouřil nezvyklým potleskem. Hrubešův výkon byl brilantní, ale hodně „přilil oleje do ohně“ otištěný text árie v programu. Snad všichni v sále, včetně špiclů, cítili ten potlesk jako jeden z mála veřejných protestů proti záplavě pomluv, osočování či propagandistickému pranýřování ba popravování dobré pověsti převážně nevinných lidí, kteří zdánlivě nebo opravdu překáželi vítěznému nástupu komunismu. O jednu či dvě sezóny později dávali v brněnské opeře Verdiho „Otelia“. Ač jsem Shakespearovo drama znal a vždy se rozčiloval nad naivní důvěřivostí Maura Otelia vůči svému úhlavnímu nepříteli Ja- govi, šel jsem znovu. Jagova ďábelská vy- počítavost a basiliščí nebo zmijí pomluva mívaly uhrančivou přitažlivost. Znovu a znovu jsem prožíval bezmocnost nevinné Desdemony, na kterou strhne Jagova pomluva lavinu Otellovy vražedné zášti. Stále však ještě převažovalo jakési nevykořeni- telné vědomí, že takové jevy jsou dávnou minulostí. Od „vítězného února“ až do Brežněvovy „bratrské pomoci“ jsem býval spolu s ostatními spolubratry řeholníky, kněžími a vůbec katolíky oblíbeným fackovacím panákem politruků, prodejných novinářů i literátů, a vůbec všech těch nesčetných figurek sloužících totalitnímu režimu, a tak zleva zprava padaly rány, zesměšňování, pomluvy, obviňování ze všech přečinů i zločinů. Jenomže tenkrát jsem si uvědomoval, že to je neoddělitelné od komunistického režimu organisované nenávisti. Při každém z mnoha výslechů se „orgá- ni“ StB snažili nahlodat mou důvěru a věrnost ke spolubratřím a zvláště představeným jejich tzv. dokázanými mravními přestupky: od krádeží, podvodů, peněžních machinací až po cizoložství, promiskuitu a homosexualitu. V tomto bodě tedy nebyli dobří psychologové. Zapomínali na zásadu: Kdo chce příliš mnoho dokázat, nedokazuje nic. Navršili na naše biskupy, pro- vinciály, rektory a superiory tolik nemravných přečinů, že by pohanský i renesanční Řím bledl závistí nad svou chabou vynalézavostí. Proti této vyšetřovací taktice orgánů StB jsem byl očkován faktem, že táž StB, jejíž vyslýchací metody měly na svědomí zavraždění číhošfského faráře P. Josefa Toufara, rozšiřovala o něm, že odhalila jeho „homosexuální přestupky“. Byl bych na to docela zapomněl, ale nedávno při debatě o kandidátech blahořečení z královéhradecké diecéze mi jeden teologický poradce příslušné kongregace připomenul, že na tomto obvinění „bude rajtovat advo- catus diaboli“ (= odpůrce blahořečení při procesu, který sbírá a předkládá všechny námitky proti blahořečení navrhovaného Božího služebníka) a že se žadatelé blahořečení a jeho obhájci pořádně zapotí, jestli si právě na tom nevylámou zuby. Podobně komentoval Washington Post aféru kolem chicagského arcibiskupa kardinála Josefa Bernardína. Toho totiž 341etý bývalý seminarista Steven Cook, postižený nevyléčitelnou nemocí AIDS, obvinil, že ho před 17 léty pohlavně zneužil, když byl ještě biskupem v Cincinnaty. I když obvinění po tak dlouhé době a požadavek odškodnění deseti milionů dolarů vzbuzují vážné pochyby i u deníků s jinak ostře pro- tikatolickým zaměřením, zpráva obletěla svět. A ne jen jako bouře ve sklenici vody jako falešný „scoop“ australské televise, která oznámila smrt „Queen Mum“, 931eté dodnes Angličany oblíbené královny-mat- ky. Ve Spojených státech je totiž dost případů pohlavního zneužívání mladých ze strany kněží. Právě kardinál Bernardin začal rozhodně čelit tomuto problému. Jmenoval komisi šesti laiků a tří kněží, která má vyšetřovat každou obžalobu pohlavního zneužití, včas odvolat z farností obviněné kněze a všemožně pomáhat obětem zneužití. 12. listopadu začala tato komise prověřovat obvinění vznesená proti 651etému kardinálu Bernardínovi, který je 42 let knězem a 28 let biskupem. Kardinál Bernardin reagoval na obvinění tiskovou konferencí, kterou přenášela televizní stanice CNN. Prohlásil před kamerami: „Tato obvinění jsou zcela falešná. Nikdy v žádné době a na žádném místě jsem nikoho nezneužíval“ a po dramatické zámlce: „Prosím všechny, aby na mne pamatovali v modlitbách. Ti, kdo mě znají, vědí, že můj život je jako otevřená kniha. Je nevyhnutelné, že ten, kdo jako já zaujímá veřejné postavení a vystoupil veřejně proti některým módním proudům, že se dostane i do podobných situací.“ Jako vždy v takových případech se veřejné mínění rozdělí. Kardinál Bernardin dostává tisíce dopisů, telefonátů a svědectví solidarity. Tu mu jednomyslně vyjádřila i celá americká biskupská konference, ale u četných lidí zůstává podezřívavé: A co kdyby...? Washington Post to vyjádřil lapidárním, že „shořel americký PAPABILE“ (to je ten z kardinálů, který má šanci být v konklave zvolen papežem). Takové podezření, i když se soudně dokáže, že je nepodložené, nahlodá jistotu kardinálů v budoucím konklave, takže jej už předem vyloučí z řady „papabilů“. A můžete si být jisti, že případné úplné zproštění viny či důkaz, že obvinění bylo zcela vymyšleno - neobletí svět a nebude vytištěno palcovými titulky na titulních stranách novin. Koncem října oblétla zeměkouli senzace, jejíž zhoubné následky je zatím těžko dohlédnout. „Čirá historie děsu“, prohlásil dr. George Annas, profesor etiky a normativního lékařství na bostonské universitě. „Tunel šílenství“, reagoval profesor fysio- patologie na janovské universitě Ginaluigi Capitanio. A ředitelka americké národní etické rady, dr. Cinzia Cohen, nezakrývá své zděšení nad skutečností, že ,jsme udělali (myslí na vědce a celé lidstvo) dramatický zvrat. Byli jsme přesvědčeni, že se žádný vědec nepokusí o klonaci lidských embryí. A zatím musíme s ustrnutím konstatovat, že Hall a Stillman to provedli. Je sice pravda, že to u zvířat nefunguje, ale jsme zásadně proti, aby se to provádělo na lidských bytostech. Je to úděsně nemorální“. Proč to ustrnutí a zděšení mezi vědci všech zemí. Hrozí totiž pokušení uměle vytvářet nadčlověka s možností produkce identických, zvláště pak zlých, vražedných typů ve službách totalitních režimů - a to už lidstvo zaplatilo draze za Hitlera, který neměl k disposici tyto výboje vědy, jen svou zhoubnou ideologii. Italský profesor bioetiky Silvestrini přirovnal tuto klonaci lidského embrya (srozumitelněji: vyrábění fotokopií lidských existencí) k prvnímu laboratornímu pokusu s rozbitím atomu. Netrvalo dlouho a atomové bomby ničily statisíce životů a dodnes ohrožují život na celé zemi. Evropský parlament ve Štrasburku nesmlouvavě odsoudil pokusy s klonaci lidských embryí. Požaduje jejich okamžitý zákaz všude a rozhodl svolat na toto téma celosvětovou konferenci. Belgický poslanec Paul Kannoye, který presentoval příslušný dokument, definoval klonaci jako „jedno z nejtěžších porušení lidských práv, které nelze ospravedlnit nebo připustit v žádném případě.“ Jan Pavel II. se k tomu vyjádřil 31. října v proslovu před modlitbou Anděl Páně: „.. .Mravní relativismus se nezastaví ani na 26 POLYGON 8/93 [pageend28]hranici totožnosti a důstojnosti každého lidského života a otevírá cestu k nedovoleným a hluboce zneklidňujícím experimentům. Veřejné mínění právem reaguje. Jak tím nebýt hluboce zneklidněni? Vždyť lze vytušit, že po překonání této hranice člověk už nemá žádnou záruku proti úděsným manipulacím a pokušením sebezničujícího šílenství. Respektování lidské bytosti již od jejího početí - jak jsem zdůraznil v encyklice VERITATIS SPLENDOR -je jedním ze základních a nezadatelných požadavků mravního zákona.“ Jerry Hall a Robert Stillman pod dojmem celosvětové vlny rozhořčených protestů prohlásili, že zastaví další pokusy na universitě George Washingtona, kde provedli první klonaci. Avšak je možno věřit vědcům, kteří bez zábran přestoupili kodex lékařských, právních i morálních povinností? A když dodrží slovo tito dva badatelé, nepokusí se o to jiní za bambusovými či ideologickými zdmi totalitních režimů? A i když budou stanoveny mezinárodní etické zásady a podepsány smlouvy, jak to požadují Hall a Stillman, aby mohli pokračovat ve svých zhoubných pokusech, kdo zaručí, že budou dodržovány? Dosud většina mezinárodních smluv zůstala mrtvou literou na papíře. Dodržování základních lidských práv až otřesně učí. Nikdy v historii nebyla tak hrubě a tak hromadně pošlapávána, jako v posledních desetiletích po po- depsání a slavnostním vyhlášení různých mezinárodních smluv na jejich ochranu. Jednou se ptali švýcarského teologa Urs von Balthasara, jak nastane konec světa. Po krátkém zamyšlení odpověděl: „Snad ani není třeba myslet na nějakou nadzemskou sílu, stačí, aby se člověk stal pošetilým a zničení světa může být důsledkem této pošetilosti (dere se mi na jazyk expresívni: této blbosti). Když se totiž pošetilost spojí s technologickou mocí, pak vyhubení lidstva je velmi blízké.“ Řím, 19.11.1993 ■ Právo na odpor ELIŠKA WAGNEROVÄ V televizním pořadu „Soud poslední naděje“ (ČT) byl presentován případ muže, který záhy po únoru 1948 s dalšími dvěma muži hodlal překročit šumavskou hranici směrem na západ. Nesl s sebou zalepenou obálku s „diverzním“ obsahem a pistoli, kterouž dostal od konspi- račního kolegy s důrazným upozorněním, že obálka se v žádném případě nesmí dostat do rukou komunistické moci, protože by ohrozila mnoho dalších lidských osudů, pravděpodobně i životů. Kopečkáře zadržel agilní příslušník SNB v civilu, avšak s pistolí. Muž s obálkou se ho pokusil odradit od úmyslu předat skupinku komunistické Bezpečnosti, leč marně. Použil proto pistoli... Výsledek: mrtvý ochránce bezpečnosti a tři odsouzení k dlouhodobým trestúm odnětí svobody. Muž s obálkou, kterou stačil ještě před zadržením zničit, unikl trestu smrti jen díky mladistvému věku a vyvázl „pouze“ s dvaceti léty odnětí svobody, z nichž odseděl dvanáct. Administrativní rehabilitace mu odpárala deset let. Dalších deset zůstalo jako zbytkový trest za vraždu, jako obecně kriminální čin. Dnes hodlá tento muž žádat na základě §6 zákona o protiprávnosti komunistického režimu a odporu proti němu i o zrušení zbytkového trestu. Televizní porota „Soudu poslední naděje“ přiznala oprávněnost jeho požadavku úplné rehabilitace sedmi hlasy proti dvěma. Mezi diváky v televizním hledišti byli studenti právnické fakulty. Na dotaz redaktora, jak by posuzovali předložený případ, odpovídali stereotypně: zákon je zákon, vražda vraždou, i komunistické zákony byly zákony. Jedna z adeptek právního vzdělání stereotyp odůvodnila prohlášením, že je právní normativistkou. Na další dotaz, totiž zda by tito mladí lidé šli studovat právo i před listopadem, přicházela opět více méně stereotypní odpověď - prý spíš ne. Svatá prostoto, nedohlížející ani na kraj souvislostí, by byla jednoduchá odpověď, kdybychom se sami spokojili jednoduchým, souvislost postrádajícím pohledem. Ale... Odpověď studentů na první redaktorovu otázku byla bezpochyby papouškováním jejich mentorů, pedagogů, kteří formují pohled těchto mladých lidí na právo. A ty podezírat z prostoty by jistě bylo chybné a zavádějící. Podezření ze skluzu myšlení je spíš na místě. Podezření z neochoty smířit se s tím, že mnohdy celoživotní práce se stala makulaturou ve světle „osvíceného“ přístupu k právu, který s minimálně čtyřicetiletým zpožděním se těžce probíjí i do zemí českých. Podezření z neochoty přiznat celoživotní omyl. K obhajobě tragického omylu je vytahován Hans Kelsen (praktika to známá i z nacistického Německa), který však v „déle osvíceném“ zbytku světa není už přijímán tak beze zbytku. Současné počínání těchto právníků je stejně farizejské, jak utilitární zůstal jejich výklad práva. Kdysi obhajoval Marxův právní nihilis- mus, redukující právo na pouhý zrcadlový odraz právě panujících výrobních vztahů, a stát (jen zdánlivě stanovující právo) pojímaný pouze jako jakýsi výbor vládnoucí třídy. Z nihilistické teorie se však těžko, spíš vůbec nenarodí praxe, založená na úctě ke člověku. Z nesprávné analyzy (právo = politicko ekonomický nástroj) vznikl chybný závěr - všechny právo formující činnosti, jako vyhlášené zákony, zřízené správní orgány, soudy vyhlašující rozsudky jsou činnostmi svým způsobem jen předstíranými, jaksi jen „na oko“, neboť nade vším bdí nemilosrdná výhrada moci, soustředěná v centrále, která je vlastním ztělesněním státu a práva. Ohlásila se diktatura s dodatkem proletariátu, který centrála dle okamžitých potřeb vykládala. Právo bylo mocenstvo technicky přeformováno na „teror v hávu práva“. A i když s postupující dobou přímý teror slábnul, zůstalo v politických procesech politbyru nikoli posledníslovo, ale dále samo udávalo tón. Stojíme před fenomenem tyranie v klasickém smyslu teorie státu, jakkoli nám může připadat podivné užití tohoto výrazu v moderní době. Tyran se vyznačuje popřením všech cenných poznatků o státu a o právu, vytvořených historickým vývojem a usurpuje si pro sebe plnou svobodu moci, jakož i svobodu teroru. Proti jeho zájmům není učiněno ani jedno právní rozhodnutí. Takovouto „výhradu zvůle“ ve prospěch politických stran dělníků a rolníků vtělily do svých ústav, potažmo zákonů, všechny sovětské satelitní státy. Jak hodnotný je „právní řád“, jehož všechna ustanovení oznámená ve sbírce zákonů spadají pod otevřenou výhradu zvůle? Právní řád, v němž nejvyšší princip je raison d’etre státu, v němž myšlenka důsledné ochrany jednotlivce před ex- cesivní státní mocí, jakož i otázka prosa- ditelných lidských práv je cosi nesystémového, protože „buržoazně přežitého“? Je takový právní řád platný jen proto, že jednotlivé zákony byly vyhlášeny ve sbírce zákonů? Odpověď je zřejmě nutné hledat pohledem na tzv. základní lidská a občanská práva. Na otázku, co se rozumí základním právem, odpovídá teorie následovně: V občanském právním státě smějí být za základní práva považována pouze práva šetřící svobody jednotlivců, neboť jen ona mohou odpovídat fundamentálnímu principu občanského právního státu - t.j. zásadně neomezená sféra svobody jednotlivce a zásadně omezené oprávnění státu do ní zasahovat (C. Schmitt). Základní svobody se prosazují „samy za sebe“, t.j. bezprostředně v ústavní rovině cestou konkrétního právního nároku. Tato možnost vyplývá z toho, že to, co je chráněno těmito svoPOLYGON 8/93 27 [pageend29]bodami, tzn. svoboda vyvíjet činnost v určité věcné nebo životní oblasti, vyplývá sama ze sebe, je dána jistým způsobem přirozeně, nemusí být teprve následně vytvořena, a proto může být bezprostředně právně chráněna (na rozdíl od jiných práv, např. sociálních, která v sobě neobsahují měřítko pro rozsah toho, co mají poskytovat [Böckenförde]). Mezi klasická základní práva patří např. právo na osobní svobodu, svoboda myšlení, svoboda projevu. Současná česká pozitivní právní úprava (Listina čl. 23) považuje, pravda - poněkud neobvykle, za základní právo i právo na odpor proti každému, kdo by odstraňoval demokratický řád lidských práv a základních svobod založený Listinou, jestliže činnost ústavních orgánů a účinné použití zákonných prostředků jsou znemožněny. (V německém Základním zákonu je právo na odpor zakotveno také, ne ale v katalogu základních práv, nýbrž je systematicky přiřazeno k principům, na nichž základní zákon stojí a které má právě právo na odpor v případě selhání jiných pojistek chránit. Tato úprava se zdá být logičtější.) Ať však už patří právo na odpor k základním právům vpředu uvedeném teoretickém či materiálním smyslu nebo ne, není v dané chvíli rozhodující. Důležité je, že ve čtyřicetileté komunistické éře nebylo možné domoci se soudní ochrany základních práv, ba jejich výkon nebyl možný. A to je právě situace, v níž je právo na odpor naprosto na místě. V roce 1689 J. Lock napsal, že konflikt mezi lidem a zákonodárcem nevyřeší žádný pozemský soudce, povolaný je jen Bůh. Poukaz na kompetenci Boží neznamená nic jiného, než morální, religiosní legitimisaci výkonu násilí (práva na odpor), jež sice není legitimováno positivním právem, ale zato morálně religiosně. O tom, zda přezkoumání základního práva jednotlivce soudem je vlastně mírumilovná a účinnější náhrada za legitimní odpor, nepochybovali američtí právníci už v 18. století (James Iredell). A dalo by se pokračovat ve výčtu velkých jmen politologů a státoprávních vědců až do současnosti, kteří rozpoznali, že zjemnění právní techniky ústavním soudnictvím, které přineslo ochranu proti státu, ba proti zákonodárci do prostoru pozitivněpráv- ního, představuje kultivovaný substitut práva na odpor. Právníci, kteří chtějí konzervovat předlistopadový právní řád, kteří odpírají legitimnost vzpoury jednotlivce (třeba muže, jehož příběh je vylíčen na začátku tohoto článku) prostě dál, eufe- micky řečeno, zaspávají dobu. Idea v ústavě zakotvených základních práv plně ovládala svobodnou část Evropy nejméně od konce druhé světové války a dnes si razí cestu, byť obtížně, i ve zbytku Evropy. Od „ústavního patriotismu“ ve smyslu úcty a uznání nadřazenosti základních práv, jak je rozšířený na severoamerickém kontinentu, nás dělí velký kus cesty. Staví-li mu hráz zhrzení pedagogové, odpírající svým žákům americko-evropské poznání vykoupené utrpením minulosti, jde o trestuhodné počínání, jemuž by ti zodpovědnější z právnické veřejnosti neměli pouze a jenom mlčky přihlížet. Jak vzniká nesnáz JAN BENEŠ Ne, nebudeme se tentokrát zabývat velkými záležitostmi. Hlava státu sice seriosní, jinak ani nelze, zahovořila o trýzni, kterou jí činí dosud nezreformovaná státní správa; exministra zahraničního popatřili jsme v TV o vstupu do NATO neméně uvážlivě požvat- lávati, ačli kletě; ten druhý ještě na jaře 1990 ráčil se vyjadřovat o nutnosti odchodu americké armády z Evropy a jakémsi zachování Varšavské smlouvy, ten první hlásal theorii*) kontinuity legality, která bolševiku druhého dechu nabrat dovolila. I když to je také svého druhu nesnáz, o mnohem menší pohovoříme. Leč pro občana na místě palčivější. A to značně. Naši architekti, kteří sídliště paneláková vymýšleli a dosud mají v rámci té kontinuity legality (leč bolševické, dámy a pánové, zcela nezreformované a reformy nižádné schopné) do našeho sídlení co mluvit, přinejmenším v městě Praze mají, tito odborníci při přemýšlení o krásách panelákového sídlení nevzali v potaz statistiku jasně už tehdy vykazující cosi, jako „jeden automobil na pět obyvatel" a na garáže, ba ani na parkoviště nepomyslili. Na řadu věcí nepomyslili, ale u parkování tentokrát ostaneme. Paneláková sídliště sice uchvátila, vyjádřil se tak, světového režiséra Formana, když co Američan do porobené země přijel a intervie- wy rozdílel, ale asi tam nepotřeboval bydlit, potažmo parkovat. Na rozdíl od lidí, kterým nic jiného nezbývá. Dlouhé husté řady automobilů samozřejmě zabraňují čištění těch bezútěšných a stromů prostých ulic, komunistická legalita pak také odnaučila popeláře, či dnes lépe už „odpadká- ře", svinčík, který třeba nechtě způsobí, zase uklidit. Natož kontejnery z kojí svých vytažené nazpět zastrkovat. I když tedy soudím, že v rozpisu práce to mají. Nevím, kdo jiný měl by mít. Já rozhodně ne, ale činím tak v rámci uměřenosti svého okolí od srpna roku tohoto, kdy jedno z těch sídlišť po návratu do svobodné vlasti obývám. Potíž vzniká tím, že parkování oproštění majitelé vozů zase, bez sebemenšího ohledu na práci odpadkářů (ačli ti odklízí i jejich odpad) před těmi stanovišti klíd'o-píďo vozidla svá přenocovat nechávají. Inu, kam s nimi také, že ano? Proč by majitel vozidla měl myslit s ohledem na kohokoli, když projektant nepomyslil? Toto říjnové ráno dostavili se odpadkáři již po páté ranní. Oranžové majáky blikaly do ulice Voskovcovy, klející obsluha vyrvala polovinu kontejnerů z vozy zablokovaných stanovišť, polovinu tam nechala. Což značí potíž. Odpadků bude do příštího svozu více, než ty bedny na kolečkách stačí pobrat, a pochopitelně budou se povalovat v býlí, které to vše obrůstá a zůstane zřejmě opět na mně, posbírat to. Odpadkáři samozřejmě opustili ty krabice na kolečkách právě tam, kde jim z ruky vypadly. A to za, potažmo vedle zaparkovaných vozů, jejichž majitelé budou do ranního rozbřesku klít a s nechutí nastupovat do nového dne, dne pátečního, ale samozřejmě je ani nenapadne, aby ty kontejnery zastrčili na své místo. Odstrčí je právě jen tak, aby jim to dovolilo vyparkovat a odfrčí napěněni snahou vybít si špatnou náladu, kterou jim ta potíž způsobila, na někom jiném. Spatná nálada bude se řetězovitě šířit dál. Takže, takhle vzniká potíž, která právě ve svém následku některého milého čtenáře potkala. Třeba takhle vznikla ta potíž, která přiměla hezkou a pěkně vypravenou slečnu v kanceláři EZ, aby hned po ránu, onehdá, na zákazníka hejkala a jednomu z nich prostě vůbec nějakým vyřizováním úředních záležitostí posloužit odmítla, neb (a použila plural majestaticus): „Pro nás jste cizinec." Cizincům se měřiče nezapojují, ať svítí svíčkou, hejhulové! Snad cosi od pana poslance Payna ta slečna pochytila, či co. Takovou tu jemnost. Takže třeba jednou budeme v NATO, ačkoli se o to pan exministr, zaměstnán sněním o Evropě,, když byl ještě ministr, příliš nezasloužil. Spendlíčkem nekopl, prstíčkem ne- hrábl. Ale kdopak těm cizincům z NATO asi zapojí elektrické hodiny? A státní správa bude třeba zreformována, navzdory kontinuitě (bolševické) legality se to třeba jaksi povede, třebas takový odborník, jako pan Čalfa, už do toho naštěstí nemá co mluvit, ale ti cizáci prokletí, pokud už budou mít to štísko, že jim cizokrajný vůz nikdo nezcizí, či nezvandalisuje, nezaparkují, a pokud zaparkují, tak třeba zas ráno nevyjedou. Tyhle obyčejné věci totiž dělají z obyčejného života potíž, dámy a pánové! Otravu, únavu, břímě, pod kterým klesáme. Řidič modrého formana si odstrčil kontejner od dvířek doprostřed ulice a odfrčel. Majitel světlounkého moskviče, jemuž zůstaly za kufrem kontejnery dva, však to byl on, kdo blokoval přístup, se s tím babral ještě méně. Vzal to do práce obloukem přes pokus o trávník. Tak takhle vzniká potíž, kamarádi. Potíž neboli nesnáz. *) Redakce nečinila zásahů do autorova pravopisu. 28 POLYGON 8/93 [pageend30]"Česká otázka" JAROSLAV TEPLÝ Nedávné, podle mého názoru upřímné prohlášení předsedy zahraničního výboru českého parlamentu Payneho o exulantech (že mají doma špatnou pověst a měli by něco udělat, aby si ji zlepšili, že odešli jen za lepším a ne z politických důvodů atd.) vyvolalo velký rozruch a širokou odmítavou reakci exilového a zčásti i domácího tisku. Diskuse mezitím utichla a záležitost brzy upadne v zapomnění. Je však vhodný okamžik se ještě jednou k ní vrátit, především také proto, že pan Payne možná vyjádřil mínění značné části českých občanů. 5. listopadu tr. informoval totiž český rozhlas ve svém vysílání pro zahraničí o výsledcích průzkumu veřejného mínění, podle kterého je 70% dotazovaných pro rozšíření styků s krajanskými organisacemi v zahraničí, ale 72% soudí, že emigranti jsou dostatečně bohatí a neměli by od České republiky nic chtít. Názory pana Payneho, myslím, dobře odpovídají jeho věku, vývojové etapě tzv. socialismu v období, kdy začal být schopen chápat, co se kolem něho děje a jeho poněkud povrchní znalosti svobodného světa, což samozřejmě není úplně jeho vina. 40 let socialismu nebylo žádným neměnným monolitickým obdobím, a proto také jednotlivé generace s ním mají různé zkušenosti a z toho vyplývající různé názory. Nejstarší generace, která pamatuje válku, zažila komunistický puč a těžká léta poúnorové „diktatury proletariátu“ žádá stále důsledné zúčtování s komunismem (a je rovněž nekompromisní v otázce sudetských Němců), ale jsou to dnes starší nebo staří lidé, kteří nemají ve společnosti potřebnou váhu. Tu mají logicky generace mladší, nemající o této věci ani potuchy a jejichž povědomí je přirozeně určováno hlavně posledními dvaceti lety (1969-1989), která se ovšem zmíněným pamětníkům mohou jevit ve srovnání s poúnorovým režimem jako mizerná opereta. Režim v tomto období (hlavně pak v osmdesátých letech) totiž prakticky ztratil svou dosavadní ideologickou zástěrku a v zásadě se valně nelišil od režimů někde na Sicílii či Sardinii, kde vládla (a vládne) mafie. Česká vlastnost: závist Na socialismus už nikdo nevěřil, zmizela příkrá hranice mezi komunisty a těmi ostatními, šlo jen o moc a peníze v první řadě, jak říká Václav Klaus, a v tom se naučila mladší generace žít a „umět chodit“. S určitým množstvím přizpůsobivosti se dalo zařídit všechno. Zákony se uplatňovaly pružně - skutečně vážné obtíže měli jen lidé naivní, hloupí čí příliš zásadoví. A v té době už začínal vznikat negativní postoj k emigrantům, nikoliv z politických či citových, nýbrž čistě z materiálních důvodů. Přestalo hrát roli, že jejich značná část odešla z politických důvodů - měli se prostě materiálně lépe, a to bylo a je - zcela v souladu s dlouhou českou tradicí rov- nostářství a závisti - doma těžko přijatelné. Do mladší generace, postrádající historické zkušenosti, patří i pan Payne. Narodil se, nemýlím-li se, v roce 1955. Nemůže se proto pamatovat a asi se ani nemohl nikde dočíst, že když se po válce osidlovalo pohraničí, kráčela v prvních řadách oficielně zvaná Revoluční, všeobecně však známá jako „rabovaci" garda: lidé s úmyslem se rychle obohatit, sebrat co se sebrat dalo a zase pohraničí opustit. Z vlastní zkušenosti může znát ze socialismu jen tu mizernou operetu. Pravděpodobně nemá dostatečně reálnou představu o tom, že vybudovat si existenci v cizině může dát poněkud víc práce, než se doma všeobecně soudí a že lidé, kterým se konečně podařilo jí vybudovat, ji nemohou hodit bez rozmýšlení přes palubu výměnou za definitivní zklamání, které by je doma pod „sametovým“ režimem čekalo. Můžeme s ním jistě byť i jen částečně souhlasit, že se do Prahy slétli v prvním období i lidé nevalných kvalit, kteří se domáhali význačných míst (včetně presidentského křesla), ale na koho tam též narazili? Na špatně převlečené či ještě vůbec nepře- vlečené komunisty ve vládě a na důležitých posicích, na řadu osobností snad bez komunistické legitimace, ale s dosti nejasnou minulostí. A stály vůbec vedoucí osobnosti nového státu a jeho vlády o spolupráci krajanů? Žiji v Holandsku a jsem poněkud jednoduché povahy, proto jsem očekával po přelomu 1989 příjezd pana Dienstbiera, který by si svolal krajany a požádal je o pomoc při navazování kontaktů s holandskou vládou a případně jmenoval třeba jen jako prozatímní zástupce krajany, kteří by měli u holandské vlády příslušný kredit. On by mi to asi ani dnes nevěřil, ale takoví by se tady našli. Místo toho byl jeho „kontaktní’“ osobou Mient Jan Faber, vůdce protestních akcí proti americkým raketám umístěným v Evropě (sovětské mu nikdy nevadily), kterému podle zpráv tisku Rusové platili letenky na různé mírotvorné kongresy. A během jedné pražské diskuse o privatizaci, jejíž svědkem byl náš švýcarský krajan pan Dubský (Zahraniční vysílání českého rozhlasu 30.10.93), prohlásil nějaký význačný činitel: „A emigranty do privatizace nepustíme!“ Plody symbiosy Je vidět, že „krajané doma“ a „krajané v zahraničí’“ neměli a asi nemají o sobě navzájem tak úplně správné představy. Nechtěl bych mluvit za „krajany doma“, ale „krajané v zahraničí“, myslím, podcenili srůstání a symbiosu vládnoucí komunistické strany a ostatního obyvatelstva v posledním desetiletí komunistické vlády. Dokonce se mi zdá, že místy mohlo docházet k jevu, pozorovaném psychiatry v sedmdesátých letech při tehdy poměrně častých únosech letadel, že totiž mezi rukojmími někdy vznikal normálnímu člověku těžko pochopitelný vztah jakéhosi porozumění či dokonce sympatie k často surovým únoscům. Markantním příkladem se mi v tomto ohledu jeví sám president republiky, který po mnohaleté disidentské činnosti v Chartě 77 (o které se ovšem říká, že byla do značné míry infiltrována StB) po převratu bez obtíží spolupracoval a spolupracuje s nespornými exponenty bývalého režimu. Snaží se o co nejrychlejší vstup České republiky do NATO; chtěl by tam zřejmě napochodovať s armádou, jejíž velitelský sbor byl kompletně vycvičen a vyškolen v Moskvě. Já ovšem nevím, zda si to uvědomuje, ale pro nás v zahraničí je to dost zarážející - chci-li to formulovat ohleduplně. V každém ořípadě je současný stav vztahů mezi Českou republikou a krajany v cizině málo uspokojivý a prozatím nejsou vyhlídky na jeho zlepšení. Je to velká škoda, řekl bych, že pro obě strany. Čtyři roky od konce komunistického režimu by měly postačovat k tomu, aby se začalo s odstraňováním neuralgic- kých míst. Doma by se mělo konečně uznat, že je nejvyšší čas vyřešit otázku majetku konfiskovaného emigrantům komunisty. Krajané v cizině by pak neměli přicházet s požadavkem volebního práva při volbách doma. Volit se má tam, kde člověk žije a platí daně. Voorburg (NL), 7.11.1993 H OPRAVA V minulém čísle jsme omylem uvedli jako autora článku „Jak dál u nás po volbách v Polsku“ (str.9) Jar. Tichého. Mělo být: Jaroslav Teplý. Zcela na konci tohoto článku stojí: „...že státy se udržují ideály, ...“Správně má být: idejemi. Prosíme čtenáře i autora za prominutí. POLYGON 8/93 29 [pageend31]Dobří lidé ještě žijí, a to dokonce tam, kde by je člověk neočekával bezpodmínečně: na úřadech České republiky. Setkal jsem se s jedním, či lépe řečeno s jednou z nich v kanceláři odboru pro odškodňování na ministerstvu spravedlnosti. Seděl jsem proti již na pohled milé paní a již způsob, jakým mě přijala, i atmosféra dobré vůle a pochopení, která nakonec vyústila ve snahu vyjít člověku vstříc až na hranici možnosti, ve mně vzbudila pocit. Že jsem se teprve teď vrátil domů. Po všech těch více méně negativních zkušenostech mi bylo, jako bych se po létech setkal s dobrým přítelem, který má účast na mém osudu a je připraven mi pomoci. Když paní doktorka Libuše Sojková byla seznámena s mojí mimořádnou situací i s tím, že se mohu zdržet v Praze jen pár dnů, a k tomu se ještě schyloval týden ke konci, stal jsem se svědkem pravého telefonického maratónu, či spíše štafetového běhu. Bylo to jako v té pohádce o slepičce a kohoutkovi: Byla-li by paní doktorka X tak ochotná a stačila-li by vyhledat můj spis, zkontrolovat, jsou-li splněny všechny předepsané náležitosti a ještě dnes jej předat paní Y, tak ta by ho mohla během zítřka zpracovat a předat paní Z ke konečnému vyřízení potřebných formalit s tím spojených, takže bych se mohl již v pondělí dopoledne dostavit už jenom k přejímacímu podpisu. Je pochopitelné, že takový nečekaný, mimořádný případ se neobejde bez problémů, ale všechny tyto ženy, které s tím měly co dělat, byly srozuměny vzít si ke své denní prdcovní náplni ještě tuto práci navíc. Prošel jsem v životě již pěknou řádku úřadů, ale s něčím podobným jsem se nesetkal dosud nikdy a nikde. Byl jsem přesvědčen o tom, že se zde jedná o fenomén naprosto ojedinělý - asi tak jako kdybych zažil povodeň v jižní Libyji, fenomén, který by si zasloužil být zařazen do Guinnessovy knihy rekordů a rarit a že by se sem na to mohly jezdit dívat výpravy zahraničních krajanů, kdybych se krátce na to na smíchovském Obvodním výboru na náměstí 14. října nesetkal s paní Vodičkovou. Byl jsem v její kanceláři, abych si nechal vystavit potvrzení o občanství České republiky, které jsem potřeboval ke změnám v cestovním pasu. K tomuto potvrzení nutno předložit rodný list, který jsem neměl a který bych si musel nechat vystavit příští den na jiném úřadě. Avšak naneštěstí právě tento den mají na smíchovském OV „Ruhetag“ a já za dva dny odjíždím. Tedy šmytec! Ale to zas neznáte paní Vodičkovou ze smíchovského OV na náměstí 14. října. Ať prý se zítra s tím rodným listem, rúheták- nerúheták, dostavím do její kanceláře, kde na mne bude čekat a potvrzení mi vystaví na počkání, takže stihnu i tu pasovou záležitost. Tak otřesné zážitky - hned dva v jednom týdnu a ještě k tomu v Praze - by vyvedly Z konceptu myslím i většího optimistu než jsem já. Jelikož však nejsem David Hasselhoff, ani se nepodobám Petru Alexandrovi - ještě tak Mahátma Gándhímu - musím vypustit z hlavy pošetilou myšlenku, že bych snad mohl svým zjevem ženy nějak fascinovat, což na druhé straně hovoří pro to, že by se tomu panu Lotovi s velkou pravděpodobností přece jenom podařilo najít v České republice těch deset spravedlivých, takže by se nemusela ani tak hned zatracovat - alespoň ne celá. Již s daleko menšími ohledy, o nějaké přívětivosti ani nemluvě, se člověk setká na nižších funkčních stupních různých úřadů. Tak např. ve vrátnici již zmíněného ministerstva spravedlnosti dva dozorčí „pistolníci“ - přesto, že jsem jim zdůraznil, Že jsem objednán přesně na 11. hodinu - se ani nenamáhali mě telefonicky ohlásit a nechali mě ve vestibulu čekat až do odpoledních hodin. Kdyby se bývala paní doktorka nezačala sama po mně shánět, myslím, že bych si v tom příslovečném „chládku“, který je v těchto budovách obvyklý, mohl klidně odsedět ještě ten zbytek svého trestu. A zase v jiné vrátnici, tentokrát na ministerstvu financí, pan vrátný prohlásil, Že my, co žijeme v cizině (neřekl „nepřátelské“, což mu slouží ke cti) ani žádný nárok na nějaké odškodnění nemáme. Snad jsem ho trochu uklidnil slovy: „Mátepravdu, my si to vlastně ani nezasloužíme, neníližpravda?“ Vím, že pan vrátný není sám, kdo si to myslí a mám obavy, aby to nebyla většina - alespoň z těch nižších a středních vrstev obyvatelstva. Snad se mnohým zdá, jak štědře jsme odškodňováni, ale tyto spíše směšně malé než symbolické částky jsou pro nás jedinou konkrétní satisfakcí, které se nám dostává. Je to jakési potvrzení toho, Že již nejsme pokládáni za škůdce národa a že se nám tak dává jaksi najevo, že tím, Že jsme se postavili na odpor té „ošklivé“ diktatuře - jak se šetrně říká, jsme se vlasi- ně žádného tak těžkého zločinu nedopustili. Kdopak asi z těch závistivců ví, že to odškodné -a to i při těch nejvyšších částkách - by mnohému z nás, žijícímu na Západě, nestačilo ani krýt výdaje na restauraci chrupu, na který se mu při výsleších pode- psali ti lidé zvláštního ražení, stojící jednou nohou již v socialismu a druhou ještě ve středověku. Mně například bylo přiznáno odškodné skoro na chlup ve výši jednoměsíční činže za dvoupokojový byt v jedné Z těch curyšských výškových „králíkáren“. Naštěstí bydlím podprůměrně v jednom starším domě, (ale neprší nám do obýváku a ani jednou jsme ještě nebyli vytopeni prasklým ústředním topením, jako naše Dana na Spořilově, v loňské zimě třikrát) a tak si za to pobydlím o nějaký týden déle. Vlastně ani ne tak dlouho, protože jsem Z toho v Praze hned uloupl jednu šestinu pro ty, co to momentálně potřebují víc než já. Kdopak by také z těch závistivců mohl uvěřit a pochopit, že by se mnoho z nás bez dlouhého rozmýšlení vzdalo těchto částek, kdybychom věděli, že připadnou státu budovanému opět v duchu Masarykova humanismu. Kdo by je však chtěl dát k disposici takovým pánům zákonodárcům, kteří nás v restituci postavili na úroveň těch, kteří nás mají na svědomí, ba ještě daleko níže. Odškodnění, které bylo bez dlouhých parlamentních debat přiklepnuto „ těm bývalým“ za to, že museli konečně opustit vyhřátá místa, ne málo honorovaná, se v našich očích rovná odměně za dobře vykonanou „práci“, která tak tragicky zasáhla životy nejen nás, co jsme jim stáli v cestě, ale byla katastrofou i pro ostatní, kteří jim bezstarostný život umožňovali. Je však důležité, že tuto morální devastaci přežili mnozí bez úhony a právě těm bychom chtěli poděkovat. Poděkovat za to, že u nich nalézáme alespoň kousek pomalu již Ztraceného domova a že nám jejich existence vrací vědomí, že jsme snad přec jenom všechny ty oběti nepřinesli nadarmo. VLADIMÍR DAVYDOVSKI ■ 30 POLYGON 8/93 [pageend32]Jonáš ve Švýcarsku s Melicharovou v patách JIŘÍ SUCHÝ Samozřejmě, že jsem si toho zapomněl doma mnohem víc, ale první, nač jsem přišel, byla absence řidičského průkazu a technického osvědčení o vozidle. Takže k první komplikaci došlo ihned po přejetí česko-německé hranice. Krádeže aut donutily jinak benevolentní německé celnictvo, aby se zajímalo o náš vůz. Nakonec to dopadlo poměrně dobře. Museli jsme odstavit vozidlo stranou, otevřít kapotu a celník pečlivě opsal číslo motoru a pak se čekalo, zda je naše číslo mezi těmi, co se po nich pátrá. Dověděli jsme se po chvíli, že není, takže od tohoto okamžiku mám jistotu, že nejezdím v kradeném voze. Tahle příhoda však způsobila, že se mně od této chvíle zmocňoval před každou celnicí strach. Na německo-švýcarské celnici si nás Němci téměř nevšimli a když jsem viděl na švýcarské straně toho lehce apatického dědu v peleríně, pochopil jsem, že mám vyhráno. Alespoň cestou tam. Na zpáteční jsem zatím nepomejšlel. V galerii pana Krauseho už viselo na zdech pár mých obrázků, na které se večer přišli dokonce podívat lidé, a tím začalo naše minitumé po Švýcarsku. Ujal se nás pan Sid Kučera se svou sympatickou chotí, s níž si tykám, k čemuž mě opravňuje naše víc než dvacetiletá známost a její působení v Semaforu. A tak díky těm dvěma jsme se setkali s několika stovkami krajanů a já se tomu počtu divit nestačil, vzhledem k tomu, že navštívit Česko už pro ně není žádný problém. S Jitkou Molavcovou už jsme toho projeli hodně. Občas si to ukazujeme na mapě a divíme se, že je nám to dopřáno. Šlitr by se divil. Vyčítal mně vždycky, že jsem zápecník, protože sám byl náruživý cestovatel. A já už ho dneska přinejmenším dohnal. Na rozdíl od Jitky jsem byl ve Švýcarsku ponejprv. Totiž kecám! Když jsme v pětašedesátém letěli s Jiřím Šlitrem do Paříže - byl to můj první výlet na Západ - letiště v Orly nepřijímalo a my jsme přistáli v Curychu. Trvalo to asi hodinu, než jsme mohli pokračovat dál. Ale tuhletu návštěvu nepočítám. Kdybych měl říct, jakými dojmy na mě Švýcarsko zapůsobilo, řekl bych nejspíše, že smíšenými - ostatně jako všechny země, které jsem kdy viděl. Nápadná čistota a pořádek, jistý provincialismus, fantastická příroda a poctiví lidé. Ostatně dal jsem Švýcarům šanci, aby svou poctivost prokázali: zapomněl jsem si v hotelu obálku s různými lejstry a taky s poměrně slušnou částkou peněz Mé české zkušenosti způsobily, že jsem ji oželel, aniž bych se po ní pídil. Jak to dopadlo, dočtete se v závěru tohoto článku - chci totiž, aby končil happyendem. Když jsme se v noci přesouvali z místa na místo, nenašli jsme jediný restaurační podnik, který by udělal něco s naším ukrutným hladem. To mám Švýcarsku za zlé. Cestou z Plzně do Prahy jsme napočítali tři restaurace otevřené non-stop 24 hodin. Takže v tom jsme lepší. Po návratu domů mě čekalo zvláštní překvapení: pan Sid Kučera, který za pár dnů přijel do Prahy, přivezl s sebou mou obálku, kterou hotelový personál našel a poctivě odevzdal. Ve Švýcarsku není, oproti nám, tolik restaurací non-stop, to je chyba. Ale u nás se zase víc krade. (Při zpáteční cestě mě problém s technickým osvědčením způsobil setkání s německým celníkem-hulvátem. Jelikož dnešní stav světa nedovoluje stát se bachařem v koncentračním táboře, dal se k celníkům a tam se mu občas poštěstí, že mu padne do rány někdo, na koho může aspoň řvát a bouchat mu pěstí do karoserie. Víc si naštěstí nedovolil, zuby mám všechny, ruku na mě nevztáhl, a tak si říkám, že přece jenom žijeme v dobrém světě.) Jiřího Suchého a Jitku Molavcovou fotografoval na vystoupení v Curychu Milan Nad. POLYGON 8/93 31 [pageend33]„MY“ a „ONI“ V posledních číslech Polygonu se pořád opakuje diskuse o problémech exulantů „doma“ a obráceně. Dle mého názoru je z hlediska těch, kteří jsou dnes u moci v Praze zcela logické, že nechtějí mít s námi nic společného. Proč také? Jsme akorát „rušivý faktor“, který jim vidí do karet. Všichni víme, že většina disentu před rokem 1989 se formovala z levice, bývalých komunistů, socialistů nebo i trockis- tů. Slušní lidé, kteří zažili komunistický puč a padesátá léta, se do politiky vůbec nepletli a ani se do ní plést nemohli - nebyli k tomu připuštěni. Všichni také víme, že kopáč nejde do exilu a že ta část národa, která nechtěla spolupracovat s levičáky, raději odešla. Mezitím si rozebrali lidé, kteří jsou dnes na nejvyšších místech, hlavně v ekonomice, jejich majetek. Mají teď exil vítat? A vracet majetek? To je snad nelogické! A co ta spousta „manažérů“, kteří si po revoluci mezi sebou rozdali majetek? Mají přiznat před exilem, jak k tomu přišli? A že neumějí jeden světový jazyk a přesto „vedou“ fabriky? Bývalí prominentní disidenti, kteří kromě protestování nic jiného neumí a dnes to jsou „normální“ občané; mají přiznat, že uměli akorát protestovat a v dnešní době „ukaž co umíš“ ukazují, že toho moc neumí? Mají tito lidé přiznat, že bez burcujících článků exilových nadšenců by byli doma i ve světě naprosto neznámí? A kdyby to přiznali, měli by strach, že musejí pustit exil „k lizu“, jako kdyby o to stál. Závist je špatná vlastnost, na které byla postavena celá levičácká „filosofie“. Jak máme očekávat od lidí, kteří nic jiného neznají, že uznají naše úspěchy, které jsme si zde vybudovali, a to jenom my sami, bez pomoci „matičky Strany“, jen naší pílí a inteligencí? Všichni víme, že každý třetí (vč. dětí) byl buď v komunistické straně, Svazu protifašistických bojovníků, Svazu československo-sovět- ského přátelství nebo v jiných komunistických organizacích. Proč jsme tedy zklamáni? Cesta „do Evropy“ bude pro naše krajany z českých zemí ještě dlouhá... Otakar Božejovský, Curych MY, NECHÁPAJÍCÍ ANTIKOMUNISTÉ... Tak to zase bouchlo! Pan předseda, tentokrát vlády ČR Václav Klaus, nám v Telegrafu z 30. října 1993 udělil lekci. Hned na začátku přiznává, že celou problematiku, tedy „nedostatečné vyrovnání s minulosti“ a jeho jakýsi „odpor k antiko- munismu“ dost dobře nechápe - ALE - „když někomu schází argumenty, uchyluje se k nálepkování.“ Tady se zastavme. Máme-li něčeho víc než dost, jsou to právě argumenty. Antikomunismus není nálepka, ani politická „pravicovost“ (nové, nápadité české slovo, společně s opačnou „levicovosti“), ale velmi draze zaplacená zkušenost, nemající s politikou nic společného. Jako důkaz uveďme případ nedávného výbuchu „zuřivého, dětinského a nechápajícího“ antinacismu, kdy židé vzpomínali v Dachau padesátépáté výročí „křišťálové noci“. Hle - antinacismus v plné síle, ještě po pětapadesáti letech. Zřejmě trpící „levicovosti“, když „pravicovost“ byla konečně s nesmírnými oběťmi poražena - a po právu odsouzena. To se u nás bohužel s komunismem nestalo. Pan předseda mluvil při příležitosti svátku 28. října ve Španělském sále s ruským demonstrantem z 21. srpna 1968 na Rudém náměstí. Ten panu Klausovi řekl: „Vy jste, diky svému důstojnému antikomunismu jedinou zárukou proti tomu, aby komunismus znovu nezvítězil v zemích střední a východní Evropy.“ Řekněme hned, že citovaný demonstrant viděl český „důsledný antikomunismus“ z ponorky a byla kalná voda. Profesionální politik musí - je-li třeba - vidět bílé i to, co je černé. Zajde například v parlamentu mezi jednáním do restaurace na kafe a potká se s Grebenic- kem nebo Ortmanem. I když podle zákona je komunistická ideologie zločinná a zavrženíhodná od 25. února 1948 do 17. listopadu 1989 - máme přece už rok 1993. Nač se tvářit jako „důsledný antikomunista“? Tato „nálepka“ patří bývalým nacionalistickým blouznivcům, kteří, jen co vyřídili „dětinský a nechápající“ lidožroutský režim, ocitli se tváří v tvář totální „levicovosti“ a zhusta dostali na kožich. A mnozí olizují své sotva zahojené rány - a jsou nesmiřitelnými antikomunisty! Pan předseda si fandí, když říká: „Bojovat s komunismem je možné pouze na základě pozitivního programu...“ ... „Myslím, že právě toto děláme a trvám na tom, že to dělám já. V tom smyslu nám není co vyčítat...“ Takových bojovníků s pozitivním programem jen houšť! V poslední otázce Viktora Krejčího z Telegrafu pan Klaus trefně přirovnává současnou českou politiku k jízdě autem, s výhledem přes přední sklo a naopak zpětné zrcátko. Musíme se zeptat: Máte ve svém politickém vehiklu vůbec nějaké zpětné zrcátko? V solidních, renomovaných časopisech je ušlechtilým zvykem psát slušně. Jenže někdy... Musím, pane předsedo, s politováním konstatovat, že jste nás, „hrdinné“ antikomunisty, svým povýšeným názorem na „zuřivý, dětinský a nechápající“ antikomunismus nasral! Ota Rambousek, New York MOSKEVSKÝ PUČ ČÍSLO DVĚ V minulém Polygonu byl článek Z. Lei- nera (str. 27), který již začátkem října soudil, že Jelcinovo vítězství bylo na vážkách a že pro zaryté komunisty v ČR puč je spíše povzbuzením, tím spíše, že oddálil naději postkomunistických států - i České republiky - vstoupit v dohledném čase do NATO. Zatímco tuto druhou skutečnost nikdo ve světě ani u nás ne- popíral, ohledně té první se rozpoutala záplava dementi - především samotného Jelcina, jenž popřel, že ještě v sobotu 2. října armáda váhala a že ministr obrany, generál Gračev, odmítl vydat příslušné rozkazy, dokud v neděli ve tři hodiny ráno neobdržel energicky „ukaž“ prezidenta. Ve světovém i ruském tisku se však objevilo tolik seriozních zpráv a svědectví o „kolísáni“ ruské armády, že konečně, šest týdnů po puči, 16. listopadu byl Jel- cin nucen přiznat během dlouhého interview v ruské televizi, že „bylo období nejistoty, když se povolané jednotky nedostavily“. Vznikla otázka, řekl Jelcin, zda ministerstvo obrany dodrží slovo, nebo zda odmítne poslechnout vrchního velitele (tj. prezidenta). - Zdá se, že odpovědnost příslušící ministrovi obrany pro něho byla příliš vysoká a že se obával, že někteří vojáci jeho rozkazů neuposlechnou. Jelcin je ovšem příliš obratný, než aby zašel ve své kritice ministra a armády příliš daleko. Naopak, při inspekci parašutistické divize v Tule se zavázal, že rekonverze zbrojního průmyslu, již armáda neschvaluje, nebude provedena způsobem, „který by ohrozil schopnost obrany státu“. O problému vstupu Polska, ČR a Maďarska do NATO se již v Rusku nemluví. Zato v českém tisku se objevily výroky oficielních osobností, snažící se tvrdit, že s Jelcinovým závazkem armádě, že nepřipustí tento vstup, to nebude tak zlé. Není jasné, zda tyto výroky byly učiněny na základě nedostatečných informací anebo za účelem uklidnění veřejnosti, která se obává bezpečnostního vakua. Jisté je, že titulek „Figara“ z 22. října „NATO: Východ bude muset čekat“ zůstal v platnosti. F. Kocour, Ostrava POVÝŠENOST PRAŽSKÝCH POLITIKŮ Je zajímavé naslouchat Čechům a Slovákům, kteří měli nejlepší úmysl vrátit se po dlouhých letech zpátky do vlasti a za tím účelem také Havlovu republiku navštívili. Úspěšní podnikatelé, vědci a příslušníci svobodných povolání ze všech končin svobodného světa zkoumali, jak uplatnit svůj kapitál a zkušenost ve zpustošené otčině. A všichni dnes mluví asi takto: „Je to stále krásná země. Lidé se mají poměrně dobře. Ale nechtěl bych tam žít. Lidé jsou jiní, často nepříjemní, nespolehliví, arogantní. Ne, nemohl bych tam už žít.“ Arogantní člověk je podle Slovníku spisovného jazyka českého individuum naduté, domýšlivé, drzé, zpupné, bezduché a pánovité. Podle Amerického slovníku anglického jazyka je to individuum, které z přílišné hrdosti pronáší neoprávněně důležitá tvrzení nebo úvahy. Takovými arogantními individui ukázali se všichni panáci pražského režimu, vychovaní v bolševismu a „vzdělaní“ příslušníci druhé a třetí garnitury komunistů a kolaborantů - arogantní agenti otrlého podvodu, který se vedral do národních dějin pod názvem „sametová revoluce“. Libor Brom, New York 32 POLYGON 8/93 [pageend34]für Versicherungs-, Finanz-, Unternehmens- und Rechtsberatung; raaaara Treuhandbüro sowie Handel mit und Vermit • Čtyř- a víceronásobné zvětšení kapitálu • Neutrální expertizy • Porady, týkající se pojištění, financí, podnikání, koupě a prodeje nemovitostí • Překlady z němčiny, francouzštiny, italštiny a obráceně, osobní doklady, technické překlady ♦ Tlumočení při obchodních jednáních • Budete dědit ve Švýcarsku, v Německu, v býv. Československu? Pozor na paragrafy! • Jak vysoký bude Váš důchod? • Jak diouho budete pobírat svou výplatu v případě nemoci nebo úrazu? • Zajímáte se o koupi akcií, obligací apod.? • Znáte výhody „třetího sloupce jistoty“? • Chtěli byste vědět, co je bezpodmínečně nutné a co méně nutné v otázkách pojišťování se? • Vyřizujeme náhrady škod z pojišťoven ve Švýcarsku, Německu, v zemích býv. Československa • Platíte velké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžete se spolehnout, že Vám objektivně poradíme. Naše firma Vám stojí k Vaší plné dispozici a spokojenosti již druhé desetiletí. Vyňzujeme dědictví českých a slovenských občanů v zemích býv. Československa a v zahraničí, náhrady škod z pojištění (Evropa), rehabilitaci majetku. Máme zástupce v advokátních kancelářích v býv. Československu. Provádíme POJIŠTĚNÍ NÁVŠTĚV Z BÝV. ČESKOSLOVENSKA i jiných zemí. Jistě uvítáte možnost uzavření výhodného pojištění nemoci, úrazu či úmrtí, event, převozu nemocného či zemřelého na náklady pojišťovny (i nad stáří 85 let). - Pojištění od 0.22 Fr. na osobu a den. Kreuzplatz 20, CH-8008 Zürich Telefon: (01) 932 32 22 - Fax: (01) 932 52 03 (předvolba z Německa 00411, z Velké Británie 010411) Řadové domky v Přezleticích - Praha východ Domky budou dodávány .na klíč“. Budoucí majitel má možnost volby vybavení interiéru (zařizovací předměty, podlahové krytiny, obklady a povrchy stěn, kuchyňská linka apod.). Při stavbě objektů byla použita technologie firmy YTONG, jejíž porobetonové tvárnice zajišťují dostatečný tepelný odpor pro elektrické vytápění. Velikost bytů: 4+l a 5+1, každý domek má vlastní garáž. Podlahová plocha 222m2 až 225m2 Předběžná cena: 3.4 až 3.8 mil. Kč. Domky prodává tatáž firma, která je staví: SRI Praha. Pod lysinami 1/474, Praha 4. Telefony +42-2-627 9402,627 9391 a 627 9041. Bližší informace na adrese: Viktor Mojžíš, Na průhonu 25, 181 00 Praha 8. Telefon +42-2-855 3672 PRAHA [pageend35]OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE Těšíme se na Vaši milou návštěvu. RODINA LINKOVÁ Trádgárdsgatan 2 S-411 08 GÖTEBORG Telefon 031 /130129 Majitelka: JANA ŠRÁMOVÁ Zpříjemněte si u nás svůj pobyt, ať kratší či delší, zavítáte-li do Norimberku. V létě máme k dispozici velkou slunnou zahradu. Místnosti pro soukromá setkání. Máte-li čtyřnohého přítele, bude u nás také vítán. D-90459 NÜRNBERG Comeniusstrasse 8 (přímo proti jižnímu východu hlav, nádraží) Telefon + fax: 0911 / 44 84 48 SEJDEME SE V PRAZE V EUROKLUBU DIVADLO • INFORMAČNÍ CENTRUM • DENNÍ BAR RESTAURACE EUROCLUBU • DIVADELNÍ BAR ©EUROCLUB OPLETALOVA 5 110 00 PRAHA 1 Tel: 22 40 91 Fax: 22 25 09 ÚŘEDNĚ OVĚŘENÉ PŘEKLADY z češtiny do němčiny a naopak provádí JUDr. Jana STUPECKÁ Übersetzungs- und Korrespondenzbüro D-65550 LIMBURG, Tannenstrasse 2 telefon: 06431/42363 telefax: 06431 / 47185 Estetická chirurgie na renomovaném pracovišti s 351etou tradicí v Praze. Špičkoví plastičtí chirurgové, kteří operují v ÚLK, mají i dlouhodobé zkušenosti z evropských i zámořských klinik. Operace horních a dolních víček • nosu ušních boltců • vrásek obličeje zvětšování prsů • zmenšování prsů operace povadlých prsů Nové ceny za operace jsou ve výši 30% ve srovnání s cenami v Německu. Naše adresa: Ustav lékařské kosmetiky Praha Jungmannova 31, 110 00 Praha 1 Telefony: 24227140 (objed.), 24212468 (sekr.) Fax: 24227774 HOTEL GARNI [pageend36]