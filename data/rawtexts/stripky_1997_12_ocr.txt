Časopis Cechů, Moravanů, Slezanů a Slováků na Novém Zélandě Číslo 12 Prosinec 1997 Ročník 8 Vzpomínám si Mirek Paulík ---------Vánoce Moji bratranci Franta a Láďa Zaderovi mně byli vždy vzorem. Oba se vyučili řezníky. Franta převzal po strýčkovi krám v našem baráku a Láďa vyženil řeznictví na Úvoze. Oba byli o 15 let starší než já a mnoho dobrého i zlého jsem od nich obkoukal. Franta mně naučil jezdit na kole a Láďa mně zase učil řídit auto, když nakonec prodali kobylu a auto si pořídili. (Zetku) Oba byli náruživými cyklisty a často závodili na Bauerově rampě v Brně v Písařkách. Vždy jsem jim tam chodil fandit a medailí vyhráli, že už to neměli kam věšet. K tetičce a strýčkovi Zaderovi jsem vždy rád chodil. Měli byt hned vedle nás a vždy tam tetička pro mně něco dobrého našla. Když strýc začal udit obyčejný vuřt a nebo tetička péct buchty, hned jsem to u nás v kuchyni cítil a už jsem k nim mazal na výzkum. Měli také dvě dcery Věrušku a Miladu. Večer nás tam bylo vždy plno. Často jsme u nich všichni bratranci a sestřenice z baráku pořádali řeckořímské zápasy. Kdo koho na koberci položí dříve na lopatky. Já samozřejmě jako nejmladší a tenký jako červík jsem byl obyčejně bytý jako nezralé žito a často jsem domů přišel s pláčem. Nejvíc mně naštvalo, když moje sestra Květa, která byla větší a těžší nade mnou vyhrála a buď Franta a nebo Láďa jí na prsa pověsili jednu z těch medailí. To jsem se vždy tak rozzuřil, že jsem byl bez sebe. Však jsem se také sestře mstil kdy jsem mohl. Ona byla veliká poserka a jakmile se setmělo bála se sama jít i na záchod, který jsme měli na dvoře. Z naší kuchyně vedly dveře do průjezdu kudy musila vždy jít a tam jsem si na ní někdy počkal a pořádně na ní v y j u k 1 . Pamatuji se, jednou dávali v kině film Tajemství Panoptika, to byl ohromný horor. Chtěli jsme na to s Květou jít až za čtrnáct dní, ale ona se bála už čtrnáct dní dopředu. Co jsem po ní chtěl to jsem dostal. Když jsme nakonec na film šli, tak se na půl filmu vůbec nedívala, měla zavřené oči vždy když se na plátně objevil ten popálený Fantom, který ty ženské do vosku obaloval. Byl to ohromný film. Od té doby jsem Rodina Mirka Paulika o vánocích 1992 Střípky Čriepky [pageend1]