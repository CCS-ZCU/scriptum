český zahraniční časopis (Praha, 20. ledna 1998) Paní Dagmar Havlová zůstává první dámou republiky FOTO: JAN PARKMAN komentáře • názory • informace POLYGON 1 9. února 1998 [pageend1]ČESKÝ ZAHRANIČNÍ ČASOPIS • ZEITSCHRIFT IN TSCHECHISCHER SPRACHE • MAGAZINE IN CZECH LANGUAGE POLYGON je pokračovatelem sloučených exilových dvouměsíčníků REPORTÉR (Švýcarsko, roč.15.) a ZÁPAD (Kanada, roč.19.). Vychází 8krát ročně v časových úsecích 6 až 8 týdnů. VYDAVATEL: Polygon Verlag (Ludvík Friede), Postfach 1737, CH-8048 Zürich-Altstetten Telefon *41-1-432 1768 ♦ Fax *41-1-433 0620. OBSAZENÍ REDAKCÍ: Ladislav J. BERAN, tel./fax *41-52-316 1042 ♦ Adresa pro listovní zásilky: Polygon, Postfach 1737, CH-8048 Zürich-Altstetten Miloš ŠUCHMA, tel. *1-613-824 7439, fax *1-613-834 8757, e-mail: suchma@intranet.ca ♦ Adresa pro listovní zásilky: Polygon (Západ), Box 9021 Terminal P.O., Ottawa, Ontario, Canada K1G 3T8 Rudolf STRÖBINGER, tel *49-4931-7525, fax *49-4931-74680 ♦ Adresa pro listovní zásilky: Dr. Rudolf Ströbinger, Ansgaristr.29, D-26524 Hage Zastoupení pro Austrálii a Nový Zéland: Mrs. Marcela Cech, 65 Kiama Av., Yeppoon 4703 OLD, Australia, Tel. *61-7-4939 7624 - fax *61-79-397 552 Administrace a inzerce: POLYGON, Postfach 1737, CH-8048 Zürich-Altstetten. Tel. *41-1-432 1768, fax *41-1-433 0620 POLYGON JE VYDÁVÁN v těsné spolupráci s týmem českých renomovaných publicistů, žijících v různých zemích všech světadílů. (A samozřejmě také v České republice.) Vedle příspěvků stálých dopisovatelů v něm vycházejí též články dalších autorů. ♦ Předsevzetím vydavatelství a jeho spolupracovníků je nestranné a nezávislé informování čtenářů. ♦ Vydavatel, redaktoři a dopisovatelé si nečiní nárok na honorář. OBSAH ČLÁNKŮ mnohdy nevyjadřuje souhlasný názor všech spolupracovníků. PŘETISK ČLÁNKŮ a kreseb je dovolen, ale musí mít poznámku "Převzato z časopisu Polygon, Curych". SAZBA a TISK: Kooperace: Polygon Zürich, Tiskárna Mníšek (CZ-25210 Mníšek pod Brdy) a Milan Cimburek, Zürich. ROČNÍ PŘEDPLATNÉ: normální poštou CHF 50,--, letecky CHF 55,- nebo ekvivalent jiné měny. Sponzované předplatné v ČR: CZK 172,- + poštovné. (Prodej za koruny je limitován dostatkem sponzorských příspěvků.) OBJEDNÁVKY odběru, změny adres a reklamace dodávek adresujte výhradně administraci na centrální adresu do Curychu, t.j.: POLYGON, Postfach 1737, CH-8048 Zürich-Altstetten. DOSAVADNÍ ODBĚR je nutno vypovědět písemně nebo telefonicky nejpozději při obdržení posledního předplaceného čísla. Prosíme odběratele, aby tuto zásadu bezpodmínečně dodržovali. BANKOVNÍ SPOJENÍ: Postcheckamt Zürich, číslo konta 80-60451-5, název konta: Polygon Verlag. ♦ Volksbank Hochrhein, Waldshut, Bankleitzahl 684 922 00, číslo konta 2175380, název konta: Polygon Verlag ♦ Postgirot Sverige, číslo konta 59537-1, název konta: Polygon. ♦ The Bank of Nova Scotia, 110 Place d'Orleans, Orleans, Ontario, Canada K1C 2L9, číslo konta 61176 - 0047929, název konta: Polygon. PŘISPÍVAJÍCÍ PUBLICISTÉ A VÝTVARNÍCI: BENEŠ Jan, USA/CZ ■ BOHANES Jaroslav, CZ ■ BRADA Zbyněk, USA - ČECHOVÁ Marcela, AUS -CÍCHA Vladimír, Kanada FRÝBORT Luděk, D ■ HULÍK Milan, CZ - JAKOUBEK Václav, USA ■ KOLÁČEK Josef, Vatikán - KRISTOFORI Jan, N/CH KRYSTLÍK Tomáš, D ■ KUČERA Radek, NL ■ LAMBERG Robert F., Argentina ■ LAMBERT Jaroslav, CH LANDERGOTT Josef, CZ - LEINER Zdeněk F., F ■ LOEWY Jiří, D ■ MEČŮ Jára, USA/CZ - NOVÁK Dušan, CZ RADKOVICKÝ Vlastimil, D ■ STIKAROVSKÝ Jindřich, RSA/CZ - SWINKELS-NOVÁKOVÁ Michaela, B ■ ŠTILLER Pavel, D TEPLÝ Jaroslav, NL ■ VALENTA Vladimír, Kanada ■ VERNER Pavel, CZ ■ ZOUFALÝ Otakar, D. ZEMĚ, V NICHŽ MÁ POLYGON SVÉ ČTENÁŘE: Alžír, Argentina, Austrálie, Belgie, Bolivie, Botswana, Brazílie, ČR, Costa Rica, Chile, Dánsko, Ecuador, Filipíny, Francie, Guatemala, Holandsko, Indie, Irsko, Israel, Itálie, Japonsko, Jižní Afrika, Kanada, Kolumbie, Liechtenstein, Luxemburg, Maďarsko, Maroko, Mexiko, Německo, Nicaragua, Norsko, Nový Zéland, Peru, Polsko, Portugalsko, Rakousko, Řecko, Saudská Arábie, Singapur, Slovensko, Španělsko, Švédsko, Švýcarsko, Uruguay, USA, Velká Britanie, Venezuela OBSAH TOHOTO ČÍSLA, DATUM REDAKČNÍ UZÁVĚRKY A DATUM VYJITÍ ČÍSLA PŘÍŠTÍHO NAJDETE NA POSLEDNÍ STRÁNCE TEXTOVÉ ČÁSTI POLYGON reportér Západ [pageend2]Život v našich republikách PŘEHLED POLITICKÝ (1.12.1997 -25.1.1998) JAROSLAV BOHANES ČESKÁ REPUBLIKA Hluboká krize české politiky v Dosud největší politická krize od vzniku České republiky se v posledním měsíci roku 1997 výrazně prohloubila a pokračovala i po celý leden 1998. Je samozřejmé, že zabrala veškerý prostor politického dění a zatlačila do pozadí všechny ostatní oblasti života naší společnosti. ODS - hlavní aktér a současně dějiště krize Je obecně přijímáno, že hlavní roli v dramatu politické krize hraje od jejího počátku nejsilnější strana bývalé koalice - Klausova ODS. Prokázaly to i průzkumy veřejného mínění a výroky četných politiků. Celkový průběh krize lze zatím rozdělit do dvou fází. První začala skandálem okolo sponzorských darů, které ODS dostala. Vyšlo najevo, že strana neoznámila jména .sponzorů, resp. že oznámila jména nepravdivá. Postup a způsob, jakým si vedení strany při objasňování původu darovaných peněz počínalo, vyvolával stále větší nedůvěru jak u veřejnosti, tak i u politických partnerů, KDU-ČSL a ODA, a všech opozičních stran. Když KDU-ČSL oficiálně vystoupila z koalice a odvolala svoje ministry z vlády a její postup napodobila vzápětí ODA, nebylo možno Klausovu vládu udržet. Dne 30. listopadu podal premiér demisi. Prezident ji přijal a požádal V. Klause, aby on i všichni ministři vykonávali svoje funkce dále až do nastoupení vlády nové. Sám zahájil přípravu na její vytvoření. Tím skončila první fáze a začala druhá, kterou zahájilo prezidentovo hledání nového premiéra. Šlo o velmi těžký úkol, protože za všeobecně rozjitřené situace bylo téměř nemožné najít člověka, který by byl ochoten vzít na sebe tak málo nadějné a přitom velmi nevděčné břemeno. Trvalo celý týden, než bylo 8. prosince oznámeno, že Václav Havel požádal J. Luxe, aby jednal o sestavení nové vlády. Lux sám přitom nebyl prezidentem designován jako nový předseda vlády, ale jeho úkolem bylo nového premiéra navrhnout. Luxova osoba byla výsledkem týdenního jednání hlavy státu s předsedy čtyř politických stran - ODS, KDU-ČSL, ODA a ČSSD. V.Havel se přitom otevřeně vyslovil, že je pro osobu, stojící dosud mimo okruh politického života, nezatíženou vzájemnými vztahy a spory. V tomto týdnu ovšem proběhlo mnoho událostí, které měly bezprostřední vliv na Luxovo plnění prezidentova úkolu. Nejprve poslal dne 4.12. odstupující premiér Klaus veřejný dopis členům své strany, v němž oznamuje, že je třeba přejít do „konstruktivní“ opozice. Další úkoly ODS jsou podle jejího předsedy: vyjasnit stranické financování, udržet jednotu strany a znovu se ucházet o důvěru občanů. Po krátkém váhání oznámil V.Klaus 3.prosince, že se rozhodl kandidovat znovu na funkci předsedy strany na mimořádném celostátním kongresu ODS, který byl svolán na 13.-14. prosince do Poděbrad. Tento kongres měl nejen zvolit nové vedení strany, ale rozhodnout i o jejím dalším postupu, tedy o účasti ODS v nové vládě. Svým rozhodnutím pokračovat v bojí a znovu usilovat o predsedníckou funkci v ODS přispěl V.Klaus vydatně nikoli k jednotě strany a k uklidnění české politické scény, ale naopak k akutnímu nebezpečí rozpadu ODS a k rozdělení celé české veřejnosti. Klausův záměr odéjít do opozice nepřijala většina vedení ani členů strany v obPOLYGON 1/1998 1 [pageend3]lastních organizacích. Vedení proto rozhodlo podílet se i před kongresem na jednání 0 příští vládě. Určilo Václava Klause a představitele jeho vnitrostranických odpůrců I.Pilipa za vyjednavače strany. V.Klaus se tak dostal do nezáviděníhodného postavení. Měl vyjednávat o sestavení vlády, do které neměl chuť sám jít. Současně se urychlil rozpad jeho strany. Ruml a Pilip vytvořili „názorovou platformu“, která podle svých zakladatelů má přinést změnu ve způsobu politické práce a získat znovu důvěru občanů k politikům a k politice vůbec. Ruml se veřejně postavil a přijal pro- tikandidaturu na místo předsedy ODS proti Klausovi na poděbradském kongresu, 1 když téměř ze všech krajů republiky přicházela výrazná podpora V.Klausovi. Kongres ODS v Poděbradech proběhl ve znamení Klausova vítězství. Byl zvolen předsedou strany 227 hlasy z 314 a také čtyři místopředsedové jsou výlučně z jeho stoupenců. Jsou to Bohdan Dvořák, senátorka Libuše Benešová, primátor Českých Budějovic Miroslav Beneš a Miroslav Macek, kteří tvoří nejužší vedení ODS. Toto vítězství definitivně vrátilo expremiérovi sebevědomí a také rozhodlo s konečnou platností o rozdělení a tedy oslabení strany. V jednom svém vystoupení na kongresu prohlásil, že strana chce udělat „tlustou čáru“ za problémem financování a zabývat se budoucí činností. V.Klaus sám později označil tento svůj výrok za nešťastný, ale to již nedokázalo odstranit jeho neblahé účinky. Přes intenzivní snahu samotného Klause a jeho stoupenců zabránit vzniku vnitrostranické „názorové platformy“, která se během několika dalších dnů značně rozšířila. Ke dvěma zakladatelům se přidali Jan Stráský, Jiří Honajzer, Jindřich Vodička, Michal Lobkowicz, Jiří Vlach, Milan Uhde a další známí členové ODS. Pro mnohé z nich byl posledním impulsem k přihlášce do „platformy“ právě uvedený neuvážený Klausův výrok. Následovala řada členů a také velká část poslanců i senátorů, kteří postupně opouštěli předsedu ODS a přecházeli k Rumlovi. Zvláště citelnou ztrátu znamenal odchod asi 30 členů poslaneckého klubu strany. Bylo již otázkou dalších dnů, aby se platforma ustavila jako nová politická strana pod názvem Unie svobody - US. Jako první zásadní programové body si Ruml s Pilipem vytýčili hned při vyhlášení platformy: otevřenou společnost, objasnění financování ODS a ostatních politických stran, změnu ve stylu politické práce, pokračování v reformní politice, podporu To- šovského vlády, přísnější stíhání korupce. Odchodu „Platformy“ z Klausovy strany ještě předcházelo několik dnů, jejichž vývoj popisují další řádky. Ke špatným událostem, které v této době postihly Klausovu ODS, patří odchod Bohdana Dvořáka z funkce místopředsedy strany, na kterou byl zvolen teprve před měsícem. Dvořák, který si vzal za úkol objasnit a dát do pořádku stranické finance, otevřeně řekl, že tento úkol nemůže splnit, protože vedení ODS nevidí čisté a průhledné financování strany jako prvořadý úkol. Proto svoji funkci opouští. Tříštění pravice Souběžně s rozpadem nejsilnější vládní strany se vytvořily další dvě občanské strany. Daniel Korte a Jaromír Zegklitz, bývalý policejní prezident St.Novotný, zástupkyně mimoparlamentního Pravého bloku Zuzana Bonischová a Ivan Mašek z ODA podepsali prohlášení o založení nové Strany konzervativní smlouvy, která chce sdružit všechny pravicově zaměřené občany, zklamané politikou ODS, ODA i KDU-ČSL. Třetí nová politická strana se rodí z „Politického klubu“, v němž se sdružily známé osobnosti, jako poslanec J.Wagner, Michael Kocáb, Rudolf Battěk a další. Jejich zaměření je politický střed. Tento vývoj jen potvrzuje, že občanská nebo pravicová část české politické scény prochází vážnou krizí, která ji samozřejmě velice oslabuje. Krátký termín pro předčasné volby proto není příznivý a úsilí o červnové datum, které tak intenzivně vynakládá i Klausova ODS, je málo pochopitelné. Vysvětlení může poskytovat jen ostré soupeření na pravé polovině politického života, které má bohužel spíše osobní než racionální příčiny. Sestavení nové vlády 16 dnů trvalo Josefu Luxovi, než se mu podařilo předložit prezidentovi návrh na nového premiéra. 16.prosince splnil svoji „misi“ a předložil mu jméno, které V.Havel přijal a následujícího dne odpoledne pověřil sestavením nové vlády guvernéra Národní 2 POLYGON 1/1998 [pageend4]banky Josefa Tošovského. První reakce politiků i veřejnosti byly příznivé. Tošovský byl přijatelný pro všechny jako vysoce kvalifikovaný odborník, stojící mimo politické dění. Příští dny však opět zkomplikovaly cestu z politické krize. Designovaný premiér začal vyjednávat a vyžádal si od jednotlivých koaličních stran seznamy členů, které by chtěly vyslat za sebe do vlády. KDU-ČSL i ODA této žádosti vyhověly, ale V.Klaus chtěl nejprve jednat o politické dohodě a teprve potom předat seznam aspirantů na funkce ministrů. S tím Tošovský nesouhlasil a další jednání o členech nové vlády probíhaly bez přímé účasti předsedy ODS, který k tomu účelu pověřil svou nově zvolenou místopředsedkyni Libuši Benešovou. Od svého jmenování vedl J. Tošovský intenzivní a obtížná jednání se všemi stranami o jejich účasti ve své vládě. ČSSD požadovala již od demise Klausovy vlády předčasné parlamentní volby, a to v co nejkrat- ším technicky možném termínu, v červnu 1998. Obě menší koaliční strany oznámily svůj zájem být ve vládě a dávaly přednost plnohodnotné vládě s mandátem pokud možno do konce volebního období, tj. do roku 2000 nebo aspoň 1999. Také ODS se na svém nejvyšším vedení 19.prosince rozhodla podílet se na vládě, přičemž preferovala mandát do roku 1999-2000, ale byla ochotna přijmout i kratší termín. V průběhu vyjednávání si politické strany začaly klást další a navzájem se vylučující podmínky, čímž velmi ztěžovaly Tošovskému jeho úkol. Šlo o obsah mandátu vlády a též o době jeho trvání. Nejvíce změn ve svých požadavcích předkládala ODS. Původně odmítavé stanovisko k účasti v Tošovského vládě na konci listopadu potvrdil expremiér ve svém dopisu členům strany, aby 14.prosince po kongresu ODS v Poděbradech změnil svůj postoj. Oznámil zájem strany o účast ve vládě, pokud její program „dodrží programové principy ODS“. 19.prosince potvrdil zájem o účast a oznámil, že ODS má připravena jména 20 možných ministrů. Těsně před Vánocemi došlo k ostrému střetnutí Tošovského s Klausem. Klaus důrazně žádal o předběžnou politickou smlouvu o budoucím programu vlády. Tošovský to rezolutně odmítl. Prohlásil, že V.Klaus od něho nemůže očekávat mimořádný přístup a výhody. On chce skoncovat „s minulými zvyky, které nechce akceptovat pro budoucnost“. V důsledku tohoto střetnutí se zbývajících jednání ODS nezúčastnila. Po vánoční přestávce se pokračovalo vjed- nání, které v posledních dnech roku konečně dospělo k cíli. Návrh ministrů pro prezidenta byl připraven. J.Tošovský měl ještě závěrečné schůzky se všemi předsedy koaličních stran. Proti původnímu očekávání se na ně dostavil ze své dovolené v Krkonoších i V.Klaus, ale když mu J.Tošovský oznámil, že má již vládu sestavenou a nehodlá nic měnit, vrátil se v celkem nepříznivé náladě do hor. Tošovský potom informoval prezidenta, který byl na zdravotní dovolené ve Španělsku, a požádal ho, aby novou vládu jmenoval. V.Havel přerušil svůj pobyt a 2.ledna 1998 jmenoval vládu v tomto složení: Předseda vlády Josef Tošovský - nestraník zahraničí Jaroslav Šedivý - nestraník za ODS obrana Michal Lobkowicz - ODS vnitro Cyril Svoboda - KDU-ČSL finance Ivan Filip - ODS průmysl a obchod Karel Kuhnl - ODA zemědělství Josef Lux - KDU-ČSL životní prostředí Jiří Skalický - ODA zdravotnictví Zuzana Roithová - nestraník práce a sociální věci Stanislav Volák - ODS školství, mládež, tělovýchova Jan Sokol - nestraník spravedlnost Vlasta Parkánová - ODA kultura Martin Stropnický - nestraník místní rozvoj Jan Černý - ODS legislativní rada Miloslav Výborný - KDU-ČSL mluvčí vlády Vladimír Mlynář - nestraník POLYGON 1/1998 3 [pageend5]Předseda Tošovský oznámil, že předstoupí před Parlament s vládním prohlášením 27.ledna a požádá o důvěru vládě. Hned po oznámení nové vlády se rozpoutala ostrá diskuse o to, zda dostane podporu dostatečného počtu poslanců. Spor probíhal jak o samotný způsob sestavení, který byl nesporně neobvyklý, tak o složení, program i dobu jejího trvání. Sociální demokraté žádali od počátku co nejkratší a obsahově co nejmenší mandát do června t.r. Stejný požadavek vyslovila nakonec i ODS a přidala se i Luxova KDU-CSL, která byla zpočátku pro listopad. ODA hájila co nejdelší trvání vlády, nejraději až do řádných voleb v roce 2000. Nakonec však podlehla tlaku svých partnerů a soupeřů a přijala červen 1998. Tento termín vzala za svůj nakonec i sama vláda a dokonce již předem stanovila konkrétní termín - 19.června 1998. Všechny politické strany vzaly na vědomí, že červen bude měsícem předčasných parlamentních voleb a začaly s přípravami. Pro vývoj české politiky od ledna do voleb má ovšem zásadní význam, jak Parlament vládu přijme, zda ji podpoří a nechá klidně a normálně pracovat, nebo zda ji svrhne a bude se sestavovat nová. Otázka podpory Tošovského vládě se stala prvořadým problémem, o nějž se dohadovali všichni čeští politikové po celý leden. Jednoznačné a neměnné stanovisko zaujala hned jen KDU- ČSL, která vládu podpoří. Negativní postoj bez váhání vyslovily KSČM a SPR-RSČ. ODA není spokojená s termínem ani s obsahem mandátu vlády, ale přesto ji podpoří. Obě největší strany, ODS a ČSSD, několik dní váhaly a vyjadřovaly se střídavě kladně a záporně. Nakonec z dlouhých a bouřlivých debat v jednotlivých stranách vyšla konečná stanoviska. Podle nich podporu vládě přislíbila KDU-ČSL, ČSSD a ODA, přičemž kromě Luxovy strany všechna vedení dávají svým poslancům doporučení a ponechávají konečné rozhodnutí jejich vlastní úvaze. ODS a ČSSD staví požadavky na programové prohlášení, jejichž splněním podmiňují svoji podporu. Stanovisko ODS zůstává podle V.Klause velmi nejisté a bude záležet jen na obsahu vládního prohlášení. Na tomto místě je nutno ještě jednou upozornit, že v Parlamentě České republiky je o tři strany více než dříve. Je to Unie svobody (US), která se oddělila od ODS. Další nová strana je Politický klub s jedním poslancem - Wagnerem - a třetí novou stranou je Strana konzervativní smlouvy se dvěma poslanci - Hofhanzelem a Maškem. Protože z poslaneckého klubu ODS přešlo 28-30 poslanců do US a protože US již vyjádřila svoji zásadní podporu vládě, má Tošovského kabinet relativně dobré vyhlídky na získání důvěry. Prezident Václav Havel byl přes svoji vážnou chorobu v závěru roku 1997 mimořádně aktivní. V projevu 12.prosince před oběma komorami Parlamentu velice otevřeně a kriticky zhodnotil vývoj a celkovou situaci v naší republice. Hodnotil nemístnou aroganci a nedobré vztahy naší politické reprezentace k okolí jak uvnitř státu tak i v zahraničí. Kritice podrobil i průběh a zastavení naší transformace v polovině cesty. Jeho slova měla všeobecné zaměření, ale jejich smysl mířil především do řad vládní koalice a zasáhl předevšímjejí nejsilnější stranu. Vzbudil také velmi živou reakci, a to jak kladnou tak i zápornou. Nejvíce dotčeni se cítili po- 4 POLYGON 1/1998 GORDICKÝ UZEL Kresba: JAN KRISTOFORI [pageend6]slanci ODS a předseda této strany. Uvážíme-li, že svůj projev přednesl asi měsíc před volbou hlavy státu a že na tuto funkci kandidoval, je třeba ocenit politickou odvahu a otevřenost jeho vystoupení. Popsaný politický vývoj české politiky v prosinci 1997 nemohl zásadně neovlivnit i tradiční novoroční prezidentův projev v České televizi. Prezident, který se v uplynulých týdnech politicky velmi angažoval v řešení krizové situace, se ve svém vystoupení obrátil k občanům s naléhavou výzvou, aby přes „nepříliš radostnou současnou politickou situaci“ neztráceli zájem o veřejný život, nestáhli se do svého soukromí, ale právě naopak, aby pozorně sledovali vývoj, politickou práci jednotlivých stran a politiků a aby z toho všeho vyvodili po vlastním zvážení důsledky pro svoje počínání. Otrávenost a rezignace by byly tím nejhorším, co by občané mohli zvolit. Každý občan se může cítit jen bezmocnou desetimiliontinou tohoto národa, nebo samostatným svobodným občanem s právem nejen se zajímat, ale také aktivně zapojovat do veřejného života. Nejen právo svobodné volby do všech zastupitelských demokratických orgánů, vykonávané po určité kratší či delší období, ale i každodenní činnost dává každému příležitost k přímému ovlivňování naší politické situace. Taje podle prezidenta do velké míry důsledkem toho, jak myslíme nebo nemyslíme o věcech tohoto světa, v jaké míře cítíme vlastní odpovědnost za jeho stav, jak pracujeme, jak podnikáme, jak respektujeme nebo nerespektujeme zákony, jak se chováme ke spoluobčanům atd. To všechno spoluvytváří společenské poměry a tedy nepřímo i politickou situaci. Současná politická krize nabízí mnoho možností volby, kudy se bude ubírat další vývoj státu i národa. Žádný občan by neměl promeškat možnost přispět sám k hledání správné cesty nejen jako svobodný člověk, ale také jako občan České republiky. Obojí Havlovo vystoupení bylo kritické a dotklo se jistě řady politiků na jejich bolavých místech. Proto se s určitým napětím čekalo na volbu prezidenta, která byla stanovena na 20.ledna 1998. Koaliční strany spolu s ČSSD již dříve určily Václava Havla za svého jediného kandidáta. V předvolebních dnech se však řada poslanců i jiných politiků vyjadřovala k Havlově osobě značně kriticky a mnozí otevřeně oznámili, že ho volit nebudou. Oba protikandidáti - komunista Stanislav Fischer, vědecký pracovník, a předseda SPR-RSČ Miroslav Sládek sice nebyli rovnocennými kandidáty, ale zvolení Havla bylo značně zpochybněno. Ukázalo se, že obavy nebyly tak zcela zbytečné. V prvním kole volby Havel neprošel - celkem asi o 12 hlasů, z toho 10 v Poslanecké sněmovně a 2 v Senátě. Ve druhém kole byl zvolen, ale o jediný hlas. Přispěla k tomu snad i skutečnost, že volba byla tajná. Mnoho pozorovatelů vidí v průběhu volby jasné varování především činitelů ODS a některých politiků i z jiných stran. Nálada ve společnosti Prezident zvolil téma svého novoročního vystoupení velmi citlivě a správně. Průzkumy ukazují, že pokleslá úroveň naší politiky vede ke ztrátě zájmu veřejnosti. O politiku se zajímá stále méně občanů - dnes již jen asi 9%. Pro ostatní jsou v popředí zájmu podle pořadí tyto oblasti života: zdravotnictví, kriminalita a osobní bezpečnost, životní úroveň, postavení české koruny, důchody a sociální zabezpečení, školství, morálka, soudnictví, životní prostředí, nezaměstnanost, právní jistota a podmínky pro podnikání. Krizový podzim a jeho pokračování i na začátku roku 1998 se odráží v poklesu celkové nálady ve společnosti a v rostoucím pesimismu a nedůvěře v budoucnost. Česká politická reprezentace stojí před nesmírně těžkým úkolem změnit tento potemnělý obraz světa, viděný českým občanem. SLOVENSKÁ REPUBLIKA Před volbami prezidenta republiky Funkční období současného prezidenta Michala Kováče končí 2.března 1998. Po odmítnutí zákona o volbě prezidenta přímým lidovým hlasováním se volí slovenský prezident třípětinovou většinou slovenského Parlamentu. Ani vládní koalice, ani opozice nemají dostatečný počet poslanců, potřebný ke zvolení hlavy státu. Společná dohoda mezi oběma tábory ve Slovenské národní radě je zcela vyloučena. Velice pravděpodobné je, že Slovensko bude po 2.březnu t.r. bez hlavy státu. Ne ovšem tak docela, protože vláda a její předseda převezPOLYGON 1/1998 5 [pageend7]mou výkon prezidentské funkce. Mečiarovi se tak splní jeho přání soustředit nejvyšší politickou moc téměř zcela ve svých rukou. Tato myšlenka značně znepokojuje činitele slovenské opoziční reprezentace. Premiér ztrácí nervy Svědčí o tom několik událostí z prosince 1997. Během interpelací v Parlamentě se neovládl při otázkách opozičních poslanců. Ti se premiéra ptali na funkci Zuzany Martínkové v premiérově pracovním týmu a na její vztah k premiérovi. Mečiar nejprve řekl, že Martínková udělala pro integraci Slovenska do Evropy více než celá koalice. Vzápětí se rozzuřil a křičel na tázajícího se poslance a nakonec odešel ze sálu. O den později odvolal svoji mluvčí z funkce, protože řekla novinářům, že Martínková radí premiérovi ve „všech otázkách“. Mečiarovo suverénní postavení ve Slovenské republice se snad blíží konci. Neúspěch v integračních snahách, rapidní pokles hospodářského vývoje a stmelující se opoziční strany představují vážné i reálné ohrožení jeho pozice. Premiér to vidí a cítí a je z toho pochopitelně stále více nervózní. Další kousek v řadě mimořádných opatření typicky mečiarovského ražení představuje nesporně všeobecný zákaz jakékoli komunikace ministrů a všech zaměstnanců státní správy. Tento zákaz, vyslovený premiérem v návalu vzteku nad otázkami novinářů o vztahu mezi V.Mečiarem a pěvkyní Zuzanou Martínkovou, kritizují novináři oprávněně jako hrubé porušení práva občanů na informace. Zatím však je Mečiar premiérem a jeho zákazu si nikdo nedovolí odporovat. Významný krok ve směru k demokracii Slovenská demokratická koalice (SDK) a Maďarská koalice (MK) podepsaly společné prohlášení, v němž vyjádřily zájem na budování demokratického státu. Obě strany přijaly řadu závazků pro vnitřní politiku. SDK odmítla administrativní omezování práv národnostních menšin a MK se zavázala, že nebude prosazovat územní autonomii na národnostním principu. Obě strany dále prohlásily, že budou usilovat 0 takovou programovou shodu, která by po vítězství ve volbách umožnila demokratickou vládu. Obě strany se také zavazují prosazovat při územním a samosprávném uspořádání země samosprávné řešení na základě solidarity. Tato dohoda má zásadní význam a může při oboustranném plnění znamenat zcela novou vnitropolitickou situaci na Slovensku a obrat konečně k demokratickému vývoji. ČESKO-SLOVENSKÉ VZTAHY Další ochlazení Šéfové diplomacie obou zemí, ministryně Zdenka Kramplová a ministr Jaroslav Šedivý odložili v prosinci svoji schůzku, zřejmě pod vlivem několika „incidentů“, k nimž v předchozích týdnech došlo. Ivan Pilip přirovnal dav ve Sněmovní ulici při jednání výkonného výboru ODS k mítinkovému publiku na bratislavských Pasienkách. Dalším „příspěvkem“ k dobrým česko-sloven- ským vztahům bylo vyjádření slovenského premiéra, že nebude jednat „se žádnou pučistickou vládou v Praze“. Vypadá to tak, že ani jedna strana nepovažuje setkání za vhodné v současné době, kdy jsou emoce tak vypjaté, že by jednání nepřinesla kladné výsledky. Je třeba vidět tento nepříznivý stav našich vztahů v širší souvislosti. Slovenský premiér jde do voleb a není tedy v jeho zájmu zlepšovat vztahy směrem na jih ani na západ. Po nezdaru s integrací do Evropy musí svým voličům nabídnout aspoň nějakého protivníka, aby mohl hrát svou roli bojovníka a obránce práv slovenského národa. Naopak dobré a stále se lepšící vztahy mají normální lidé, především v oblasti kultury, kde pokračuje spolupráce divadelní, filmová a hudební. K pozitivním momentům patří nesporně 1 setkání prezidenta Havla v Levoči s představiteli slovenské opozice, k němuž došlo při setkání 11 prezidentů středoevropských států v minulých dnech v uvedeném krásném historickém slovenském městě. 6 POLYGON 1/1998 [pageend8]PŘEHLED HOSPODÁŘSKÝ DUŠAN NOVÁK ČESKÁ EKONOMIKA Vyšší inflace i nezaměstnanost V listopadu se inflace zvýšila o 0,4%, ve srovnání s listopadem 1996 vzrostl index spotřebitelských cen o 10,1%. V prosinci 1997 činil růst 0,5% a meziroční inflace přesných 10%. Většina analytiků považuje tento výsledek za uspokojivý, dosažený díky omezením v rozpočtu i oběhu peněz. Výši inflace ovlivnila zejména devalvace a deregulace energií i nájmů v polovině roku. Rovněž se projevila zvýšená poptávka při vánočních nákupech. Ceny potravin v loňském roce rostly jen mírně. Zemědělská prvovýroba zvýšila svoje prodejní ceny kolem 4%, zpracovatelé však až o 8%, obchodníci rovněž jen o 4%. Úřady práce evidovaly k 30. listopadu 254 tisíc uchazečů, přibližně o 5000 více než ke konci října. Volných míst nabízely o 4000 více, celkem 64.000. Na jednu pracovní příležitost připadají v průměru 4 uchazeči. Ke konci roku 1997 dosáhl počet uchazečů o práci 269 tisíc, míra nezaměstnanosti 5,2% je nejvyšší za dobu existence ČR. Mezi nezaměstnanými převažují ženy, příspěvek pobírá 138 tisíc osob. Úřady práce stále řeší problémy s absolventy škol či učebních oborů, pro které nenacházejí uplatnění. Počet nezaměstnaných na konci roku převýšil o třetinu původní předpoklad, a proto Ministerstvo práce a sociálních věcí dostalo navíc 800 mil.Kč. Průměrná hrubá měsíční mzda se za první tři čtvrtletí 1997 zvýšila téměř o 1200Kč na 10.492Kč, reálně skoro o 5%. Nejvíce přidaly na mzdách banky a pojišťovny, kde měsíční platy překročily 17 tisíc Kč. Veřejná správa vykazuje něco nad 11 tisíc, ale ve školství a zdravotnictví se mzdová hladina nachází pod celostátním průměrem. Nejniž- ší výdělky vykazuje textilní průmysl: 7525Kč. Poněvadž roční mzdový vzestup dosahuje ve 3. čtvrtletí 12,4%, hodnotí analytici vývoj jako příznivý. Ve 3. čtvrtletí 1997 vrostl HDP pouze o 0,8%, od začátku roku proti stejnému období předchozího roku o 1,1%. Poptávka obyvatelstva klesla meziročně o 1%. Domácnosti se tak přizpůsobily vyšší inflaci, kterou zesílila deregulace cen bydlení a energií. Oslabení kurzu koruny zvýšilo ceny dováženého zboží a posílilo poptávku po domácích výrobcích. Burza Pražská burza cenných papírů zahájila listopad prudkým poklesem indexu PX 50 na 508,4 bodů. Po malém vzestupu však následovalo další oslabení kurzů k začátku prosince (jen 458,8 bodů). Následovalo mírné zlepšení oslabované demisí vlády a následným politickým neklidem. Zahraniční investoři čekají na regulační opatření kapitálového trhu, která stále nejsou v platnosti. Rovněž privatizace bank by měla příznivé účinky, zatím však není jisté, zda a kdy ji nová vláda schválí. Rovněž hospodářské výsledky podniků nejsou nikterak povzbuzující. Prosinec zahájila burza prudkým poklesem, způsobeným demisí vlády. Během měsíce však index PX 50 rostl a skončil v poslední obchodní den na 495,3 bodech, roční pokles činí 8,21%. Objem obchodů dosáhl 679 mld.Kč. Začátek roku 1998 však příznivé signály pro kapitálový trh nepřinesl. První dny obchodování v lednu ovlivnila nestálost světových burz, způsobená asijskou krizí a pokračující nejistota o složení vlády i dohady o termínu voleb. Proto index k 17. lednu klesl na 469 bodů. Burza cenných papírů přeřadila od 1.1.1998 z hlavního na vedlejší trh 35 cenných papírů. Na hlavním trhu zůstane pouze sedm podniků a tři fondy, jejich průměrný denní objem obchodů přesahuje milion korun. Na vedlejším trhu budou makléři obchodovat s 93 akciovými emisemi. Vedení burzy upozorňuje, že mezi hlavním a vedlejším trhem není rozdíl ve kvalitě cenných papírů, ale pouze v jejich likviditě. Také informační povinnosti emitentů jsou stejné. Na volném trhu připravuje burza vyřazení na konec 1. čtvrtletí, po kterém tam zůstane POLYGON 1/1998 7 [pageend9]50 až 70 titulů. Poslanecká sněmovna schválila 13. ledna návrh zákona o Komisi pro cenné papíry ve znění pozměňovacích návrhů přijatých druhou komorou. Senát navrhnul odstranit ze zákona některé nepřesnosti a stanovil účinnost dnem 1. dubna. Na začátku února má prezident jmenovat komisaře, které vláda navrhne. Podle ministra Pilipa komise zvýší efektivnost kapitálového trhu. Koruna v ohrožení V květnu se česká koruna neubránila náporu spekulantů a klesla ze 17,75Kč za jednu DEM na 19,60Kč/l,00DEM. Podnětem byla stagnace ekonomického růstu, deficit obchodní bilance i státního rozpočtu. V červnu se kurz poněkud zlepšil a pohyboval se do konce října kolem hodnoty 18,50Kč. V listopadu však začaly působit politické problémy a koruna opět oslabila nad 19 korun za marku. Po pádu Klausovy vlády spadla na historické minimum 19,97 vůči DEM a jen zásahy ČNB zabránily, že neoslabila až nad 20Kč. Do konce roku posílila na 19,20 a v první polovině ledna se pohybovala mezi 19,30 a 19,70 za jednu marku. Značné kolísání vysvětlují analytici peněžních ústavů tím, že český devizový trh je velmi otevřený a koruna je nejvíce obchodovanou měnou v regionu. Proto politický neklid i předčasné volby vyvolávají obtížně předvídatelné reakce finančníků. Většina však očekává další oslabení, údajně kdo nakoupí valuty, patrně neprodělá. Hodnocení vývoje Premiér Klaus uveřejnil vLN 29.11.97 data ze Statistické ročenky, která mají dokazovat úspěchy jeho vlády. V roce 1990 byla průměrná délka života u mužů 67 let, ale v roce 1996 již 70. Průměrná obytná plocha bytu činila 1989 52 čtv. metrů, v roce 1996 již 62. V roce 1989 měly české země 2,9 mil. telefonů, 1995 již 3,7 milionů. Tuhých emisí bylo v roce 1990 na 400 tisíc tun, v roce 1995 pouze 102 tisíce. V roce 1990 připadalo na jednoho lékaře 10 lůžek, v roce 1996jen pět. V zemědělství pracovalo 1990 630 tisíc pracovníků, v roce 1996 jen 300 tisíc. Ale v roce 1996 bylo ve výzkumu 106 tisíc zaměstnanců, kdežto loni jen 50 tisíc. MFDnes však uveřejnila 1.12. nepříznivá čísla o 17 měsících vlády. Na začátku, tj. 2.7.96, stála marka 18 korun, koncem listopadu 19,50Kč, nejlepší kurz platil v únoru 1997 - 16,66Kč. Šestiměsíční sazba úroků Pribor činila necelých 12%, letos za leden až srpen téměř 15%. Roční inflace v červenci 1996 dosahovala 9,4%, v říjnu 1997 10,2%. Nezaměstnanost se zvýšila ze 3,5 na 4,9%. V říjnu vzrostla průmyslová výroba v meziročním srovnání o 9,1%. Příčinou je vyšší vývoz, podporovaný oslabenou korunou. Výsledky ovlivnil nejvíce zpracovatelský průmysl, jehož produkce meziročně vzrostla o 12,1% a kde produktivita práce (11,4%) za 10 měsíců dvojnásobně převýšila růst reálných mezd (5,2%). Nejvíce vzrostla výroba dopravních prostředků o 27%, kde je patrný vliv Škody Mladá Boleslav. Počet zaměstnanců v průmyslu klesl o 4,6% a růst mezd byl nižší než v předešlém období, průměr dosáhl 11.384Kč. Stavební výroba poklesla oproti 1996 0 4,5% ve stálých cenách. Rozpočtové škrty postihly i banky, které rovněž nemají peníze na výstavbu honosných budov. Nové byty jsou příliš drahé, proto zůstávají prázdné. Rozpočty Schodek státního rozpočtu dosáhl ke konci listopadu 6,2 mld.Kč při výdajích 463 mld.Kč. Podle komentářů jde o sezónní výkyv, způsobený vracením nadbytečně odvedené daně. Vláda v dubnu a květnu zkrátila rozpočtové výdaje o 45 mld.Kč, ale následky červencových povodní způsobily škody ve výši 60 mld.Kč, proto rozpočet vykazuje schodek. Konečný deficit státního rozpočtu 1997 dosahuje zhruba 16 mld.Kč. Fiskální propad činí 10 mld. a náhrada Konsolidační bance (KoB) za ztrátu utrpěnou již v roce 1996 5 mld. KoB spravuje staré bloky pohledávek z předchozího režimu, např. úvěry na trvale se obracející zásoby. Příjmy rozpočtu ke konci 1997 dosáhly 510 mld. a výdaje 518 mld.Kč. V prvních lednových dnech se ještě účtovaly některé výdaje, např. investiční faktury a výplaty zaměstnancům. Pod tlakem nepříznivého vývoje hospodářství a ztrát způsobených záplavami navrhla vláda a parlament schválil velmi úsporný rozpočet na rok 1998. Jeho příjmy 1 výdaje ve výši 536 mld.Kč vycházejí z předpokládaného růstu HDP o 2,2%, roční inflace 9%, zvýšení nominálních mezd 7,6% 8 POLYGON 1/1998 [pageend10]a míry nezaměstnanosti 5,4%. Podle ministra Pilipa dodržení rozpočtu může být ohroženo pouze inflací. Kdyby příliš rostly mzdy a ceny, pak by vláda musela valorizovat důchody a sociální dávky dříve, než předpokládá. Největší částka připadá na rozpočtovou kapitolu Ministerstva práce a sociálních věcí - 191 mld.Kč. Na důchody připadá 153 mld. a příjmy z pojistného dosáhnou přibližně stejnou částku. Výdaje na sociální podpory ve výši 33 mld.Kč patří do Všeobecné pokladní správy a platí pro ně prostřednictvím životního minima stejná valorizační pravidlajako u důchodců. Na podporu uchazečů o práci pamatuje rozpočet částkou téměř 4 mld.Kč a na aktivní politiku zaměstnanosti jednou miliardou. Z dotací, poskytovaných podnikatelům, dostanou celou třetinu zemědělci. Problémy podnikání Počty úpadků podniků se nezvyšují, ale roste jejich platební neschopnost. Výše nevyrovnaných pohledávek dosáhla koncem 3. čtvrtletí 1997 137 mld.Kč (bez finančního sektoru). Průmyslové podniky evidují pohledávky po lhůtě splatnosti za 83 mld.Kč, stavebnictví 10 mld. Poněvadž neplacení dluhů je v ČR téměř beztrestné, začínají této výhody v případě potřeby využívat i zahraniční firmy. Zvláště si stěžují dodavatelé určitých supermarketů, které někdy zadržují platby po několik měsíců. Prezident Agrární komory obvinil velkoobchodní potravinářské řetězce, že zneužívají svého dominantního postavení na trhu, např. diskriminují české zboží a tím ohrožují existenci prvovýrobců. Kromě toho dodavatelé dostávají zaplaceno za 60 až 120 dnů. Supermarkety začínají klást obtížně splnitelné podmínky, např. za přijetí do seznamu dodavatelů žádají 250 tisíc až milion korun. Mlékaři si stěžují, že velkoobchody od nich požadují množstevní rabaty, takže jejich prodejní ceny jsou mnohdy nižší než výrobní. Podle Agrární komory by měl stát šíření supermarketů legislativně vymezit, aby nedosáhly rozhodujícího vlivu na trhu. V souvislosti s problémy kolem sponzorů ODS uveřejnily LN 29.11.97 příklady údajně podivných privatizací. Na sklářskou firmu Crystalex vypsal FNM soutěž, která se změnila v přímý prodej firmě Porcela Plus. Ostatní zájemci nabízeli dvojnásobnou cenu. Přímý prodej výrobce léků Léčiva ochudil státní pokladnu o dvě miliardy korun. Pochybnými případy jsou také privatizace společností Třinecké železárny, SPT Telecom a Karlovarská Becherovka. Podle některých investorů tažení proti ODS vyvolaly finanční skupiny, které se domnívají, že při privatizaci utrpěly újmu. Investice MPO ve spolupráci s Czechinvestem doporučuje vládě řadu opatření, pomocí nichž by ČR zlepšila podmínky pro zahraniční investory. Dokument navrhuje finanční pobídky, např. určité formy daňových prázdnin. Druhým opatřením, důležitým zvláště pro investory s náročnou technologií, je podpora při vzdělávání a zaškolení pracovníků. Třetí oblast se týká cel: úlev při dovozu moderních zařízení. Poslední skupina pobídek zahrnuje výstavbu technologických parků a průmyslových zón, aby byly pro zájemce okamžitě k dispozici a za symbolickou cenu. Všechny tyto výhody by Czechinvest nabízel pro zřízení vysoké technologie, od určitého investičního limitu anebo při vyšším počtu pracovních příležitostí. Tuto iniciativu vyvinulo MPO po odmítnutí firmy General Motors a nerozhodném vyčkávání In- telu. Ke konci roku získala ČR dva významné asijské investory. Tchajvanský počítačový gigant First International Computer zřizuje v Rudné u Prahy továrnu na výrobu počítačů, výše investic dosáhne během dvou let sto milionů USD. Výroba začíná v únoru 1998 a konečný počet 150 zaměstnanců vyrobí 50 tisíc počítačů měsíčně, 95% pro vývoz. Japonská firma TORAY začne v dubnu tr. u Prostějova stavět textilní továrnu. Investor nejprve vybuduje provoz na výrobu polyesterových vláken, na který bude navazovat tkaní podšívek. Měsíční produkce dosáhne 3 milionů metrů a je určena pro vývoz. Následně firma vybuduje provoz na výrobu konfekčních látek pro vývoz i domácí trh. Celý projekt má být dokončen do 7 let. Míra úspor je v ČR o něco vyšší než ve většině evropských zemí, ale postupně klesá. Podle ekonomů by úroková míra měla být vyšší než inflace. Úspory obyvatelstva tvoří přibližně 55% všech vkladů u peněž- POLYGON 1/1998 9 [pageend11]nich ústavů. Podniky ponechávají v bankách jen zůstatky na běžných účtech, ale nikoliv dlouhodobé zdroje použitelné pro úvěrování. Podle České spořitelny úspory občanů po celý minulý rok klesaly. Na konci roku činí vklady domácností o tři miliardy Kč méně než před rokem. Jen od začátku prosince do Štědrého dne klesly vklady u ČS o 175 mil.Kč a v prvních lednových dnech výběry pokračovaly. Prý je toho příčinou mírnější mzdový nárůst. Letos si většina domácností bude chtít zachovat svou životní úroveň, proto výše úložek bude klesat. Úspory domácností však tvoří polovinu vkladů a představují podstatnou část zdrojů pro úvěrování investic. Analytici varovali v HN 22.12.97, že zahraniční dluhy již přesáhly 40% HDP. Tyto dluhy se budou zvyšovat i v tomto roce, neboť investice letos dosáhnou 34% HDP, ale úsporyjen 27% HDP, rozdíl financují zahraniční věřitelé. Jedinou nadějí je, že lidé budou více šetřit a podniky méně investovat. Omezení se mělo především týkat méně produktivních investic, např. ekologie a luxusních předmětů (zahraničních aut). Škoda Plzeň Škoda Plzeň se ocitla v nesnázích (Ekonom č.51/97). Gener. ředitel Lubomír Soudek vybudoval během svého působení z podniku rozsáhlý holding, který zahrnuje 40 společností vlastněných se sto procenty ve formě s.s r.o., nad 50% působí v 9 společnostech a v 18 podnicích s účastí menší, ale nad 10%. Mezinárodní audit roku 1996 nařídil vytvořit opravné položky a rezervy, takže výsledkem byla ztráta 2,2 mld., kterou později auditoři o 1 miliardu snížili. Ke konci roku 1996 dosahovaly úvěry Škody 9 miliard Kč, proto úroky odčerpávají miliony. Podnik uvažuje o zvýšení základního jmění a také o vydání obligací. Soudek chce ze Škody vytvořit silnou firmu, schopnou konkurence na světových trzích. Zatím však několik nově připojených jednotek přináší ztráty: Electric Transit Ohio 106 mil.Kč, Tatra 1 mld., Umformtechnik Erfurt 433 mil., Liaz 380 mil.Kč. Podle vyjádření gen. ředitele vedení nákup velmi pečlivě zvážilo, ale přechod k zisku určitou dobu potrvá. Plánuje zakládání dalších společných podniků, neboť získává objednávky na troleybusy. V Moldávii vybuduje montážní závod, větší počet bude vyrábět v Mexiku i v Brazílii. Zahraniční obchod V říjnu skončil zahraniční obchod schodkem 9,6 mld.Kč. Za deset měsíců dosáhl vývoz 580 mld. a záporné saldo 112 mld.Kč. Komentáře zdůrazňují jako útěchu, že říjnový vývoz oproti stejnému měsíci 1996 vzrostl o 37% a dovoz jen o 20% Vývoz ukazuje na ozdravení českého průmyslu a snižování růstu osobní spotřeby. Údajně se také začíná projevovat vliv investic a oslabené koruny. Obchodní bilance za listopad vykázala schodek 13 mld.Kč. Podle dohody s Evropskou komisí uvolnila vláda od 14.1. některé celní sazby. Podobná zvýhodnění uplatňuje EU od 1.7.97 na české zboží, které dováží. Určitá původní cla na dovoz z EU poklesnou až o polovinu. Obchodníci předpokládají, že se výrazně sníží ceny dovážených potravin, např. mlékárenských výrobků a masových konzerv. Ü ovoce budou nižší cla platit pouze v období, kdy je tuzemské produkce nedostatek. Agrární komora s oboustrannou úpravou celních sazeb souhlasí. Vyhlídky 1998 Podle programu, který ještě vypracovala Klausova vláda, proběhne v roce 1998 vlna zdražení, pokud nová vláda některá opatření nezmírní či nezruší. Od lednajiž stojí více elektřina a plyn o 16%, uhlí a teplo až o 40%, cigarety o 4 Kč (krabička), benzin, nafta. V průběhu roku podraží telefony o 15 hal. za impuls, jízdné na železnici o 17% a znovu elektřina a plyn v červenci. Analytici předpovídají pro potraviny a služby za celý rok ceny o 10% vyšší. Vzrůstá koupě zboží na splátky. Nově si mohou domácnosti koupit na splátky i nábytek a výpočetní nebo i zahradní techniku. Aktivity Viktora Koženého Valná hromada akcionářů Harvardského průmyslového holdingu (HPH) rozhodla v srpnu 1997 o jeho likvidaci. Proto likvidátor koncem listopadu ohlásil veřejnou soutěž na koupi veškerého majetku HPH, jehož hodnota činí podle rozvahy téměř 20 mld.Kč. Jediným kritériem byla nabídnutá 10 POLYGON 1/1998 [pageend12]cena a termín její splatnosti. Další informace získá zájemce, který složí kauci 500 mil.Kč. Lhůta pro podání nabídek končila 29.12.97. Podle finančníků chyběl v oznámení údaj, kdy budou vyhlášeny výsledky a případný neúspěšný zájemce dostane zpět svou půlmiliardu korun. Výše jistiny je však vzhledem k majetku opodstatněná. V lednu oznámil likvidátor HPH, že finanční impérium koupila Koženého společnost Harvard Capital Management Worldwide. Do konce roku 1999 zaplatí 10 mld.Kč. Druhý účastník soutěže prý nabídl méně peněz, jeho jméno likvidátor neprozradil. Akcionářům HPH slíbil Kožený 600 Kč za akcii, to znamená 11.000 Kč za kupónovou knížku, ale to je méně, než analytici očekávali. Nikdo však neví, jaká je skutečná hodnota HPH. Koženého někdejší spolupracovníci považují koupi za trik a odhadují, že společnost HCMW dále prodá a tím se zbaví povinnosti 10 miliard zaplatit. Holandská firma Van Ommeren Shipping vypověděla smlouvu o koupi lodí od Viktora Koženého. Čtyři lodě České námořní plavby již převzala, ale pro zbylých osm hledá Kožený a jeho firmy nového zájemce. Tyto lodě zatížila Komerční banka zástavním právem za úvěry, které poskytla pro jejich nákup. Kožený chtěl získané peníze údajně investovat na východních trzích, zvláště v Rusku. Různé V letošním školním roce pracuje na školách o 14 tisíc učitelů méně než v minulém, snížení je vyšší než ministerstvo očekávalo. Je to výsledek zvýšení pedagogických úvazků a slučování škol. Tento úbytek pracovníků by mohl částečně vyrovnat snížení platů, způsobené zrušením 14. platu. Měsíční příjem učitelů základních škol činil 11.590 Kč, na gymnasiu 13.000. Elektrárenská společnost ČEZ ohlásila, že navážení paliva do prvního bloku elektrárny Temelín se opozdí vůči termínu duben 1999 možná až o jeden rok. Náklady na stavbu budou pravděpodobně asi o 10 mld. vyšší, než předpokládaných 76 mld.Kč. Jeden člen představenstva ČEZ údajně prohlásil, že by se Temelín nemusel dostavovat, poněvadž elektrárna nebude při tak vysokých pořizovacích nákladech rentabilní. Tisk vytýká státu, že jako majoritní akcionář na průběh stavby dostatečně nedohlížel. V závěru roku 1997 uzavřely odbory a vedení Českých drah kolektivní smlouvu na rok 1998. Mzdy se mohou zvýšit až o 13%, to představuje tříprocentní reálný nárůst. Zaručený vzestup se však týká pouze 10,5%, zbytek, tj. 2,5%, závisí na růstu produktivity práce, docílené snižováním počtu zaměstnanců. Sociální výhody, tj. až šestitýdenní dovolenou a délku pracovní doby pod 40 hodin však vedení ČD železničářům ponechalo. Analytici tvrdí, že zástupci vedení ČD odborářům příliš ustoupili. SLOVENSKÁ EKONOMIKA Ukazatelé vývoje Ke konci listopadu dosáhla míra nezaměstnanosti 12,62%. Národní ústav práce evidoval 328 tisíc nezaměstnaných, přibližně polovinu představují ženy, mladiství vykazují podíl kolem 5%. Růst HDP za minulý rok podle předběžných odhadů činí 5,9% a meziroční míra inflace 6,3%. Vzhledem k tomu, že dovozní přirážka zdražila importované zboží a také deregulace zvýšila ceny, považují analytici vývoj spotřebitelského indexu za velmi příznivý. Velkým problémem SR je v posledních dvou letech schodek běžného účtu platební bilance. Za 11 měsíců m.r. při vývozu 274 mld.Sk dosáhl deficit 44 mld., ve stejném období 1996 činil 49 mld. Teprve od poloviny minulého roku se výsledky začaly poněkud zlepšovat. Schodek v samotném listopadu 1997 činil pouze 1,3 mld.Sk (1996 - 6,2 mld.). Lepší výsledky způsobilo snížení dovozu jako následek přísnější měnové politiky, dovozní přirážky a certifikace. Omezený přísun finančních prostředků do ekonomiky se však dotkne hospodářského růstu, neboť se např. snižují kapitálové výdaje státního rozpočtu. Rozpočet Státní rozpočet SR za 1997 skončil schodkem 37 mld.Sk, výdaje dosáhly 216 mld., ale příjmy pouze 179 mld. Za celou dobu existence SR činí součet jejich deficitů 117 mld.Sk. Analytici upozorňují, že schodky přesahují 20% příjmů rozpočtu, takový propad vykazuje jen málo zemí světa. Podle POLYGON 1/1998 11 [pageend13]těchto rozborů žije SR nad úrovní svých možností. Některé ukazatele slovenské ekonomiky však jsou lepší než v ČR. HDP např. vykazuje vyšší procento přírůstku a inflace je nižší. Rozpočet na rok 1998 vychází z předpokladu, že inflace nepřekročí 6% a nezaměstnanost 12%. Očekávaný přírůstek HDP 6% za rok 1997 bude v tomto roce o procento nižší, podle některých analytiků jen 3,8 nebo 4%. Celkové příjmy by měly dosáhnout zaokrouhleně 180 mld.Sk, výdaje 185 mld. Neobsahují však splátkyjistin státního dluhu. Podle ministra financí je pětimiliardový deficit nepřekročitelný. Při nesplnění této podmínky by SR podle pravidel mezinárodní obchodní organizace (WTO) pozbyla možnost uplatňovat dovozní přirážku, která má do rozpočtu přinést 8 mld.Sk. Prognostický ústav SAV zastává názor, že SR žije nad poměry. Prvním problémem je meziroční prohlubování schodku státního rozpočtu, který vyvolává růst vnitřního i vnějšího zadlužení. Získané prostředky však stát nepoužívá vždy na financování modernizace investic. Za prvních 8 měsíců m.r. se zvýšil zahraniční dluh SR o 1,7 mld.USD. V roce 1993 představovalo hrubé zahraniční zadlužení na jednoho obyvatele 683 USD, ke konci minulého roku dosáhlo 2800 USD. Vláda se snaží prosadit novelu zákona, podle které by se Národná banka Slovenska podílela větší měrou na financování státního dluhu. Podle odborníků by však tento postup ohrozil samostatnost slovenské měny. Sociální problémy Rozbory ekonomů uveřejněné k začátku roku se shodují v názoru, že relativní úspěšnost dosavadní transformace SR zaplatilo obyvatelstvo svou velkou sociální trpělivostí. Vídeňský ústav pro mezinárodní srovnávání soudí, že loňský 6%ní růst HDP nezabránil vysokému propadu obchodní bilance v rozsahu 2 mld.USD. Struktura hospodářství se nezměnila k lepšímu a v prvním pololetí 1998 asi centrální banka přejde k plovoucímu kurzu Sk, který povede k devalvaci měny. Slovenské domácnosti, podobně jako české, musí v roce 1998 počítat se zvýšenými sazbami zákonného pojistného motorových vozidel. U automobilů do 1300ccm se poplatek zvýšil o 86% na 1164 Sk. Spotřební daň z tabákových výrobků zvyšuje cenu krabičky cigaret v průměru o 5 korun. Novela zákona o DPH přesunula poštovní a telekomunikační služby ze 6%ní daně do sazby 23%. Za jeden impuls, který je o třetinu kratší, zaplatí uživatel o 30 haléřů více. Ještě další zvýšení DPH mají vylepšit rozpočet o příjem 9,2 mld.Sk. Růst pevné nákupní ceny kravského mléka přispěje ke zvýšení cen mléka a mléčných výrobků. Nezávislí ekonomové vytýkají vládě sociální úpadek země, ale současně připouštějí, že Slováci i při 12%ní nezaměstnanosti, aniž by se příliš bouřili, si žijí relativně dobře z několika důvodů: V zemi zůstala kvalitní část dřívějšího federálního hospodářství. Přes nedostatky v privatizaci, rozvrácený zbrojařský průmysl a nedostatečnou restrukturalizaci jeho výsledky vládě umožňují vyhnout se ostřejšímu sociálnímu konfliktu. Většina obyvatel žije na vesnicích, kde si opatřují potravinyjako samozá- sobitelé a částí pomáhají příbuzným ve městě. Ne dobře se daří rodinám s malými dětmi a starým lidem s nízkými důchody. Z 13% nezaměstnaných by mnoho lidí, kdyby chtěli, mohlo pracovat, ale vzhledem k příznivým podmínkám přiznávání dávek pro nezaměstnané žijí dlouhodobě z této podpory. V příhraničních okresech však nezaměstnanost přesahuje 20% obyvatelstva schopného práce. Mnoho desítek firem bude propouštět zaměstnance, neboť majitelé, kteří privatizovali, nezvládli odbyt a jiné podnikatelské problémy. V lepší situaci jsou obyvatelé Kysuce, odkud tradičně jezdí na Moravu pracovat kolem 10 tisíc lidí. V ČR pracuje zhruba 75 tisíc Slováků, někteří jen za 5000 Kč, ale doma by byli zcela bez práce. Na prosincové schůzi parlamentu projednávali poslanci nejen vysokou spotřebu alkoholu v zemi, ale také nekontrolovanou výrobu, která ochuzuje stát o vysoké částky na daních. Přibližně třetina lihu v SR je nelegálního původu a jeho špatná kvalita často ohrožuje zdraví spotřebitelů. Podle statistiky se v minulém roce vyrobilo na Slovensku 50 milionů litrů lihovin. Z tohoto množství občané vypálili či získali asi 15 milionů litrů nelegálně a neodvedli daně (asi 1,4 mld.Sk). Líh vyrobený v SR deklaruje obchodník často jako vývoz, ale alkohol 12 POLYGON 1/1998 [pageend14]zůstane v zemi, podobně jako tranzitní dodávky, určené zdánlivě pro třetí země. Importovaný líh dovozce někdy deklaruje jako chemikálii a celníci nejsou povinni odebírat kontrolní vzorky. Průmysl Slovenský automobilový průmysl se zaměřuje na výrobu agregátů, komponentů, příslušenství a součástek pro nákladní a užitkové automobily, autobusy a osobní vozidla. Svými dodávkami se podílí na výrobě Avie, Liazu, Pragy, Tatry, Karosy a Škody. Výrobou pro automobilový průmysl se v SR zabývá kolem 150 podniků. Největšími jsou VW Bratislava, VSŽ Košice a Matador Pú- chov, které zajišťují dvě třetiny výroby. Na 11 podnicích se podílejí zahraniční investoři. V roce 1990 se na Slovensku vyrobilo asi 8000 nákladních a užitkových vozidel, loni tento počet klesl na 1970. Osobní auta se začala vyrábět až začátkem 90. let, po vzniku VW Bratislava, ale analytici doufají, že zahraniční investoři pomohou automobilovou výrobu zvýšit. Volkswagen Bratislava vyrobil v minulém roce více než 40 tisíc vozidel, 6000 Passatů a 4000 Golfů, které budou v tomto roce převládajícím výrobkem. Kromě toho závod vyrobil 290 tisíc převodovek. V letošním roce opustí brány podniku 70 tisíc automobilů a 300 tisíc převodovek. Více než 80% výroby však směřuje na západní trhy, 40% do Německa, pouze 5% se prodává na domácím trhu. Volkswagen Bratislava má 3200 zaměstnanců. SR bude ještě několik let vyvážet spíše polotovary, které zatěžují ekonomiku vysokými dovozy surovin. V minulosti federální vláda založila na Slovensku nová průmyslová odvětví, která měla vyrábět pro potřeby celého východního bloku. Dnes SR spotřebuje pouze pětinu vlastní výroby, která neuspokojuje ani domácí trh. V SR nedošlo k restrukturalizaci, provázenou modernizací, neboť k tomu by podniky potřebovaly zahraniční investice. Během roku 1997 při- plynulo do SR 100 mil.USD zahraničního kapitálu, ale celkový podíl ještě nedosáhl jedné miliardy USD. Východoslovenské železárny mají v úmyslu spolupracovat se silnými zahraničními partnery i získávat podíly na podnicích v zahraničí. Začátkem ledna koupily 68% akcií maďarských oceláren Diosgyori Acél- muvek (DAM). Zavázaly se, že ihned zvýší základní kapitál DAM o 3 mld. forintu a do 15 měsíců o dalších 1,5 mil. Je to první průnik do zahraničí, kdy slovenská firma ovládla podnik mimo hranice SR. O propojení s VSŽ projevilo zájem již několik významných ocelářských firem. S US Steel chtějí VSŽ vyrábět ve společném podniku ocel, určenou pro výrobu potravinářských obalů, tzv. bílé plechy s plastovým povrchem. US Stell chce tímto způsobem vstoupit na rostoucí středoevropský trh obalů. Skandinávská společnost Rauta- ruukki připravuje s VSŽ společný podnik, zaměřený na výrobu ocelových střešních profilů - inexa Profil AB. Různé Národná banka Slovenska (NBS) odepsala před loňskými Vánocemi ze svého účetnictví sporný závazek vůči České národní bance ve výši 24,5 mld.Sk. Začátkem prosince 1997 přijal slovenský parlament novelu zákona o státním rozpočtu, která stanoví, že pohledávky uplatňované vůči NBS v souvislosti s rozdělením SBČS, které vláda neuzná, nemohou být vedeny v účetnictví NBS. ČR proti tomuto postupu několikrát protestovala a podala stížnost u mezinárodních soudních institucí. Mezinárodní audit pohledávku potvrdil. ČNB žádá SR, aby spor rozhodl nezávislý arbiter, přijatelný oběma stranám, SR však tento návrh odmítá. Úpadky peněžních ústavů se nevyhnuly ani Slovensku. Právě před Vánocemi Investiční a rozvojová banka uzavřela svoje pobočky a zastavila výplatu vkladů i provádění převodů. Tato baňkaje třetím největším ústavem na Slovensku a její krize souvisí s majetkovým vstupem Východoslovenských železáren. Experti kritizují, že VSŽ nenavýšily jmění banky, někteří dokonce podezírají nového majitele z vytunelování ústavu. Údajně samotná koupě kontrolního balíku akcií v srpnu 1996 neodpovídala zákonným předpisům. NBS však poskytla potřebné finanční prostředky a IR-banka začala vklady opět vyplácet. POLYGON 1/1998 13 [pageend15]VLADIMÍR VALENTA KOMENTÁR Osvícenou autoritu nebo neosvícenou demokracii? Můj dávný přítel dr. V. Klíma, kdysi za první republiky poslanec a v roce 1955 v Leopoldově spoluvězeň, mi vyprávěl, kterak za Protektorátu ve vinárně v pražské Palacké- ho ulici pozoroval u vedlejšího stolu zmoženého hosta, jenž v polospánku pro sebe brumlal: „Jungmann, Dobrovský, Havlíček, Palac- ký... buditelé!... Proč nás, sakra, budili!?“ V těch šibeničních dobách to bylo k smíchu a také jsem vždy ráno při budíčku volal z palandy dolů pod sebe na dřímajícího Vlastu: „Jungmann, Dobrovský, Havlíček, Palacký... buditelé!... Proč nás, sakra, budili!?“ Smáli jsme se tomu, protože jsme si mysleli, že známe odpověď. Ale opravdu ji známe? Opravdu se už dostalo definitivně kladné odpovědi na onu provokativní otázku v nepodepsaném článku „Naše dvě otázky“ z prvního čísla Herbe- nova Času v roce 1886? Později se ukázalo, že to byl český publicista, rodák z Litomyšle, Hubert Gordon Schauer, který kladl otázku, zda Češi mají dostatečné opodstatnění, dostatečnou mravní sílu pro samostatnou existenci. Zneklidněle se tázal, zda národ „bez ideálu, bez vědomí mravního povolání“ se v kritické situaci nepřimkne k národu silnějšímu a svébytnějšímu. Zora Dvořáková: NEŽ SE STAL PREZIDENTEM (T. G. Masaryk a realisté - 1882 - 1918), nakladatelství EVA - Milan Nevole, 1997 V poslední době připomíná Schauerovu otázku jiný přítel a bývalý politický vězeň a nyní pražský komentátor Svobodné Evropy Jiří Ješ. Padesát let po bolševickém únorovém puči ji připomíná se stejnou naléhavostí jako kdykoli v minulosti, když jsme stáli nad propastí. (Mimochodem knížka „Hovořil Jiří Ješ...“ je nejlepší obranou nás exulantů, jimž se vytýká, že vidíme všechno černě. Jeho vidění českých věcí není o nic méně realističtější než naše.) I tentokráte, v současné vládní krisi, s úzkostí pozorujeme, že pod povrchem jsou hlubší příčiny politických konfliktů, které zůstávají nepojmenovány. Namísto nich se samozvaní žalobci ohánějí nějakými „zástupnými problémy“, jejichž podstata je podle nich samých v podstatě nicotná. Připomeňme si to: Havel se domnívá, že aféra kolem sponso- ringu ODS má dvě stránky. ,fPrvní je groteskní, jde o nějakých sedm a půl milionu v zemi, kde se ztrácejí miliardy,“ konstatoval velmi ostře Havel. „Druhá stránka však je, co je za tím a co je pod tím. A tady se ukázalo, že to je velmi vážné,“ řekl a doplnil, že politik lhát nemá, a je-li přistižen, musí nést následky. „Prokáže-li se, že politik lže v drobnosti, nemůže se divit, že mu nevěříme ve věcech naprosto zásadních,“ řekl. SLOVO, 30. listopadu 1997 Po dvou měsících úporného hledání - i v Davosu prý marně pátralo celkem 46 reportérů z českých medií po Klausově vile - se veřejnost nedověděla nic nového, co by neznala předtím. Byli nasazeni policejní vyšetřovatelé, což je naprosto správné, aby bylo definováno, jaký byl spáchán zločin a byli nalezeni skuteční pachatelé, kteří jsou osobně, nikoli jen politicky, odpovědní. Ale prokurátoři ze státního zastupitelství - to, které nedokázalo po několik let postavit velezrádce z roku 1968 před soud a nakonec to všechno dokázali tak zhudlařit, že je soudce Večka (taky skvělý právník) s jejich žalobou od 14 POLYGON 1/1998 [pageend16]soudu vyhodil - po týdnu vyšetřování a 48 hodin před narychlo svolaným kongresem ODS v Poděbradech, který měl demokratickým způsobem vyjádřit své stanovisko k politické krisi, prohlásili, že tato strana asi má nelegální švýcarské bankovní konto. Od té dobyje zase ticho po pěšině, nic se neprokázalo a kýble špíny se dále vylévají na politiky, kteří sice nesou politickou odpovědnost za nepořádky, ale osobnějim nebylo nic nečestného prokázáno. Neprokázalo se ani, že v něčem lhali, ani v drobnostech. Předseda vlády byl vyhozen jako služka - tak, jak se zametalo s náhle nepohodlnými vládními úředníky za bolševismu — ne, že by jich mělo být někomu z nás líto. Tak skončil, nebo měl skončit, i Klaus. Aniž mu dal president šanci se obhájit, sám v okamžiku krise neprokázal velkorysost a nechal se unést osobní aversí a připustil, že byla odstřelena možná špatná, ale ústavní, demokratická vláda republiky jako jelen v lánské oboře. A ti, kteří projevili nevoli - protože jde o politika, který v posledních volbách vedl největší stranu ve státě, a to se dotýká občanských práv každého občana, který jeho stranu volil - presidentů „zhnusili“. Když odcházel Husák ze scény, jednalo se s ním slušněji. Toto není obrana Václava Klause, ani ODS, jde mi o to, co v demokracii lze a co nelze. Klaus dominoval několik let v české politice a byl dvakrát řádně zvolen do čela vlády republiky. Proto se nelze vyhnout rozboru jeho případu, když uvažujeme o současné schopnosti české národní a státní existence. Premiér Klaus není miláčkem davů a asi o to ani nestojí. Sympatií i ze strany mnohých, kteří jej volili, se nedočkal. Je paradoxní, že před léty Klaus brzdil uvolnění koruny vůči jiným měnám . Včetně zákazu bankovních kont v zahraničí. Vykoketoval si výčitky z mnoha stran, že vláda utápěla miliardy v dostavbě jaderné elektrárny Temelín, ale právě dnes se v interview ve „Slově“ dostavby Temelína zastává kompetentní ministr průmyslu z ODA Kuehnl. O Klausově vztahu k exiluje vůbec škoda mluvit. Ale akceptoval rozhodnutí Ústavního soudu o zrušení podmínky mít trvalý pobyt pro restituční nároky doma v republice. Jeho vláda připravila nový volební zákon, jímž má být umožněno volit českým občanům žijícím v zahraničí. Ale bylo to ministerstvo zahraničí, které vedl největší Klausův kritik Zieleniec, které se postaralo o to, aby české zastupitelské úřady provedly mezi krajanskými organisacemi průzkum. Takže bude zase brzy v parlamentě schválena pěkná zpotvořenina. Protože nový volební zákon neřeší možnosti korespondenčního hlasování, tisíce krajanů nebudou moci se voleb účastnit. Létat tisíce kilometrů do hlavních měst na ambasády volit si málokdo může dovolit. Pod Klausovým vedením byl vládními stranami prosazen lustrační zákon. Pro nás je nepřijatelný Klausův vztah k politické morálce, s níž přistupoval k privatizaci i přátelení se s osobami s temným bolševickým pozadím. Ne proto, že tím byl podezřelý, ale proto, že byl tak nevybíravý. Ale to se dá vytknout i mnohým jiným politikům. Jen tak pro příklad: temnou minulost má i Calfa, právní poradce presidenta. Ony ztracené miliardy, o nichž se zmiňuje president, nezmizely pouze skrze ministerstva, která byla v rukách ministrů ODS, ale hlavně těch ministrů, kteří mají důvěru presidenta i nadále a zastupují jiné strany bývalé koalice i v dnešní vládě. Konečně i president jako vrchní velitel branné moci se roky díval na lidovecké ministry, kteří řídili tak neschopně ministerstvo národní obrany, že dnes desolátní stav armády ohrožuje naše přijetí do NATO. Pravda, lidovci nevybírali sponsorské dary, ale uchazeči o vojenské dodávky se raději přihlásili za členy lidové strany. Jinakjejich nabídky nebyly v konkursech brány v úvahu. „Všimné“ bylo vedeno jako členské příspěvky a stálo až šedesát tisíc korun, jak nedávno se psalo v novinách, tuším v „lidovkách“. Takže mnozí vojenští dodavatelé si zpětně zaplatili členství v lidové straně až do doby pobělohorských exekucí. O ministerstvu zemědělství lidoveckého předsedy Luxe není radno už vůbec mluvit. Šéfredaktor Respektu Vladimír Mlynář roky odhaloval pozemkové podvody, Josef Lux je předsedou Pozemkového fondu, a dokonce zažaloval ministerstvo, aby odtajnilo, komu a kolik rozdalo oněch šest miliard korun na zemědělských dotacích. - To první, co udělal z milosti presidenta novopečený ministr Vladimír Mlynář, bylo, že tuto žalobu POLYGON 1/1998 15 [pageend17]VYHNÁNI Z RÁJE Kresba: JAN KRISTOFORI na Luxovo ministerstvo odvolal. Klaus má jeden klad - nebyl u komunistů jako mnozí jiní, kteří si stěžovali, že s nimi ve vládě jednal jako s onucí. A Klaus hlavně nejen uměl, ale i neúnavně pracoval. Není to dávno, co poslanec Uhde, který se dnes také uchází o předsednictví odtrženecké strany Unie svobody, o Klausovi s uznáním prohlásil v interview v Respektu, že mu kdykoli rád skočí pro pivo. Schopnost politického vůdce projevil Klaus také 13. prosince na poděbradském kongresu strany, kdy zcela v duchu demokracie si dal od strany obnovit svůj předsed- nický mandát. Stačí si přečíst jeho projev a porovnat s projevem protikandidáta Jana Rumia. I když Václav Klaus určitě není dokonalý ani podle představ, které má sám o sobě, rozhodně už není politický diletant jako mnozí jiní. Co následovalo po tomto kongresu, vypadá jako druhá verse připraveného scénáře: když se nepodařilo ODS ovládnout, takjeji třeba rozbít. Nic proti tomu, když se věci nazývají správným jménem. Konečně, proč by nemohla vzniknout třetí pravicová strana a tak byla dána příležitost politikou znechuceným občanům, aby zůstali věrni svým názorům a nešli volit nebo nešli za trest volit levičáky. Ale kteří občané a ve kterém státě nejsou znechuceni politikou a politiky? Klaus se dokázal s porážkou vyrovnat a s polovinou poslanců představuje stále vlivnou politickou sílu. A jistě ví, že do křesla ministerského předsedy se už asi nedostane. Po pádu, či spíše rozchodu vlády, začal president hledat osobnost, která by vzala na sebe úkol nového předsedy. Dnes se můžeme jen domnívat, že panovala skrytá naděje, že se podaří sestavit vládu, která by vydržela až do konce volebního období. Ze president- skou autoritou zaštítěná vláda bude jaksi driblovat v parlamentě tak, aby získala jeho důvěru, aniž by v něm byla zastoupena nadpoloviční většina. Tedy šlo o to, přitisknout Klause ke zdi. Neboť právě hlasy jeho zbylých poslanců vláda potřebuje k získání této důvěry v poslanecké sněmovně. Guvernér Národní banky Josef To- šovský byl pověřen, aby sestavil vládu, jejíž návrh připravil předseda lidovců Josef Lux. Adam Drda, mladý 261etý redaktor Lidových novin v lednu napsal o novém premiérovi toto: Napsal jsem o Tošouském, že v roce 1984 působil jako ekonom londýnské pobočky Živnostenské banky, po návratu dělal poradce předsedovi Státní banky československé a v roce 1989 se do Londýna vrátil jako šéf. Potom jsem uvedl: Slušná osoba mohla v polovině 80. let udělat takovou kariéru jen stěží. Nemohla odcestovat na Západ a pracovat tam, kdyby si režim nebyl naprosto jistý její spolehlivostí. Za tímto názorem stojím. Klaus váhal, odjel na hory - nikoli do Davosu, asi proto, že vilu, kterou si tam prý dal postavit, oněch 46 reportérů nenašlo - ale do Krkonoš. Tam změnil názor a přijel do Prahy jednat. Vyzbrojen jen politickou zkušeností z KSC, designovaný ministerský předseda si myslel, že se nemusí s Klausem bavit, když má důvěru presidenta. A že bude stačit, když jej vyzve, aby mu nafaxoval jména těch, které chce mít ODS ve vládě. O nějakých vládních programech se Tošovský s Klausem bavit nechtěl. Proto se Klaus roz16 POLYGON 1/1998 [pageend18]hodí odvést ODS, možná jen zatím, do opo- sice. Tím je vláda jako dlouhodobé řešení vyřízena. ODS i sociální demokrati si přejí mít v červnu volby a asi jich dosáhnou. Ale vůbec nejde o Klause, kterému jsem v poslední době držel palce s velkými výhradami a jen proto, že je v Čechách opravdu málo schopných a pravicových politiků a že, i když ne docela podle naší pravicové chuti řídí stát, je mnoho horších, kteří by se mohli dostat do jeho křesla. Zárukou upevněné demokracie je dokončení ekonomické reformy a vykořenění socialismu. Protože právní kontinuita s bolševickým režimem, kterou Klausova vláda zdědila po čalfově vládě Občanského fóra, je danou věcí, je toto jedinou nadějí. A ovšem, jde o demokracii, kterou vůbec nedovedeme. Ani Václav Klaus. Ale to, co se stalo, jak reagují politici, president, novináři i veřejnost, jak jsou nesnášenliví k jiným názorům, jak operují s neprokázanými obviněními a naopak tolerují podobné prohřešky, které se právě nehodí pranýřovat, to všechno svědčí o naší mravní krisi, která je hlubší než si myslíme. Proto se tak chytáme presidentské autority, která by nás měla vyvést z maléru a je nám lhostejno, že president nemá ústavně vytvořeny předpoklady k takové práci. A president, snad proto, že vyciťuje tuto potřebu, se dává strhnout k zasahování do v podstatě stranické politiky. Chce přivést Tošovského vládu za ruku do parlamentu a říci: „Tady máte vládu, která se mi líbí.“ A když vláda neuspěje, slibuje, že si dá načas než vybere někoho jiného. Je mu asi lhostejné, že tak vyprovokuje pomýlené, ale oprávněné úsilí oponujících stran o ústavní změny, což by byl ten nejošklivější precedens k budoucím právním i ústavním nejistotám ve státě. President chce svou osvícenou autoritou ucpat mezery, které zanechala neosvícená demokracie. Ale protože president je jeden z nás, ne někdo nad námi, i on je součástí problému tím více, čím více se jej snaží vyřešit. I osvícený autoritativní režim vede nikoli k neosvícená demokracii, ale k diktatuře, která je pohodlná pro ty, které bolí myslet. Kolik je takových lidí, vidíme dnes v českých novinách. Autoritativní demokracie je protimluv, nesmysl. Má synonymum: lidová demokracie, která nás přivedla v únoru 1948 do pravé „lidové demokracie“ Gottwaldovy, která neviděla protimluv v tom, že byla zároveň diktaturou proletariátu. Ten, co kladl otázku o nesamozřejmosti existence českého národa, by se asi divil, že největším nebezpečím není ztráta jazyka, ale neschopnost se vžít do plného demokratického života a stálá potřeba mít někoho, kdo bude nad námi pánem. 26. ledna 1998 ■ Politické události v České republice z konce roku 1997 daly podnět ke komentářům nejen Vladimíru Valentovi, ale také řadě stálých dopisovatelů Polygonu. Některé jsou si podobné, jiné se však od sebe svými názory a pohledy na skutečnost diametrálně liší. Uveřejňujeme všechny bez sebemenších redakčních zásahů, avšak zdůrazňujeme, že ne se vším souhlasíme, co se v nich uvádí. - A čtenáři? Tak vida, ucho se utrhlo. Nebo se spíš začíná trhat; mohu se mýlit, ale zdá se mi, že se ta pravá bouře na českém rybníku teprve spustí. Kdoví s čím se ještě shledáme, než se tento osmičkový rok začne schylovat k svému Silvestru. Bylo již popsáno na nůše papíru o tom, co se nyní děje v království českém: shrňme tedy jen, že osm let po zhroucení komunismu jsme ještě svědky zhroucení systému z něj vyplynuvšího, totiž postkomunismu. Toto je asi ústřední hřeb celé záležitosti: to, co se stalo před osmi lety, bylo mnohem víc sametové než revoluční. Bylo daleko více toho, co s drobnými úpravami pokračovalo, než toho, co bylo radikálně změněno. Nevyhneme se zlému podezření, jak o něm ostatně cvrliPOLYGON 1/1998 17 [pageend19]kají vrabci na střechách i lid český nad půllitry: že to, co následovalo po listopadu roku devětaosmdesátého, nebylo zvoněním klíčů přivolané vítězství demokracie, nýbrž výsledek důkladného plánování. Bývalí údové Prognostického ústavu - ať se dnes pestří peřím modrým, rudým či jinobarevným - o tom asi vědí své. Nenechme hněvem sebou lomcovati; on se asi tenkrát lepší trumf z toho mariáše nedal vytáhnout. Komunisté mohli přehodit výhybku k postkomunismu nebojí nechat tak; mnoho do dřeně kosti zchátralých, leč přesto přežívajících komunistických režimů dneška dotvrzuje, že to bylo dobře možné. Hněte nás, že jsme dodnes o okolnostech té změny voděni za nos, ale ani v tom nejsme sami, mnoho i velmi demokratických států má své kostlivce ve sklepě, o nichž se nemluví a na vzduch nevytahují, Švédsko například okolnosti skonu svého premiéra Palmeho, Německo celou kostliveckou družinu včetně Barschelovy aféry, podivně chvatného odsunu staříka Honeckera za oceán i dederáckého zakuklence Wolfa, který jest souzen, souzen, ale nikdy dosouzen, jelikož kdoví co a na koho by přitom pověděl. Je rmutné, že ani nej svobodnější země jaksi nemohou pootevřít dvířka svých kost- liveckých kabinetů. Tím méně osudem utýraná země česká. I teď můžeme jen hádat, co se vlastně děje. Nejpravděpodobnější je, že se stalo, co se stát mělo: po osm let byla země česká kusem roucha, z něhož si každý k tomu připuštěný žoldnéř směl utrhnout, nač stačil a co mu ti druzí zase nevyrvali. Teď již z něho mnoho nezbylo a žoldnéři se rozcházejí, až na ty nejapnější, kteří se ukřivděně rozhlížejí a nechápou, že z jednoho roucha nelze trhat navěky. Snad to tak vyšlo. Snad to tak vyjít mělo. Nevíme a vědět nebudeme. Ale je v tom i kus naděje. Když dělení sametového roucha skončilo, může nastat čas skutečně svobodný, prognosticky nepředvařený. Čímž není řečeno, že čas rajský, v němž se už samo sebou všechno vyřeší; chybu takového uvažování bychom již neměli opakovat. Svoboda je mnohost možností. Možností dobrých, ale i zatraceně zlých, a jak tak vypadá obzor země české, je zacloněn spíš těmi nedobrými a jen skulinkou čehosi nadějného prosvítá. Musela by se velmi změnit, ta země česká. Musela by v sobě najít politickou sílu, aby ji předvídavě a bez osobně sobeckých laskomin vedla. Nezdá se, že pokračování čehokoliv, co dnes na politickém jevišti tancuje, by se mohlo takovou sílou stát; žádný z osmi sametovými roky navřelých hrnců už ze sebe nic kalého nevydá. Na druhé straně je značně nejisté, co se jí tedy stát může; je na místě obava, že nic. Ze zůstane u štětících se skupinek jepičího života najedné straně, a ochrnutých, ničeho kloudného neschopných sametových partají na straně druhé. Mluví se o krizi české pravice; myslím si o všelijaké té sametové pravici svoje, ale ta krize tu vskutku je. Levici je možno spráskat do jednotného stáda bičem ideologické iluze, ale pravicovost se skládá z nekonečného množství osobních názorů, mezi nimiž je stejně nemožné najít dva totožnéjako dva shodné otisky prstů. Dokud se nenajde ten, kdo by pro ně postavil společnou střechu a zejména dokud nebude ochoty se pod takovou střechou shromáždit, bude mnoho pravicového názoru po zemích českých, ale žádná politická síla. Jak všechno bude vypadat dál, těžko prorokovat. Vydávat radostné prognózy by se chtělo, ale lze se obávat, že se nenaplní. Spíš se to bude ještě nějaký čas pytlíkovat; sametoví borci se budou snažit vzniklou škodu nějak přihladit, aby se zdálo, že se nestalo tak moc. Již teď lze takovou snahu pozorovat. Přijdou volby, z nichž patrně nepojde nic znamenitějšího, než že jedna parta prognostiků vystřídá druhou; významnější bude, nabídne-li se znechucenému voliči i nějaká možnost nová, neprognostická, s lidmi nenavřelými a neopotřebovanými. To by bylo znamením naděje; podporujme takový vývoj, kde se k tomu namaneme. Prognostičtí střídníci pochopitelně rovněž nedokážou pohnout s károu tak hluboko zabředlou, volební optimismus vybledne a nasupenost lidu českého se ještě zvýší. Dojde k dalším volbám a ty mohou být kritické. Nezkonsoli- dují-li se do té doby neprognostická síly, není vyloučeno, že by mohl vyjít jako vítěz ten, kdo dokáže nejnestydatěji otevřít hubu a prohlásit se za Silnou Ruku, která teď se vším a se všemi zatočí... Je bezpředmětné hádat, jaké takže. Ptejme se jen, musí-li Čechové klesnout až na samé dno, aby se konečně chopili jediné možnosti, která jim zbude. To by ovšem už 18 POLYGON 1/1998 [pageend20]mohlo být pozdě. Jako nemoc, i politický omyl má svou mez, za níž už je neléčitelný a pacient hyne. Nebo dokážou-li se už předtím vzchopit ke kroku do budoucnosti velmi nepříjemné, namáhavé a nejisté, ale jediné nadějné. Snad ještě není mez překročena, ale mnoho prostoru již nezbývá. Luděk Frýbort ánoční korespondence přinášela i různé politické úvahy. Jednu z nich jsem si dovolil vybrat, vyjadřuje asi nejlépe názor asi poloviny z toho, co mně došlo. „O vládu jsme přišli potom, když se kdekdo spojil k honbě na Klause. K politickým odpůrcům z opozice se přidali vůdci koaličních stran, potom kritici z vlastních řad a nakonec i ten nadstranícky president. Problém s financováním ODS je problémem zástupným a proto skalní příznivci Klause neopouštějí. Komunikování s vyhraněnou osobností je vždy těžké, ale spolčení průměrných a podprůměrných je více než trapné. Doufejme, že se podaří odblokovat od vlády exhibicionistu Zemana alespoň na dobu, než se pravice dá trochu dohromady. Možná, že tato zkušenost prospěje i Klausovi, ale přijít o jeho analýzy jednotlivých problémů by opravdu byla celospolečenská škoda.“ Současnost podléhá lehce emocím, s časovým odstupem se mnohé posuzuje jinak. Kdysi bylo sloganem „agrárníci zaprodali republiku“. Historie ukazuje, že to nebyla pravda, ale republika byla skutečně zaprodána a demokracie zlikvidována na konci druhé světové války a definitivně pak v únoru 1948. V krátké době asi uvidíme, jak změny v ČR budou působit na vývoj hospodářství, stabilitu měny, snížení kriminality. Zatím je jisté, že kritikové vyhráli, ale není jisté, že na Českou republiku sestoupí království nebeské. Otakar Zoufalý fjenom to bublá... Samozřejmě u nás, v České republice. Rozhádanost národa dosahuje povážlivého stupně, ostré protiklady názorů se valí z rozhlasu, televize, tisku - i z hospod. Střety názorů prokazují stále stejný nedostatek, umocněný jejich četností. Jen málokdo zohledňuje příčiny a dů- sledkyjevů v potřebné šíři, málokdo je znalý podstaty problémů a proto schopný seriózně argumentovat - a už vůbec nikdo nechce vidět vlastní minulost, dokonce ani tu včerejší. Kdo z politiků se vyzná v problémech, kličkuje obratnými slovy a výrazy dlouhé hodiny, jen aby vytvořil zdání, že on to s národem myslí upřímně a poctivě. Politici chvatně vytvářejí nové programy i nové politické strany, působivá předvolební hesla, snaží se vlastním já zaplňovat stránky novin, obrazovky i rozhlas. V těchto aktivitách se ale upřímná lítost či dokonce omluva za vlastní podíl na vzniklé nedobré situaci objevují asi jako šafrán v koprové omáčce, čili zcela žádné. Ukázkou takového postoje byl rozhlasový pořad „O kom se mluví“ s Václavem Klausem, předsedou ODS, vysílaný 15. ledna. Kdo očekával projev pocitu viny a zodpovědnosti za vzniklou situaci, pořádně se zmýlil. Václav Klaus dvacet minut hovořil o svých pocitech ze ztráty premiérského křesla, zmínil se i o tom, že nyní chodí častěji nakupovat do samoobsluhy, uvedl všechna místa na zeměkouli, kam je zván přednášet, podrobně a opakovaně zdůrazňoval, jak jednoduché bylo předání jeho úřadu nástupci, prý jde o pár osob. Poté zdůraznil, že o svých politických odpůrcích nikdy nemluví špatně a neuráží je, velmi prosil poslu- chače-voliče, aby toto měli na mysli v nadcházejících volbách. Jenže po každém tomto pořadu následují přímé telefonické vstupy posluchačů. Kromě dvou kladných a citově zabarvených názorů se snesla vlna drtivé kritiky. Proč Václav Klaus, špičkový ekonom, neřešil více jak rok problematiku podvodného sponzorování vlastní politické strany - a není dořešena dodnes. Proč zdůrazňuje jednoduchou formu předání úřadu, ale ne v jakém stavu zanechává stát po několikaletém působení ve funkci premiéra? Zazněly i názory méně uhlazené, „bez servítku“, např. Když má pan Klaus tolik nabídek na přednášení ve světě, ať hned zítra odjede přednášet, bude to pro národ lepší! Atd. atd. Nyní jde jen o to, zda takové bublání pročistí špinavou vodu, zda bude mít POLYGON 1/1998 19 [pageend21]smysluplné výsledky, zda pro občany neplní stejnou funkci jako vzrušení při fotbalových či hokejových zápasech. Doufejme, že se český občan-volič probouzí a včas probudí docela, aby nevolil komplot stejně problematických politiků na opačném pólu politického spektra. Nebude to mít v žádném případě lehké - vybrat si čestné a charakterní zástupce. Vlastimil Radkovický jfikiiyž má země přežít, musí mít nejakou vládu, tato slova vyšla z úst E.Beneše v únoru 1948. Jak jednoduché! To už následky této jednoduchosti projevily se poněkud složitěji, neb oné vládě, jež způsobila přežívání země, předsedal jistý Gottwald. Byla to vláda národní fronty, která přechodné a předchodné období totality ostatně předznamenávala už od roku 1945. Mimochodem, s přibývajícím věkem cítím ze všech vlád, jež jsme kdy měli, čím dále tím větší obdiv k té protektorátní. Arciť, s excepcí československého plukovníka Moravce Emanuela, jenže prý i s ním to bylo údajně jinak. Momentálně považujeme za úspěch, že vůbec nějakou vládu máme. Poněkud anulovala výsledky voleb, pravda, máme tam čtyři pány, kteří se pokusili obrodit ODS, vcelku přesně podle vzoru, jimiž jiní pánové — abychom měli nějakou vládu - ohrožovali národní socialisty a lidovce v únoru 1948. K úspěšnému dovršení obrody v ODS jim ale chyběly lidové milice a SNB. Takže to tak docela nevyšlo. Taktéž vládu, kde zasedl podle všech dosavadních poznatků vynikající pan Mlynář, kalkulované se při své inteligenci kamarádící s úřadující hlavou státu. Zasedl bohužel ve funkci ministra mluvčího vlády, což svádí k domněnce, že nikdo jiný této družiny hradní nevěří ve svou schopnost kloudně otevřít ústa. Myslím ostatně, že funkcí ministra mluvčího jsme to zase jednou světu ukázali. Druhá možnost je, že se nikdo z excellenci nehodlá s těmi blbečky příliš bavit. Pokud blbečkové něco chtí vědět, ať si poslechnou Hovory z Lán. S vládou bude ostatně též povinně nadále zasedat zástupce toho z Lán hovořícího. Změnu situace pochopili správně, ale zřejmě překotně (doufejme) v Olomouci, kde popadli reportéra TV NOVA, který se dotkl důstojnosti místního policajta odvysíláním dokumentu svědčícího o jeho hlásané neko- rumpovanosti, a pěkně v želízkách ho, mizeru, odtáhli. Zdá se, že pouhou náhodou neskončil v díře. Pak že tu nemáme od listopadu 89 pokrok. To i takový Dedera, když si přišel pro Karla Havlíčka Borovského a odvezl si ho, aby na státní útraty žil v Bri- xenu, se obešel bez želízek. Když jsme u toho vykonávání, slyšíme ze všech stran, že pan ministr afér finančních toho za půl roku vykonal na svém ministerstvu velice mnoho, ale přiznávám se, že bych to mnoho měl rád nějak konkrétní. Člověk by měl vědět, kde takové mnoho začíná a kde končí, že ano? Případně, kolikrát dostanou lískovkou ti naši soudruzi, kteří tam mnoho nevykonali, ačkoli za to byli placeni? K čemu je jednomu takové ministerstvo, kde se nevykonává? Chce se nám naznačit, že se tam flákali? Každopádně máme nějakou vládu, máme, soudě dle pilné práce našich médií, konečně také příslušného zloducha, který stál v cestě všemu dobrému, zejména téhle pravdě a lásce, ačkoli z toho zlého nikdo mu kupodivu nevyčítá to, co by opravdu stálo za zmínku. Například kolik bolševiků a všeli- 20 POLYGON 1/1998 [pageend22]jakých oportunistů kolem sebe strpěl. Všelijaké projevy hlavy státu mi nepřipadají jako čítanka občanské výchovy, dodávám, ale spíše jako výlevy pana plukovníka Bedřicha Krause von Zillergut. To byl ten pán, který se ptal, víme-li, co je to chodník a hned to také dovedl vysvětlit. Stal se, i bez objednaných a zaplacených autorů vhodně oslavné biografie, slavným sám od sebe. Ačkoliv, možná, že Hašek od něho, za tu oslavu, také něco dostal. ůl roku jsem nic nenapsal a furt si říkal: - ne, hochu, ještě nepřišel ten pravý čas, psal bys jen samé pochmurnosti, a zase by se nějaké tetě z Illinois či Edmontonu zrychlil tep a možná by zrušila předplatné. Proto jsem čekal trpělivě, až se nad zemí českou temné mraky rozplynou, „blbá nálada“ opadne a bude opět nějaká sranda. Myslím, že onen čas nastal, i když o velkou legraci zrovna nejde, spíš o tragikomédii. Právě dnes totiž, před několika hodinami, byl zproštěn viny a z kartouzy pankrácké propuštěn dr. Sládek, miláček lidu a perla českého poslanectva. Obvodním soudem pro Prahu 1 bylo totiž právem shledáno, že je naprosto nevinen, neboť veřejně pronesený výrok u příležitosti podpisu česko-německé deklarace, že „Němců bylo ve válce málo zabito a že by potřebovali přeškolit“, byl prý jen jeho názorem a nikoliv hanobením národa a rasy. Po osvobozujícím rozsudku vyšel tento dobrý muž z budovy soudu, kde byl vřele uvítán rozjařeným davem republikánů, kteří spontánně hulákali a halasnými výkřiky „Sládek na Hrad“ znervózňovali již tak nervózní kobyly policejních hlídek, jichž tam bylo svoláno, pěších i jízdeckých, dobře přes sto. Mně osobně se to líbilo, neboť mám koně rád. Největší radost jsem měl z jednoho hnědáka, který - jako starý mazák - kašlal na všechno a s naprostým klidem vykonal velkou potřebu. Toho zbrojného lidu tam bylo proto tolik, protože naproti davu republikánů se srotila horda anarchistů a etniků Romále a pražská policejní prefektúra nechtěla riskovat nějaký mazec. Mazec se však nekonal, protože se nedostavili skini. Po několika zdravicích davům odjel posléze pan Sládek ještě s jedním pánem neznámo kam, ale na Hrad to určitě nebylo, protože tam už bylo obsazeno, neboť dva dny předtím_ byl zvolen za presidenta Václav Havel. České děti vyrůstající v anglofonní emigraci by tuto situaci vyjádřily slovy: Sládek misnul bus. I pan president ho však málem misnul, neboť v prvním kole nedostal předepsaný počet hlasů a v kole druhém to zvládl o jeden jediný hlas, zkrátka o prsa, a kdyby Sládek zrovna neseděl v base, měl by dost namále. Nad touhle situací se pozastavil nejen zahraniční tisk, ale ijá, protože jsem si myslel, že takové řeči, že Havla volit nebudou, byly od pana Klause ajeho hochů jen plané pohrůžky, vážně bych to nikdy nebral, protože přes všechny ty poťouchlosti všeobecně -jsem si říkal - přece by to tomu Havlovi neudělali, konečně jsou to inteligenti a zástupci pravice, hm - kterým záleží na našem renomé ve světě, vždyť právě teď nám jde o přijetí do NATO a evropských struktur - no a vidíte! Klidně podtrhli Havlovi koberec, nato-nenato, národ-nenárod - dovolil jste si nás kritizovat, měl jste na nás řeči, tak teď, pane Havel, mrkejte na drát, co umíte! Zkrátka, ukázali mládenci, že jsou opravdu schopni všeho a snad by bylo dobré si to zapamatovat, až přijdou ty předčasné volby, po nichž spolu s panem Zemanem najednou tolik touží. Václav Havel je znovu presidentem a vůbec mu to nezávidím. Vláda premiéra To- šovského, která se slibně chopila dokončení nedodělků a úklidu protemnělých koutů po svých předchůdcích, se již od prvního dne octla v soustředěné palbě uražené ODS, lépe řečeno, uraženého pana Klause. Neboť nikdo s ním a s jeho stranou nic nekonsul- toval, jmenovaní ministři za ODS už nejsou zástupci ODS a vůbec - všechno je to komplot a spiknutí. Taktéž ze strany pana Zemana přicházejí jednou šťouchance, podruhé pythické proklamace, z nichž si každý může vybrat co chce, potřetí necudné vydírání předkládáním nových a stále více nesplnitelných požadavků, které, už z principielních důvodů, Tošovského vláda riení připravena akceptovat. Pouze KDU/ČSL, ODA a nově zbudovaná Rumlova Unie svobody jsou ochotny dát Tošovskému absolutorium. Za několik POLYGON 1/1998 21 Jan Benes [pageend23]dní má být hlasováno o důvěře k vládě. Dodnes však premiér Tošovský nemá záruky, zda ODS a ČSSD jeho vládu podpoří. Je pochopitelně znechucen a dokonce se již zmínil, že půjdou-li věci tímto směrem, bude uvažovat o resignaci... V ovzduší těchto bludných kruhů zkoumala agentura STEM mínění veřejnosti ve věci důvěry k Tošovského vládě. Výsledky průzkumu byly překvapivé, pro jisté politiky až šokující. Samotnému premiéru Tošov- skému totiž věří 85% lidí. Jeho vládě přes 67%. I když nelze stavět na jednom náhodném průzkumu, uvedená čísla vedou k zamyšlení. Například o tom, že nepolitická masa těch, kteří „rozjeli“ sametovou revoluci z obav z totálního ekonomického kolapsu, se opět začíná strachovat temnou vidinou prázdného mrazáku. Jde tedy o čas, kterého moc nemáme, a kdosi, ve chvíli, kdy jde o všechno, hraje zdržovačku. Velmi výstižně vystihl situaci J.Leschtina v MF-Dnes z 20. ledna 98, kde konstatuje: „Am akutní nebezpečí vleklé krize nebrání předsedovi ODS, aby nepokračoval v taktice, kterou sám popsal slovy: Věta řečená před měsícem, čtrnácti dny, dnes samozřejmě neplatí. Přesně v tomto duchu se nese Klausův aktuální postoj, kdy označil za problém vyvolat předčasné volby s pomocí zákona o půdě. Bez ohledu na to, že ještě před týdnem mluvil šéf ODS o tomto usnesení vlády jako o jediném racionálním řešení. Václav Klaus se tak ocitl o něco blíže smutnému konci, kdy spolu s komunisty a sládkovci zvedne ruku proti pravicové vládě, s jejímž dnešním premiérem kdysi sepisoval první verzi ekonomické reformy. Také postoj Miloše Zemana není prost schizofrenie. Na jedné straně šéf ČSSD volá po červnových volbách a zároveň vyhrožuje podříznutím přechodné vlády, pokud v jejím prohlášení bude červený hadr na býka - tedy závazek pokračovat v privatizaci a deregulaci cen...“ Tudíž: není nic nového v zemi české. Podíváme-li se na dějiny, zjistíme, že opět kráčíme ve vyšlapaných tradicích velkomožné na- foukanosti a arogance jedněch a provinciální malosti, bez schopnosti vidět dál než k svému plotu, druhých. Tlačíme se do Evropy, ale nemáme rádi cizince. Nemáme rádi ani vlastní lidi žijící v cizině, nemáme rádi ani ty, co se vrátili. Neboť jsou jiní, nám nesrozumitelní a tudíž nebezpeční. Jsme skrumáž do sebe zahleděných jednotlivců, bez pevné víry a nosné ideje, zabývajících se svými soukromými aktivitami a malými či většími kulišár- nami. A až přijdou volby, půjdeme za tím, kdo nám naslibuje nejvíc, kdo nás opět stmelí do anonymního davu, vedeného referenty a úředníky, kteří nám přesně nalinkují, jak máme žít. Český národ neskoná! Jindřic.hnvic.p. 25. ledna 1998 .Zžoztříštění ODS na starou stranu „zdravého jádra“ a novou stranu starých tváří - Unii svobody - má mnoho deklarovaných důvodů. Novináři připomínají provalené skandály se sponzorováním ODS a také zradu jak koaličních, tak nejbližších Klausových spolupracovníků z ODS. Sám Václav Klaus vše svádí na puč českých sdělovacích prostředků, které se proti němu takřka přes noc spikly a problémy se záhadnými sponzory umístily na první stránky novin. Proč se ale totéž nestalo třeba sociální demokracii? Mediální skandál kolem „Zemanova kufříku“ byl mnohem masívnější, 22 POLYGON 1/1998 POKUD MAJÍ NAMÍŘENO DO EVROPY, MĚLI BY JÍT OPAČNÝM SMĚREM Jindřich Stikarovský [pageend24]a přestojí neublížil. Finanční skandály mohou v minutě vypuknout i v KDU-CSL a ODA. Proč se tak neděje? Pravda je asi jinde. Důvodem rozbití ODS a tříštění celé české tzv. pravice je třeba hledat především v neúspěšném procesu privatizace a celkové hospodářské politice Klausovy vlády. Pro prosazování svých liberálních představ o řízení státu neváhal Klaus instalovat ODS do role vedoucí síly společnosti, státostrany. Neúspěch jeho vizí, jehož praktickými výstupy je „vytunelování“ značné části prostředků z velké privatizace, odchod zahraničních investorů kvůli nefungujícímu kapitálovému trhu a převaha červených čísel v makroekonomické bilanci se projevuje v útoku na sociální jistoty převážné části obyvatelstva. Proto ODS ztrácí kosmickým tempem podporu veřejnosti. Proto Klausovi spolupracovníci tuto potápějící se loď houfně opustili. Už tu do budoucna nekynou prebendy. Tyje třeba hledat jinde. Na spektrum nové pravice je tristní pohled. Kariérní sdružení Unie svobody s líd- rem Janem Rumlem ještě nemá politický program, ale už se tam rozdávají funkce a plánuje se předvolební koalice s ODA, jejíž samostatné šance na průnik do nového parlamentu se rozplývají jak pára nad hrncem. Politický klub je směskou lidí, kteří se musí nutně rozpustit při prvním konfliktu. Co mohou mít společného Josef Wagner, Michael Kocáb a Rudolf Battěk? Strana konzervativní smlouvy je pak opravdu odskokem několika zoufalců do politického odpadkového koše. ODS a její „odpadky“ mají jedinou šanci, jak se důstojně vrátit na výsluní politiky. Musí se zkonzolidovat v opozici. Nic jiného jim nezbývá. O tom, že příští čtyři roky budou v ČR vládnout Zemanova ČSSD a Lu- xova KDU-ČSL už nepochybují ani největší ignoranti. Pavel Verner ť onechme stranou bezprostřední objektivní příčiny toho, co Václav Havel nazval „postkomunistickým marasmem“ a co je předmětem nesčetných článků politiků a politologů v českém tisku od podzimu minulého roku. Komentáře Polygonu neopomenou výčet příčin, které ne zcela vyčerpávajícím způsobem shrnul president republiky ve svém projevu k poslancům a senátorům v Rudolfinu 9. prosince 1997. Nedostatek, ne-li absence práva a morálky v transformaci hospodářství a v činnosti politických stran, osobní zájmy a zášti politiků, hospodářská kriminalita a nadále rychlý růst zločinnosti, kterému již policie nestačí čelit, arogance toho či onoho politika, spory uvnitř bývalé koalice a uvnitř dvou z jejích tří stran, které vedly k jejich rozkladu a pádu vlády. Nemnozí čeští politologové a politici uvádí jako důležitou příčinu krize skutečnost, že se republika nevyrovnala s komunistickou minulostí. Jan Ruml ve svém rozhovoru s LN 7.11.97 řekl: „Hned na začátku, kvůli kontinuitě právního řádu, jsme se důsledně nerozloučili s komunistickým právem, nepostavili komunistickou stranu mimo zákon a nezabrali její majetek. To se mělo stát, aby lidé, postižení zvláště v 50. létech, měli pocit spravedlnosti.“ Dodal bych: nejen postižení, ale všechen lid, i exkomunisté, by byl více respektoval právo a spravedlnost, kdyby se k opatřením zmíněným Rumlem přidružilo potrestání přímých i nepřímých viníků komunistických zločinů a vlastizrady srpna 1968. Jiří Pehe, ředitel politického odboru presidenta republiky, jakož i někteří komentátoři před ním, 3. ledna napsal, že „naše politika je i dodnes do značné míry prožrána červem netolerantního bolševického myšlení“ a hledá kořeny krize před listopadem 1989. Mnohé hlasy vidí jako jednu z hlavních příčin krize zklamání značné části českého národa, plynoucí z přílišného očekávání od hospodářské transformace, již vláda neuměla uvést na pravou míru. Avšak mezi nesčetnými analýzami, které jsem od ohlášení „balíčků“ četl v českém tisku, jsem nalezl jen soud pražského světícího biskupa Václava Malého, který odpovídá na otázku Kdo za to hlavně může? bez toho, aby jeho odpověď byla motivována politickou rivalitou. Malý soudí, že „velký podíl má premiér Klaus, který stále jako by dodával optimismus, ale přitom to bylo lakování skutečnosti na růžovo“. Malý nehovoří o jiných chybách V.Klause, kterými ho obviňují jeho političtí protivníci. Avšak na rozdíl od většiny ana- POLYGON 1/1998 23 [pageend25]lytiků nezakrývá vinu Václava Havla, který „se po listopadu stal symbolem a ohniskem mocenských rozhodnutí. Bylo až nezdravé, že se vše rozhodovalo na Hradě. K čemu Václav Havel řekl NE, to se nekonalo“. Dodávám: Co řekl, to se konalo. A zde je „pes zakopaný“. Byl to Havel, který se v listopadových dnech 1989 zavázal Mohoritovi a ostatním gorbačovcům v UV KSČ a kritikům Jakeše, že předají-li moc disidentům, nebudou komunisté za nic trestáni s výjimkou hrdelních zločinů. Byl to Havel, jenž vynesl Čalfu na křeslo předsedy vlády ČSFR a obklopil se poradci, kteří zabránili, aby byla zrušena komunistická ústava a navázalo se na právní systém předválečné československé republiky, který ovšem vyžadoval postupnou modernizaci, ale byl by zabránil tomu, co historik a publicista Vladimír Just nazval „právní bezvědomí“. Byli to oni a Havel, kteří umožnili komunistické nomenklatuře, aby zůstala v čele průmyslu a zahraničního obchodu a rozkradla „tunelováním“ velkou část národního jmění. Ač to přímo nesouvisí se současnou krizí, která neskončila jmenováním Tošovského vlády a dohodou o předčasných volbách v červnu 1998 a která se možná ještě prohloubí utvořením kryptokomunistické Zemanovy vlády, musím ještě bohužel dodat, že to byl Havel, který měl jako president republiky hájit její celistvost proti Klausovi a Meči- arovi. Po jeho zvolení jsem napsal do časopisu politických vězňů v Kanadě „K 231“, že obdivuje Havla jako dramaturga a humanistického myslitele, ale že má obavu, že to nepostačí na místo presidenta, který musí být především zkušeným politikem. Když jsem v lednu 1990 na bratislavském hlavním náměstí mezi nesčetnými Slováky, kteří přišli přivítat Havla na jeho první presi- dentské návštěvě, spatřil oslavence vstoupit na tribunu v džínech a svetru a pozdravit mikrofonem mohutným „Ahoj!“, měl jsem pocit, že tento člověk neovlivní hospodářský a politický vývoj republiky tím nejlepším způsobem. A dnes, i když byl opět zvolen (s jistými potížemi), nemohu - bohužel - změnit minku. St-Raphačl, 21. ledna 1998 rotestujeme a s námi mnoho poctivých soudruhů proti odstranění Václava Klause z funkce předsedy naší vlády. Když zrádce Gorbačov zničil SSSR, nezbylo Václavu Klausovi než spolu s Václavem Havlem obracet námi postavenou socialistickou loď do kapitalistických vod, ale činil tak sametově a rázně umlčel antikomunis- tické křiklouny, kteří chtěli staré členy KSČ věšet nebo hnát do kriminálu. Copak mohl nechat zavřít i svou soudružku Livii, a kamarády jako Kočárníka, Dybu, Dlouhého a jiné? A vůbec - dělal to chytře, odmítl Komárkovu „třetí cestu“ a aby mu na jeho cestě nemohli házet klacky pod nohy, tak šel přímo tunelem. Dnes se mu vytýká, že bývalí přední komunisté se za pomoci špinavých peněz dostali znovu k moci. A byly snad peníze ušetřené ze socialistických fušek a z různých internacionálních transakcí, z odměn za spolupráci s StB a různé stranické prémie špinavými penězi? Naopak, byly těžce vydělané a Václav Klaus věděl dobře, že je jako uvědomělí soudruzi budeme investovat do našeho nového hospodářství. Kdo jiný mohl udělat nejlepší privatizační projekty, než my - náměstci a ředitelé, kteří jsme věděli o každém šroubku v našich podnicích? Správně to postavila jeho manželka na Václavském náměstí, když přečetla, co napsal syn tátovi:„Nesahají ti ani po kolena.“ Kdo z těch zrádců a spiklenců, které V.Klaus v ODS hýčkal a vyznamenával pozorností, by mohl dnes Clintonovi a jiným západním státníkům radit, jak mají své hospodářství organizovat? Náš předseda ještě pošle na smetiště dějin všechny Rumly a Pi- lipy, kteří se pokusili o druhý sarajevský atentát a pošle tam i další, kteří se mu postaví. ODS se nikomu nepodaří zničit, je to strana nás všech, kteří jsme se ze zásadních ideových důvodů rozhodli nezůstat v komunistické straně. Václav Klaus není intrikán jako jeho nepřátelé. Jen on nás může zavést do NATO a do Evropské unie. Dokáže se postavit čelem k masám a odhalit zločinné rejdy nepřátel kapitalismu s lidskou tváří. Ať žije silná ODS! Ať vzkvétá nerozborné přátelství mezi poctivými občany a všemi pracujícími pod vedením rodné ODS! 24 POLYGON 1/1998 Zdeněk F. Leiner J. Samec & M. Hulík [pageend26]JOSEF LANDERGOTT Scholia bohemica Uvolnění ve společnosti bylo na podzim znatelné. Po zjevném krachu nedokončených reforem se mluvilo a psalo otevřeněji - konečně to spadlo. V novinách zase ruší autocensuru (příprava na novou?), v komentářích o ODS se žurnalisté očistně předstihovali v kritice Klausovy pětiletky, jako by si po šichtě drhli duši solvinou. Všichni jsou zvědaví na změnu. Někdo hysterčí, že prý nastane nový Únor, kam že bude emigrovat. Někdo se raduje z konce liberalismu v Cechách, ale většina čeká, co bude dál. Do stavu hladových vyčkávání dostal lidi prof. Václav Klaus se svými včerejšími trabanty a dnešními nepřáteli na Hradě i v podhradí mj. také tím, jak po celou svou vládní éru trpělivým a systematickým kupením a krytím chyb pomáhali Zemanově straně získávat krok po kroku posice. Všechny kausy a skandály kolem ČSSD nechali v zámezí a do kolečka tvrdili, že mají vše pod kontrolou (viz vlastnictví Lidového domu, aféry kolem tajných služeb, financování ČSSD a její dluhy, osobní skandály představitelů partaje apod.). Kdo zná historii ČSSD po roce 1989, nedopustí se žádného omylu, když prohlásí, že vládní koalice a Hrad doslova vydupaly moc této strany ze země. Loňské zhroucení snu o bezpříkladném úspěchu českých sametových reforem dostalo domácí politickou scénu poprvé od Listopadu do varu. Více či méně se v křísí dosavadního kursu ocitly všechny součásti státotvorného „hradního bloku“, tj. obě občanské partaje, lidovci, ČSSD a svým způsobem i Hrad sám. Naprostou stabilitu zato vykazují komunisté a totálně oposiční republikáni. Nyní mohou svůj odpor k plyšovému establishment jen zúročit. Zeman převzal otěže S překvapením pro mnohé se k odstranění Klause z vlády nejméně vyjadřuje ten, kdo z toho má největší prospěch: Miloš Zeman a jeho strana Lidového domu. Zeman: „Byl bych zbabělcem, kdybych do Václava Klause nyní kopal, když už není u moci.“ A činí opak. Klaus se Zemanem jsou jediní, kteří si přejí volby co nejdříve, nejpozději pak v červnu. Času roztodivného Tošov- ského interregna bude muset ČSSD rychle využít k tomu, aby se ze strany postavené na vládním negativismu stala strana s vládní odpovědností. Sil k tomu Lidový dům má tolik, že by z nich postavil vlád hned několik. Jenom nevím, zda jeho politici působí na stejných vlnových rozsazích. Vždyť za poslední čtyři léta do ČSSD přišlo tolik lidí s tak pestrou minulostí, že bychom o ČSSD po vzoru Nietzscheově mohli hovořit jako o městě „Pestrá kráva“ (zde ovšem s důrazem na dojnost). Lux sice vyhrál, ale... Vnější stabilitou a vládní zkušeností se vykazují Luxovi lidovci. Strana, která spolu s ODA s chutí pomohla Klausovi ze sedla, která konsultovala se „sarajevskými pu- čisty“ v ODS, vsadila na budoucí koalici s ČSSD. Jak se zdá, možnost výraznějšího comebacku ODS lidovci nezakalkulovali. Asi nepředpokládají, že ODS své dnešní posice udrží (za dva měsíce propad z 20 na 15% voličského zájmu). Vzhledem k současné Zemanově zdrženlivosti a uskutečnitelnosti jeho výhledu na volebních 35% hlasů pro ČSSD zůstává ve hře další budoucí koaliční možnost: koalice rudomodrá a bez čer- POLYGON 1/1998 25 Katilinovo spiknutí v české dramaturgii [pageend27]ného proužku! Koneckonců Václav Klaus sice vždy verbálně brojil proti všem možným „třetím cestám“, v praxi ovšem připustil směr spíše čtvrtý, nespecifikovatelně specifický model tuzemského státního kapitalismu (bez přívlastků). Lidovci se tedy budou muset ještě hlouběji zabývat mimostranickou „diplomacií“ a pod tlakem událostí, které již nyní jdou mimo ně, ale Hybernskou ulicí, mohou snadno chybovat. Lux už první chybu udělal, když vyvolal vznik a vstoupil do Tošovského kabinetu. Tím se zbavuje výhody, kterou mu přineslo vítězství v pětiletém kutání na Klausově moci. Jednak si přilepil další samolepku pověsti politika pracujícího s kýmkoli proti komukoli, jednak se nebude moci tak snadno před volbami svést na křídlech oposice a bude muset znovu riskantně im- provisovat v rámci Tošovského kabinetu (říká se prý v ODS o vládě Josefa Tošovského, že je to Kuk-Lux-Klan). Kromě toho se silná vnitrostranická oposice vůči rudo- černé koalici může stát Luxovi osudná a připravit ho o křeslo předsedy „klidné síly“. Stabilisace v ODA, ale k čemu? Zatímco ČSSD i lidovci dosud silnější frakč- ní činnost nepoznali, „0“-strany jsou na tom hůře. O krocích frakcionářů v ODS byla a je veřejnost díky mediálním vazbám informována velmi podrobně, o vnitřní a prý smrtelné krisi ODA podstatně méně. Ze strany, které se několikaměsíční experiment s předsednictvím Michaela Zantovského nepovedl (ale už je zase alespoň místopředsedou), po listopadové brněnské konferenci zatím vystoupili pouze dva poslanci a s nimi jen několik členů. Pravá frakce působí ve straně nadále, ti, co odešli, formují Stranu konservativní smlouvy. A přívrženci frakce se budou muset brzy rozhodnout, kudy kam. Volební šance, budou-li volby v červnu, dává oběma subjektům málokdo. Představitelé smlouvy jsou dokonce velmi skromní: Jsme stranou na dlouhou míli: (Čestmír Hofhanzl). Skalického vedení ODA se pochopitelně podílí na Tošovského kabinetu (a nejraději s křesly až do roku 2000), což mu do voleb moc prostoru nedává. Odpadlíci z ODS partaji nepomohou, neboť je poděsil finanční stav aliančních demokratů, ne nepodobný ODS. Likvidace Katiliny Začátkem prosince se všeobecně zdálo, že Václav Klaus v politice končí (Jan Kalvoda dokonce: Klaus je politická mrtvola a mocenský hazardér). Opak se ukázal pravdou. Nejprve Klaus vystupoval jako císař Nero před sebevraždou (,fJáký to umělec ve mně hyne!“) a elegantně tak udržel partaj i příznivce na své straně. Z těch, co proti němu zdvihli dýku, snadno udělal zrádce. Jestliže Klaus před poděbradským kongresem intensivně jezdil po krajských sídlech strany a udržel se denodenně v mediích, pučisté nikam nepospíchali. Ruml poskytoval protichůdná prohlášení, po prohraném kongresu pučisté dokázali jimi deklarovanou frakci v rámci ODS přeměnit v novou stranu až po měsíci, a to i přes to, že jim media dávala ten prostor, který předtím patřil Klausovu vedení a přesto, že nalezli široké sympatie v zahraničí. 26 POLYGON 1/1998 JAN KRISTOFORI [pageend28]Již v polovině ledna Václav Klaus zahájil předvolební kampaň osobními meetingy a na prvním takovém, v Olomouci, klidně pronáší: „Prohru jsem unesl, a proto jsem tady.“ Hned také připojil nové volební slogany ODS: chceme být silní, zdraví, obstát v konkurenci a nechceme se obracet dozadu. Ve stejný den naproti tomu zmatený Ruml v Praze o perspektivách odštěpenců uvedl: „Možná, že půlka frakcionářů v ODS zůstane. ODS stejně bude partnerem nové strany, takže není možné přerušit úplně kontakty.“ - Co si z obou přístupů, pokud do hry nevstoupí nové momenty, vybere volič, je nabíledni. Nebo že by uvěřil, že morálka z ODS odešla za tichého cinkání zvonečků odpuštění do Unie svobody? To je jistě vysoké risiko pro sázkové kanceláře. Stejně jako kdysi, když advokát M. Tullius Cicero přesvědčoval římský Senát o spiknutí L. Sergia Catiliny, že prý ohrozilo existenci státního zřízení atd., slyšeli vaš- nostové nad Tiberem (a dodnes to je uchováno), jací jsqu spiklenci zloduši a jak jsou nebezpeční pro republiku. Ale co vlastně tehdy chystali nebo dokonce už provedli, v podstatě nevíme dodnes. Stejně tajemně postupoval mlčící exministr Josef Zieleniec, argumenty přinesla stockholmská stopa a tamní velvyslanec a Zielencův muž, tradičně intrikující Hrad a Havlův team poslaly pražského „zloducha“ na popraviště. S jedním malým rozdílem: Zieleniec, Lux ani Havel nejsou Cicero a Klaus se svými lidmi žijí a město neopustili. Jé tím zločinem na republice něco, co všichni odpovědní znali léta? Pak to musí být něco opravdu příšerného, nevyslovitelného... Klaus drží První atentát Václav Klaus na sebe zažil už v roce 1996 po neúspěšných volbách. Nestalo se nic, spiklenec Zieleniec i oběť Klaus se usmáli do kamer. Následující partajní guerilla přes zimu a na jaře loňského roku roz- kryla skutečný stav českého hospodářství. Ani tehdy Klaus neustoupil, ačkoli z vlády a odpovědnosti utekli spolutvůrci ekonomické politiky. Přežil i třetí atentát, listopadový, „sarajevský“. Přežil, aby vyhrál mimořádný volební kongres ODS, vydržel i odpor místopředsedy strany Bohdana Dvořáka, který po měsíci ve funkci resignoval, neboť ztratil důvěru v ochotu zbytku vedení ODS rozkrýt financování partaje v letech 1994 až 1997. Klaus ale stále ve vysoké tuzemské politice dýchá a evidentně překáží stejně, jako právě do vazby vzatý předseda republikánů Miroslav Sládek. Klausova mediální likvidace připomíná trhání kocoura mezi dveřmi. Oddanost a nekritičnost, s jakou se tisk a veřejnoprávní media předtím věnovala Klausovi, se jako mávnutím proutku přenesla na tábor vycházející hvězdy nad bet- lémem české pravicové politiky, nad Unií svobody. Frakce nepředložila ani veřejnosti ani partaji jasné důkazy o malversační „kluko- vině“, kterou svého předsedu doběhla, a proč tak pozdě. Klaus zůstal po mimořádném poděbradském kongresu i nadále předsedou a naprostou většinu přesvědčil o komplotu vůči sobě. A v lednu si už otevřel dveře do voleb, v nichž nebude zatížen vládní účastí. Způsob, jakým byla ukončena jeho vláda, označil expremiér za „mediální atentát na ODS a na mou osobu“: ODS už za nejasností ve financování partaje zaplatila neskutečnou cenu - ztrátou vlády, ztrátou postu předsedy vlády a rozpolcením strany. Dál už padat nelze, odejít z čela české politiky nechtějí ani Klaus ani většina ODS. Chtějí zachránit, co se dá. Je Klausovi těžké vyčítat neústupnost, s jakou se drží na špici, když nad svůj politický osud křečovitě přesluhuje „hradní zajatec“ Václav Havel. Svoboda dostala unii Činnost protiklausiánských pučistů byla v podstatě dlouho omezena jen na půdu parlamentu. Dopustili se tak stejné chyby jako před čtyřmi lety skupina reformních komunistů, kterým se z KSČM nechtělo do ČSSD rovnou a tak si uplácali stranu Levého bloku. Chování vůdců názorové frakce v ODS Lobkowicze, Rumia, Pilipa či Vodičky mezitím dostalo charakter zoufalství lidí, kteří něco načali, ale nedomysleli a improvisují. členskou základnu domovské strany z velké části nepřesvědčili. Většina partajníků totiž nechápe, proč by měla vehementně odsuzovat podvodníky a podvody, páchané ve prospěch a jménem strany! S něčím podobným (morálka - nemorálka) nelze výraz - POLVGON 1/1998 27 [pageend29]něji vystoupit v žádné partaji (a nikde na světě): financování politického svatostánku, partaje, je tabu tematem a prádlo se pere doma. Pokud někdo něco provalí, stává se on svatokrádežníkem a pro většinu je to nanejvýše „politováníhodná šlamastika“. Stará zásada „Miluj zradu, ale nemiluj zrádce“ platí i v české politice. Pozdní moralisté tak sklidili pochvalné mručení všude jinde, jen ne od těch, od kterých to potřebují, od svých. Tvůrci nové strany, Unie svobody, vyhlášené 17. ledna v Litomyšli, předpokládají v předčasných volbách zisk až 10% hlasů. Kromě postavy Jana Rumia nejde vesměs o lidi snadno čitelné, životem vymezené. Bude zajímavé sledovat, zda český volič dá svůj hlas lidem, kteří opustili loď, na níž šest let pracovali a znali tam každou kabinu a kterou opustili, když začala nabírat vodu v záchranném člunu, místo aby stáli u pump, jako kuriosně Miloš Zeman při zhroucení sítě soukromého bankovního sektoru. Zatímco konec Občanského hnutí přinesla volební prohra roku 1992 a následné koaliční kotrmelce, pravou část Občanského fóra, ODS, takový osud zřejmě nečeká. Posice Václava Klause a jeho ODS je dnes možná nadějnější, než po neúspěšných volbách 1996. Na mysl se dokonce vkrádá úvaha, zda pražské catilinské spiknutí není pouhou „klukovinou“, ale kvalitním mediálním trikem, jak po fiasku své vlády uchovat reálné šance na vládnutí či spoluvládnutí příští. Pravice se na přelomu roku dostala do stejné situace, v níž byla levice v roce 1992: má více stran než voličů. Obě parlamentní pravicové strany ODS a ODA se totiž rozdvojily a v poslaneckých lavicích nyní sedí zástupci stran čtyř: ODS, ODA, Unie svobody a Strany konservativní volby. Praha, 18. ledna 1998 ■ Prodej Polygonu v České a Slovenské republice v roce 1998 sponsorují: Agentur Pazdera, Zürich - Ruda Chalupa, Uppsala Věra Divodá, Zürich / Denia - JUDr. Milan Hulík, Praha Rudolf Soukup, Saarbrücken - G.J.Strejka, Quito Dr. Eduard Vedral, Cicero, IL Jednotlivá čísla Polygonu jsou k dostání v knihkupectvích »Primus« v Praze 1: Vězeňská 7 a Betlémská 14, v Brně: Masarykova 25/27 GRAPHIC, CREAIION + PRIMING Česká tiskárna «Irolmvck privátních i oIk-IiimIiiíc-Ii tiskovin MILAN CIMblM, bADfNLRSIRASSf Ó9Ô, 0040 ZÜRICH TELffON Ol / 431 6Ö 76, f AX Ol / 432 95 92 MObILNÍ TfLffON 079 443 04 4Ö České knihy, prodejna a půjčovna českého videa 28 POLYGON 1/1998 [pageend30]V poslední době se projevy Václava Havla dvakráte ocitly ve středu pozornosti. Nejdříve promluvil k senátorům a poslancům v Dvořákově síni Rudolfina dne 9. prosince 1997 a posléze k národu ve svém novoročním projevu. Oba jeho projevy jsou - jako vždy - vybroušeny mistrným perem dramatika a V. Havel je bezesporu naším největším prezidentem-stylistou. Jeho intelektuální velikost spočívala vždy v projevu psaném než mluveném a politických výšin dosahoval v projevu kombinovaném - ústním tlumočením vlastního textu. Jeho původní profese, stylistická obratnost a invence dramatika s kombinačními schopnostmi přispěly i k jeho věhlasu politika a státníka - byť byl svými schopnostmi rétorskými (bez podpory psaného textu) vždy limitován. My a naše krize První projev Václava Havla je zdrcující kritikou polistopadového společenského, politického a ekonomického vývoje. Adresáty jeho kritiky jsou politici vystupující pod označením „my“ a tento plurál v prvé osobě jen chabě kryje pravého adresáta - Václava Klause. Tak byl projev také pochopen a Klaus také na projev patřičně zareagoval. Obsah projevuje typicky havlovský, je psán z pozice nesmlouvavého moralisty, chybějící odborná argumentace je nahrazena dramatickým zobecněním, autor pracuje s působivou nadsázkou a výsledným efektem je silné oslovení čtenáře. Myslím, že jen Klaus a jeho zarytí stoupenci mohou s tímto projevem nesouhlasit. Ano a bohužel, Václav Havel, jako dramatik a spisovatel „par excellence“, vyslovil za spoluobčany to, co mnohý cítil, co ho tížilo a co neuměl tak formulovat. Václav Havel se opět zhostil své prezidentské role na výtečnou. Zhostil sejí ale opravdu? Kdo zapříčinil to, co Václav Klaus dokonal? Kde jsou příčiny „blbé nálady“, jak před časem sám Václav Havel charakterizoval atmosféru ve společnosti. Kdo nese prvotní odpovědnost za současnou situaci? Zájmenem „my“ nemyslel V.Havel jistě všechny politiky a rozhodně již ne sebe, pokud ono „my“ nebylo míněno jako plurál maiestatis. Václav Havel však zřejmě neměl v úmyslu vzít na sebe spoluodpovědnost za hříchy polistopadové minulosti, ne- boťby jinak nemohl opět přijmout kandidaturu na funkci prezidenta České republiky. Skoda, oč věrohodněji a sympatičtěji by Václav Havel působil, kdyby řekl: „Mea culpa, mea maxima culpa, nebudu kandidovat na prezidenta ČR.“ Kdo by pak mohl zabránit jeho triumfálnímu novému zvolení prezidentem ČR, až by rozhodnul po přestávce kandidovat znovu. V čem spočívá Havlova spoluodpovědnost za současnou krizi? Byly doby, kdy Václav Havel nebyl jen ústavním činitelem, který směl jen to, co mu vláda, premiér a ústava dovolily. V létech 1990 až 1992 měl Václav Havel obrovský vliv na domácí politiku, on rozhodoval, kdo bude ministrem, kdo povede který úřad a jeho autoritě bylo dovoleno vše. K jeho cti budiž řečeno, že této autority nezneužil, v každém případě jí však nevyužil k vyrovnání se s minulostí, k nápravě křivd a k obnovení právního státu. Jeho malá schopnost či přímo neschopnost při výběru spolupracovníků a poradců je uznáPOLYGON 1/1998 29 Kázání na hoře nebo nahoře? MILAN HULÍK Nesuďte, abyste nebyli souzeni. Neboť podle toho, jak soudíte, budete sami souzeni, a mírou, kterou měříte, bude naměřeno i vám. Jak to, že vidíš třísku v oku svého bratra, a trám ve svém oku nepozoruješ? Matouš, kapitola 7, Kázání na hoře [pageend31]vána jeho spojenci i oponenty. Jiná otázka je, z čeho mohl vybírat. Václav Havel není mstivý, ač v komunistických kriminálech strávil řadu let. Nevyřídil si účty s estébáky, vyšetřovateli, prokurátory a soudci, kteří mu ztrpčovali celá desetiletí života. Nezajímala ho poslední soudkyně JUDr Hlavatá, která ho poslala v roce 1989 do vězení, byli mu lhostejní generální sekretáři strany, po zásluze prohlášené za zločinnou. Jak však hodnotit tento nezájem? Z hlediska osobního jistě kladně, z hlediska politického méně kladně a z hlediska přenosu do obecné roviny a zevšeobecnění ke vztahu k vyrovnání s minulostí však již jen negativně. Jak dalece se tento Havlův nezájem o viníky předlistopadových zločinů a nomenklaturní kádry odpovědné za tehdejší poměry promítl do současné situace, kdy, řečeno slovy Václava Havla: „....opět jsou u moci lidé nedůvěryhodní, kterým jde více o vlastní prospěch než o zájem obecný, mnoho lidí je přesvědčeno, že poctiví podnikatelé jsou na tom špatně, zatímco podvodní zbohatlíci mají zelenou. Převládá přesvědčení, že se v této zemi vyplácí lhát a krást, že mnozí politici i státní úředníci jsou úplatní a že politické strany jsou tajně manipulovány podezřelými finančními skupinami a že... “ atd. atd., musíme posoudit v kontextu let 1989 až 1998. Jestliže Václav Havel ve svém projevu sáhl k nadsázce a Václav Klaus mu oponoval, že „to tak není, vždyť kdo vidí, musí vidět něco jiného“, pak se autor omlouvá, že se bude dívat na léta 1990 až 1992 svýma očima a sáhne-li k nadsázce i on. Ostatně čtenář může posoudit, co je nadsázka a co je tvrdá, až zoufalá realita. Václava Havla nezajímala nákladní auta, která z Bartolomějské ulice a dalších pracovišť StB odvážela neznámo kam materiály a svazky StB přímo před očima disentu, sahajícího po moci. Likvidace těchto materiálů způsobila a ještě způsobí řadu nepříjemností. Ztratil se kus totalitní minulosti, o které se nemusíme již nic dozvědět. Václav Havel nese odpovědnost za zanedbání rezortu ministerstva vnitra, které mělo být po listopadu 1989 řízeno triumvirátem ministrů a které ve skutečnosti neřídil nikdo. Vlastně ano, vždyť na něm do března 1990 působil jako poradce tajemného ministra R.Sa- chera generál StB Lorenc. Samotná osoba R.Sachera vzbuzuje dodnes víc pochybností než jistoty. Věřme tomu, že důvodem nezájmu 0 archivy StB byla jen naivita nebo nedbalost, protože pomyšlení, že by v tom byl mohl být úmysl, nás přivádí na cestu konspirace, po které se ani s nadsázkou nechceme vydat. Kultivace mravního řádu a politiky Jinými slovy, mluví-li Václav Havel o kultivaci mravního řádu, mělo se s jeho kultivací začít již tehdy, protože jeden z klíčů osudu českého a slovenského národa v období komunismu byl v archivech StB. Jejich trosky dnes opožděně slouží těm, kdo se po dlouhých tahanicích, jako důsledku tragického sametu, rozhodli pátrat po historii vlastního osudu v totalitní minulosti. Nevěřím, že Václav Havel uzavřel tajné dohody s odstupujícím vedením KSČ. Vývoj šel samospádem, s využitím naivity jedněch a proradnosti druhých. Tak jako nebyly uzavřeny tajné dohody v Jaltě o rozdělení světa, kde demokraté jenom doplatili na Stalinovu perfidnost a zapomněli na to, že kam vstoupí noha sovětského vojáka, tam také zůstane. Tak 1 po listopadu 1989 ustoupili komunisté jen tam, kde museli, aby se zakopali v nových pozicích a vrátili se v novém převleku. Snad jediné, co lze považovat za dohodu u kulatého stolu, byl slib vedení OF, že rezorty MV a armády zůstanou intaktní. Nikde jsem však nezjistil, na jak dlouho to mělo být a jaké personální garance byly dány. Nešlo přece o nic jiného, než o špatně zastíranou kapitulaci KSČ. Toto hájení reprezentace KSČ mělo mít jedinou hranici - první svobodné volby v červnu 1990. Kompromisy, vzešlé od kulatého stolu, neměly mít jinou hranici a po těchto volbách, v nichž s převahou zvítězilo OF, už neměla KSČ mandát k tomu, aby M.Čalfa, M.Vacek a jim podobní bolševici zůstali ve špičkových funkcích v demokratické ČSFR. A to ani poté, když event, někteří účelově vystoupili z KSČ. Jejich bytí a nebytí záviselo na souhlasu či nesouhlasu Václava Havla a ten ten souhlas bohužel dal. Zde musí Václav Havel hledat odpověď, kde vzal svůj počátek onen marasmus a proč ten „proklamovaný ideál úspěchu a zisku byl zesměšněn a proč jsme dopustili (kdo vlastně?), aby tu vznikl stav, 30 POLYGON 1/1998 [pageend32]v němž se nejúspěšnějšími stávají ti nejnemravnější a největší zisk mají nepotrestatelní zloději“. (Vážený pane prezidente, dovolím si přidat: a nepotrestaní nomenklaturní komunisté.) Václav Havel má jistě pravdu, když za poš- tola amorality a tuneláře předpokladů nynější krize nepřímo označuje Václava Klause. Ten má ale rovněž pravdu, když tvrdí, že „vše je jinak“. Václava Klause již amoralita netížila, protože pro její odhalování mu chyběly příslušné signální senzory a navíc - amoralita tu již byla, když prosákla do všech pórů společnosti právě v době vlády OF a Václava Havla. Oni totiž všude zůstali - v ekonomice i ve společenských a politických strukturách! Vytvořili neproniknutelnou síť vazeb, kontaktů a soudružských propletenců, což jim umožnilo i bez kapitálu stanout opět tam, kde byli již před listopadem: na vrcholu ekonomické moci s příslušným vlivem na politiku. Například právě Chemapol v čele s generálním ředitelem a spolupracovníkem StB V.Junkem, jemuž (a větší paradox si nelze představit) prodal Václav Havel polovinu Lucerny. Pyramida Je módou mluvit o tunelech. Promluvme ale o jiném útvaru. O pyramidě. Ta totiž s komunistickým hospodářským managementem a sítí komunistických struktur zůstala pevně stát na své základně pod svojí špičkou - novým „demokratickým“ předsedou vlády Mariánem Čalfou. Naší hlavní chybou je pýcha, říká pan prezident. Jistě, Václav Klaus je pyšný politik. Nebyl jím však i Václav Havel, když své osobní vztahy a snad i přátelství s lidmi typu M.Calfy a jiných komunistických bosů povýšil nad zákony demokracie, stvrzené dokonce i lidovou pranostikou ... „každý chvilku tahá pilku“? Ano, pan prezident měl právo na volbu svých přátel. Neměli jsme ale MY - my, kteří jsme sice nebyli statečnými disidenty, ale přesto zůstali nekolaborujícími slušnými lidmi, právo na jiné představitele, než na kariéristické komunisty, kteří převlékli kabáty, rétoriku a svědomí? Když jsme volili z euforie nad demokracií OF a Václava Havla, volili jsme i ty, kteří po konečném odchodu z míst nejvyšších se stali plamennými řečníky na prvomájových manifestacích KSČM? Právní rád „Duchem spravedlnosti a slušnosti, vyplývajícím z mravního řádu, by měl být prodchnut systém technických pravidel, upravujících naše soužití - tedy náš právní řád, “ napsal a řekl pan prezident. Jako právnímu laikovi mu promiňme tvrzení, že právo by mělo být technickým pravidlem nastolujícím spravedlnost, protože takové dokonalosti nedosáhlo ani římské právo včetně všech jeho recepcí. Pozitivní právo může upravovat vztahy s větší či menší tendencí k právu přirozenému, které jedině může být oním „veleduchem spravedlnosti a slušnosti“. Takové právo a s ním i právní stát jsme již mohli mít, kdyby exsocialističtí právní poradci OF nepřesvědčili právě Václava Havla o nutnosti kontinuity polistopadového právního řádu s řádem socialistickým. Ano, průhledný, přehledný a srozumitelný právní řád by měl být základem právního státu. Stačilo málo - oddělit se během krátké doby od socialistického právního řádu formou převzetí hlavních zákoníků vyspělých demokratických právních států, převzetím příslušné judikatury a přizpůsobením tohoto právního řádu našim poměrům. To mohlo být provedeno ještě dříve, než boj levice s pravicí v parlamentu znemožnil přijímání zákonů, jejichž cílem by byla reforma právního řádu a nikoliv handl o politické kompromisy v něm. A provinilí komunističtí soudci? Nepamatuji se, že by se pan prezident vyslovil v létech 1992 až 1993 ke sporu VONSu s tehdejším ministrem spravedlnosti za ODS o odchod soudců zkompromitovaných v politických procesech. Zapomenout na viníky vlastního příkoří je ušlechtilé - zapomenout na ty, kteří posílali do vězení nevinné, je přinejmenším zpozdilé. Samospráva a státní správa Zanedbání reforem není jen vina Václava Klause a jeho melody boys z ODS. Stejně tak nedokončení reformy samosprávy a veřejné správy. Jejich přežívající komunistický duch, je oplétající vazby a sítě se vinou od sametoPOLYGON 1/1998 31 [pageend33]vého koberce, nataženého do jejich úřadoven OF a jeho vedením v době, kdy autorita Václava Havla mohla měnit nejen funkcionáře, ale i bílou barvu na černou a naopak. Možná, že právě opojení touto autoritou způsobilo jeho nešťastné výroky, jako výzvu k rozpuštění Varšavské smlouvy a NATO. V době, kdy se Varšavská smlouva rozpouštěla sama jako sníh na slunci a NATO nevědělo, kdo bude vládnout v bývalém SSSR, to byl výrok více než naivní. Budiž, dnes ví pan prezident o NATO více, to více však měl vědět o české armádě již v roce 1990. Její komunističtí generálové, odchovanci vysokých škol v SSSR a většina vyšších důstojníků jejího velitelského sboru zbytečně po léta vyjídala daňové poplatníky. Následky absence potřebných čistek se projevují tragicky až dnes, když se staly překážkou přijetí naší země do NATO. Rozpory a absurdita Prezident republiky je prezidentem všech občanů - i republikánů, skinů a komunistů. Občanů levicově či pravicově orientovaných. Nemůže být stranickým a jeho soud či výroky budou vždy mít tendenci k zevšeobecňování. Neměly by ale dospět k takové rozpornosti, jakou obsahoval jeho výrok, že „je pro restituce, pokud neohrozí stávající majetkové vztahy“. Některé však dospěly až k absurdnosti, například když ve svém novoročním projevu radí prezident spoluobčanům „ volit odpovědně tak, aby jejich hlasy dostali ti, kteří to myslí nejpoctivěji a působí nejvěrohodněji“. Proboha, pane prezidente, prozraďte nám, kdo to je!? Václav Havel dokázal vždy stát na svých morálních zásadách, pro které byl pronásledován a zavírán komunistickým režimem. Tyto jeho postoje se však stále více přenášejí ne již jen do mezinárodního, ale přímo do vesmírného prostoru. Reakce Václava Havla na zlo a jeho nositele v domácím prostředí není adekvátní jeho morálním apelům, adresovaným světu na amerických univerzitách. Historie jednou spočítá Havlovi jistě více plus než minus. K těm posledním znaménkům bude patřit jeho vztah k vyrovnání se s minulostí, k restitucím, k potrestání pachatelů komunistických zločinů a podobně. Odpouštění patří k hodnotám křesťanství stejně jako pokora a lítost. Odpouštět těm, kteří svých zločinů nelitují a naopak se k nim hrdě hlásí je však nemravné. Nakolik mravná byla hesla: „Láska a spravedlnost zvítězí nad lží a nenávistí“ a „Nejsme jako oni“, když „oni“ nikdy nebudou jako „my“ a navíc byli sametovým režimem za spáchané zlo odměněni, posoudí právě příští generace. Zatím však, osm let po převratu, láska a spravedlnost ještě nezvítězily, naopak, utrpěly další porážku, ze které se hned tak nevzpamatují. I o tom je nynější krize, kterou Václav Havel výstižně popisuje, ale o jejíchž příčinách a svém podílu na ní cudně mlčí. Spoluodpovědnost a její posouzení Ekonomické a společenské krize nejsou tragédií, jsou jen ukázkou sinusoidy, která se vlní historií demokratických států. 1 Václav Havel věří v ducha a mravní sílu politického potenciálu, dřímajícího v českém národě. Nezbývá než věřit, a to i za situace, kdy slovy Václava Havla „ nebyly vytvořeny ani základy skutečně rozvinuté občanské společnosti“, že jednou aspoň ty základy, byť společnosti nerozvinuté, postavíme. Morální apely jsou však opravdu morálními, když jsou schopny oslovit i své autory. „Zkusme proto nynější krizi pochopit jako lekci či školu, jako zkoušku či jako apel, který přišel v pravou chvíli, “ říká Václav Havel v závěru svého projevu, „aby nás varoval před naší vlastní pýchou a ušetřil něčeho podstatně horšího“. Ano, nebýt pyšný a být spoluzodpovedný a dokázat spoluzodpovědnost unést, například tak, že prohlásím: „Přijímám kandidaturu na prezidenta se vším vědomím své spoluzodpovědnosti za dosavadní vývoj právě z titulu funkce nejvyšší. Nechť Bůh, moje pokora a moji spoluobčané posoudí, nakolik jsem jí ještě hoden.“ Toronto, Ontario, 4. ledna 1998 ■ 32 POLYGON 1/1998 [pageend34]Leasing JAROSLAV TEPLY Ze současné vlny kritiky Václava Klause a jeho různých chyb jmenovitě v transformaci národního hospodářství se ve všech mediích vytratila ta základní věc: jak se tedy mělo vlastně po roce 1989 v národním hospodářství začít? Kupónová privatizace i bez korupce by nikam nemohla vést, protože hlavní problém nebyly národní podniky samy o sobě, nýbrž rozrušená hierarchie v nich. Tak jsem to opatrně nazýval už před lety, abych u lidí hlavně doma, ale i u krajanů v zahraničí, okouzlených prvními „úspěšnými“ polistopadovými roky, neupadl v opovržení. Po osmi letech ovšem k tomuto závěru dospěla i poradenská firma Coopers & Lybrand (MF21.11.97: „Řízenípodniků je katastrofa, tvrdí firma C&L", která konstatuje, že „obecná úroveň správy a řízení většiny domácích firem je alarmující a uvádí celou řadu zjištěných nedostatků. Jakoby ještě netušila, že základní kvalifikací ze starého systému převzatých vedoucích pracovníků byl vždy jejich poměr k Sovětskému svazu a absolutní oddanost KSČ. Tento pozoruhodný detail byl pro makroekonoma Václava Klause, řečeno jeho vlastními slovy, „pod minimem jeho rozlišovacích možností“, takže jej přehlédl a pokoušel se svou makroekonomickou „nadstavbu“ provozovat nad takovouto absurdní ekonomickou „základnou“. Jak v novinách někdo správně poznamenal, vytvořil třídu [často velmi podezřelých - pozn. J.T. ] kapitalistů místo třídy podnikatelů. Ve své knížce „Socialismus v čs. národním hospodářství“ jsem kdysi navrhl k nápravě hierarchie použít leasingu (což je zhruba řečeno pronájem), protože mi nikdy vůbec nepřišlo na mysl, že by privatizace mohla být provedena rychle (což je oblíbené dogma různých „transformátorů“, dogma proto, že nikdo věcně nedokázal, proč). Máte zastaralé hospodářství, způsobu práce na volném trhu nezvyklé a pro tu práci nekvalifikované zaměstnance, máte zcela nemožný management v podnicích a nemáte peníze, nehledě na celou řadu ještě jiných nepříznivých okolností. Jak si někdo vůbec může jen představit, že by něco mohlo jít a ještě k tomu rychle či dokonce co nejrychleji bez nějaké vnitropodnikové regenerace? Leasing znamená menší potřebu kapitálu, protože se začíná s tím co je, nutnost pro vedoucí opravdu úspěšně podnikat, jinak ztratí kontrakt a budou nahrazeni jinými, tunelování nemožné, protože jim podnik nepatří. Nutně si pak musíme položit otázku, jak je možné, že nikdy nedošlo ani k sebemenší seriosní debatě o leasingu. Od Adama Smitha sice nepochází, ale je to metoda dnes už i v České republice běžně používaná; proč ji neuplatnit i v přestavbě národního hospodářství? Na tuto možnost byli v Praze prakticky všichni, kterých se to týká (včetně novinářů), upozorněni právě touto knížkou a doplňujícími texty, ale rozhodli se v mlčenlivé dohodě debatu o leasingu nepřipustit a celou věc před veřejností raději zatajit. Takže po neúspěchu kupónové privatizace a málo úspěšných a hlavně podezřelých přímých prodejích se stal novým a asi posledním „hitem“ převod vlastnictví podniku na management, což je ojedinělá příležitost pro dosud pasivní managementy k legálnímu „tunelování“, kterým je podle mého názoru i pravděpodobně zanedbatelná část tzv. přímých prodejů. Jako příklad nám může posloužit všechno, co se děje kolem privatizace Budvaru. Nejprve připravovalo ministerstvo zemědělství návrh smlouvy s velkým americkým koncernem Anheuser-Busch, podle které měl koncern získat bezúplatně ochrannou známku „Bud“ výměnou za závazek, že bude deset let odebírat od českých chmelařů za komerčních podmínek 750 tun chmelu ročně, což je asi 8% celkové české produkce! (Eva Seifertová: „Privatizace Budvaru proběhne bez prodeje známky Bud“. Slovo 12.11.97.) Je zcela neuvěřitelné, že někdo na ministerstvu mohl vůbec s takovým návrhem přijít, zřejmě šlo o mimořádnou příležitost si ještě „přivydělat“. Ministr Lux však smlouvu zamítl, protože se nepřesvědčil o její výhodnosti pro stát. Jediný precedens pro ni lze totiž najít jen v pohádce o dědečkovi, který měnil, až proměnil. Rada ekonomických mi- POLYGON 1/1998 33 [pageend35]nistrů pak postoupila vládě ke schválení návrh privatizace Budvaru s tím, že 44% by měla získat v přímém prodeji společnost MBB, založená managementem. K dalším 7% by však měla získat výkon akcionářských práv, 5% by bylo převedeno bezúplatně na město a vlastníkem 44% by mělo být ministerstvo zemědělství. Tyto majetkové podíly by měly být zachovány do konce roku 2000, než MBB splní všechny podmínky stanovené v privatizační smlouvě (produkce, investice). Pokud MBB splní všechny podmínky, získá k 31.12.2000 plných 95% akcií. Proti tomu se již postavil předseda Fondu národního majetku R. Češka, který návrh považuje za „obrovský dáreček managementu“ (LN, 18.11.97) už proto, že jen „vlastnictví ochranných známek se pohybuje v řádu stamilionů nebo dokonce miliard korun“. Formulace R. Češky „obrovský dáreček“ je ovšem velice šetrná, okolnosti a podmínky této privatizace jasně ukazují, že jde o způsob legálního „tunelování“. Rada ekonomických ministrů po demisi vlády už neexistuje; není ovšem jasné, zda za jejím návrhem nebyly hmotné zájmy některého z jejích členů či některé strany či zda šlo o důsledné uplatňování známých horečnatých visí o privatizaci. Budvar totiž po léta produkuje výrobek, který mu odběratelé doslova rvou z rukou. Tak tomu bylo i za komunistického režimu. Podle článku J. Pešty „Téměř bez reklamací“ (Hospodářské noviny č. 2/1977, ano, čtete dobře: 1977) bylo někdy kolem roku 1967 rozhodnuto rekonstruovat Budvar na kapacitu 750 tisíc hektolitrů ročně. Po deseti letech, kdy se vědělo, že konečný termín dokončení přestavby je ve hvězdách, dosáhla produkce 412.000hl. Mezi roky 1971 a 1977 stoupnul export do Německa (západního) šestinásobně. Při jakostní kontrole dosahoval 92-93 z možných jednoho sta bodů, zahraniční zákazníci byli s kvalitou spokojeni. K reklamacím docházelo kvůli špatným korunkám, kartónovým obalům a nekvalitním lahvím; k potížím kvůli nepravidelnému přistavování železničních vagonů. To známe. Mezitím už se Budvar průběžně modernizuje a jeho odbyt stále stoupá. Proč tedy přenechat závod doslova zadarmo managementu, který v něm v současné době pracuje? Jeho společnosti MBB půjčí jakákoliv domácí či zahraniční banka 100% (nebo i více) hodnoty závodu, který je ideální zástavou. Stejné nebo podobné podmínky, jaké rada ekonomických ministrů navrhuje pro úplný převod, je možno stanovit pro leasing. Management by mohl královsky vydělávat a stát v kritické finanční situaci by se stupidním „fundamentalistickým“ způsobem nezbavoval výnosného a spolehlivého finančního zdroje. Mimo to převod do vlastnictví managementu by v praxi znamenal, že Anheuser by získal Budvar jen o nějakou dobu později, než původně plánoval. Musí se totiž nevyhnutelně počítat s tím, že jednotliví podílníci MBB si budou chtít časem užít peněz, které jim stát tak laskavě přihrál do rukou. Ať prodají své akcie komukoliv, vždycky se stane jejich konečným vlastníkem Anheuser. Pohádkové argumenty o „zlaté“ akcii je možno v ČR po barrandovské zkušenosti předkládat jen zcela naivním a neinformovaným oponentům. Je z toho, co bylo řečeno, dost jasně vidět, jak rada ekonomických ministrů absurdně obracela normální poměry na trhu práce naruby? V době stoupající nezaměstnanosti by si i velmi dobří odborníci jistě vážili možnosti pracovat v moderním expandujícím podniku s výbornými vyhlídkami do budoucnosti. Proč se jim má nabízet možnost jej zadarmo získat do vlastnictví? Nebo snad nikdo nemůže přesvědčit dnešní management, že dělá práci jako všude jinde a že se snadno najde náhrada za něj, pokud by si chtěl klást nepřijatelné podmínky? Ostatně příklady táhnou: gen. ředitel OKD Ivan Dzida prohlásil (LN 29.11.97) že „snížení podílu managementu ostravské těžební a.s. OKD až na 3% akcií z původně předpokládaných 11,1% je systémová hloupost, protože pak jeho účast v procesu dokončení privatizace ztrácí význam“. Podle něho „chtějí manažeři OKD zajistit další rozvoj společnosti a zabránit jejímu tunelování, což prý je možné jen v případě, že získají nejméně 10% ak- cií“. Skoda, že podrobněji nevysvětlil, čemu hodlají s 10% akcií v českých podmínkách zabránit a kolik těch 10% znamená v korunách. Můj shora uvedený návrh může možná působit jen jako pouhá teorie. Podívejme se proto na otázku leasingu a rozrušené hierarchie v podnicích v praxi Holdingu Skoda, vedeného L. Soudkem, druhdy nomenklaturním kádrem, který dobře ví, jaká je reálná situace v podnicích. Jeho Holding založil asi 40 spo- 34 POLYGON 1/1998 [pageend36]lečnostem s r.o., vzniklým z majetku Škody, vlastní účty, avšak budovy a pozemky si ponechal ve vlastnictví; to znamená, že jim je pronajímá. To je taková nenápadná forma leasingu, aby se mu společnosti „nevymkly“ z ruky. Co se týče rozrušené hierarchie jako zásadní překážky obnovy hospodářství, konstatuje sám L. Soudek (Týden 3.11.97, „LubomírSoudek kontra vláda“): „Věřiljsem, že Škodovka dosáhne úspěchu. Ale když jsem viděl, s jakou strukturou lidí to máme zajistit, úkol se jevil těžší. Za pět let jsme vyměnili čtyři vedení a v dalších společnostech jsme se rozloučili s devadesáti řediteli, než jsme se jakž takž trefili“. Pro srovnání: podle J. Křováka a R. Jáče z firmy Wood Commerz „... Až na výjimky Fond národního majetku nevyměnil vedení v žádné většíjím kontrolované firmě či bance...“ (Týden, 22.12.97, I. Leká, „Selhali vůdci transformace ? “). Voorburg (NL), 1. ledna 1998 ■ K prezidentským volbám Miroslav Sládek, vůdce republikánů, ušetří značné náklady na předvolební propagandu. Zajeho extrémistickou stranu SPR-RSC je zaplatily české demokratické instituce. Odkládat tři měsíce Sládkovo zatčení, posadit ho do cely pár dní před volbami prezidenta a hned po nich ho propustit - to by pro sládkovce nevymyslela ani ta nejdražší reklamní kancelář. Termín >neobratnost<je příliš mírný. Ani odkazy na nezávislost justice neomlouvají tento amatérismus, po kterém preference Sládkovy partaje rapidně porostou. V očích prostého lidu to totiž vypadá tak, že Havel dal zavřít svého protikandidáta. Sláva mučedníkovi! Vzpomínám, jak někteří politici navrhovali, aby se volby prezidenta konaly z úsporných důvodů na Zofíně. Na to Václav Havel reagoval konstatovánim, že prostředí Zofína je pro takovou událost nedůstojné a to bychom už pak prezidenta mohli volit v každé pivní putyce. Když po volbě, v níž Havel prošel o ten jeden zmíněný hlas (Sládek byl ve vazbě), začala Dagmar Havlová pískat na prsty jako na pastvě, nebylo pánaboha, který by Španělskému sálu na Pražském hradě zachoval v té chvíli aspoň molekulu důstojnosti. Je zvláštní, že v pivní putyce, do které chodím, se na prsty vůbec nepíská. ❖ ❖ ❖ POLYGON 1/1998 35 PAVEL VERNER Shodou okolností zvítězil Václav Havel ve druhém kole rozdílem jediného hlasu. Kdyby Sládek nechyběl... prostě by bylo podivné, kdyby toho republikáni nevyužili pro zpochybnění volby prezidenta republiky. Poženou to k Ústavnímu soudu, a když to nepomůže, půjdou s tím až do Haagu. Ostu- dv ieště bude dost. »NÁŠ ZLATÝ SLAVÍK« Kresba: JAN KRISTOFORI [pageend37]Přechod Václava Klause do opozice, rozklad pravice a morální kocovina napravo jsou jen logickým důsledkem polistopadového vývoje. Tentokrát neargumentujme s nevyrovnáním se s minulostí, ale naopak s vyrovnáním se s »přirozeným« postsocialistickým politickým a mravním vývojem. Proč? Protože v nově svobodném Československu se přibližně ve stejnou dobu, v které začal vznikat nový politický systém na bázi klasické parlamentní demokracie, začal privatizovat i rozsáhlý státní majetek. Naše pohádky Tento proces se vyznačoval individualizací majetku a mnohostí politických subjektů, vytvářením politických rozhodnutí na bázi demokratické většiny a převodem státního majetku do rukou jednotlivců a soukromých společností. Na základě čeho ale? Právní nevyjasněnost transformačních pravidel, vágnost regulí veřejných soutěží a tajemná rozhodnutí o přímých prodejích rozsáhlých majetků vytvořily prostředí, v němž se dalo těžko čelit svodu peněz, majetku a politické moci z toho vyplývající. Právě v této moci spočívala rozhodnutí - komu, kolik a za co. Čelit tomuto lákadlu by byl nadandělský úkol i pro tyto nadpozemské bytosti - pro absolventy reálného socialismu ve funkcích ministrů, vedoucích úřadů a jejich úředníků to byl zajisté úkol takřka nesplnitelný. Byl totiž nad mravní a duchovní sílu většiny z nich. Pravice, levice a střed, každá politická strana by v tomto dilematu politiky a majetku u nás dopadla stejně. Jiní občané, a tím i politici a úředníci v ČR nebyli a řečeno s B. Brechtem: nikdo si jiný národ ani zvolit nemohl. Odnesla to ODS, stejně tak jako v roce 1989 KSČ. Mimo jiné proto, že še arogancí, pýchou, přezíravostí a opojením z moci KSČ plně vyrovnala. Díky jí jsme prožívali od roku 1992 jednu pohádku za druhou. Nejdříve tu „O císařových nových šatech“, později „O pyšné princezně“ a pak jsme se popichali v zahradě Šípkové Růženky. V českém království spí totiž již dlouho nejen právo, právní stát, ale i spravedlnost. ODS a Václav Klaus Byli-li ještě včera garanty polistopadové politické a hospodářské transformace a vstupu ČR do evropských struktur - dnes se stávají hrobaři její politické kultury a, nedej Bože, i demokracie a právního státu. Pověstné boží mlýny se rozběhly tentokráte rychleji, než bývá v naší zemi zvykem. Pýcha opravdu předešla pád a ten stál za to. Podle dnešních českých novin, které je možno si v Kanadě přečíst na internetu, je ODS ještě formálně nerozdělena. Ministři z ODS dostali však na vybranou: buď spáchají stranické harakiri sami nebo jim k tomu bude pomoženo. A je to tady zase! Vylučování ze strany, stranické tresty a budoucí rehabilitace. Jako za starých totalitních časů. I ten staronový slovník, „pluralita uvnitř - jednota navenek“! KSČ tomu říkala demokratický centralismus. ODA nám své politické vzkazy posílá již ze záhrobí a KDU-ČSL na své cestě doleva již minula poslední otočku doprava. Na politickém směru jí však nezáleží, tato strana se se svým předsedou řídí nikoliv ideály nebo programem, ale momentálním směrem politické korouhvičky. Pravice je dnes asi tam, kde byla v roce 1989 levice. Pravda, nové benzinové pumpy, obchody plné zboží a vyšší životní úroveň zatím zůstávají. Již nyní se však ukazuje, že onen model tržní ekonomiky, za jehož zavedení je Václav Klaus právem chválen, má i znaky hospodářství tureckého. To, co je pryč, je důvěra občanů ve spravedlivý a demokratický právní řád. Šance, že se dostaneme tam, kde jsme již mohli být, je zmařena a naše evropské priority jsou ohroženy. Ten, kdo četl Polygon, věděl již dávno, že české Potěmkinově politice zvoní umíráček. Začal zvonit tehdy, když se politika spojila s podnikáním. A protože ti dole viděli, že těm nahoře v tom nic nebránilo, následovali příkladu místopředsedy vlády a ODS a privatizéra Knižního velkoobchodu M. Macka nebo manželky premiéra, členky několika dozorčích a správních 36 POLYGON 1/1998 JAN SAMMER Václav Klaus - Herodes nebo Pilát pravice? [pageend38]rad, dokonce i těch společností, o jejichž privatizaci její manžel spolurozhodoval. Až do nebe tak vyrostly přízraky symbiózy politiky a podnikání. Nejen v ODS, stranou zůstali jen ti, kteří neměli politickou moc, příslušné informace nebo kterým zůstala politická čest a kultura. Také ti, kteří nejen znali, ale i vyznávali pravidla demokracie a právního státu. Neznamená to, že naši viníci kradli. Oni jen rozhodovali ve prospěch těch, s kterými je pojily zvláštní sympatie. Nicolůvžák Co se vlastně nyní v ODS stalo? Proč Václava Klause opustili jeho věrní spolupracovníci, obdivovatelé a napodobovatelé? Uvědomili si teprve nyní charakterové nedostatky Velkého šéfa nebo jednali pod hrozbou skandálů, které by mohly ohrozit jejich kariéry? Jedno je jisté: současná pravice, její ideály a program jsou v koncích. Naštěstí v demokracii může být i konec nadějným začátkem. Pokud se na pravé straně objeví noví lidé, nezatížení minulostí, mamonem a poslušností k nové vrchnosti, může pravice znovu přesvědčit voliče o svých ideálech. Doufejme, že novými představiteli pravice nebudou ti, jejichž opoziční slávu převálcoval pragmatický machiavellismus Václava Klause. Chybí mu mnohé, ale jeho vítězství na kongresu ODS dokázalo nejen jak daleko může být od sebe politika a mravnost, profesionalismus a amatérismus nebo politická osobnost od politického diletanta. Již Nicolo Machiavelli napsal, že politika musí být nemravná, a že vítězství patří silným a vychytralým. Jsem bohužel přesvědčen, že Václav Klaus takovým bude i v opozici. Svatou pravdu měly Lidové noviny, když 8. prosince 1997 napsaly: „Přijme-li V. Klaus kandidaturu na post předsedy strany s vědomím, že jeho zvolení do čela ODS bude znamenat konec současné koalice, vypsání předčasných voleb a přechod těžce zkoušené a polorozpadlé pravice do marginální opozice, bude to demonstrace vítězství Klausovy osobní ješitnosti nad tou nejzákladnější odpovědností. “ Stalo se. Stalo se i to, že „První zprava“, jak zněl titul první Klausovy knihy, je i tím, kdo hází na politický hrob pravice jednu vrstvu hlíny za druhou. Vedle KANu, DEU, Pravicového bloku a dalších pravicových ministran budeme mít i ministranu větší, skalní a jedině pravověrnou - ODS s tím nejpravějším vůdcem. Na něj budou přísahat ti, kdo bouchali na kongresu do stolu, jakmile spiklenci z „bandy čtyř“ (pěti, šesti či sedmi) se pokusili promluvit o finančních skandálech ODS. Skandály podle nich nebyly, vymysleli si je novináři a strana tvrdě zúčtuje se všemi zrádci. To, co Klaus vždy popíral, totiž nedemokra- tičnost ODS, princip strany „jednoho muže“ a totalitní residua - to vše bude nyní vyznávat měrou vrchovatou. Bože, ty to přece vidíš. Konkurence nebo terapie Stalo se, co se stát muselo. V Klausových knihách, které rychle z regálů vytlačily knihy marxistických ekonomů, bylo všechno. Konservatismus, liberalismus, Hayek, Samuelson, tradice první republiky, tržní hospodářství a víra v západní hodnoty. Jen mravnost, úcta k právu a vztah k minulosti tam nebyly. Jak tragicky tam tyto hodnoty chyběly, nás nyní přesvědčuje chování Václava Klause a bude tomu tak i nadále. Na V. Klause, i po odchodu z úřadu předsedy vlády, hned tak nezapomeneme. Nebudeme moci, protože jeho osobní vlastnosti mu nedovolí, aby nás poučoval jen z nějaké americké university. Bude s námi do té doby, než mu vyrostou skuteční političtí konkurenti nebo dokud se nepodrobí psychologické terapii. Toronto, leden 1998 ■ POLYGON 1/1998 37 JAN KRISTOFORI [pageend39]' Tlustá čára "pro idioty Chceš-li rozumět přítomnosti, uč se poznávat minulost, říká jedno staré moudro. My příkazem postkomunistických politiků udělali za minulostí „tlustou čáru“. Stalo se to nejhorší, co se mohlo stát. Nemáme možnost se poučit ani spláchnout zvrácenost komunistického myšlení, zafixovanou do našich hlav. Zásluhou rafinované politiky „tlusté čáry“, jež vyhovovala především rudým chameleonům, se mnoho lidí minulosti neštíti. Jim se po minulosti stýská. Jsme opravdu prazvláštním semenem ve středu Evropy. Oháněli jsme se Komenským, Husem, Palackým i Havlíčkem, ale své životy jsme žili a dodnes mnozí žijeme na úrovni velkého vzoru, pivního ochmelky, „mazaného“ i „vyčúraného“ pucfleka Švejka. Ze nejde o tvrzení přehnané, natož výmysl, nám potvrdilo posledních osm let svobody přišlé zvenčí. Svobody, se kterou si nevíme rady a která, jak se ukázalo, působí vládě, poslancům a obyvatelstvu strašné potíže. V totalitě jsme se vypásli, zpohodlněli a - až na pár stovek nebo tisícovek nespokojenců - žili tak bezstarostně, že nám zakrnělo i myšlení. Proto jsou dnes mnohé pokusy 0 samostatné myšlení, pokusy vytvořit si vlastní názor, úsudek, dedukci, tak pitvor- ně bolestné a namáhavé. Přes rázné snažení jedinců i různých kulturně-politických skupin jdeme nadále dějinami jako apolitická mlčící většina. Je téměř jisté (vzhledem ke geografickému postavení republiky), že 1 tato marxismem-leninismem nabiflovaná a tudíž desorientovaná mlčící většina bude horko-těžko dostrkaná na Západ - tam, kam vždy patřila - ale její podoba bude trochu jiná než u tradičně revolučních statečných Poláků nebo Maďarů. Oni se od vlastní minulosti žádnou „tlustou čárou“ neoddělovali. Za statečnými nikdy nikdo tlustou čáru nedělá. My ovšem jsme jiná sorta a zřejmě jí chceme zůstat i nadále. A tak přes všechny naše konečné slavnostní podpisy při vstupu do NATO bude naše myšlení v této alianci připomínat Trojského koně. Příliš dlouho, téměř půl století jsme sázeli na falešná hesla, tleskali falešným hrdinům, lžím a podvodům! Naše „apolitičnost“ nebyla bez viny. Stačí aspoň nakouknout přes „tlustou čáru“ na léta padesátá, šedesátá, sedmdesátá... Jak okázale jsme demonstrovali proti imperialismu, kapitalismu, fašismu, jak hlasitě jsme podporovali bolševické revoluce a diktatury všude na glóbu, jak jsme svou loyjalitou a údernickými výkony udržovali sami sebe v otroctví nejpotupnějším. A dodejme to nejdůležitější, ale o čem se v CR zatím ani nešpitne: že to bylo otroctví ryze českého naci-fašismu v barvě rudé! Stačí, když se aspoň stručně vrátíme k začátku onoho temna. Snad nebudu příliš provokativní, když začnu poznámkou, že na dostihy s jedním koněm byste nedostali ani chovance z Bohnic. K volbám s jedinou rudou kandidátkou mašíroval i s kapelami přes čtyřicet let celý národ. Byla to role hluboce nedůstojná, tragicky pokořující. Byla to role sluhů, kterou bezpočet „pracujících slušných otců“ vnucoval svým synům a potomstvu. To, co se nepřátelům českého národa nepovedlo za 300 let, dokázali agenti Moskvy za pár měsíců. Po roce 1945 začal nový naci-fašismus mluvit česky a do února 1948 měl miliony nadšeně rozeřvaných tleskalů. Po únorovém puči se začalo tleskat i pod šibenicemi a každého visatce doprovázely souhlasné archy s miliony podpisů „uvědomělých pracujících“. Jak přibývalo let, přibývalo ochočených a s nesvobodou smířených skrčenců. Vlastizrádcem byl každý, kdo zvedl svůj hlas pro svobodu. Každý, kdo se postavil českým rudě natřeným nacistům a fašistům. (Na případu bratrů Mašinových vidíme, že tento odboj nebyl dodnes uznán a oceněn.) Všichni, kdo pro svobodu riskovali životy a přešli pověstnou železnou oponou smrti do zahraničí, byli orazítkováni na zaprodance a přisluhovače imperialismu. Domácí skupiny bojovníků svobody amatérsky organizované v ilegalitě byly postupně likvidovány, končily v koncentračních táborech a jejich organizátoři většinou na po- pravišti. Byl to strašný čas, ale ještě nikdo ho v postkomunistické České republice neuvedl na plátna kin ani na obrazovky televize. Česká demokracie vyrůstá bez minulosti a tím nepřímo nahrává těm silám, které onu černou a nelidskou minulost s nahaj- kou v ruce tvořili. Velmi rychle se 38 POLYGON 1/1998 JÁRA MECŮ [pageend40]zapomnělo, že naši českoslovenští rudí fa- šouni a náckové byli velmistry demagogie. Přesto, že ovládali veškeré sdělovací prostředky a měli pod přísnou cenzurou tisk, televizi i rozhlas, bombasticky oslavovali „Den tisku“. Jestliže německý nacismus pojmenoval své koncentráky od slova koncentrace, český rudý nacismus byl vynalézavější. Své koncentráky pojmenoval jako nápravná zařízení. TNP - tábory nucené práce - zní přece docela lidsky. Nebo jiný příklad. Po únorovém puči zůstala tzv. Československá armáda opravdu jen na papíře. Armáda řízená soudruhy politruky, dbajícími na totální bolševizaci ozbrojených sil, se stala ozbrojenou složkou KSČ, tedy jedné politické strany, přesněji: gangu politických dobrodruhů. Byla budována k potřebě sovětské imperiálni politiky, udržovala republiku v koloniálním postavení, připravena na povely sovětských maršálů. Rozmístění sovětských atomových raket v českém prostoru napovídalo, že sovětské velení s ní počítá jako s kanonfutrem. Přestože střežila režim nesvobody, každý voják této tzv. Československé armády musel vyřvávat, že „slouží lidu“. A takhle bychom mohli pokračovat do nekonečna. Český lev, symbol a němý pamětník dávných dějů, přišel o zlaté drápy i o korunu českých králů. Čeští rudí náckové mu na hlavu umístili rudou hvězdu - a nikdo néprotestoval. Bylo dokonáno. Český člověk a jeho intelektuál už neklečeli, ale ryli nosem v zemi! Jeden magora předstíral, druhý jím byl a ten třetí se živil vymýváním mozků. Já vím, že tohle nemáme rádi, ale jak už bylo řečeno: chce- me-li rozumět přítomnosti, učme se poznávat minulost. Tam někde v těch letech hromadné kolaborace, kdy KSČ jako pátá kolona Moskvy se pasovala na partaj vlastenců a „ochránců vymožeností“ (za což sejí dostávalo potlesku „dělníků, rolníků a pracující inteligence“) se začal nepozorovaně rozpadat i Československý státní útvar. Masarykovy ideály zanikly v záplavě rudých fanglí a dožívaly už jen v exilu. Bylo dovlasten- čeno, bylo dohráno, bylo dopliváno. První republika TGM zmizela pod nánosem českých slin novodobých rudých naci-fašistů! Ten nacismus s fašismem zdůrazňuji záměrně. Soudruhy to velmi popuzuje. Co oni prý mají s fašismem nebo nacismem společného? Vždyť měli pořád plnou hubu antifa- šismu. Měli ho plnou hubu i při stavbě lágrů, šibenic a mučíren pro demokratickou opozici. A mají dodnes. Dvaapadesát let po válce a osm let po sametové taškařici spílají zbytku tzv. sudeťáků zajejich pět let trvající hajlování pro „tisíciletou říši“. Sami ovšem velmi čile hajlovali přes čtyřicet let pro na- cifašismus kremelský, se kterým chtěli žít „na věčné časy“. Jde o zabedněnost, ztrátu paměti nebo čirý idiotismus? Zřejmě i ti poražení němečtí nacisté viděli činy své NSDAP (Nacionálně-socialistické německé dělnické partaje) v těch nejjásavějších barvách lidskosti! Oni soudruzi vidí minulost zcela jinak než my, ale to není nejhorší. Nejhorší je, že jim tu minulost nikdo neukáže v pravém světle, že mohou pokračovat ve svých lžích o minulosti a zasévat jedovaté plody o nových světlých zítřcích do myslí mladé generace. Ta tlustá čára, vytýčená Klausem, tlustá čára za minulostí, patří a slouží pouze soudruhům, k sametovému vymazávání paměti. Za tlustou čárou zmizela i „čára“ zvaná železná opona, u které čeští a slovenští dobře živení jonáci stříleli Čechy a Slováky prchající za svobodou. V západním Německu, zbaveném nacismu, se tenkrát moc divili, jak jsou ti Čechoslováci v novém protekto- rátě přičinliví. Co se v protektorátě německém naučili, v sovětském jako by našli. Jak vypadá s takovou minulostí současná politika, všichni víme. Je 18. ledna L.P.1998. Bilance osmileté kocourkovské politiky rychlovykvašených demokratů je nulová a oni se právě potácejí vytunelovanou demokracií zpět k listopadu 1989. Pravice, kdysi slepená za cinkotu klíčů z liberálů, reformovaných soudruhů a z různých „ideologických“ výparů socialismu, se rozpadla na další tři straničky plné chorobně ambiciózních předáků a další dějství komedie o demokracii právě začíná. A znovu jako dostihy s jedním koněm je tu volba prezidenta. Jeho dva protikandidáti jsou jen tak pro srandu. Jak volba dopadne už ví i náš obecní blbec Janek Vyskoč. O termínu další volební srandy, do které se zapojí i vyjevená, věčně mlčící většina, se dohadují všichni se všemi, a sociální demokraté, jako ten třetí vzadu, si nadějně mnou ruce. Jejich vítězství je jisté. Hodslavice, 18. ledna 1998 ■ POLYGON 1/1998 39 [pageend41]Profily občanů a politiků (Poznámky k současné krizi v ČR) VLASTIMIL RADKOVICKÝ Častá kritická slova o situaci v České republice se mnohokrát vážou i na výrazy „profil občana" a „profil politika“. Ne podle stovek, nýbrž tisíců poznatků víme zcela bezpečně, že tyto profily nejsou právě nejlepší. Je vhodné si uvědomit, proč tomu tak je; náš národ, oproti občanům západních zemí, prožil více jak čtyřicetileté přerušení kontinuity normálního demokratického vývoje. Spoluobčané v ČR však nejsou tímto konstatováním zařazováni mezi nevzdělance či dokonce hlupáky. Jen jim chybí zkušenost solidně a důkladněji politicky myslet. Výstižně to vyjádřil Jaroslav Soukup, režisér a producent: „Přesto, že žijeme v demokracii, jsme stále v Čechách, stále se tu nosí určité libosti a nelibosti bez ohledu na skutečné výsledky.“ Desítky let trvající pochybný vývoj našich profilů nelze samozřejmě výrazně napravit v krátké době, na straně druhé je ale účelné zvažovat, co se změnilo za uplynulých osm let demokratického vývoje v naší zemi. Fakta nemilosrdně dokazují, že naše profily se změnily více než dost, ale převážně k horšímu. Praktikovaná pragmatická politika s chybějící rovnováhou k všelidským hodnotám, spravedlnosti a morálce vůbec, nás „vyprofilovaly" v mnoha případech až do značné zrůdnosti. A také vedly občany nemilosrdně k nutnosti přizpůsobovat se samospasitelnému idolu, k tržnímu chování, které však v našich podmínkách dostalo podobu „urvi co můžeš". Experiment prokazatelně selhal: problematicky fungující hospodářství, znehodnocování měny, nedokonalé a chybějící zákony, politická krize, příliš mnoho deformovaných charakterů. Osm let nám citelně chyběly pravdivé informaění bloky ve veřejných sdělovacích prostředcích. Nedostatečně vyhodnocená a ledabyle uzavřená minulost i její neobjasňování je příčinou, proč tak zarážejícímu počtu občanů nejsou dodnes plně známy principy demokracie, dokonce ani škodlivost totalitních režimů. Cítíme se být už v NATO a jednou nohou ve sjednocené Evropě, ovšem zoufale málo jsme udělali pro to, aby o účelnosti této integrace a o nutnosti zlepšení morálky bylo přesvědčeno více občanů. Je to jednoznačně chybou politiků, vládnoucích od roku 1990. Ve čtvrtek 4. prosince 1997 byla v komentované části večerních zpráv diskuse k vzniklé politické krizi. Poslanec Jiří Payn, exulantům dobře známý nehoráznými výroky proti nim, vyjádřil pregnant- ně svůj spravedlivý hněv na hlavu novinářů: „Všichni novináři nedělají nic jiného, nežli štvou proti ODS!“ Ne výnosné politikaření, korupce, lhostejnost, lži pro veřejnost a arogance jsou příčinami politické krize, nýbrž ti zatracení novináři, kteří nenechají moudré a čestné politiky v klidu pracovat. Není nad to ukázat národu „pravé škůdce", v tom jsme přece mistry, vždyť jsme se to učili desítky let od přátel nejvěrnějších. A když jsme u kategorie nezbedných novinářů, ve stejný den na Slovensku oznámil premiér Mečiar, že okamžitě ruší všechny tiskové konference po zasedáních vlády. Důvodem jsou „nesolidní a nepřesné zprávy ve sdělovacích prostředcích, čímž je Slovensko poškozováno!" Vývojové linie v Čechách i na Slovensku mají stále hodně paralel, mezi něž patří i výhrady k „obtížným" novinářům. V jednom komentáři jsem zaslechl výstižnou charakteristiku: „Novináři komplikují práci politikům hlavně tím, že kladou nesprávné otázky.“ Mezi ČR a SR ovšem existují i značné rozdíly. Např. ve slovenském tisku se objevila úvaha, jak mohla v ČR vzniknout politická krize z tak malicherné příčiny, jakou je sponzorský dar („odměna za ochotu") v tak zanedbatelné výši několika milionů korun, na Slovensku jsou takové jevy zcela běžné s daleko vyššími částkami a žádné krize z nich nevznikají. Na slovenské politické scéně se i „šprýmuje", též na účet České republiky. Na shromáždění příznivců HZDS pobavil Mečiar svoje věrné následujícím výrokem (uvádím v češtině): „Slyšel jsem, že v Čechách vydají novou bankovku. Na 40 POLYGON 1/1998 [pageend42]jedné straně bude zobrazen Havel s Dášou v posteli a na druhé Klaus s korunou v prdeli!“ (Myslím, že nás tento duchaplný výrok nemusí překvapovat, když víme, kdo jej pronesl.) V originálu zvukového záznamu bylo poté slyšet mohutný a spokojený smích účastníků. Povinný? Bylo by velkým omylem domnívat se, že problematický občanský profil je vázán pouze na lidi starší, méně vzdělané a k politice neinklinující. Je to „masová choroba“ a nevyhýbá se ani mladým, ani vzdělancům, ani politikům. Jen proto je možné, že současná krize v ČR je označována za krizi politickou, ačkoliv jde o krizi čistě morální! I když důsledky doléhají a dolehnou prakticky na všechny občany, skutečné příčiny vzniklé krize jsou politiky stále značně a úspěšně zamlžovány. Ono je totiž krajně nemilé v takové šlamastice ukazovat prstem na sebe. Současné spory o osobu Václava Klause jsou vedeny způsobem zatracování či obhajování kapitána nebo trenéra fotbalového mužstva, přičemž tento akt v projevech občanů také nápadně připomíná praktiky fotbalových fanoušků. 8. prosince 1997 ■ OTEVŘENÝ DOPIS ŠÉFREDAKTOROVI RESPEKTU. PANU V. MLYNÁŘI SMUTNÉ PODZIMY Vážený pane šéfredaktore! 14. září 1937: „To kalné ráno, to si pamatuj, mé dítě“, psal Jaroslav Seifert k úmrtí T. G. Masaryka. Smutek byl společný národu a i těm, kteří si dřív nemohli přiznat, že TGM je všenárodní program. Nepřátele, konkurenty měl, někteří se jen nemohli smířit s jeho velikostí. S poznáním pravdy ve spravedlnosti času jich ubývalo, i němečtí historici hovoří 0 mimořádné osobnosti století. Od čítankového tatíčkování čteme o úctě jeho současníků, ale ještě víc nám řekne on sám, čteme-li 1 dnes jeho vlastní práce. „Pravda vítězí“ není jen jeho heslem, ale životní náplní. Koncem října 1942 odváží z Wilsonova nádraží v Praze vlak ročník 1921 na práci do rajchu. Přeplněné vagony hlídá u vchodů gestapo. Velmi pomalu se rozjíždí velká souprava a najednou osazenstvo všech vozů zpívá „Kde domov můj“ a „Nad Tatrou sa blýská“. Tehdy jsme se zase všichni cítili masarykovskými Čechoslováky. Kdo vedl režii tohoto okamžiku? Byli jsme tam z nejrůznějších zaměstnání a škol. Spojoval nás jen rok narození. Teprve když dozněly hymny, opustil vlak klenbu nádraží, pod kterou to nepředstavitelně hřmělo. Začátkem října 1997 se mi dostává do rukou Váš interview u příležitosti udělení novinářské ceny Ferdinanda Peroutky a po řadě nejrůznějších smutných podzimů trnu nad Vaším postojem laureáta. (Mosty 16/1997). Vážíte si jen finanční částky, kteráje s cenou a jménem FP spojena, jinak jste „na Peroutku býval vždy alergický“. Alergie Vás trochu omlouvá, znamená neadekvátní reakci na nějaký podnět, tedy v žurnalistice nekritičnost. A něco Vás alergisovalo, co je, nebo bylo, mimo Vás. Kým a kdy? Neomlouvá to ovšem Vaše neznalosti Peroutky a jeho doby. Pokrok je v tom, že jste si „trochu“ poopravil svoje mínění, když jste přečetl Peroutkovo Budování státu. Měl jste dost času na těch 1818 stránek? Měla by to být povinná četba jak pro politiky, tak pro novináře na zlepšení profesionální úrovně, kterou postrádáte. Havlíček ani Peroutka nemají žurnalistickou školu, ale zatím nebyli u nás překonáni. OPRAVA TISKOVÉ CHYBY V Polygonu č. 7/97 je v článku J. Mečů „My...“ na straně 47 v levém sloupci jmenován František Peroutka. Autor článku uvádí ve svém rukopisu „F. Peroutka“ a myslí samozřejmě Ferdinanda Peroutku. Prosíme autora i čtenáře o prominutí tohoto faux pas. POLYGON 1/1998 41 [pageend43]Každé novinářství staví především na pravdivých informacích, je ovšem velkým darem, když je vzdělaný novinář dovede pro čtenáře utřídit do dobových i místních poměrů. Nevíte o Peroutkovi nic víc, než že byl velmi pilný a do večera pracoval a pak do noci popíjel v baru Lucerna? Nevíte, že už jako středoškolák psal eseje, že žil ale také nezdravý život koncentráčníka v Buchenwaldu a nezdravý život emigranta a přesto se dožil 83 let. Neobyčejná biologická zdatnost u člověka, kteiý pohrdal opatrností v životosprávě. Snad byla jeho životním kredem báseň R. Kiplinga „If‘, kterou měl také TGM na svém psacím stole a s kterou šel i FR do nemocnice, odkud se už nevrátil. Lituji, že nemůžete pochopit, že novinář dostal peníze od někoho, který si ho nechtěl koupit, ale přál si zvýšit úroveň nezávislé žurnalistiky. TGM věřil ve schopnosti Peroutky, ale především v jeho charakter, jehož heslem bylo: „Padni, komu padni.“ Cítil také potřebu výchovy národa zvýšením úrovně žurnalistiky, s morálním základem a kritickým přejímáním informací. Bystrému pozorovateli společnosti neušlo jistě i to, co Jan Patočka později postrádal, když psal, že „Češi, tito sluhové osvobození akcí shora, propásli příležitost vybojovat si dostatečně samostatným rozhodnutím svou svobodu.“ Masarykovi se podařilo pozvednout úroveň společnosti, která byla rozhodnuta si svobodu bránit. (Proč nakonec tomu bylo jinak, je kapitolou jinou, nepatřící sem. - Viz Jan Patočka: Co jsou Češi?) Proč si nepřipustit, že jsme měli velké osobnosti a říká-li jim někdo „bozi“, je to jeho terminologie, i když nakonec „dojem Olympu (a tam seděli přeci >bozi< - poznamenávám) vznikal tu celkem bezděčně, plynul prostě z opravdu vysoké úrovně několika pátečních debatérů (TGM, K.Čapek, F.Peroutka)“. To píše Václav Černý, „Paměti“, str.387. Dále píše o Peroutkovi: „... bylo zřejmé, že běží o člověka vysoké intelektuální úrovně, pronikavého politického i kulturního pohledu i rozhledu, a hlavně naprosto opravdového, zcela celého, bytostně sjednoceného se svými stanovisky v politice i v kultuře. Poctivého a mravného.“ Co Vy z toho dnes nepotřebujete? (Str. 414, ale i další doporučuji přečíst.) Kolik novinářů takových kvalit máte nazbytek? Víte, co by Peroutka asi udělal na Vašem místě? Vrátil by tu cenu, tak jako kdysi odmítl se dát osvobodit z Buchenwaldu za cenu, že bude Přítomnost vést v duchu nacistů. Váš spolulaureát Ivan Hoffman se domnívá, že „Peroutka byl trochu takový kompromis- ník“. Zaměňuje snahu Peroutky zpřesnit charakteristiku a nevnutit vlastní názor. Všimněte si způsobu psaní Petera Demetze (např. „Böhmische Sonne, Mährischer Mond“), s jakou citlivostí se blíží událostem i lidem. Jde 0 kvalitu práce literáta i žurnalisty. Česko- německé vztahy byly a jsou i dnes problémem novinářské schopnosti, jak situaci zlepšit a ne si vulgarisujícími zkraty získávat přízeň té či oné strany. Jsem přesvědčen - a jak je vidět, se mnou amatérem i profesionálové kritiky - že vlastnosti, kterými byl obdařen Peroutka, jsou 1 dnes nutnou podstatou kvalitní novinářské práce. Jinak Vám přeju hodně úspěchů v kvalitní novinářské práci, za kterou jste byl odměněn, braňte i dál krásu češtiny proti komunismo- rusismům posledních let. („Post, region, platforma“ atd.) S pozdravem MUDr Vlastimil Čermák Wuppertal, 6. října 1997 ■ ... Všichni ti, kteří tvrdili, že Polygon je příliš kritický vůči České republice, by se měli teď omluvit!!! Mimochodem, článek „My...“ od Járy Mečů se stal manifestem poúnorových exulantů! J. KMENTA, Ann Arbor, MI, USA 42 POLYGON 1/1998 [pageend44]JIŘÍ LOEWY Jasná mluva dokumentů Ústav mezinárodních vztahů v Praze vydal nedávno ve spolupráci s Nadací Friedricha Eberta zajímavý sborník historických dokladů. Brožovaná publikace o 260 stranách vyšla pod názvem »Trpký úděl - Výbor dokumentů k dějinám Německé sociální demokracie v ČSR v letech 1937-1948« a jeho editorkou byla Hana Mejdrová. Historik Václav Kural, který byl hlavním iniciátorem této publikace, napsal v úvodní poznámce sborníku:.... Takovéto svědectví jistě dnes nezní nám, Cechům, příjemně. Musíme se však umět s ním vyrovnat. Prvním předpokladem k tomu je možnost a schopnost seznámit se s fakty, která musí být východiskem hodnocení. Úlohou sborníku, který vědomě není především vědeckou, kritickou edicí, ale má i popularizační úkoly, je tato fakta co možná přístupným způsobem zprostředkovat české veřejnosti.“ Značná, především politicky motivovaná pozornost, kterou na sebe problém Němců z ČSR již delší dobu soustřeďuje, stimulovala u nás i v Německu rozsáhlou produkci na dané téma. Je pochopitelné, že úroveň u tak značného rozsahu prací je velmi rozdílná a nejčastějším prohřeškem bývá ideologická předpojatost nebo honba za lacinými senzacemi. Důležitým prostředkem v boji proti mýtům a předsudkům, které plodí nekvalifikovaná líčení - o záměrné falzifikaci nemluvě - je nepopiratelná výpověď historických dokumentů. Editorka proto nechává hovořit především dosud nepublikované doklady. Je jich víc než sto a většinou jsou natolik výmluvné, že se obejdou bez komentáře. Značná část dokumentů pochází z (komunisty v roce 1948 uloupeného) archivu ČSSD, dále z archivu Kanceláře prezidenta republiky, ze Státního ústředního archivu apod., ale i ze zdrojů regionálních a místních. Jejich členění ve sborníku je dáno časovým vymezením: Podíl německých sociálních demokratů na obraně ČSR v boji proti nacismu prokazují nejvýmluvněji léta 1937 - 1945, zvláštní kapitola byla přitom věnována období do Mnichova a další v říjnu 1938 až do konce války. O osudech členů Německé sociální demokracie v ČSR (DSAP) po skončení války vypovídají dokumenty za období 1945 - 1948, tedy po ukončení tzv. „dobrovolného odchodu“, organizovaného za účasti jejich zástupců. Je záslužné, že editorka pojala do souboru pro úplnost i důležitý „Ústavní dekret prezidenta republiky č. 33/1945 Sb. z 2. srpna 1945 o úpravě čs. státního občanství osob národnosti německé nebo maďarské“. O něm totiž řada politiků a publicistů i po 52 letech pořád s oblibou mluví a píše, přičemž podle povahy jejich argumentace je zřejmé, že text nikdy nečetli. I z dokladů mnohem méně významných a jen lokálně platných čiší leckdy cynismus, který už jaksi předjímal ducha nadcházejících totalitních desetiletí. Třeba z přípisu Místní správní komise v Děčíně-Podmoklech, adresovaného velitelství SNB s naléhavou žádostí o urychlené vystěhování antifašistů, „jelikož jde o dosti slušné byty, způsobilé pro obývání českého obyvatelstva“... Obzvláště bohatý je poválečný materiál ze sociálně demokratických zdrojů. Dnes už málokdo ví, že při ústředním sekretariátě ČSSD v Praze bylo na podzim 1945 založeno zvláštní oddělení pro „dobrovolné“ vystěhování německých sociálních demokratů. Oddělení vedl Josef Lenk, který přiletěl z londýnského exilu; jeho středisku se také přezdívalo „Lenkova komise“. Na Lenka a jeho spolupracovníky se obraceli důvěrníci německých sociálních demokratů v krajích a v okresech. Tato vzájemná korespondence a také Lenkovy zprávy pro představenstvo ČSSD poskytují množství autentických informací, které vyvracejí mnohé mýty dodnes tradované. Není to příjemná četba, jak se namnoze zacházelo se starými antifašisty, kteří prošli koncentračními tábory nacistů, jakým útrapám byly - po válce znovu a ze zcela nečekané strany - vystaveny jejich rodiny. Dokumenty dokládají, že nešlo o nikterak ojedinělé přehmaty a že mladíček s páskou RG mohl roztrhat antifašistickou legitimaci nebo úřední příslib čs. státního občanství; zejména v menších pohraničních obcích vládli ještě dlouho po válce místní samozvanci, proti jejichž libovůli nebylo odvolání. Pod jejich terorem trpěli nejen němečtí antifašisté, ale také mnozí čeští starousedlíci či lidé ze smíšených manželství. A atmosféra v zemi byla taková, že k normálnímu lidskému jednání bylo třeba odvahy. Publikované dokumenty usnadní pochopit složité procesy, které byly součástí dějin tohoto státu, a roli, kterou v nich Češi i Němci hráli. Sířit na tomto poli i nadále mýty, které jsou ve zjevném rozporu s doloženými historickými fakty, bude od nynějška o něco obtížnější. Editorka Hana Mejdrová vykonala kus záslužné práce. ■ POLYGON 1/1998 43 [pageend45]Česká republika diskriminuje americké občany v restituci majetku GEORGE E. GLOS Následek zákonů 119/1990 Sb. o „Soudní rehabilitaci“, 87/1991 Sb. o „Mimosoudní rehabilitaci“, 229/1991 Sb. o „Úpravě vlastnických vztahů k půdě“ a stanoviska české vlády o českém občanství je, že čeští uprchlíci, kteří získali občanství kterékoliv země světa, mohou získat zpět své majetky v České republice, kromě těch, kteří získali občanství Spojených států. Tato diskriminace byla předmětem nálezu Výboru lidských práv Spojených národů (Zeneva/New York, 19. července 1995) ve věci „Simůnek v. Česká republika“ číslo 516/1992, který rozhodl, že podmínka občanství k restituci majetku je neslučitelná s podmínkou nediskriminace článku 26 Mezinárodní úmluvy o občanských a politických právech. Výbor požádal Českou republiku o odstranění této podmínky a o vyrozumění Výboru do 90 dnů o opatřeních vedoucích k tomu účelu. Česká republika dosud ignoruje tuto žádost. Česká republika též ignoruje žádost U.S.Komise pro bezpečnost a spolupráci v Evropě (Helsinská komise) o ukončení této diskriminace. V jednání 13. května 1997 v Senátě Spojených států, kterému předsedal senátor Alfonse D’A- mato a poslanec Christofer H. Smith, Komise pokárala Českou republiku a důrazně žádala odstranění podmínky občanství v uvedených zákonech. Státní department Spojených států se též obrátil na Českou vládu v této věci, ale bez úspěchu. Žaloby amerických občanů českého původu na restituci majetku v České republice byly zamítnuty s tím, že získáním amerického občanství automaticky pozbyli české občanství a nemohli tudíž dosáhnout restituce. Rozsudky odvolacích soudů obsahují poučení, že rozhodnutí je konečné a není žádný další opravný prostředek. Žadatelé vyčerpali všechny domácí právní prostředky. Dle mezinárodního práva je nutno vyčerpat domácí právní prostředky, pokud nějaké jsou, nikoli však, když žádné nejsou. O tom pojednává např. White- man, Digest of International Law, díl 8, strany 769 až 809, publikace U.S.Department of State 8290. Na stránce 775 zaujal toto stanovisko George W. Spangler, Assistent Legal Adviser pro mezinárodní nároky. V následujícím sporu ohledně „Norských půjček“ soudce Hersch Lauterpacht rozhodnul, že mezinárodní soudy odmítají jednat na základě doktríny vyčerpání domácích prostředků v případě, že ve skutečnosti žádné nejsou z důvodů práva patřičného státu nebo z důvodů tam převládající situace. Přesně taková situace převládá v České republice uzákoněním zákonů 87/1991 Sb. a 229/1991 Sb. Tyto zákony vyžadují české státní občanství jako podmínku restituce majetku a žádný soud nemůže jednat proti jejich předpisům. Neexistuje tudíž žádný domácí opravný prostředek. Před zřízením Ústavního soudu v České republice v červenci 1993 neexistoval ani žádný mimořádný opravný prostředek pro porušení ústavně zaručených práv. Všichni žalobci, jejichž nároky byly zamítnuty v létech 1992 a 1993 před zřízením Ústavního soudu, nemohli uplatnit tento prostředek, poněvadž ústavní stížnost musí být podána do 60 dnů od konečného rozhodnutí soudu. Ústavní soud zdržoval projednání ústavních stížností restituce amerických občanů, ale konečně rozhodl stížnost Jana Dlouhého nálezem ze 4. června 1997 číslo Pl. US 33/96-41, který je též otištěn pod číslem 185/1997 Sb. Odvolací soud zamítl žádost Dlouhého o restituci z jediného důvodu, že nabytím amerického občanství automaticky pozbyl české občanství a nemůže majetek získat. Dlouhý uváděl, že podmínka českého občanství v zákonech 87/1991 a 229/1991 se příčí článku 1 české ústavy, který prohlašuje Českou republiku za právní stát, založený na úctě k právům a svobodám člověka a občana, dále článku 1 Listiny základních práv a svobod, zaručující rovnost v právech, článku 3 ödst. 1 Listiny, zakazující diskriminaci v oblasti základních práv a svobod a článku 11 ödst. 1 Listiny, v němž se upravuje právo každého vlastnit majetek. Ústavní soud zamítl stížnost, poněvadž uvedené zákony byly řádně uzákoněny a český stát není povinen odstranit všechný majetkové křivdy. Soud se vyhnul projednávání důvodů uvedených ve stížnosti, poněvadž kdyby se jimi zabýval, musel by dát za pravdu stěžovateli. Nález je ukázkou vyhnutí se povinnosti projednat body uvedené v návrhu a soud se též dopustil chyby (např. nesprávně vysvětlil zákon 88/1990 Sb. o státním občanství, který nebyl potřebný k rozhodnutí). Soudkyně Iva Brožová zaujala odlišné stanovisko. Plně souhlasí se všemi body stížnosti a vzala na vědomí, že soud'neučinil zadost povinnosti 44 POLYGON 1/1998 [pageend46]projednat vznesené důvody. Její závěr lze shrnout následovně: 1. Česká republika není právní stát založený na úctě k právům a svobodám člověka a občana. 2. Ústavně zaručená rovnost v právech je porušována. 3. Stát diskriminuje v oblasti základních práv a svobod. 4. Právo každého vlastnit majetek je porušováno. Česká republika se tak dopustila hrubého porušení vlastní ústavy a lidských práv, jak již bylo zjištěno Výborem lidských práv Spojených národů a Helsinskou komisí Spojených států. Česká republika ignoruje žádosti obou těchto institucí na odstranění diskriminace. Je zřejmé, že Česká republika nesplňuje podmínky pro začlenění do NATO. Současný český režim ochraňuje pachatele komunistických zločinů a křivd a porušuje ústavně zaručená práva obětí. Příčilo by se obvyklé praxi začlenit Českou republiku do NATO, pokud porušuje lidská práva občanů Spojených států a svých vlastních občanů a stejně jako dřívější komunistický režim porušuje svou vlastní ústavu. George E. Glos je profesorem práva a je zaměstnán v Evropské právní divizi knihovny Kongresu USA. T 1250/1390 ■ RECENZE Václav Holub: Vítězství a prohry (Život na pozadí 20. století) Podtitul: Vzpomíná autor. Předmluva dr. Karla Hrubého. Vydáno vlastním nákladem, 246 stran, cena Kč 100,-. Podle naší informace mimo vydavatele (V. Holub, 9 Thurleigh Ave, London, SW 12 8AN) distribuuje v ČR knihkupectví MAŤA, Opletalova ul, 110 00 Praha. Václav Holub je ztělesněním toho, co TGM nazýval „krásný člověk“. Do politického života vstoupil již ve svém mládí, otec - angažovaný sociálně demokratický dělník - vytvářel jeho zaměření. Politické dění bylo náplní jeho zájmů od měšťanské školy ve Zdí- kově až po ještě stále plodné stáří, které prožívá v Londýně. Pilný student, vyučený zedník, který se brzy stane stavbyvedoucím, v exilu pak účetní a ředitel textilního obchodu - a mezi tím politik, voják a znovu politik. Zaměstnání mu dávalo obživu, možnost existence, ale náplní duše byla politika. Titul knihy nevystihuje jeho život, byla to jen vítězství, v prohrách je člověk poražen, ale to vlastně nikdy Holub nebyl, to bylo spojeno s výkyvy celospolečenského dění jak ve státě, tak ve světě. Kdo má zájem o dobu první republiky, vytváření národního a politického života, bude číst se zatajeným dechem. Holubova dikce je jasná, srozumitelná, výstižná. Několika slovy dovede člověka charakterizovat - tak např. pozdějšího předsedu exilové agrární strany, Martina Hrabíka: „nadaný politik a vzácný člověk“ - a to měl byl jeho politický odpůrce! Měli oba velmi mnoho společného. Obrázek dává i první setkání Holuba s Gottwaldem v Moskvě. Holub se představil a Klement pronesl: „Holub, Holub, prdel mu polub.“ Setkání inteligenta s buranem. Tragicky smutně, ale výstižně představuje i RA- osvoboditelku. Při návratu z Londýna chtěl navštívit rodinu padlého letce. Jeho snoubenku doma nezastihl, ležela v nemocnici po znásilnění sovětskými vojáky. Jeho úzkými spolupracovníky byli Václav Majer, Jaromír Nečas, Bechyně, Frant. Němec - sociální demokraté od začátku nesouhlasící s Feirligrem a jeho prisluhovači. Po obsazení Československa nacisty v touze zachránit co se dá, stal se generálním tajemníkem mládeže Národního souručenství. Líčí z té doby předsedu Nár. souručenství Josefa Nebeského jako skvělého vlastence, který zachránil mnoho lidských životů. Málokdo se tak zastává značné části českého četnictva, jak to čteme při jeho „zatčení“, kdy přijde četník (a tím riskuje svůj život!) a řekne: „Mám tady na vás zatykač. Chcete utéct, nebo chcete jít se mnou?“ Samozřejmě následoval dramatický útěk přes Slovensko, Maďarsko, Jugoslávii do francouzského Agde. Po kolapsu Francie odchází do Anglie a tam s ním poznáváme, jak žili a připravovali se k boji naši vojáci a jak pracovali naši politici. Krásné vzpomínky i mnohá zklamání. Pozadí cesty československé vládní delegace do Moskvy (březen 1945) je líčeno jinak, z jiného úhlu než jak to známe ze vzpomínek Prokopa Drtiny. Zmínky o prvních setkáních s dělníky v Moskvě působí otřesně: otrhaní, vyhublí, místo bot měli na nohách hadry ovázané provázky. Můžeme si vzpomenout, jak lživě referovali o SSSR Šmeral, Olbracht, Fučík. Jednání u Stalina a celý rámec dojednání „Košického vládního programu“ potvrzuje, že od té doby už nemáme co říci ani do svých vlastních záležitostí. Vše je řízeno jen komunisty, jen ještě není známo datum února 1948. Nabízí se paralela vzniku „Protektorátu“ a komunistického puče a tragedie, které po těchto událostech následovaly. Jedinou možností zachránit si znovu život byl opět odchod do exilu - bohudík nyní s celou rodinkou - přes Německo do Anglie. Holub podává dějiny Československa od vzniku státu až k porážce komunizmu z hlediska domácího spolutvůrce této historie a současně pohledem z exilu. Symbióza, se kterou se málokdy setkáváme. Milníky k tomu byla jeho práce jako poslance Prozatímního, později Ústavodárného národního shromáždění v ČSR, později ústředního tajemníka exilové sociální demokracie a jejího předsedy. Byla to vždy práce pro demokracii a sociální spravedlnost. Kniha je psána krásnou češtinou, ruka je vedena srdcem i duší velkého demokrata, vynikajícího politika. Nenajdeme v ní nenávist, jeho politický odpůrce není nikdy jeho osobním nepřítelem. Nepostradatelné pro všechny, kteří mají jakýkoli vztah k celé této době. Otakar Zoufalý POLYGON 1/1998 45 [pageend47]Politická pohlednice z Francie ZBYNĚK BRADA Čtyřměsíční letní pobyt ve Francii (strávený převážně v malém horském městečku v západním výběžku francouzských Alp) umožňuje zvědavému Čechoameričanovi nejen trochu se seznámit s mentalitou francouzských občanů, poznat sociální a ekonomickou situaci ve Francii, ale dává i příležitost nového pohledu na americko-francouzské vztahy a úlohu Francie v integrující se západní Evropě; a také na vztah Francie k postkomunistickým státům střední a východní Evropy. Do Francie jsme dorazili několik dní po parlamentních volbách zrovna v době, kdy nová socialistická vláda po volebním vítězství přebírala otěže. Možná, že jsme byli svědky velmi významné etapy ve vývoji francouzské společnosti, a to jasných známek oznamujících konec zvláštního rozpoložení mysli, které se nazývá podle svého zakladatele gaullismem. Gaullismus je směs francouzského patriotismu okořeněného antiamerikanismem, představy 0 mimořádném poslání francouzského národa, zbožné víry ve všemohoucnost státu, napoleonského koketování s autoritářstvím a nádechu lehkomyslného přezírání ekonomických zákonů. Francouzští občané si jen pomalu a s potížemi uvědomují, že konec studené války postavil Francii do situace, kdy má daleko méně volnosti v manévrování než v období, které skončilo v roce 1989. Politici jistě vzdychají: „Jaká to byla krásná doba, kdy Francie si mohla dovolit bez většího rizika dráždit excentrickým chováním a falešnou vizí Evropy a světa obě hlavní velmoci!“ A ti z nich, kteří si změnu v možnostech v uplatnění širšího významu Francie ve světě uvědomují, a mezi ně jistě patří alespoň několik členů nové francouzské vlády, vědí, že jediná cesta, jak posílit francouzský význam, jde přes Evropskou unii; a že 1 tato cesta je spojena s nutností spolknutí mnoha hořkých pilulek, které jsou výrazem opuštění tradičních francouzských koncepcí. Člověk, alespoň částečně vychovaný českým předválečným gymnasiem v úctě k francouzské kultuře, v obdivu k myšlenkám Francouzské revoluce a v přesvědčení o správnosti francouzského politického myšlení, si uvědomuje, že prestiž Francie v zahraničí se ztrácí, že ta námi obdivovaná kultura je pouze kulturou akademií, universit a soudů a že je zde propast mezi touto vysokou a vytříbenou kulturou a mezi lidovými chutěmi. Tato mezera je vyplňována, ať se to nám nebo bývalému sociálnímu ministru kultury Langovi (bojovníku proti americkým „kulturním“ dovozům) líbí nebo ne, americkou masovou zábavou, o jejíž kvalitě raději pomlčím. Člověk zvyklý na pragmatický politický život ve Spojených státech se najednou ocitá v zemi, kde tradičně převažuje románová obrazotvornost nad fakty. Socialistický program s vědomím, že francouzští dělníci a střední vrstva se zdráhají rozpustit „welfare state“ (so- ciété des assistés), je konfrontován situací, kdy levicí vymyšlené (někdy i vynalézavé a účinné) metody znovurozdělování národního důchodu naráží na tvrdou skutečnost, že národní důchod, ať již z důvodů poklesu produktivní populace nebo z důvodů nedostatečného růstu produktivity práce, nestačí k úhradě dřívějších závazků. Slibuje proto konsultaci („la concer- tation“) s obyvatelstvem a odbory o problému mezd, délky pracovního týdne a reformě sociálního zabezpečení. I když musíme přiznat tomuto přístupu jednu kvalitu, kterou neměla předchozí konservativ™ vláda Alaina Jup- pého, to je demokratičtější a líbivější, i když mnohosmyslný styl presentace, přece jen vidíme, že nová sociální a ekonomická politika je - mírně řečeno - pro průměrného Američana i když někdy atraktivní, tak přece jen nepochopitelná. Socialistický program nevidí svou hlavní úlohu v omezení drahého veřejného sektoru (na stejnou jednotku počtu občanů má Francie asi pětkrát vyšší počet veřejných zaměstnanců než U.S.A.), ve zvýšení produktivity, v přizpůsobení se realitám světové elektronické informační revoluce a celosvětové hospodářské interakce. Vysokou nezaměstnanost 46 POLYGON :'99F [pageend48]v zemi (téměř třikrát vyšší než v USA) chce odstranit zachováním, ba rozšířením ekonomicky málo produktivního veřejného sektoru (který se podílí nyní na tvorbě 54% hrubého národního produktu a jehož neefektivnost se např. projevila tím, že ve Francii ještě v šedesátých letech neexistoval decentní telefonní systém), zvýšením pracovních míst ve veřejném sektoru, zastavením privatizace, snížením délky pracovní doby (se zachováním stejného platu) a snížením věku nutného k odchodu do pense, což je všechno možné, jak každý americký občan ví, zvýšením daní (Francie již nyní má 46,l%ní podnikovou daň, vysoké prodejní daně a těžko si proto lze představit, že by daně mohly být zvýšeny) a snížením produktivity. Je to pozoruhodné, protože v historii Francie takové pokusy byly učiněny již několikráte. V roce 1936 zkrácení pracovní doby na 40 hodin týdně vedlo ve skutečnosti k opaku, a to ke zvýšení nezaměstnanosti, a v roce 1984 byl socialista Mitterand donucen katastrofálními ekonomickými důsledky svých socialistických reforem se zbavit svého komunistického koaličního partnera a změnit téměř přes noc ekonomickou politiku silným nečekaným pohybem do prava. Flospodářský rozvoj v šedesátých a sedmdesátých letech byl placen utajeným zdaněním, to jest inflací. V červnu 1997 byl v Denveru v Coloradu světový ekonomický „summit“ (G7) u příležitosti padesátiletého výročí Marshallova plánu. Rekonstrukce poválečné zničené evropské ekonomie, posuzovaná z hlediska zkušeností uplynulých padesáti let, byla pozoruhodná, protože silné akce vlád tehdy zachránily svobodné politické systémy a tak uvolněná podnikatelská aktivita udělala jak USA tak i západní Evropu bohatou. Této příležitosti a současných velikých úspěchů americké ekonomie použil americký president Clinton k necitlivému poučování svých evropských partnerů. Francie na tuto lekci odpověděla slovy svých představitelů o „francouzském modelu“ a socialistický list La Liberation přinesl na první straně nápis vytištěný palcovým písmem: „Poselství presidenta Clintona: Proč byste se nemohli stát Američany?“ Dopisovatel Washington Post E.J.Dionne jr. k tomu ironicky poznamenává (Int. Herald Tribune 28. června 1997): „My, Američané v Denveru, jsme se chovali s pocitem nadřazenosti, který normálně považujeme za doménu Francie. Nestačí poukazovat na ekonomické a technologické úspěchy; chceme-li se chlubit, pak musíme dokázat odpovědět i na otázky, jak organizovat zdravotní a sociální pojišťovací programy, aby byly účinné a spravedlivé, jak sladit najedná straně vysoké mzdy a na druhé straně nezaměstnanost, a jak zapojit miliardy nových nízko placených dělníků z třetího světa do úspěšného ekonomického systému. Věk podnikání může přinést bohatství, ale pouze věk politiky a státnictví může vytvořit spravedlivý a stabilní svět.“ Jospinova vláda je koaliční vládou sestavenou dohromady s komunisty. Přizvání komunistů do koalice, umožněné socialistickými tradičně nevyjasněnými ideologickými a i morálními zásadami (Danielle Mitterand, vdova po socialistickém presidentovi, neopomněla se nedávno zúčastnit pochování tělesných pozůstatků Che Guevary na Kubě), vyžadovalo ústupek v oblasti privatizace. Privatizace je stále něco, čeho se francouzští komunisté bojí. Neradi o tom hovoří, ale pokud jsou donuceni, tak se zahalují do mlhy nejasných slov a frází, např. mluví o „ochraně evropského modelu civilizace“. Socialistická absolutní většina v parlamentu umožňovala Lionelovi Jospinovi sestavit vládu bez komunistů. Pravděpodobným jedním důvodem jejich přizvání (kromě odměny za volební spolupráci) je výstražná zkušenost vlád předcházejících, jejichž program byl smrtelně blokován některými radikálními levicovými odbory, ovládanými francouzskými komunisty. Kolik byl Jospin za tuto potenciální pomoc ochoten zaplatit komunistické straně, ukazuje episoda s reorganizací Air France. Tato společnost byla v minulých letech vysoce ztrátová a ještě předcházející pravicová vláda jmenovala jejím presidentem socialistu Christiana Blanca, kterému se pod slibem privatizace v dohodě s Evropskou unií v Bruselu podařilo Air France dostat na cestu finančního ozdravění. Ministrem dopravy je však komunista Jean-Claude Gayssot, který má na starosti nejen Air France, ale i francouzské radikální levičácké dopravní odbory, jejichž bezohledné stávky pomohly paralyzovat vládu Alaina Juppého. Jospin zřejmě v zájmu zachování sociálního míru ustoupil kategoric- POI VGON 1/1998 47 [pageend49]kému požadavku komunistů Air France nepri- vatizovat, i přesto, že nejen zaměstnanci AF, ale i většina občanů Francie si privatizaci přála (včetně 55% socialistických voličů) a úspěšný president AF Christian Blanc hrozil resignací. Tu byl nakonec Jospin donucen přijmout. Zda tento „Kuhhandel“ se socialistům vyplatí, ještě není jisté. V době dokončování tohoto článku zahájily odbory řidičů nákladních aut stávku a zablokovaly zátarasy hlavní tepny Francie, používané zahraničními dopravci, zejména k dopravě potravin a zboží pro nastávající vánoční sezónu. V zahraniční politice je nejdůležitější přijetí jednotné evropské měny od 1. ledna 1999 a rozšíření evropských organizací o bývalé komunistické země střední a východní Evropy. Před volbami v obou oblastech se socialisté vyznačovali zdrženlivostí. Globalizace ve Francii je považována za něco, čemu je nutné se vyhnout, aniž by bylo jasné jak. Tak jako globalizace, tak i plánovaná adopce jednotné evropské měny neznamená ohrožení členů unie, ale vyžaduje finanční sebekázeň, narušuje sny o bezbolestném snížení nezaměstnanosti a je také milovaným dítkem zemřelého socialistického presidenta Mitteranda. Po volbách se ukázalo, že Francie se nebojí německé dominance, protože se může spoléhat na svůj silný vliv v byrokratickém aparátu Evropské unie a umí využívat německé slabosti, způsobené německou minulostí. Čeho se však bojí, je diktát Bundesbanky, která tlačí Francii k udržování finanční discipliny a zejména pevného franku. Francie navrhovala, aby nová společná centrální banka EU nebyla zcela nezávislá, ale aby byla politicky kontrolována. Od tohoto stanoviska však socialistická vláda při jednání v Amsterodamu (16. června 1997) ustoupila a tím zvýšila pravděpodobnost, že k vytvoření monetární unie dojde, jak předpokládáno. V kontrastu proti předvolební rétorice a i prohlášení francouzského presidenta Chi- raca se nový zahraniční ministr Francie Hubert Vedrin hlásí k neorealismu. V důsledku toho francouzští vyslanci svolaní k poradě do Paříže uslyšeli výzvu, aby respektovali postavení Spojených států s jejich vojenskou, ekonomickou a kulturní mocí a v rámci této situace se snažili vytvářet multipolární svět budoucnosti. I když tato výzva umožňuje velmi široký výklad, francouzský příspěvek k mezinárodní politice v minulých měsících se pohybuje v tomto rámci. * * * A teď na chvíli opustíme Francii a podíváme se, co se z hlediska České republiky stalo důležitého ve stejné době ve světě, zejména ve Spojených státech. Důležitá byla jednání o rozhodnutí o přijetí Polska, Maďarska a České republiky do NATO. Po madridské schůzce byl započat formální přijímací proces. Samozřejmě snahou americké administrativy je zajistit, aby rozšíření NATO nezatížilo neúměrně americké poplatníky. Madeleine Albright slíbila zahraničnímu výboru senátu, že učiní vše, aby všichni participující v rozšíření NATO nesli přiměřený podíl i finanční odpovědnosti. Než se však president Clinton dostal zpět z oslav rozšíření NATO z Madridu do Washingtonu, Francie se už vyjádřila, ze na rozšíření NATO o Maďarsko, Polsko a ČR nedá ani centime. Mezitím se odborníci snažili odhadnout, jak drahé bude rozšíření. V reakci na vysoké odhady generální tajemník NATO Solana prohlásil, že Spojené státy dramaticky přehnaly náklady a zdůrazňoval, že záležitost nákladů"by se měla přenechat politikům a vzít z ruky účetních. Zatímco Polsko přispívá na svou armádu 2,2%, Maďarsko 1,7%, ČR pouze 1,5% z domácího produktu. Sekretary of State Madeleine Albright se snažila urychlit proceduru schválení rozšíření NATO projednáním v zahraničním výboru senátu. Albright dobře ví, že v jarních měsících 1998, kdy bude znovu na programu jednání o zakončení nebo pokračování zásahu oddílů NATO v Bosně, by se mohl proces rozšíření NATO státi nežádoucí obětí kontraverse o bosenské intervenci, kterou lze téměř s určitostí předpokládat. V uplynulých měsících nedošlo k markantnímu posunu názoru těch, kteří jsou pro, nebo těch, kteří jsou proti rozšíření NATO. Pozornost stále vyvolává George Kennan (považovaný za intelektuálního konstruktéra americké zahraniční politiky v době studené války) svým prohlášením, že rozšíření NATO považuje za nejvíce osudný omyl americké politiky poválečné éry. V tomto okamžiku 48 POLYGON 1/1998 [pageend50]chybí v Senátu k ratifikaci smlouvy o rozšíření NATO přinejmenším 12 hlasů (ratifikace vyžaduje souhlas 2/3 členů Senátu). Mezitím jaro s krásnými kvetoucími alpskými loukami bylo vystřídáno létem a přišel podzim. Dny se začaly zkracovat tak jako náš zbývající čas před návratem domů na Floridu. Ranní teploty se začaly povážlivě přibližovat k nule, jeřabiny na stromech zazářily svou červení a jehličí modřínů začalo žloutnout. Se zadostiučiněním jsme zaznamenali, že správa domu, v kterém jsme si najali byt, konečně vyměnila vadný elektrický ohřívač vody, který tekl, jakjsme objevili hned po příjezdu, a jehož opravu nám několikrát ohlašovali na středu. Naštěstí jsme neztratili humor, protože jsme již před lety četli roztomilou knihu britského autora Petra Mayle „A year in Provence“, která nám - mé ženě i mně - připravila mnoho příjemných chvilek. Mayle si koupil v Provence dům, který přestavěl, žil tam celoročně a barvitě vylíčil zvyky svých francouzských sousedů a také zvyky a zlozvyky francouzských řemeslníků. I naši villárdští přátelé nás upozornili, že ve Francii slib řemeslníka, že přijde ve středu sice znamená skutečně, že přijde ve středu, ale neví se, kterou. Byli jsme velmi příjemně překvapeni, když v knihkupectví na ulici Charles de Gaulle, které se jmenuje „Au temps retrouvé“, jsme našli francouzské vydání této knihy „Toujours Provence“, koupili jsme ji pro naše lokální přátele a měli jsme radost, že se jim líbila stejně jako nám. Někdy je rozčilující zkušenost s francouzským běžným životem, kde francouzská tradiční byrokracie veřejných institucí se často projevuje i tam, kde by to člověk nejméně čekal, a to např. v soukromé obchodní sféře. Je však příjemnou změnou, že v obchodech nejsme vítáni jak jsme zvyklí z USA výkřikem druhu „Hi Folks“ (odpovídající asi českému Nazdar lidičky) nebo „Hi guys“ (Nazdar chlapi) a kde prodavačky oslovují i starší dámy výrazem „Honey“ (drahoušku) a kde neznámí lidé, volající vás telefonem, vás oslovují křestním jménem. Ve Francii je všude slyšet „Bonjour Monsieur, Bonjour Madame“. To všechno sice není ani projevem mimořádné úcty ani větší ochoty při obsluhování než v USA (spíše naopak), ale pravděpodobně důkaz vytříbenějšího stylu a jemnějšího chování. Francouzi kladou větší důraz na to, jak jsou věci jazykem vyjádřeny, než na to, co ve skutečnosti znamenají, a to platí, i když mluví nebo zejména píší 0 politice nebo o národním hospodářství. Tento poznatek je důležitý, když chceme porozumět paradoxním situacím ve francouzské společnosti. Nejlépe je to vidět, když posloucháte klasický kanál francouzského rozhlasu France Musique. To máte dojem, že vlastní hudební pořad je vedlejší a je často používán jen k doplnění a ilustraci těch nekonečných duchaplných monologů jistě kompetentních muzikologů, kterým francouzský stát za peníze občanů poskytuje tímto nejen možnost obživy, ale 1 příležitost k jejich sebeuspokojení a k posílení jejich intelektuálského egoismu a vůbec nezáleží na tom, zda o ty nadměrné výklady posluchač stojí. Nepřekvapuje nás proto, že Air France poskytuje americkým obchodníkům, cestujícím mezi USA a Francií, jednohodinovou audio- pásku „Smart business France“ (Chytrý obchod ve Francii), která varuje Američany, aby se nepokoušeli oslovovat své francouzské protějšky křestním jménem a radí jim, aby u stolu drželi ruce na stole a ne pod stolem, jak to vyžaduje americká etiketa, protože Francouz se může divit, proč ty ruce jsou pod stolem. Dlouho nezapomeneme na vynikající kvalitu několika druhů vždy čerstvých voňavých a křupavých baguettes pečených zdejšími pekaři, na nápoj předčící podobný slavný kir a nazvaný po francouzském spisovateli a církevním hodnostáři ze 17. století „fenelon“ (likér z černého rybízu smíchaný s červeným vínem a ořechovou pálenkou) a je specialitou půvabného středověkého městečka Cahort, dále vynikající moučník, který vyráběl a servíroval majitel Café Au Chalet „u nás“ ve Villardu, naučivší se jej dělat jako učedník u slavného pařížského Fauchona na Place de la Madeleine. Viděl jsem před odjezdem rosu v očích mé ženy, která strávila v Paříži velikou část svého profesionálního života a po pensiono- vání se odstěhovala za mnou na Floridu. Vždycky si přála dožít svůj život v Haute-Provence. Na shledanou, sladká Francie! Villard de Lanes, Francie, a Boca Raton, Florida, USA, 15. listopadu 1997 ■ POLYGON 1/1998 49 [pageend51]JOSEF FOUSEK Fejeton politický Hned v úvodu tohoto rádoby politického fejetonu vám musím přiznat, předeslat, jak se také říká, nebo říci předem, či také na začátek, neboli zprvu, na zahájení, že ta naše česká řeč dovoluje všeliké způsoby, jak uvést, otevřít mé přiznání, že jsem nikdy neměl, nemám a nebudu mít rád žádnou politickou stranu. A je to tady! Určitě je nás víc! Samozřejmě že nejsou všechny strany do puntíku stejné - některé udělaly škod více, jiné méně. Ale princip každé strany je vládnout, ovládnout, mít moc, aby nezvítězila strana jiná. Vstupem do jakékoliv strany ztrácí občan kousíček své svobody, je vázán stanovami, názory, platí příspěvky, aby jeho strana, jeho byro, jeho předsednictvo, jeho ústřední výbor -aby to všechno bylo finančně zajištěno. Předsedové, tajemníci, sekretářky, auta, ochranky, všichni chtějí jíst a žít důstojně. Co se týče reklamy při volební kampani, ta se zaplatí z příspěvku ze státní pokladny. Takže, i z mých peněz budou podporovány strany, které nemám ani trošičku rád a které bytostně nesnáším. Odvolat se nemohu, rozhodli za mne páni poslanci, kterým je úplně jedno, jestli je někde nějaký občan Pepík Fousek, který si o stranách myslí své. Aby strany byly silnější a mohly rozhodovat o vládě, o křeslech ministrů, o nás všech, shlukují se do koalic a opozic. A protože v životě silnější vyhrává, ostatní malé straníčky, aťmají sebeušlechtilejší programy, nemají žádné šance. V lidském životě je důležitá velká strana. S každým předvolebním bojem vzrůstá nervozita. Dočasní zvolení, navyknuvší si na nesoucí křesla, moc, slávu, obdiv polointelige- ntních žen, na lepé auto, na pochlebníky, na obdivovatele - začínají pociťovat obavy o svůj ráj na zemi. V té době si zvýší platy, pomocí zatím platných konexí zakupují majetky, příbuzným shání místa na výsluní, aby našli i pro sebe, kdyby je politický ring vyhodil za provazy. Nám, naivním občánkům, kteří byli celý život nestraníky - komunisté nám dali exotický název a nálepku nndiferentú - vsazují do podvědomí, že beze stran se nedá žít a tedy musejí být. Proto nerozhodují o chodu státu vědci, spisovatelé, profesoři, moudří vzdělanci, ale vždy jen politici. V politice se neklade důraz na omšelé morální hodnoty, na , mravní zákony, na humanistické utopie, ale zdůrazňuje se výmluvnost, razantnost, umění kliček, a to vše pod hlesem >Učel světí prostředky<. Politici pendlují po celém světě s věčně optimistickými úsměvy, zasedají, rokují, odjíždějí, vracejí se, auta, helikoptéry, letadla, potřásání rukou, objímání... Asi je to nutné, aby svět nevykolejil, nepomlátil se a nevrátil do doby kamenné. Někdy mám dojem, že ta doba měla více lásky a pravidel, než ta dnešní naše. A dál jsou války, násilí - a mír je pouze v pohádkách a na hřbitovech. Začíná předvolební hon. Z úkrytů podlosti se začnou vytahovat trumfy kariér. Začíná podbízení a zviditelňování. Jaderné zbraně nesmí do naší země, ale když se před listopadem '89 ježila naše česká krajina sovětskými raketami, na tisících hektarech se skvěly katuše, tanky, obrněná a uniformy cizí armády z východu, nikdo ani nemuk'. Tenkrát byli hrdinové na dovolené. Nesmíme do NATO! A to, že jsme byli ve Varšavské smlouvě, bylo v pořádku. Tenkrát nebyly žádné stávky, žádné protesty, žádné demonstrace... Slo o hubu, řečeno staročesky. A aby byl klid a jistota, vstupovali lidé do Velké strany, zatímco ostatní straníčky vesele kolaborovaly a konkurovaly vesmírným satelitům v Národní frontě. A mnozí vstupovali do Velké strany, aby měli snažší cestu do budoucnosti. „Chápej, já musel! Kvůli dětem! Abych mohl dělat svoji práci. Kvůli kariéře... Nedalo se nic dělat..." Že nedalo? Dalo!Nejen já, ale statisíce jiných mělo děti, mělo cíle a přesto se do Velké strany jisté existence nepřihlásili. Do té strany, která si osobovala právo na soukromí člověka, na jeho myšlenky, činy, na jeho život. 50 POLYGON 1/1998 [pageend52]Ne, soudruzi, nyní úspěšní pánové, nikdo tam v té jejich partaji nemusel být. Ale není třeba se rmoutit. Získali jste tím, jako vždy: naučili jste se vládnout, poroučet, mluvit, jednat, vést, a teď se odhodily rudé knížky s přísahou a stanovami a jedeme dál... Dále jste v důstojnickém sboru našeho socialistického korábu, který míří k západnímu pobřeží hnán východním větrem. Byl bych nespravedlivý, kdybych tvrdil, že všichni jsou špatní. Věřím, že mnoho překabá- těných se dalo do služeb demokracie, která jim ostatně přináší větší prospěch, než puritánská šeď stranické discipliny, ale promiňte nám pochyby. Poznal jsem vás za doby čtyřicetileté komedie, která měla místo statečných šašky a ušlápnuté. Náš stát a naše země je mocnost na výrobu korouhviček. Točily by se, i kdyby nefoukalo. A aby nebylo tolik negace, takhle je to víceméně na celém světě. Já to říkám a píši jen proto, abych se zbavil stresů. A jaký jsem byl já, tenkrát před listopadem ? Byl jsem šašek, vyprávěl jsem anekdoty a nevěřil, že se něco změní. A koho že budu volit? Jediné vím, že nikoli levici jakéhokoliv druhu. Dle mého názoru a historických pravd patří levice do společenství s ručením omezeným, kterému jsme v socialismu říkali slibotechna. Nechci, aby na mne psala posudky domovnice, nechci, abych byl veden životem jako vůl na porážku a nechci slyšet pozdrav >Cest prácu od lidí, kteří práci neznají. A z tzv. pravicových politiků budu volit jen ty, o kterých jsem alespoň trochu přesvědčen, že nezblbli ze zlatého telete. Bude těžké vybírat. Moc těžké! ■ Epilog (1997) Jurský park (1995) Co dál se ptáte Co já vfm Zda vůbec rady Dávat smím Jsme generace Nad pivem Kojená srpem kladivem Josef Fousek Básník, písničkář, fotograf, textař, literát. Dvanáct let spolupracoval s divadlem Semafor (skupina Miloslava Šimka), posléze s Divadlem Jiřího Grossmanna. Od čtrnácti let pomocný dělník ve Spojených ocelárnách na Kladně, pastevec dobytka na Šumavě a plynárenský dělník. Boxer střední váhy a dvojnásobný přeborník Středočeského kraje (1961 - 62), účastník mistrovství ČSSR 1962, absolvent Lidové konzervatoře - obor výtvarná fotografie u prof. j. Šmoka. Ve svém programu zpíval, hrál, básnil a vyprávěl opakovaně v Rakousku, Švýcarsku, Německu, USA, Kanadě a Austrálii. Josef Fousek je ženat, má dvě děti, dvě vnoučátka, je věřící katolík, byl, je a bude bez politické příslušnosti. Beznadějný boj (\967) POLYGON 1/1998 51 Blbec nikdy oepocbop* Ť.eie blbcem stotecn L ' „ „ fe Ie blbcem Pravdu o tom, Blbci říkáš zbytečně [pageend53]v Co je pro Čecha dobré heslo? Moderní psychologie dělí lidi na několik smyslových typů podle toho, kterým smyslem převážně vnímají okolní svět. V každém národě se najdou lidé všech typů, ale na úrovni kolektivního vědomí převládá zpravidla jen typ jediný. Abyste o něčem přesvědčili sluchového Angličana, musí mu to správně znít. Vizuálním Němcům musí všechno dobře vypadat. Chuťovým Italům se musí všechno prezentovat s dobrým vkusem. Cokoliv nezní správně Angličanům, to smrdí čichovým Američanům. Češi jsou převážně kinestetici, tedy citoví a hmatoví - musí mít z věcí dobrý pocit. Musí je dobře pociťovat, dobře se v nich cítit. A hlavně, musí mít dobrý pocit ze sebe samých. Musíte jim dát heslo, které si mohou ohmatat, procítit, citově k němu přilnout, zahalit se do něho a cítit se jím mazleni, podchycováni, chráněni. Dejte jim socialismus s lidskou tváří. Zabalte jim revoluci do sametu. Změkčete dopad tržních reforem. Něco na ten způsob. Nedopusťte, aby vaše heslo něco znamenalo nebo mělo nějakou logiku. Čím absurdnější a nesmyslnější je, tím lépe funguje. Musí obcházet rozum a mířit rovnou do žaludku, kde může zasadit semínko, nechat je tam zakořenit, vzklíčit, vykvést v zářných barvách a stát se skutečností, o které nikdo nepochybuje, protože tak se už holt věci mají. Ale hlavně se vyhýbejte heslům, která naznačují, že je zapotřebí něco činit, vynakládat úsilí nebo někam jít. Češi sice milují a zbožňují Ameriku, ale hesly jako „Přes překážky ke hvězdám“ se jimi nepohne ani o coul. Ledaže by se vám podařilo je přesvědčit, že „Práce šlechtí člověka“, jak se dařilo komunistům, když posílali velkopodnikatele, podnikové ředitele, právníky, učitele a novináře do dolů nebo na stavbu silnic. Podobnost s osvě- timským .Arbeit macht frei“ přitom tehdy jaksi každému unikla. Natolik práce každého šlechtila, že „Čest práci“ úspěšně nahradilo „Dobrý den!“ jako každodenní pozdrav a zdomácnělo i u lidu venkovského, který na ně s bodrou samozřejmostí ještě pár let odpovídal „Dejžto Pán Bůh“, než mu došlo, že to komunisté nemyslí jako srandu. „Ni zisk, ni slávu“ bylo slavné heslo Sokolů, kteří byli téměř sto let vzorem a šiřitelem české správnosti, vlastenectví a vytříbených národních hodnot. Až do komunistického puče, po kterém byla celá jejich organizace zakázána jako nepřítel pracujícího lidu a její předáci pozavíráni do lágrů. Heslo věru chlácholivé, nikoho ale nikdy nenapadlo, že chcete-li se jím řídit a dotáhnout je do logického konce, skončíte na mizině a v zapomnění. Samo o sobě není nic špatného na jednom ani na druhém. Jenomže toto heslo z obou udělalo národní ctnost. Ta dospěla ke svému logickému závěru, když národ skutečně skončil na mizině a v zapomnění. „Blaho vlasti“ je další účinný slogan, kterým si s Cechy pohrává různými způsoby každý režim. „Blaho vlasti budiž náš nejvyš- ší zákon“ bylo heslo malých českých fašistů po Mnichově i protektorátní loutkové vlády. „Republika je naše“ a „Republiku nedáme“ byla dvě z nejpopulárnějších hesel budování socialismu a boje proti imperialismu a jeho vnitřním přisluhovačům. „Buduj vlast, posílíš mír“ byl obzvlášť vlastenecky mírumilovný slogan, který se vyjímal obrovskými písmeny na stavbách socialismu a který skandovaly nadšeně masy pracujících spolu s „Kupředu levá, zpátky ni krok“, jak všichni začínali „Žít lépe, žít radostněji“ a pochodovali „K radostným zítřkům“. Neboť, jak každému moudře připomínalo heslo prvního (nebo druhého?) dělnického prezidenta, „Postaru se žít nedá“. A tak se všichni snažili chovat pokrokově, soudružsky, proletársky, socialisticky, marxisticky, leninsky, internacionálně, ale nedej Bože kosmopolitně. Vrcholu tvůrčí geniality a vzdělanecké duchaplnosti však dosahovala tehdy všudypřítomná hesla, jako „Leninskou cestou za uskutečnění závěru XV. sjezdu KSČ“, která budou nadlouho patřit mezi skvosty českého písemnictví. 52 POLYGON 1/1998 BENJAMIN KURAS [pageend54]Mocné „MY“ a veledůležitý pocit sounáležitosti je další živnou půdou slavných hesel. Pomnichovské „Věrni zůstaneme“ vyjadřovalo loajalitu odstoupivšímu prezidentu Benešovi, když dospěl k rozhodnutí - proti vůli armády a lidu - odevzdat republiku Hitlerovi bez jediného výstřelu. „Jsme s vámi, buďte s námi!“ se donekonečna omílalo v prvním týdnu sovětské okupace, když Dubček a Svoboda pomalu ale jistě podepisovali kapitulační smlouvu. Dnes se Češi často táží, jak vzdělaný a laskavý národ mohl propadnout takové monstrózní pitomosti a udržovat ji při životě čtyřicet let. Odpověď je zřejmá. Komunisté dokázali Čechy jako nikdo předtím omamo- vat kinestetickými slogany ze všech stran bombardujícími všechny smysly. Zleva, zprava, zepředu, zezadu, ráno, v poledne, v noci. Často se teď tvrdí, že si Češi vypěstovali na slogany takovou alergii, že se jimi nedají znovu oblbnout. Nesmysl. Vypěstovali si alergii jenom na určitý typ sloganů. Ten typ sloganů, které jako slogany vypadají, protože už je jednou zažili. Zapomínají, že těmto sloganům propadli jen proto, že tehdy jako slogany nevypadaly. Maskovaly sejako to, co většina Čechů chtěla tehdy slyšet a cítit. Vymyslete si nový slogan, který podchytí jejich tužby dnešní a dá jim dobrý pocit o sobě samých. Postaví se za vás do fronty znovu. „Směřujeme do Evropy.“ - „Usilujeme 0 větší prosperitu.“ - „Vytváříme peněžní toky.“ Nebo taky: „Myslíme tržně (dokonce 1 volnotržně).“ Ale co je pro Čecha dobré heslo? „Pravda vítězí“ je heslo, které přežilo staletí a úspěšně ho užívaly všechny vlády, nejúspěšněji však ti nejšikovnější lháři mezi českými vládci. Prý nějak souvisí se svátým Václavem, ale nikdo si není jistý, který genius je vlastně vymyslel a kdy. Říká se, že bylo populární u českých králů a bylo také součástí prezidentských regálií z osvícených dob Masarykovy republiky, po celou německou okupaci a za komunismu. Obzvlášť prominentním se stalo znovu, když se donekonečna omílalo za Havlovy prezidentské kampaně v prosinci 1989 v dramaticky ino- vativní a vynalézavě rozšířené verzi „Pravda a láska musí zvítězit nad lží a nenávistí“. Co vlastně na tomto hesle dohání Čechy k takové sentimentálnosti? Je konejšivé. Čecha konejší vědět, že ať je v sebevětší šlamastice, pravda zvítězí. Ví sice, že pravda právě teď zrovna nevítězí, ale ví taky, že nakonec zvítězí. Jednoho dne. Prostě zvítězit musí. Protože přece vítězí. Říká to svátý Václav. Nezáleží na tom, co vlastně pravda je, jen když zvítězí. Nezáleží na tom, kdy vlastně zvítězí. Nezáleží na tom, jak zvítězí. Sama od sebe zvítězí. Sama sebou. Není potřeba pravdu vysvětlovat. Není potřeba ji dokazovat. Takže kdykoli někdo přijde a tvrdí, že pravda zvítězí, musí být doba zralá na její vítězství. A co když nezvítězí? Jestli nezvítězí, nikdo za to nemůže. Doba pravdy ještě nenadešla. Ale člověka konejší vědět, že taková krásná doba nadejde. Takže znovu: Co je pro Čecha dobré heslo? ■ POLYGON 1/1998 53 [pageend55]Nebojíte se jezdit na silnicích v Čechách a na Moravě? M. SWINKELS-NOVÁKOVÁ Vidy, když se se svou rodinou blížím autem k českým hranicím, přepadá mě tichá obava. Vrátíme sel Tuhle větu bych klidně mohla použít i za totality, ale to by bylo o něčem jiném. Mně jde teď o (ne)bezpečnost provozu na domácích silnicích. Někdy se moje obavy vystupňují až v hrůzu; to když nás někdo předjíždí v naprosto neuvěřitelné situaci. Snažím se „krýt" za jiným autem, například před vrcholem stoupání, blížíme-li se ke křižovatce (hlavně s předností v jízdě) a podobně, protože si představuji, že proti nám se řítí podobný šílenec. Statistiky o počtu dopravních nehod jsou neúprosné a nahánějící hrůzu. Ale kdo je čte? A kdo na ně dbá? Určitě ne ti, jichž se to nejvíc týká. „Komu zvoní hrana? Zvoní i tobě..." My všichni, kteří jezdíme hlavně mimo republiku, můžeme srovnávat. Jsou lidé, kterým vadí přísnost amerického systému, jsou někteří, pro které je zlým snem Itálie nebo Španělsko. Také Belgie, kde bydlím, na tom není moc slavně. Nejhorší je to o víkendu, kdy hordy mladých řidičů vyjíždějí za zábavou, ke které už asi nezbytně patří alkohol a z nichž se jich každý týden v důsledku dopravní nehody už nikdy nevrátí domů v průměru deset, někdy až pětadvacet. Ale vraťme se k situaci v Cechách. Jak známo, 1. října 1997 vstoupila v platnost vyhláška ministerstva vnitra č. 223/1997 Sb., která snižuje maximální povolenou rychlost v obci z 60 na 50km/hod. Toto rozhodnutí vyvolalo bouři odporu. (Je zajímavé, že jen málo lidí se pohoršuje nad „stotřicítkou “ na dálnici, ačkoliv české dálnice se svými zatáčkami a délkami nájezdových pruhů jsou projektovány na nižší rychlost. Jiným zase spíše vadí zvýšení dálničního poplatku na 800Kč bez možnosti zakoupit si třeba víkendovou známku, jak to lze např. v Rakousku.) Proč se řidiči na tu „padesátku" tolik zlobí? Statistiky dopravních nehod, jejichž výsledkem je smrt nebo těžké zranění, přece mluví jasně ve prospěch nižší rychlosti: brzdná dráha je kratší. Při šedesátce je asi 35m, při padesátce asi 28m a při třicítce dokonce necelých 13m na suché vozovce. Také se pamatuji, že když jsme ještě neměli děti, docela mě rozčilovala tehdy holandská novota „woonerf“, čili různé ty boule a stromečky a ohrádky uprostřed ulic; proč to zdržujou, já přece pospíchám a děti si má každý pohlídat... Člověk se ovšem časem a zkušenostmi poučí, že ve městě či obci nemá cenu spěchat. U příštího semaforu stejně většinou „závodníka" dojedu. A jak je to v Evropě? Ve většině zemí platí padesátka, kromě např. Slovenska, Rumunska, Bulharska, Polska, Maďarska. V Belgii jsme se před lety docela nasmáli: původní nejvyšší povolená rychlost v obcích byla 60km/h. Takže tam, kde ji řidiči větši?iou překračovali, se zvýšila na 70km, jinde, kde stejně rychleji jet nemohli, byla snížena na 50km. Něco takového se ovšem praktikuje také v Čechách. Na komunikacích, jejichž charakter to dovoluje, je povoleno jet sedmdesátkou až devadesátkou. Jak se tedy řidiči budou chovat? - Rozdílně! Stalo se mi kdysi v Holandsku, že jsem jela v noci tou tehdy v Belgii povolenou šedesátkou. Zastavil mě policajt a samozřejmě mi nebylo nic platné ohánět se belgickou SPZ a belgickým řidičákem. Stálo mě to dost peněz. Od té doby si tedy dávám velký pozor a tu padesátku dodržuji. Samozřejmě, že není každý taková zastrašená buchta jako já. Piráti budou všechny rychlosti dále překračovat, protože jsou to většinou ti s novými a silnými motory, čili dostatkem financí, a ty nějaká pokuta nerozhází. Je to vidět ostatně z jejich reakcí v tisku. Vztekají se na „policajtskou zvůli", jízlivě prohlašují, že jim „teď budou chodci vyloženě skákat pod kola, protože se budou domnívat, že řidič to ubrzdí" - a vůbec, „dopraváci si nedokázali vynutit respekt". Také se říká, že i na té české dálnici každý dávno ví, kde se měří radarem. Vyhláška, pokuty, respekt k dopravákům, radar... To všechno je zřejmě jen částečné řešení. Souhlasím, že ideální řešení ani existovat nemůže. Ale přimlouvám se za to, o čem jsem se už výše zmínila. Je to ten holandský „woonert". Zvykali jsme si na to sice se smíšenými pocity (dokonce jsem slyšela názor, že „boule" na vozovce se setkaly s velkým odporem gynekologů, prý jsou nebezpečné pro těhotné ženy: vyvolávají potraty) - ale dnes už nám to ani nepřijde. Prostě se nějaká taková ta dlouhá, široká a pro „ bystrozraké" řidiče k vyšší rychlosti lákající ulice rozdělí šikanami. To jsou ty dobře vyznačené „boule", zděné ohrádky s pestrobarevným křovím nebo betonové hrnce s květinami. Samozřejmě, že to něco stojí. Ale policajti a radary také nejsou zadarmo. Kromě toho: šikany mají „nepřetržitou službu A vypadají docela pěkně. ■ 54 POLYGON 1/1998 [pageend56]Vážení přátelé, dovolte mi jeden „pohled z domova“ na probíhající diskusi o negativismu Polygonu. Domnívám se, že samotný fakt existence Polygonu je založen, mimo informační služby, na dvou předpokladech. První, reálný, předpoklad je založen na skutečnosti, že žádná lidská činnost není natolik dokonalá, aby si nezasloužila zároveň i kritického pohledu - v našem konkrétním případě na obnovování demokracie v Cechách. Ze se o to snaží náš exil jako genetický potenciál české demokracie se svou celosvětovou zkušeností, je nutno považovat (a to zdůrazňuji) za jedinečnou a neopakovatelnou příležitost pro naši zemi. Moudrý politik by tuto existující příležitost s mnohými díky a do důsledků využil. Přesto, že tato kritická činnost působí duševní bolest a trauma čtenářům, rád bych je poprosil o pochopení. Pohledem za „tlustou čáru zapomnění“ lze zjistit, že Gottwaldova klika, když splnila svou špinavou práci, dostala vesměs provaz a byla nahrazena jinými soudruhy. Nelze tedy s jistotou vyloučit, že pád Klausovy vlády může znamenat jen ukončení určité špinavé práce (instalace postkomu- nismu) a nyní se stává už zbytečnou, takže musí být nahražena něčím přijatelnějším. Domnívám se, že právě v nadcházejícím období bude kritického pohledu Polygonu více než zapotřebí. Druhý předpoklad, nereálný, tkví v domněnce, že sama pravdivá kritika je pro nás „domácí“ dostačující k tomu, aby se oprávněně kritizované skutečnosti napravily. Toho už není tento národ schopen, a dílem nechce být schopen. Příčinu této neschopnosti mi kdysi dávno „objasňoval“ jeden nadmíru upovídaný soudruh slovy: „My, strana (KSC), nemůžeme nechat studovat děti lékařů, inženýrů a vůbec těch, které by pro studium měly předpoklady, to by nám tady vyrostla nová šlechta. Proto vybíráme ke studiu děti z pro nás vhodných rodin; víme, že se musí snížit úroveň výuky a studijní nároky, aby tu školu vůbec mohly absolvovat. Je nám jasné, že tímto jako národ postupně blbneme, ale to se nedá nic dělat, lepší než tady mít nějakou novou šlechtu.“ Komunisté tedy nahradili zákon přirozeného výběru zákonem nomenklatury - výrobou pro ně užitečných idiotů. Vím, že je to ponižující a trapné poznání, ale je to stav napravitelný. Naše generace však nemá z titulu svých zkušeností na co navázat, o co se opřít, je pouze za cosi kárána a „poučována“. Zkušenosti prvorepublikánské demokracie jako by pro ni patřily už starým bájím a pověstem. Pokud tedy musíme své zapomenuté dějiny prožívat znovu, pak by asi nebylo na škodu prožít si nějaké to celonárodní obrození. Mohlo by být zahájeno exkurzem do světové demokracie - konkrétně: jaký je kde vztah občana ke státu, praktické fungování občanské společnosti, činnost politických stran, výklad Listiny lidských práv a svobod, vliv médií na politickou kulturu, vztah politika k voliči, veškerá pozitiva a negativa, srovnávání s naší skutečností atd. atd. V tomto směru má Polygon vzhledem k téměř celosvětovým zkušenostem svých dopisovatelů jedinečné možnosti. Sama příležitost obohatit život jiných novými zkušenostmi a možnostmi bývá vesměs pozitivní a optimistická. Jan Vyhnánek Holice v Čechách, 13.1.1998 PS. ... když jsem začal „vstřebávat“ Český týdeník a Polygon, odcizoval jsem se názorově svým přátelům a známým. Po každé rozmluvě s nimi mám pocit, že mluvím s lidmi z jiného světa, s lidmi uvažujícími v nějakých protikladech třídních nepřátel... ■ Český kalendář 1998 Po úspěšném vydání Českého kalendáře 1996 a 1997 vyšel třetí ročník této oblíbené publikace. Jeho obsah je podobný, tj. kalendář jmen, pranostiky, lidové moudrosti, články z dějin, básně, písničky, recepty, křížovky, zajímavosti, informace o základních církevních svátcích, 0 prastarých památných stromech, obrázky, fotografie aj. Obálka je barevná, uvnitř černobílý tisk. 192 stran, cena 99 Kč (+ poštovné při využití naší zasilatelské služby v ČR, 10 DEM i s poštovným v Evropě, 10 USD 1 s poštovným v zámoří). Objednávky zasílejte na adresu: Český dialog, Národní 11, 110 00 Praha 1 POLYGON 1/1998 55 [pageend57]Pojmy dobrého jména zbavené Slýchám v posledním čase hojné nářky nad tím, jak špatně to dopadá a ještě asi dopadne s českou pravicí; i chtěl bych truchlící poněkud ukonejšit. Upokojte se, vlastencové. S žádnou českou pravicí to zle nedopadá, ba ani dopadat nemůže, jelikož v Cechách snad od dob Svehlových žádné pravice není. Darmo se někteří političtí vůdcové posledního času pyšnili tím přízviskem; zatím dokázali pouze říci, čím nejsou či spíše být nechtějí, totiž socialisty, neřku- li komunisty. Nedokázali však věrohodně doložit, čím tedy jsou. Vyhlásili svou pravi- covost, ale opomněli ji definovat; i nabízí se podezření, že žádnou definici ani neznají. Učiňme tak za ně. Je dvojí princip pravicovosti: zásada tvůrčí a zásada vlastní odpovědnosti. Tím se pravicovost výrazně liší od levicovosti, jejíž principy jsou právě opačné: místo vytváření statků jejich rozdělování, místo odpovědnosti člověka za svůj vlastní život pohodlné schoulení do otcovské péče státu, poskytujícího hodným občánkům životní jistoty. Žádný z vlivnějších politických proudů v současných Čechách přiložení tohoto měřítka nesnese. Nutno ovšem uznat, že aspoň z úst pana předsedy ODS občas cosi pravicového zaznělo, avšak právě že jen zaznělo. Skutečného se nestalo nic. Jeho strana dosti dlouho určovala běh dění takřka bez konkurence, ale nic pravicového neprosazovala a ani se o to nepokusila; pod jejím vedením český stát bez stínu myšlenky na cokoliv jiného okamžitě vplul do starých, obehraných způsobů poskytovatelsko-zaopatřovacích. Neotřesena zůstala vžitá představa sociálního státu, v němž občan pracuje, platí daně a o víc se nestará, přenechávaje péči o svou existenci eráru, který mu vytahuje peníze z kapsy a dle vlastního uvážení je přiděluje na rozličné blahodějné účely. V zájmu spravedlnosti je ovšem nutno říci, že český stát není zdaleka s touto představou sám. Národy západní Evropy, jež mají být zchudlým Čechům vzorem, se v současné době bez výjimky zmítají ve vleklé krizi, která je víc než jen hospodářská; celé klubko neřešitelností je výsledkem desítiletími zposvátnělého sociálního systému, jehož zásadním nedostatkem se prokázalo být, že vyžaduje daleko víc prostředků, než jich společnost stačí i při nejlepší konjunktuře vytvořit. A třebaže to mnozí neradi slyší, Evropa své gordické uzle nerozetne, dokud nenajde kuráž opustit v zásadě levicovou ideu státního zaopatřovatelství a ne- napodobí systém jiný, s dobrými výsledky fungující v USA. K tomu by ovšem bylo zapotřebí politické síly, která by takové změně dala výraz. Zatím jí není; západoevropské nesocialistické strany jsou v nejlepším případě občansko-středové, titul pravicovosti si nezaslouží žádná z nich. Kdekoliv se na starém kontinentu zdálo vzniknout něco pravicového, okamžitě se rozbředlo v tupo- myslném nacionalismu, v proticizineckých vášních a v izolacionistických tendencích. Skutečně pravicový názor zastupuje dnes na světě asi jen jediná významná strana, a to američtí republikáni. Chtěli bychom možná příliš, kdybychom vyžadovali, aby v celé Evropě právě z Čech vyšel podnět k následování úspěšného amerického modelu. Ale to nemění nic na skutečnosti, že jen takový politický proud by měl legitimaci se nazývat pravicovým. Snad by to dokonce stálo za ten kus odvahy; luxus státního zaopatřovatelství a předražených životních jistot si mohou - do jisté omezené míry - dovolit země se skvělou produktivitou, ne však chudobný stát, proměněný desetiletími ideologického experimentu v produkční poušť. Čímž se dostáváme k druhému z pojmů, jež sametová politika zbavila dobrého jména v očích českých lidí, a to mnohem katastrofálněji. Můžeme-li rytířům modrého ptáka ještě prominout, že si naplnili ústa pravicovosti a neučinili pro ni nic víc než 56 POLYGON 1/1998 LUDĚK FRÝBORT [pageend58]všichni jejich západoevropští kolegové, nelze jim odpustit destrukci pojmu tržnosti. S ním zatočili kruté a ničivě, k čemuž již západně od Šumavy paralelu nalézti nelze. Zeptáte-li se dnes prostšího českého občana, co rozumí pod slovem tržnost, dozvíte se zpravidla, že jakousi novou odrůdu zlodějny, z té komunistické přímo odvozenou, ale ještě všelijak důmyslně vylepšenou. Hlavní tržní znalec ho ovšem může odbýt poznámkou, že nerozumí ekonomii, jako již tak mnohého; ale tak prostě občanovo podezření ze světa sprovozeno není. Krizi důvěry v tržní zásady cosi přivodilo. I když se nebudeme zabývat vysloveně kriminální stránkou toho jevu, můžeme vyslovit podezření, že naši na slovo vzatí ekonomové přece jen chápou svůj obor - alespoň jak se z výsledků jeví - jaksi příliš jednostranně. Veškeré tržnosti jako by jim bylo učiněno zadost jen samým obchodováním. Pokud bychom měřili úspěch české tržnosti množstvím zbrusu nových tu- i cizozemských, v luxusu si lebedících obchodních firem, byl by beze sporu znamenitý. V té slávě zlatých klik, drahých aut a skleněných paláců se povytratilo vědomí, že obchod je věc druhotná, která sama o sobě žádné hodnoty nevytváří, pouze jimi semo tamo pohybuje. Existenční oprávnění mu dodává princip prvotní, hodnoty vytvářející, totiž produkce. Aby něco mohlo přijít na trh, musí být nejdřív vyprodukováno. Jinak se obchod podobá partě strejdů v hospodě, kteří hrají celý den karty o jednu a tutéž pětikorunu; mohou tak být vyhrány i prohrány veliké sumy peněz, ale na stole leží stále týž bůra. I hledí občan na stůl české produktivity a vidí tam... inu, stále týž nevalný bůra zchátralého, nefunkčního, směnitelné hodnoty sotva vytvářejícího průmyslu. Dokonce se mu zdá, jako by ani chuti k něčemu jinému neshledával, jako by prvním zájmem postkomunistického státu nebyl růst produkce a hospodářské síly, nýbrž ochrana po socialistickú řízených fabrik před jakoukoliv nově vzniknuvší konkurencí. Vlk tržní teorie se možná nažral, ale kdokoliv se v sametových Cechách pokusil vykrmit kozičku něčeho produkčního, setkal se s překážkami tak kyklopskými a nevůlí soukromou i úřední, že toho zpravidla nechal a chytil se nějakého kšeftu. A tak se po řadu let ruka k ruce vinula, až se dílo nepodařilo. Produkční konkurence nevznikla. Což se jistě líbí tržnímu managementu stařičkých fabrik, jenže z téže příčiny nejsou vytvářeny nové hodnoty; protože nejsou vytvářeny, je žalostně nízký občanův příjem; protože je příjem nízký, ani plateb a daní se mnoho nesejde; a protože se nesejdou, nemůže za mnoho stát zdravotnictví, důchody nemohou být jiné než pod psa, byty nejsou a být nemohou, celá řada jiných, pro chod moderní společnosti nezbytných funkcí astmaticky lapě po dechu. V takovém ovzduší může nabýt úporné obehrávání o vloženého bůra dost podivných tvarů a občan nikoli bezdůvodně hovoří o zlodějně. Je už pomalu dost pochybné, můžeme-li sílu k nalezení nikoli pouze slovní pravico- vosti ještě čekat od stávajících, v prognostickém inkubátoru vylíhlých partají. Stejně je pochybné, můžeme-li ještě čekat nějakou explozi tygří produktivity od postsocialistic- kých fabrik, v jejichž rzí a mourem pokrytých halách dosud straší Kolben s Daňkem. Asi že ne. Česká pravicovost bude nejspíš muset teprve vzniknout, a to nikoli dalším přeskupením sametových škatulí. Česká tržnost rovněž. Jejím prvním úkolem musí být nikoli zlaté kliky obchodních společností, nýbrž pádná, nekompromisní, účinná podpora produkce hodnot. Osvobození od zbytečných břemen a samoúčelných úředních složitostí, daňová zvýhodnění, rázný konec korupce, důsledná právní ochrana. Až uvidíme, že na všech stranách vyrůstají nové, třeba drobné výrobní a řemeslné podniky, že právo oceňuje spolehlivost a tresce lotry, že se nové produkci v solidním prostředí dobře daří, že na základě toho rostou příjmy, že přibývá odvodů do veřejných pokladnic a začínají fungovat veřejná zařízení, ano, pak můžeme mluvit o tržnosti. Do té doby je to předčasnou chloubou dunící fráze. Hannover, 15. ledna '1998 POLYGON 1/1998 57 [pageend59]Rudolf Bechyně, dnes zapomenutý politik JAROSLAV OLŠANSKÝ Připomínka výročí úmrtí kdysi významného blížícím se únorem 1948: nám, kteří jsme jej dávnověkem Myslím, že ani letošní padesáté výročí úmrtí Rudolfa Bechyně nebylo vzpomenuto žádným článkem nebo souhrnnější prací, ať už polito- logickou nebo historickou. Věřím, že se tak stane. Zasluhují si toho též dějiny první republiky, které by bez jeho jména nebyly úplné. S rozbřeskem tragického roku 1948, v ranních hodinách jeho prvého dne, zemřel na následky dlouhodobé těžké nemoci. Bechyně byl od svého mládí (nar. 1881) vášnivý novinář, politik a od roku 1905 tělem i duší sociální demokrat. Budiž mi dovoleno poněkud omšelé rčení: bojovník za sociální spravedlnost a národní samostatnost. Jeho význam byl značný už před rozpadem Rakousko- Uherska: figuruje mezi 42 muži osmadvacáté- ho října. Místo výčtu všech ministerských či stranických funkcí během následujících dvaceti let československé republiky bych chtěl zdůraznit jeho postavení stálého člena tzv. koaliční pětky. Označení 'ministr kompromisu’, kterého se mu dostalo již v tehdejších letech, může být správně pochopeno a hodnoceno, když známe jeho politické krédo, se kterým přistupoval k formulaci základních myšlenek a programu československé sociální demokracie v roce 1920, když se jasně oddělila od svého levicového křídla - komunistů. Patřilo k jeho osobě a vyjádřil je vlastními slovy: „Postupovat jako konstruktér, kladoucí kámen ke kameni.“ Mnichovská dohoda učinila z této konstrukce pro Rudolfa Bechyně trosku, a tak působila také na něj. Dozvěděl jsem se o tom několika větami během prvních let po válce, ač ne sociální demokrat, v kdysi silné sociálně demokratické pevnosti Ostrava. Více jsem mohl pochopit, až když se mi dostaly po letech do rukou články o Státní radě, v jejímž čele Bechyně jeden rok stál. Ano, pouze jeden rok, protože pak se pro věčné neshody definitivně rozešel s Edvardem Benešem a odebral se do ústraní a do samoty. Během diskuzí o uspořádání státu po válce nebyl nikdo bezpečným prorokem, a ani českého a československého politika před prožili, ale i mladým, pro které je poněkud Bechyně, ač jistý konstruktér doby první republiky, takovým být nemohl. V paměti mi zůstávají bojovná, ale přece jen exaltované slova: „Ani pruská kolonie ani ruská gubernie." Filosofie jeho politiky je konfuzní, proti levici neostrá. Hektika politického a válečného vývoje jakoby vyrazila někdejšímu stratégovi vysoké politiky duch. Odstrčen zůstává sám, navíc s progredující chorobou. V lednu 1945 - jsem si téměř jist, že v předtuše budoucího vývoje - posílá maršálu Stalinovi „Memorandum", které je dnes již dostupné. V něm Bechyně vysvětluje Stalinovi důvody své sociálně demokratické politiky. Přesto věří a doufá atd., atd. Obsah takového memoranda od muže, politicky dříve tak vyhraněného, může čtenáře přivést jen na jedno, že totiž autor je, přinejmenším temporérně, rozložen starobou, urychlenou snad těžkým, nakonec smrtelným onemocněním. Dnes by mě ještě zajímalo, zda maršál Stalin toto memorandum předal k přečtení některé ze špiček komunistické emigrace v Moskvě. Bechyně se vrací jako jeden z posledních z emigrace v Londýně. Dopisuje ještě své paměti 'Pero mi zůstalo’; vycházejí roku 1947. Poslední vzkaz jeho věčnými stranickými boji rozbředlé a zleva podminované straně je vrcholně varovný, jasný, ale už neúčinný: „Jestliže má sociální demokracie splnit své historické poslání, musí se od komunistické strany vždy srozumitelně a jasně lišit." . Nad rakví politika v Lidovém domě v Praze promluvili celkem čtyři smuteční řečníci (pátý, Vojta Beneš, hovořil rozhlasem). Jan Masaryk, který zastupoval vládu, se zmiňuje o dopisu, který Bechyně vlastní rukou napsal a nechal odeslat čtyři dny před svojí smrtí. Ptám se zatím sám sebe: mohl obsahovat shora uvedená slova? - Na to bohužel Masarykův projev odpověď nedal. Byl velmi starostlivý, otcovský i napomínající. To však nemohlo na komunisty účinkovat. Wiezikon/Egg/CH, 21. leden 1998 a 58 POLYGON 1/1998 [pageend60]V říjnu 1997 vyšla v Praze pozoruhodná kniha novináře Petra Husáka „Budování kapitalismu v Čechách“, která se v odborných i zainteresovaných laických kruzích přes noc stala malou senzací. Šlo o první retrospektivní pohled na počátky a motivy české privatizace v mamutím interview s jedním z tvůrců její koncepce, bývalým ministrem pro privatizaci a správu národního majetku v letech 1990-92 Tomášem Ježkem, přítelem a oponentem šéfa české ekonomické reformy Václava Klause. Rozsáhlý rozhovor o zákulisních machinacích v procesu transformace se uskutečnil po Ježkově demisi, v několika etapách, počínaje koncem roku 1992. Kníhaje provázena autorovými bystrými poznámkami a doplněna objevnými portréty některých aktérů velkého děje. Ekonom a politik Ježek, jsa si vědom společenské brizance vylíčených skutečností a své opatrné kritiky tehdy ještě nedotknutelné 'modly’ Klause, nedal souhlas k uveřejnění textu. Na jaře 1997, v době alarmujícího hospodářského vývoje, propadající se měny a po- hasínající Klausovy politické hvězdy, se autor Husák na radu svých přátel rozhodl Ježkovy ohledy dále už nerespektovat a důležité svědectví publikovat. Explozivní kniha se nepřímo stala jakýmsi posledním hřebíčkem do Klausovy ekonomické rakve, stlučené podzimní sponzorskou aférou a dvojí zdrcující kritikou prince a podnikatele Jiřího Lobkowicze (srvn. Polygon 8/97, str. 27n a 66n). Ježek ve své historizující výpovědi pochopitelně obhajuje koncepci a metody malé i velké privatizace, restituci a přímého prodeje podniků (čtvrtina továren neprošla ‘kupónovkou’ a byla prodána většinou zahraničním zájemcům). Vzhledem k faktu, že se už během roku 1992 a zčásti i dříve objevily jasně patrné vážné nedostatky a ‘nedodělávky’ ve všech čtyřech oblastech privatizace, zarazí pozorného čtenáře reformátorův jen mírně kritický a sotva sebekritický přístup k posuzování celé problematiky. Eventuální ohledy na bývalého šéfa Klause, s nímž se Ježek již v roce 1991 začal lidsky i odborně rozcházet (nazval ho mj. 'osvíceným monarchou’), zde téměř nepřicházejí v úvahu. Ježkova malá ochota k opravdu kritické reflexi se jeví spíše jako výmluva, protože Klausova ignorance, sebechvála a odmítání jakýchkoli konstruktivních návrhů z řad domácích nebo exilových expertů je do značné míry charakteristická pro celou 'reformní elitu’. Na jedné straně tato doslova z ' klausury’ pocházející elita vypracovala na první pohled konzistentní, sympaticky náročný a objektivně i subjektivně nebetyčně obtížný projekt ekonomické přestavby. Na druhé straně klausiánská elita, poznamenaná jako ostatní smrtelníci re- žimními stigmaty, při realizaci projektu zbytečně a nepochopitelně ignorovala důležité neekonomické faktory jako veřejnou morálku, nepřekonanou minulost (neudržitelná teorie 'tlusté čáry’ za neblahou historií), spravedlnost a právo pro všechny (doma a v exilu), kulturní hodnoty občanské společnosti, především poctivost a odpovědnost. Reformátoři bez většího odporu připustili časté narušování etických norem a právních zásad, protože se od začátku nestarali o lidský nebo trestní postih nesprávného jednání, trpěného již předchozím režimem. Zklamání nadějí na obnovu společenských hodnot se samozřejmě projevilo poklesem důvěry voličů: chybějící náprava vzniklých nepořádků a z toho rezultující rozčarovanost občanů nakonec, jak se dalo očekávat, nedovyvinutou, jen napůl reformovanou společnost 'vytunelovali’ a klausiánskou elitu vnitřně rozložily. Bumerangový efekt dal sice na sebe dlouho čekat, ale po sedmi letech přišel s jistotou a prudkostí o to větší. Tvůrcové české privatizace tvrdí, že měla po formální stránce převážně charakter solidního reformního-procesu, řádně organizovaného a podloženého dobrými zákony. Tomu lze na základě zkušeností a praktických výsledků namítnout, že byla vlastně živelnou ekonomickou revolucí, jež se ‘sametovým’ politikům vymkla z rukou. Zčásti chaotická, neprůhledná a jen napůl právně podložená privatizace oplývala všemi revolučními chybami a omyly, které v Evropě 20. století provázely realizaci velkých teorií a praxí. Řečeno POLYGON 1/1998 59 PAVEL ŠTILLER Ježkova pichlavá zpověď [pageend61]aforistickou zkratkou, privatizace byla celonárodním konkurzním řízením, v němž z bankrott podstaty devastovaného hospodářství dosti neorganicky vzešlo kapitalisticko- socialistické nedochůdče. Čeští tvůrci privatizace projevili stejnou dávku teoretické fantazie a praktického dile- tantismu, jako většina jejich předchůdců při pokusu o rychlou a radikální přeměnu stávajících poměrů. Privatizace národního majetku jako nejtěžší oříšek v paletě nutných hospodářských a tržních opatření proto nemohla stát ve znamení šťastné hvězdy. Nikde na světě neexistovaly zkušenosti ze srovnatelných systémových privatizací, z celonárodního přechodu od státního k soukromému hospodaření. Dílčí západní privatizace, jejich metody a formy v rámci organicky vyrostlých a dobře fungujících soustav soukromého vlastnictví, nemohly sloužit za vzor. Také osvědčení a pro zcela novou problematiku vyškolení odborníci, kteří by podle jasných, ‘neděravých’ a pečlivě připravených norem privatizaci prakticky řídili a kontrolovali, nebyli k dispozici (klausiáni si dost překvapivě svůj potřebný aparát řádně nevyškolili; kam se poděla jejich tolik vychvalovaná příprava a systematičnost?). Syrové, obsahově neúplné a rychlou jehlou spíchnuté zákony sice po ruce byly, ale jejich juristická nepropracovanost, jež způsobila dalekosáhlou správní, odpověd- nostní a postihovou konfuzi, se musela v budoucnu trpce vymstít. Obsahový a kompetenční zmatek, v němž se nikdo za nic necítil odpovědný, musel vyústit v aféry a skandály, v miliardové podvody a krádeže, v tunelování bank a investičních fondů, v egoistické zneužívání všeho a všech (např. v roce 1996 přesáhla hospodářská kriminalita částku 65 miliard korun). Z obou uvedených důvodů se protagonisté ‘privatizační revoluce' vrhli do nepřehledné a zčásti kriminelní džungle partikulárních podnikových zájmů a vztahů sami a osobně, bez fungujícího pomocného aparátu. Byli při tom vyzbrojeni pouze svou nevyzkoušenou teorií, slušnou porcí dobré vůle, tíži úkolů sotva odpovídající kompetencí (‘učení za pochodu’), odhodláním k nevídané improvizaci a tradiční ‘uhlířskou vírou’ v úspěch. Že mnohé při tomto víceméně naivním a živelném, ale zpočátku bohužel nutném postupu muselo skončit špatně nebo nikoli podle záměru, bylo nabíledni. Po roce 1992, v tzv. konsolidační fázi privatizace, se různé prvky soustavy začaly hroutit pod náporem čachrářů a tunelářů. Romantičtí klausiáni, plní idealistických představ, museli kousnout do granitu banální reality. Jako výborní ekonomičtí teoretici a vzdělaní samouci bez možností praktických experimentů hrubě podcenili dědictví ‘lajdáckého a lenivého komunismu’ v podobě deformovaných charakterů bývalých participant režimu. Pánové od zelených stolů a téměř disidentských kateder si ve svém výlučném ekonomickém opojení samospasitelnou zásadou „trh vše vyřeší“ sotva uvědomovali, jak na jejich 'nádherné vize’ bude reagovat rozhodující okruh lidí, tzn. v první řadě ‘staré struktury’: nomenklaturní kádry státního sektoru, málo schopní manažeři ma- rodních (nikoli národních) podniků, estébáčtí lanaři, zkorumpovaní profitéři a režimní gangsteři všeho druhu. ‘Něžná revoluce’ a neprovedená očista administrativních špiček přinesly své plody. Horliví reformátoři zcela přehlédli (a dodnes se ze svého omylu příliš nepoučili) základní problém doby a každé velké společenské změny, totiž otázku individuální a veřejné morálky. Ministr Ježek patřil k malému houfci těch, kteří poukazovali na problém odpovědnosti jednotlivce a celku, ale mluvili k hluchým. Klausiáni doufali schizofrénnim způsobem v plný úspěch svých záměrů, ačkoliv dobře věděli o masovém rozšíření komunistické 'vlčí morálky’. Existenci zbohatlických instinktů chamtivé části společnosti mohli znát např. z maďarských zkušeností, ale o ty se včas nezajímali. Když se nepoctivé chování projevilo v plném rozsahu, popírali a ignorovali je. V zákonech o privatizaci nebyly zabudovány řádné preventivní zábrany, kontroly ani přísné postihy. Je smutné, že reformní elita jednala v podstatě tak, jak se to v socialismu naučila, jak to od svých předchůdců ‘odkoukala’: jednostranně a nekomplexné, ne zcela solidně a kompetentně, polovičatě a nedotaženě. Obrovský projekt privatizací a restitucí se vztahoval na celou oblast výroby a velkou část nevýrobních služeb včetně vrácení nemovitého majetku. V těchto sférách byla většina podniků, organizací a budov nerentabilní, tzn. že zchudlý stát je pomocí dotací uměle udržoval nad vodou. V normálních poměrech je ne- hospodámý, neeficientní podnik odsouzen k zániku nebo ke koupi finančně silným partnerem. V případě ČR bylo jasné, že převážnou 60 POLYGON 1/1998 [pageend62]část státních ruin a jejich dluhy nikdo nekoupí. Proto byl vymyšlen model všelidových akcií neboli kupónová privatizace. V praxi kupónových podílů to znamenalo jednak rozdání podnikového jmění občanům republiky za poplatek tisíc Kč na osobu, jednak ‘eldorádo’ vychytralců a vyčuranců, nestejné kolbiště pro poctivé a nepoctivé elementy. V koncepci privatizace byla zabudována teoreticky rovná šance pro všechny, ale jak tehdejší, tak především dnešní ‘zdokonalená’ praxe machinaci s investičními fondy žaluje opak: od počátku měli všichni straničtí i ne- straničtí šíbři, překupníci a tuneláři díky svým sítím styků a vazeb šance rovnější. Tomu se klausiáni ani preventivně ani dodatečně nesnažili zabránit, nechali to podle falešně pochopené liberální zásady „laissez faire“ plavat. Vytvořením, resp. pokračováním staronového systému neodpovědnosti a beztrestnosti, neuvěřitelným zanedbáním právní a morální stránky privatizace se sami připravili o plody dobré práce. Neobyčejně komplikovaný úkol ekonomické transformace klausiány předčasně vyčerpal a lidsky i odborně otupil. Klaus sám a mnoho členů jeho týmu ztratili dynamiku a přestali jasně vnímat problémy a souvislosti. Snahy o nápravu chyb nebo o potřebnou korekturu kurzu se skoro vytratily. Bylo tragické, že teprve ‘ujetá’ hospodářská realita a oslabená koruna přinutily malátné ekonomy k opožděné akci. Samolibý, autoritářský a paternalistický styl práce šéfa, bezesporu nejschopnějšího a nejpilnějšího člena týmu, vedl pozvolna k decimování a rozpadu řídící skupiny. Vůdčí hlavy, jako obětavý a obětovaný poctivec Ježek, oblíbený populista a chameleon Dlouhý, neúnavný dříč a myslitel Zieleniec, klíčový taktik Ruml a bystrý náhradník Pilip, postupně opustili potápějící se loď. Netaktní, pragocentrický a z vlastních chyb nepoučitelný kapitán Klaus zůstal nakonec sám. Groteskní korupční skandálek, „sponzorská lapálie" ve výši 7 !4 milionu, mu „v zemi, kde se ztrácejí miliardy a kde politici lžou“ (Havel), definitivně podrazil nohy. Nejzajímavější částí Ježkova vyprávění o polistopadovém vývoji a jeho filozofických reflexí o nedobrém stavu české společnosti jsou zákulisní interna velkého privatizačního spektáklu. Praktikové transformace sami přiznávají, že se museli všechno jaksi přes noc 'naučit od piky’. Učili se vládnout, spravovat stát a ministerstva, ‘dělat politiku’, rozbíjet staré a neschopné struktury, budovat nové. Je málo pochopitelné, že se při tom dogmaticky drželi své teoretické koncepce a nekorigovali ‘za pochodu’ některé chybné výchozí premisy. Značnou roli v této činnosti sehrál nedostatek kvalitního perzonálu. Mezi vysokou byrokracií a nomenklaturními kádry se jen těžko hledali schopní a erudovaní pracovníci, nadšení pro novou a neznámou věc. Přední ministerstva, silně angažovaná v reformě, musela často vystačit s lidmi zvyklými na staré a pohodlné metody práce, na svou marxistickou a socialistickou ‘zátěž’ v hlavě. Socialistickou setrvačností byl v prvních měsících postižen dokonce sám ministr financí federální vlády Klaus, který zpočátku privatizaci státního vlastnictví a restituci soukromého majetku odmítal: restituce prosadil Ježek v srpnu 1990 teprve jako ministr financí české vlády. Ještě v roce 1991 se Klaus stavěl proti různým aspektům velké privatizace a jejímu brzkému začátku. Jedním z velkých otazníků kupónové privatizace bylo ponechání dosavadního managementu ve většině podniků. Reformátoři v čele s Klausem chtěli nejdříve vytvořit „fungující trh“ pro socialistické koncerny a nechali je proto dál hospodařit neeficientním a ztrátovým způsobem. V ‘nepolitické politice’ se podobnou nečinností vyznamenal český premiér Pithart, který 1990 bláhové odmítl čistku režimních aparátů. Klaus byl celkově pragmatičtější než Ježek, a jako ‘machr’ vycházel z dané reality: podobně jako KSČ chtěl z centra 'krotiť podniky a postupně jim vnucovat tržní chování. Praxe však ukázala, že šlo o kolosální omyl, protože bez odnětí státních subvencí podniky své nehospodárné chování nezměnily a dál na trh ‘kašlaly’. Jednostranná orientace vládních centralistů na globální ukazatele a makroekonomickou úroveň ovšem znamenala zanedbání podnikové sféry a celé mikroekonomické činnosti, její ustrnutí na zastaralých socialistických základech. Také všechny ostatní státní a netržní sektory, např. zdravotnictví, školství, soudnictví a kultura, byly odsunuty na druhou kolej pozornosti kazatelů ‘vlády trhu’. Teprve stávky lékařů, učitelů a železničářů obrátily pozornost veřejnosti na zaostalé oblasti, které přímo ne- profitovaly z existence ‘výrobního trhu’. Socialistická mentalita a styl práce směly bez větších změn dál po léta přežívat. POLYGON 1/1998 61 [pageend63]Po delších diskuzích se Ježkovi a jiným podařilo šéfa přesvědčit o nutnosti zavést celý 'nezkrácený’ kapitalismus, bez spousty výjimek a shnilých kompromisů. Samozřejmé pouze v teorii, protože praxe zůstala hybridní. Že dodnes existuje v mnoha oblastech národního hospodářství nepřirozená, schizofrénní a umrtvující symbióza kapitalistické racionalizace a eficience s nabubřelou, šlendriánskou a zadluženou socialistickou efektivitou, není Ježkova vina. Ve výrobní a tržní sféře tato tragická symbióza způsobuje, že nadále přežívá typ státního ’podnikatele’, jenž špatně hospodaří a přitom sní o starých pohodlných časech, kdy ‘voda tekla do kopce’. Kardinálním problémem současné české ekonomiky je zápas eficience kontra efektivita, který je konec konců sporem mezi kvalitou hospodaření a kvantitou příliš draho vyrobeného zboží. V klausovské makroekonomické představě je tento zápas charakterizován ‘nůžkami’, jež se rozevírají nebo svírají mezi nutným vývozem a dovozem, zčásti zbytečným, protože luxusním (dnes: zbytečný růst zahraniční zadluženosti v důsledku nízké exportní kvóty - většina českých výrobků je drahá, nekonkurenční a tudíž neprodejná). Po sedmi letech údajně podstatných reforem trpí české hospodářství nadále základním rozporem mezi hospodárností výroby (‘černá čísla’ versus ‘červená’) a jejím udržováním v chodu, ať to stojí, co to stojí, hlavně tedy pomocí státních dotací a úvěrů. Ozdravění situace stojí v cestě dvě základní překážky. První je nesmyslné odmítání restrukturalizace socialistických kolosů, jež se vyznačují vysokými náklady výroby a obcházením daňových plateb a předpisů. Jinými důsledky existence nehospodárných a nepružných podniků je pokles zahraničních investic v ČR, zdeformovaný kapitálový trh, nedokončená privatizace včetně ‘bankovního socialismu’ a přežívání silné šedé ekonomiky. Rovněž další zvláštnost českého kapitalismu, nemožnost konkurzu, přispívá k dlouholetému parazitismu, vydržování neproduktivních průmyslových a zemědělských podniků. Druhou překážkou ozdravění hospodářství je nerozumně nízko držená nezaměstnanost, která blokuje životně důležitý růst produktivity (v současnosti jen třetina západní úrovně), nevytváří potřebný tlak na zřizování nových a moderních pracovních míst, nezvyšuje kvalitu práce zejména řemeslníků a melouchářů (příliš malý tlak na trhu práce a kvalifikace) a nepomáhá odstranit ‘flákačskou mentalitu’, zděděnou z dřívějšího režimu. Přezaměstnanost ve státním sektoru brzdí rozvoj soukromého podnikání a celé společnosti. Skutečnost, že údajně slavní postkomunističtí ekonomové stále ještě v teorii a praxi řádně nezavedli nejdůležitější západní pojem eficience, hospodárnosti, a nadále používají nesmyslný a zprofanovaný bolševický termín efektivity, je příznačná pro celý pracovní styl smíšené státně-soukromé ekonomiky Dokládá nejen bídnou situaci hospodářské praxe, ale také dost podivný stav ekonomické vědy. Dosavadní mocenská převaha národohospodářů v české vládě odráží značnou nevyvá- ženost v přístupu k řešení společenských problémů. Dnešní opožděná snaha ekonomů o podstatnou revizi stále méně úspěšného kurzu se bohužel opět týká jen materiálních podmínek života a nadále trestuhodně zanedbává důležité neekonomické aspekty vývoje české společnosti. Ožehavé oblasti a krizová témata, zejména morální stav národa, jeho slabé historické povědomí, rasistické výstřelky, kvalita práce občanů a politiků, poloprávní stát bez fungujícího systému postihů a sankcí, náprava sociálních křivd z dneška i včerejška, beztrestné nedodržování pravidel hry při podnikání, neomezené rozkrádání finančních fondů, nepotrestání viníků minulosti, nedostatečná pomoc obětem povodně, málo eficientní a efektivní práce státní administrativy, jakož i neutěšené poměry v armádě a soudnictví, včetně neprovedené výměny komunistických kádrů (otázka jejich spolehlivosti), proto zůstávají na pořadu dne. Před základním a neřešeným problémem, před nutností převýchovy národa k civilizačním hodnotám, k poctivosti, slušnosti a odpovědnosti v duchu Masarykovy zásady „Nebát se a nekrást“, zavírají oči jak české vlády, tak čeští novináři. ■ 62 POLYGON 1/1998 [pageend64]Myslela česky, psala německy K úmrtí spisovatelky Libuše Moníkové „Poškození“ (Eine Schädigung), rozsáhlá povídka z roku 1981 je příběhem jednoho znásilnění. Studentka Jana procitne teprve dodatečně k obraně a svého mučitele, policistu, zabije. Z toho jí ale vzejde všestranné ohrožení. Ohrožení, ponejvíce bezejmenné, jindy systémové, komunistické, méně často určité osobní, je, vedle ztráty vlasti, cizoty, základním předznamenáním textů Moníkové. Největší plochy spisovatelčiných pláten ovšem zaujímají nejrůznější retrospektivní způsoby pojednání veškerých novodobých, ale i starších českých záležitostí, od národního obrození, přes kulturní rozkvět druhé poloviny 19. století a jeho postavy, ruské a jiné legie, německou okupaci, po ovšem nejdůkladněji zpracované poměry komunistické, zvláště po rozbití nadějí osmašedesátého: českému čtenáři i se všemi zaběhlými zjednodušeními důvěrně známé, pro německé čtenáře a zvláště poroty zřejmě neobyčejně zajímavé motivy. Každého zde ale mohou překvapovat zajímavé psychologizace. V románu „Pavana za mrtvou infantku" opouští vyprávěčka brzy po potlačení pražského jara svoji vlast, „odchází z letargického smutku celého národa“. Mezinárodního úspěchu dosáhla Moníková svojí třetí knihou „Fasáda“, za níž obdržela Cenu Alfreda Doblina, kterou jako nadaci založil Günther Grass. Dílo, ceněné jako hlubokomyslně hravý šibalský román, pojednává o čtyřech umělcích z Prahy, kteří přerušují restaurátorské práce na zámecké fasádě frýdlantského zámku kvůli pracovní cestě do Japonska, uváznou pak nedobrovolně na Sibiři a vrací se za mnohých konfrontací se sovětskou-ruskou-sibiřskou mentalitou dobrodružně do vlasti. Za román „Plovoucí led" (Treibeis) obdržela Moníková Literární cenu města Brémy. Naposledy vyšla její kniha „Zjasněná noc“ (Verklärte Nacht) o primabalerině, která se po dvacetiletém pobytu v cizině vrací do úplně změněné Prahy. Její poslední román „Jakub Brandl" zůstává nedokončený. Autorka, která od 1971 žila a tvořila v Německu, zemřela 52 let mladá 12. ledna v Berlíně. Kromě zmíněných vyznamenání jí byla udělena Medaile Johannesa Bobrovského a Literární cena ZDF (jedna z obou hlavních německých rozhlasových a televizních společností). Minulý podzim jí prezident Válav Flavel udělil ke Dni založení republiky Masarykův řád. 's. L. J. Beran Prst mají v knížce na spoušti ‘vojáci’ třetího odboje a jejich protivníci, estébáci, bachaři, pohraničníci... Autor, sám kdysi účastník této skryté, ale nelítostné války, dává čtenáři velmi čtivým a napínavým způsobem nahlédnout do tohoto úseku našich národních dějin. Ne každému je znám, a Rambouskova knížka je dobrou příležitostí pro krátký, ale dobře obeznamující pohled. Ani nám ani knížce nejde ale zdaleka jen o informace. Před čtenářem vyvstává hrdinství, utrpení, někdy trochu zadostiučinění a porážky postav agentů a pak vězňů. Téměř všechny příběhy končí tragicky, v různém stupni i způsobu. Zřetelně je v nich cítit nezaměnitelnou autentičnost a osobně angažovaný podíl vypravěče. City a nálady jen diskrétně, letmo naznačuje, ale tím spíš je v čtenáři znovuvyvolává jeho vlastní imaginace. Povídky se opírají o skutečné příběhy, jsou ale volně vyprávěny, jména atd. jsou změněna. Prvních pět jich líčí příběhy agentů z jejich činnosti v terénu měst, nádraží, pohraničních lesů... za prvních let režimu, dalších pět vzpomíná na jejich osudy i kousky ve věznicích a pět posled-' nich je směsí z různých prostředí, vnáší do knížky také jistý humor. Jsou doplněny osobním zamyšlením autora o jeho vztahu k tehdejšímu boji za nynější politické a sociální situace vlasti, kde opět žije, a bilancí ztrát třetího, protikomunistického odboje. Vydalo nakladatelství PRIMUS v Praze roku 1997, 192 stran. Od Oty Rambouska známe také starší knihu o třetím odboji „Krochnu s sebou“, vydanou v Torontě 1978. ■ POLYGON 1/1998 63 Ota Rambousek S prstem na spoušti L. J. Beran [pageend65]SOUKROMÁ OZNÁMENÍ UBYTOVÁNÍ V PRAZE: • Třípokojový byt s kuchyní a přísl. blízko stanice metra za rozumné ceny. Volejte +420-2-2225 0722 nebo pište na adresu: J. Plíhal, Mánesova 48, 120 00 Praha 2. • Tichý pokoj blízko centra, 30 DM se snídaní. Reservování nutné. Věra Kmínková, 130 00 Praha 3, Koněvova 67, telefon +420-2-277136. • Dvoupokojový byt ve vile v patře, koup., WC, TV, možnost použití kuchyně v příz. Cena: 400 DEM za týden při obsazení 7 osobami nebo 12 DEM za osobu a den. Spojení s centrem: autobus + metro. Karel Hasse, Praha 4, Klatovská ulice. Telefon +420-2-644 6035. NA AZUROVÉM POBŘEŽÍ strávíte krásnou dovolenou v zimě i v létě. V zimní sezóně, když kvetou mimózy, se můžete zúčastnit karnevalových průvodů a koncertů, slavnosti sklizně citronů a pomerančů nebo slavnosti mimózy v lázeňské městě Saint-Raphaěl (poblíž Cannes). Od května do října Vás tu přivítají mořské pláže. Najmete-li si dvoupokojové apartmá s možností vaření, vyjde Vás dovolená levně. Pište o bližší informace na adresu: Les Tourtelles, 47 Allée du Touring Club, F-83700 Saint-Raphaěl - nebo volejte večer: +33-494 82 37 41. PRÁVNÍ POMOC Vám poskytne JUDr. Milan HULÍK, advok. kancelář, 115 03 Praha 1, Bolzanova 1. Tel. / fax: +420-2-24 21 04 49. OSOBNÍ AUTA dobrých značek, s plným pojištěním, k disposici k celoročnímu pronájmu. Na přání budou přistavena na letišti. Týdenní sazba od USD30.00. Sleva v případě delšího nájmu. - Adresa: Irena, ulice U Potoka 195, 26601 Králův Dvůr. Tel. +420-311-684745 nebo +420-311-611089. DVĚ SESTRY z Moravy (36, 43, 168 cm, štíhlé), nekuřačky, věřící, částečně mluvící anglicky, hledají partnery v USA / Kanadě (i jednotlivě). Nabídky prosíme na adresu adm. Polygonu pod zn. »MM-1/98«. Z OBSAHU ČÍSLA 1/98 BOHANES Jaroslav & NOVÁK Dušan: Život v našich republikách VALENTA Vladimír: Osvícenou autoritu nebo neosvícenou demokracii? - komentář STÁLÍ DOPISOVATELÉ komentují politické události konce roku 1997 v České republice LANDERGOTT Josef: Scholia bohemica: Katilinovo spiknutí v české dramaturgii HULÍK Milan: Kázání na hoře nebo nahoře? TEPLÝ Jaroslav: Leasing VERNER Pavel: K prezidentským volbám SAMMER Jan: Václav Klaus - Herodes nebo Pilát pravice MECŮ Jára: »Tlustá čára« pro idioty RADKOVICKÝ Vlastimil: Profily občanů a politiků LOEWY Jiří: Jasná mluva dokumentů GLOS George E.: Česká republika diskriminuje americké občany ZOUFALÝ Otakar: Recenze knihy »Vítězství a prohry« Václava Holuba BRADA Zbyněk: Politická pohlednice z Francie FOUSEK Josef: Fejeton politický KURAS Benjamin: Co je pro Čecha dobré heslo? SWINKELS-NOVÁKOVÁ Michaela: Nebojíte se jezdit na silnicích v Čechách a na Moravě? FRÝBORT Luděk: Pojmy dobrého jména zbavené OLŠANSKÝ Jaroslav: Rudolf Bechyně, dnes zapomenutý politik ŠTILLER Pavel: Ježkova pichlavá zpověď BERAN Ladislav Josef: K úmrtí spisovatelky Libuše Moníkové / Recenze knihy »S prstem na spoušti« Oty Rambouska Číslo 2/98 vyjde v 2. polovině března. Redakční uzávěrka je 6. března 1998 64 POLYGON 1/1998 1 14 17 25 29 33 35 36 38 40 43 44 45 46 50 52 54 56 58 59 63 [pageend66]SPANIEN - IMMOBILIEN seit 1984 DENIA und Umgebung COSTA-BLANCA Informationen bei: IMMOBILIEN WILLY BÄR Postfach 282 CH-8494 BAUMA Telefon / Fax: 052 / 386 32 33 Spanien: 0034-09-607 851 Internet: http://www.imobaer.ch für Versicherungs-, Finanz-, Unternehmens- und Rechtsberatung; ľmtíSn/Sľmt Treuhandbüro sowie Handel mit und Vermittlung von Immobilien ♦ Neutrálni expertizy. ♦ Porady v pojištění, financováni, podnikání, koupi a prodeji nemovitostí. ♦ Budete dědit ve Švýcarsku, České nebo Slovenské republice? Pozor na paragrafy! ♦ Jak vysoký bude Váš důchod? ♦ Jak dlouho budete pobírat výplatu v případě nemoci či úrazu? ♦ Zajímáte se o koupi akcií, obligací apod ? ♦ Znáte výhody "třetího sloupce jistoty"? ♦ Chtěli byste vědět, co je nezbytné a co více či méně nutné v otázkách pojištění? ♦ Vyřizujeme náhrady škod z pojišťoven ve Švýcarsku, SRN, ČR, SR. ♦ Platíte vysoké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžeme Vám proto ve všech směrech vždy optimálně a objektivně poradit. POJIŠTĚNÍ NÁVŠTĚV z České a Slovenské republiky či jiné země Jistě Vám přijde vhod možnost uzavřít výhodné pojištění na nemoc, úraz, úmrtí event, převoz nemocného či zemřelého na náklady pojišťovny. O tom všem Vám milerádi podáme podrobné informace. Denně jsme Vám k dispozici již více než dvě desetiletí na adrese: Kreuzplatz 20, 8008 ZÜRICH, Schweiz Tel. +41-1-932 3222, Fax +41-1-932 5203 [pageend67]FIT FOR LIVE Informace, prodej a pronájem: Věra Divoká H C./Cop 14, 1. patro, E-03700 Denia (Alicante) ® 0034(9)6/578 58 36 nebo 642 2278 Fax 642 21 33 Osobní návštěvy podle dohody Knihovna: Ú & Č 18,00 - 19,00 hod. ŠPANĚLSKO - BÍLÉ POBŘEŽÍ ČESKÁ A SLOVENSKÁ OBEC DENIA V rámci dlouhodobého projektu "Krajanské středisko Denia" pro Vás od roku 1983 stavíme: apartmá, bungalowy, rodinné vilky, vily u moře, v lůně voňavých pomerančových hájů nebo na pozemcích s panoramatickým výhledem. Neodkládejte své rozhodnuti, podpořte tuto myšlenku a položte tím základ své budoucnosti pod zářivým španělským sluncem v příjemné společnosti lidí stejné mateřštiny. FRUKTKONDITORI neboli OVOCNÁ CUKRÁRNA je v Goteborgu na Trädgardsgatan 2 a nabízí výborné ovocne polévky ovocné speciality ovocné zmrzliny ovocné dorty a mnoho jiných cukrářských pochoutek RODINA LINKOVÁ Telefon *46-31 - 130 129 [pageend68]