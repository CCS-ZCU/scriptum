Mukl 3/1999 MUKL Vydává Světové sdružení bývalých čs. Politických vězňů smrt SV. Václava (Josef Mánesi 1070 let od bratrovraždy na úsvitu českých dějin 3 / 1999 - Číslo 44 Ročník 12 My, určení k likvidaci [pageend1]Mukl 3/1999 KATEDRALA SV. VÍTA v pohledu z třetího hradního nádvoří. Na kresbě Bohumíra Kozáka je původní gotická Arrasonova stavba a stavba Paléřova s tzv. Zlatou branou a hlavní věží. Tato věž, dostavovaná po smrti Petra Paléře jeho syny, nebyla pro husitské bouře dokončena. Teprve v druhé polovině 16. Století byla na jejím vrcholu zřízena podle návrhu arch. Bonifáce Wolmuta a Hanse Tirola renesanční vyhlídková galerie s třípatrovou Měděnou helmicí. 2 [pageend2]Mukl 3/1999 Národní fronta - náš osud Zahnívaj ici stojatá voda - smrdutá tekutina - pohřebiště zdechlin - zdroj infekcí a odporného hmyzu. To je v politické sféře tzv. „Národní fronta“, kterou tak dobře známe z vítězoslavné poválečné éiy. Scénář tohoto politického podvodu na nic netušících a vítězstvím zpitých národů Čechů a Slováků pocházel z hlav bolševických inženýrů duší v Moskvě. Vedoucí roli v Národní frontě převzali komunisté, z titulu nejsilnější strany po volbách v roce 1946. Ostatním nekomunistickým stranám pro neschopnost jejich stranické elity nezbylo než čekat na rozsudek smrti. Přesto se našla celá řada ochotných novinářů, pseudodemokratic- kých politiků a přihlouplých intelektuálů, kteří označili tento neutěšený stav za „lidovou demokracii“, což je tautologie par excellence. A právě tím, že to v označení byla demokracie na kvadrát, se mělo zastřít, že jde o “demokracii“ bez opozice, čili o pravou, nefalšovanou diktaturu zatím jen zastrašováním a uměle vytvářeným veřejným míněním v rámci demagogicky okřídlených hesel o národní jednotě. To ale velké straně nestačilo, tak původní Národní frontu po třech letech „obrodila“ a zavládla úplná temnota - monstrprocesy, popravy, koncentráky, dráty na hranicích, přesně tak, jak to bylo před třemi lety za Hitlera. Nacistická hrůzovláda trvala 6, ta komunistická 41 let. A co dál? Nostalgie z let poválečné Národní fronty se znovu projevila sice v poněkud jiné formě, ale v podstatě vzniklo něco, co opět budí pouze dojem parlamentní demokracie, která se bohužel po šedesáti letech už vytratila z paměti obyvatelstva, které odbývá její výsostný orgán, totiž parlament s jeho nevyvratitelnými přednostmi demagogickými frázemi o “demokratické žvanímě“, jako o shromáždění, kde se všichni „furt jen hádaj“. Likvidace opozice nám tedy vůbec nevadí - zvykli jsme si. A tak lze říci, že se u nás dobře vládne. Žádné žvanění, žádné hádky! Tento žalostný stav byl zabetonován podpisem opoziční smlouvy mezi ČSSD a ODS, kteréžto strany se zavázaly, že si navzájem nebudou vyslovovat nedůvěru, aby ta či ona koaliční vláda nepadla. S přihlédnutím ke kvalitě a mravnímu profilu dnešních poslanců a pracovníků hromadných sdělovacích prostředků si pánové Zeman a Klaus zajistili na řadu příštích let mocenský monopol. Námitka, že jsou tu ještě jiné strany, které nezahrnuje tato opoziční smlouvaje sice pravdivá, ale bohužel z ní neplyne velká naděje na vznik skutečné opozice. Náš lid si totiž zvykl na velkou stranu. Těmi jsou u nás v současné době dvě, ČSSD a ODS. V obou těchto velkých stranách jsou většinou bývalí členové KSČ, v ČSSD více, v ODS méně. Příslušníci mladé generace, kteří přirozeně touží po kariéře a nejsou zatíženi nějakými svobodomyslnými ideály, přejímají zkušenosti svých otců, nemají chuť utrácet svou energii v bezvýznamných politických organizacích a jsou si vědomi, že velká strana se o ně postará, ovšem budou-li hodní. Ke vzniku opravdové opozice je také zapotřebí civilní kuráž. Po více jak šedesáti letech života, ztráveného jen s malými přestávkami za ostnatým drátem, nebo v zločineckých organizacích, je civilní kuráž obyvatel veškerá žádná. Pořádat na př. demonstrace, stávky, podpisové a jiné protestní akce je vždy spojeno s určitým risikem a my nejsme ochotni žádná risika podstupovat. Na co? - Pro blaho národa? - Toď fráze věčně včerejších tzv. vlastenců. Budu-li úspěšným kariéristou, bude to blaho pro mě a také koneckonců pro národ. To nás naučil život a naši tátové. Bedřiška Hojfmannová 3 [pageend3]Mukl 3/1999 OPERACE GOLGOTA Gen. Michail Petrovič Ljubinov (Svobodné Noviny z prosince 1998) Byl Gorbačov skutečně hlavní příčinou změn, které postihly bývalý SSSR a jeho spojence po celém světě? Desítky politiků a politických autorů tak věří. Píše tak N. Ryžkov (Perestrojka - dějiny zrady) nebo J. Ligačov (Hádanka Gorbačov), B. Olejnikov (Knize temnoty), Falin (Politické paměti), W. Gems (Říjen a budoucnost lidstva). E. Honecker (Poslední zpověď) a desítky dalších. Mýlili se všichni tito velcí politikové? Podle gen. Michaila Ljubinova se všichni mýlili, protože hlavní příčinou nebyl Gorbačov, který byl jen následkem . Hlavní příčinou byl dřívější generální takjemník KSSS J. V. Andropov, který Gorbačova v rámci skyrytých aktivit KGB nechal „zplodit - vybrat - nasměrovat“. Stručné vylíčení této tajné akce, nazvané samotným Andropovem „Akce Golgota“, nám v následujících řádcích podává generál KGB Michail Ljubinov, bývalý náčelník prognostického odboru, první hlavní správy KGB, jeden z nejskrytějších, ale také nejmocnějších mužů bývalého SSSR. Články vyšly v časopise Soveršenno sekretno č. 2/1995 a poprvé je u nás přeložila a vydala bratislavská Alternativa. V ten zamračený únorový večer roku 1983 jsem se díval na televizi. Bylo to celkem klidné politické období, poznamenané jen vnějškově neprojevovanými očekáváními. V listopadu (1982) zemřel L. I. Brežněv a J. V. Andropov byl zvolen za generálního tajemníka ÚV KSSS. Zazvonil telefon. Za den jich bylo dost, ale když jsem zvedl sluchátko, pocítil jsem podivnou předtuchu. - „Dobrý večer, Michaile Petroviči, poznáváte mě ?“ „Promiňte, nepoznávám“, popravdě jsem odpověděl. „Nemám rád, pokud se mi lidé nepředstavují.“ „Vy už se asi nepamatujete na svoje analyticko-prognostické elaboráty?“ A volající udělal delší pomlku, aby mi umožnil dostat se ze šoku. „Proboha, Jurij Vladimirovič?! - Jste to Vy osobně?!“ * * * Jak bych si nepamatoval ty nešťastné, prokleté prognostické elaboráty, když se s nimi vlastně začalo. V roce 1980 jem byl náčelníkem prognostického odboru na První hlavní správě KGB (nyní přejmenované na Službu zahraniční rozvědky). Na rozkaz samotného Andropova jsme v mém oboru začali s vypracováváním analytické prognózy všech možných variant rozvoje SSSR. Na nejmodemějších západních počítačích byly do této práce zapojeny nejen informační systémy KGB, Ministerstva obrany (zejména hlavní správa rozvědky), Státní plánovací komise a Rady ministrů. Dokonce i ASU, svatyně nejsvětější v celé naší zemi -UV KSSS. Při práci jsem používal nejmodemější americké a naše metodiky. Programy braly do úvahy vlivy statisíců vnějších i vnitřních faktorů, určujících rozvoj SSSR. Po určitém výběru se mi tehdy dostalo na stůl deset variant. Všechny vyúsťovaly do naprostého ekonomického a politického krachu naší země. Nebyla mezi nimi ani jedna varianta s poněkud optimističtějším východiskem. Přiznám se, že jsem byl ohromen, něco podobného jsem nečekal 4 [pageend4]Mukl 3/1999 S velkými pochybnostmi jsem dokumenty odevzdal náčelníkovi Správy V. A. Krju- čkovi, sice náročnému, ale spravedlivému člověku, aby se s nimi obeznámil. V. A. Krjučkov šije ponechal dva týdny, což se stávalo zřídkakdy. Nakonec mi dokumenty s povzdychnutím vrátil. „Budete osobně referovat předsedovi!“ (Andropovovi - pozn. aut.) chladně přikázal. Bylo zcela jasné, že ani Krjučkov se nechce „vystavovat“, neboť je známo, že v Rusku se poslům špatných zpráv stínají hlavy. Již následující den jsem se vypravil z našeho hlavního stanu v Jasněvě do předsedova přijímacího salonu v Ljubljance. Přijal mě celkem normálně, mimořádně pozorně mě vyposlechl, i když jsem očekával mimořádně ostrou diskusi s tím, že mě roznese za tyto nedobré prognózy. Byl velmi mlčenlivý, ale rozloučil se se mnou přátelsky. Tím větší bylo ale moje překvapení, když si mě za dva týdny zavolali na Správu kádrů a oznámili mně, že jsem propuštěný do důchodu za přesluhování. Na rozkaz samotného Andropova mě vyškrtli ze záloh KGB a dokonce jsem byl zbaven práva na rezortní polikliniku. - Mimořádná tvrdost....! * ♦ ♦ „Michaile Petroviči, je už sice pozdě, ale nemohl byste za mnou přijet?“ pokračoval překvapivý večerní rozhovor s Andropovem po telefonu. „Samozřejmě, Juriji Vladimiroviči,“ ihned jsem souhlasil. Srdce mně bušilo vzrušením jako zvon. Jak se mohl cítit důchodce vyhozený na smetiště, náhle vytažený přímo na Ljubjanku?! „Ne na Ljubjanku, ale na Kolpačný. V zájmu utajení Vám nepošlu auto. Pečlivě si prověřujte, zda Vás nesleduje stín, dobře?“ „Rozkaz, Juriji Vladimiroviči!“ Dlouhá služba v rozvědce mě odnaučila klást nadbytečné otázky, zejména v telefonu. V reprezentativní vile na Kolpačném pereulke, kde kdysi sídlil náčelník SMERŠe, V. A. Abakumov, zastřelený ihned po Stalinově smrti, jsem byl několikrát na různých poradách s představiteli rozvědek socialistických zemí. O hodinu později jsem již mačkal zvonek na dveřích vily. K mému dalšímu překvapení dveře otevřel samotný J. V. Andropov. Byl jsem jako v mátohách . „Nezmrzl jste nám cestou?“ mile se Andropov usmíval. Stoupali jsme vzhůru do prvního poschodí, do kabinetu vyloženého ořechovým dřevem, s množstvím knih dokola. Sedli jsme si do křesel, Andropov zapnul samovar a z bufetu vyňal pečivo a sušenky. „Jak se Vám daří v důchodu?“ „Co mám povídat....? I z polikliniky mě vyhodili.“ „To vše jsem úmyslně zařídil já, abychom Vás izolovali od čekistického prostředí.,“ usmíval se Andropov. „Neurazilo Vás to mnoho?“ Mlčel jsem. Leccos se nepřekousne lehce. „Tak promiňte.....Nepochopil jste, proč Vás vlastně uvolnili?“ „Myslím, že moje nešťastné prognózy,“ řekl jsem přímo v očekávání bouřky. „Vaše vynikající prognózy,“ opravil mě Andropov, čímž dovršil můj zmatek. „Nic úžasnějšího jsem nečetl, potom jsem několik nocí nespal. Jednoznačně se skončily moje dosavadní pochybnosti. Neexistuje východisko. Jste připraven splnit úkol mimořádné důležitosti, který Vám hodlám uložit? „Nepochybně,“ řekl jsem celkem upřímně. Přiznám se, že J. V. Andropova jsem vždycky bezvýhradně zbožňoval. 5 [pageend5]Mukl 3/1999 „Ptám se Vás stejně jen formálně. Chválabohu vím všechno o Vašem životě, o Vašich náladách, dokonce možná víc, než víte sám“. Nepochyboval jsem ani vteřinu o tom, co povídal. V krátkém důchodu jsem zřetelně pociťoval, že se nacházím v nej aktivnějším rozpracování, které bylo cítit všude. Celý můj život byl pod soustavným dohledem. „Všechno, co jste předpověděl, je strašlivá, tragická pravda.“ Pokračoval Andropov. “Tento proces je nezvratný a již L. D. Trockij předvídal rozklad strany a Thermidor. Naše společná strategická úloha je: nastolit skutečný socialismus, který by byl zbavený všech nánosů minulosti,“ pokračoval úvod do mých nových úkolů. „Jste přesvědčený, Juriji Vladimiroviči, že náš lid takový socialismus potřebuje?“ dovolil jsem si trochu ideologické drzosti. „Jsem zcela přesvědčen, že tato země je stvořena pro kolektivní spolužití. Většina lidu, lidové masy, nemohou žít jinak než na úkor energické, talentované, produktivní menšiny. Většinovou masu nemůžeme donutit pracovat, jinak se nám hned začne bouřit. Jaké je tedy východisko? Zlikvidovat celý národ? To by byl stalinismus. Nezbývá nic jiného než vytvořit novou společnost!“ Promiňte mi upřímnost, Juriji Vladimiroviči, ale Vaše první kroky coby generálního tajemníka podle mého názoru nemíří ani v nejmenším k takovému cíli. Přece honěním povalečů na ulici nebo důslednou kontrolou příchodů do práce lidi pro výstavbu socialismu nezmobilizujeme. A Vaše usnesení o snížení ceny vodky, které si získalo popularitu u lidí ...., co to má být?“ „Cynismus? zeptal se Andropov s úšklebkem. „Ano,....“ rozohnil jsem se. „Ale, Michaile Petroviči, vyjasnil jste nám vynikajícně strategickou úlohu, ale zatím jste stále nepochopil cesty, jak jí dosáhnout. Systém zemřel a obnovit ho není možné. Ani netřeba! Na co by nám byla živá mrtvola? Úloha spočívá v tom, abychom systém definitivně zničili, urychlili jeho skomírání a místo něho vybudovali skutečný socialismus, který podporoval všechen lid, a to prostřednictvím svobodných voleb.“ „Přiznávám se, Juriji Vladimiroviči, že Vám celkem nerozumím, nechápu. Nebude to velmi nebezpečná manilovština, uvěřit v socialistický entuziasmus lidu?“ „Tak a tím přicházíme k podstatě celé operace. Láska k socialismu u nás vyrůstá z nenávisti ke kapitalismu. Proto se Vám ukládá vypracovat plán nastolení kapitalismu v SSSR a přitom ne měkkého, švédsko-sociálnědemokratického typu. My musíme uvrhnout celou zemi do dravého, bezuzdného kapitalismu, kde vládne jen zákon džungle!“ Andropo- vovy oči mne probodávaly, vyzařovaly sílu přesvědčení. „Všechno jsem pochopil, Juriji Vladimiroviči, nebude to však až příliš velké utrpení pro náš lid?“ Pozvolna jsem kapituloval. „Samozřejmě, neuvěřitelně velké! Ale jiné cesty není! Nebo si snad myslíte, že naše ubohá, neefektivní propaganda může probudit nenávist ke kapitalismu? - Musíme použít vlastní zkušenost, protože naše osvěta je neschopná k takovému úkolu. K tomu, abychom zákusek dobře vychutnali, musíme ho nejdříve sníst, To napsal ještě papá Friedrich (Andropov měl na mysli Engelse - (pozn. aut.). K Vaší dispozici Vám odevzdávám všechny Vaše osobní šifry a právo používat resortní sledování, odposlouchání a celou agenturu. Samozřejmě máte otevřeny naše resortní účty v západních bankách. Zůstanete ve stínu a maskování si budete vybírat v závislosti od podmínek......Nechutnají Vám snad moje oblíbené sušenky, Michaile Petroviči?“ 6 [pageend6]Mukl 3/1999 Andropov na mě hleděl přes svoje brýle tak soustředěně, že jsem se cítil jako hypnotizován. „Můj mozek již pracuje naplno, jak všechno co nejlépe zvládnout a zorganizovat.“ Ze slušnosti jsem si vzal sušenku a trochu ji ohryzával. Cítil jsem se jako proměněný, zachvátila mě chuť pracovat. „Tak ať pracujete a přesně za měsíc v devět večer Vás tady budu čekat s prvními návrhy na realizaci operace...“ J. V. Andropov mě objal - něco takového se mi nikdy v životě ještě nestalo - a doprovodil mě po schodech dolů až ke dveřím.. „Co je nového u nás v kultuře?“ zeptal jsem se ještě cestou po schodech. „Nedávno jsem viděl film Sedmnáct zastavení jara,“ poznamenal jsem, „ podle románu S. Kuzniče (Cviguna, podpředsedy KGB - (pozn. aut.). Tichonov je tam výborný.“ „Za Sedmnáct zastavení jara dostal Tichonov mimořádnou cenu na XV. Všesvazo- vém filmovém festivalu v Tallinu. Dali jsme tam ceny i Gabrieličovi a Jutkevičovi za filmové ztvárnění leninského tématu. Jak paradoxně je zařízen náš svět! Ať Stirlitz, ať Lenin - na plátně naprosté fikce. Nic podobného v životě nebylo! A taková je tedy cena celého systému. Kčemu nám je...?“ J. V. Andropov otevřel dveře a pustil mě ven na ulici. Teprve nyní jsem si uvědomil, že v celé vile jsme snad byli jen sami dva. * * * Prosím, ať mi čtenář odpustí, ale kvůli dodržení etických norem jsem nucen upustit od uvádění skutečných jmen pracovníků agentury a celkem se nešířit podrobněji o některých zcela profesionálních technologiích naší práce. Proto konkrétní fakta se budou prolínat se zcela literárními fabulacemi a líčeními. Tajné schůzky s J. V. Andropovem jsem míval až do konce jeho života v únoru 1984. Skutečně až do tohoto nejsmutnějšího dne v mém životě. Operace se stále podrobněji propracovávala. Andropov plán podepsal krátce před svojí smrtí. Dostal kodový název „Golgota“ a členil se na čtyři části. 1. systémový rozklad současného politicko-ekonomického mechanismu v naší zemi, 2. převrat a protlačení nastolení kapitalistického systému dravého typu, 3. usměrňované prodlužování chaosu a zmatku jako prostředku mobilizace rozvášněného davu pro boj s mocí pod socialistickými hesly, 4. socialistická revoluce, podporovaná veškerým lidem, radikální anihilace kompra- dorské buržoazie a s ní spojených politicko ekonomických struktur. „Jistě, již v těchto fázích bychom mohli svrhnout všechny vážené „staříky“, jako Čeměnka či Grišina, Solomenceva či Ščerbického i s Kunajevem, ale náš plán musel mít určité prvky idiotismu. V každém případě v první etapě je třeba ponechat stále u moci tyto milé stařečky, to zapálí v lidech vášeň pro reformy, my pak tyto vášně podpoříme, až vášeň pak bude pokračovat již sama. Celkově je první etapa v určitém smyslu nej závažnější, neboť je nutné probudit k životu síly, které jsou nyní zahnané do hluboké ilegality. Čím se ve skutečnosti odlišuje socialismus od kapitalismu? Kapitalismus, hlásaje svobodu a demokracii, dává svobodu všem nejtemnějším lidským instinktům a Homo sapiens, vážený Michaile Petroviči, na naše společné neštěstí je chamtivý, egoistický, podlý a načisto neschopný ke kolektivnímu spolužití. V dosavadním systému jsme tvrdě, až nepřirozeně, potlačovali pod7 [pageend7]Mukl 3/1999 lou duši v Homo sapiens. Proto, věřte mi, stačí jen trochu nadzvednout stavidla a všechny výkaly rychle vyplavou ven na povrch!“ „Ale přece - kdo bude v čele řízení této první etapy?“ ptal jsem se J. V. Andropova, přestože po důkladném seznámení s tajnými „kádrovými“ materiály z ASU ÚV KSSS jsem již měl vcelku jasnou představu, na jaké osoby se bude sázet. „Je velkým štěstím, že v bývalém systému prakticky nebylo vzdělaných politiků a ekonomů.. Na vysokých školách výuka politické ekonomie socialismu, kterého, jak dobře víme, de facto nebylo, úplně zdeformovala mozky dokonce takovým našim vynikajícím ekonomům, jako Aganbegijan nebo Šatalin. Bude potřeba celé nové pokolení k tomu, abychom ekonomice porozuměli, zejména pak trhu. Politiku v naší zemi také nemáme. Za politiku se považují jakési zákulisní hry aparátu. Proto se do čela první etapy dosadí Gorbačov, který byl na tuto úlohu připravován od začátku. Člověk poměrně mladý, nesmírně ctižádostivý (všimněte si, že nemůžeme potřebovat vojáky, kteří netouží být generály - takoví nemají v politice místo), hýřící přitažlivými, romantickými, ale líbivými hesly, jaké tvořil Dubčekův „socialismus s lidskou tváří.“ A propos, snad se pamatujete, jak perfektně se mohlo celé slavné Pražské jaro (1968) lehce udusit? Celá první etapa by byla stále zastavitelná! Gorbačov má mnoho kritiků, kteří tvrdí, že je mnohomluvným mluvkou a že je nerozhodný. Ale nebyl také Cicero mnohomluvný? Překáželo to snad jeho politické kariéře? Naopak, historie nás učí, že lid miluje žvanila, zejména pokud slibuje ráj na zemi. A co se týče nerozhodnosti? Michail Sergejevič Gorbačov chápe politiku jako nekonečné lavírování mezi různými skupinami a seskupeními, což je dosti ideální typ pro stávající sovětskou politiku.“ „Souhlasím, Juriji Vladimiroviči, nadto je Gorbačov jediným člověkem v naší zásobě trumfů, který může být přijatelný pro Západ. Má uhlazené způsoby, je vždy dobře, po evropsku oblečený. Má jediný nedostatek: svým podřízeným soustavně tyká.....“ „Správné připomínky. Pokud jde o tykání, neznepokojujme se. V angličtině neexistuje „ty“, a proto se tento nedostatek neprojeví negativně na našich vztazích s hlavním partnerem - USA. Dále Raisa Maximovna - ze všech žen našich mladých vůdců nejvíce imponuje svou elegancí a vkusem. A to je to, co zahubí i Gorbačova.“ „Náš lid těžko snáší vyparáděné ženy našich představitelů. Ale přesto, Juriji Vladimiroviči, stále mám jisté pochybnosti......Čím by bylo nejlépe začít reformy první etapy?“ zeptal jsem se. „Začátek jsme si již načrtli, nestavte se nepozorným! Jde o velmi vážnou věc. Gorbačov a jeho nejbližší musí od samého začátku zkompromitovat stranu před Ruskem tím nejidiotštějším krokem. Bojem proti alkoholismu! Pozoruhodné je, že M. S. Gorbačov sám nepije. Ale takový Ligačov, ačkoli je pro plně střízlivý způsob života, se někdy neudrží. Je to zcela čestný člověk a na jeho bedra padne celá tíha protialkoholické kampaně a tím i úplná diskreditace strany. Pamatujte si: boj proti alkoholismu nesmí být papírový, jak to ve straně bývalo. Třeba vyklučit vinohrady, zavřít a zdemolovat vinařské závody, lihovary, likérky, vylučovat ze strany, propouštět z práce, případně soudit a zavírat za opilý stav na veřejnosti. Začátek Golgoty se musí projevovat krajním idiotismem - to je velmi důležité. Neuškodí na veřejnosti přistižené opilce oblékat do pytlů a nechat celý den zametat ulice. Nekrvavá revoluce musí pracovat šokujícími absurditami, nelogickými protiklady a do nebe volajícími zhovadilostmi.“ Nato jsme se rozloučili. * * ♦ 8 [pageend8]Mukl 3/1999 Z autorova deníku: Skon J. V. Androppova v únoru 1984 mi dodnes hlodá srdce. Na vytvoření příznivých předpokladů pro realizaci „Golgoty“ (čím je noc tmavší, tím jsou zářivější hvězdy) byl určen Čeměnko, který však do roka zemřel. Dubnové plénum roku 1985 jsme uskutečnili v plnému souladu s plánem „Golgota“: Za generálního tajemníka byl zvolen M. S. Gorbačov. Ještě za života Čeměnka zastupoval SSSR v prosinci 1984 na setkání s M. Thatcherovou v Anglii. Pro vytvoření jeho mezinárodní reputace jsem před jeho návštěvou, pod cizím jménem, odjel do Anglie na setkání s místní agenturou, která zabezpečovala vliv KGB na britskou vládu a královský dvůr. Anglie byla obvykle využívána na diskreditaci určených sovětských činitelů. Svého času byl do Anglie vyslán na služební cestu bývalý šéf KGB Alexander Šelepin, Brežněvův rival, proti kterému byly s naší iniciativou zorganizovány velké protisovětské demonstrace, což pochopitelně natolik narušilo jeho pozici, že byl brzy nato vyloučen z politického byra. Protože se o naší metodu dozvěděly anglické tajné služby, bylo nevyhnutelně nutné způsoby vlivu změnit. Madame Thatcherové bylo vnuknoto, že její případné příznivé výroky ve prospěch Gorbačeva definitivně rozloží politické byro a podkopají sovětskou moc, čímž se velice potěšila a připravila Gorbačovovi vynikající reklamu. Samotné dubnové plénum roku 1985 se uskutečnilo bez jakýchkoli neočekávaných příhod. Skupina „staříků“, která vsadila na Grišina, se sice naježila, ale mamě. Nejvýznamnijší úlohu sehrál na tomto plénu Gromyko. Ještě před plénem jsme zabezpečili, aby se k němu přes naši agenturu soustavně dostávaly zprávy o tom, že Gorbačov si velice váží nejen Gromykovovy zkušenosti v zahraniem, ale i v domácí politice (přitom Gromyko nevěděl o poměrech ve vlastní zemi vůbec nic a na některých zasedáních plén ÚV KSSS se třeba divil, jak je to možné, že jsou města, ve kterých není k dostání maso aj.) a že s ním počítá jako se svojí oporou. Tak se dostal do čela řízení celé země Gorbačov. Jeho oporou se stal Ligačov a Ryžkov, který se sám považoval za dobrého ekonoma, podobně jako všichni naši ředitelé, kteří uměli z celé ekonomie jen všechny možné způsoby, jak žádat o peníze a vydávat rozkazy nalevo a napravo. Zatím nebylo jasné, co se Ševamadzem, který byl příliš emocionální, ostatně jako všichni Gruzinci. Zřejmě bude nutné postupně na jeho bedra navalit tíhu vztahů se Západem. Můžeme si pak představit, jaký dojem asi vyvolá tento vznětlivý Gruzinec u chladných západních pragmatiků. První fáze „Golgoty“ ho bude ale v této pozici potřebovat. Gen. Michail Petroviě Ljubimov „Ne, já svoje dětičky nikdy neopustím.“ (Neue Zúrcher Zeitungzzáří 1999) 9 [pageend9]Mukl 3/1999 Rekapitulace Jura Mesicki U příležitosti prvního výročí srpnových událostí onoho neblahého roku 1969 se v denním tisku objevilo několik článků. Toto smutné výročí skutečně zasluhuje pozornost a je důležité, aby se připomínalo mladým lidem. Pro autory těchto vzpomínek na r. 1969 byla zřejmě největším šokem skutečnost, že české - tehdy československé - bezpečnostní orgány zasáhly tak surově proti svým spoluobčanům. Ovšem podobný šok, jaký prožívali občané na demonstracích 21. srpna 1969, jsme my, tehdy mladí vysokoškoláci, středoškoláci a i někteří učňové, prožili již. 25. února 1948. Tenkrát, poměrně brzy po válce, jsme měli ještě živě ve svých vzpomínkách demonstrace proti nacistům 28. října 1939, kdy byl smrtelně zraněn student Jan Opletal. Tehdy v únoru 1948 jsme byli náhle postaveni před skutečnost, že čs. bezpečnostní orgány zasahují proti čs. občanům se stejnou krutostí jako kdysi nacisté. Proti pokojné demonstraci studentů dne 25. února 1948 v Nerudově ulici jeden příslušník SNB dokonce vystřelil, byli ranění a protože tenkrát neměli pendreky, mlátili nás pažbami pušek a samopalů. Skandovali jsme: „česká policie střílí do českých studentů“ a občané, stojící na chodnících na Malostranském náměstí nám říkali: “hoši, jděte domů, nebo vás umlátěj.“ V r. 1939 jsem viděl nenávistné oči německých ordnerů, v r.1948 stejně nenávistné oči českých příslušníků SNB a v r. 1969 stejně nenávistné oči českých milicionářů, kteří mlátili své spoluobčany s jakýmsi zanícením a nevídanou chutí a radostí. Nebylo mezi nimi rozdílu. Takže onen šok, který prožili naši občané v srpnu 1969, jsme si my, tehdejší studenti, odbyli již v r. 1948, kdy někteří naši dnešní činitelé byli svazáci v modrých košilích. Pro nás, staré bojovníky za demokracii, za pluralitní systém a svobodu českého národa, nebyl 21. srpen žádným překvapením, protože jsme už dávno věděli, co dokáží zfanati- zovaní bolševici a nacisté bez ohledu na národnost. A ještě jedno tragické datum končící devítkou. Před 1.070 ti lety v roce 929 byl svým vlastním bratrem zavražděn český kníže sv. Václav. Bratrovražda se tak stala předznamenáním celých našich národních dějin. (Pozn. redakce). Pokračování cyklu „Naše holčičky“ od Boženy Jíšové Brigitka Flochová, Tonička Smorádková Náš vánoční koncert Když jsem přijela v květnu roku 1955 na lágr v Želiezovcích, nikoho jsem tam neznala. Mnozí z nás jistě zažili ten pocit ztracenosti, když po dlouhých měsících vyšetřovací vazby, strávených v těsných celách, musí náhle čelit opačnému problému - stovkám neznámých lidí, novému prostředí a úplně neznámé práci, která je nad jeho síly. Když jsem se s ostatními „přírůstky“ dostala pozdě večer konečně na určené místo na cele, odmítala jsem vzít na vědomí, že to má být na dlouhé roky moje „trvalé bydliště“. Cely byly zřízené z bývalých ovčích stájí, nebyla tam voda ani WC, na noc se zamykaly, takže nebylo odtud úniku. 10 [pageend10]Mukl 3/1999 Ta naše byla k tomu ještě dlouho neobydlená, špinavá, pobíhaly po ní myši, kterým kupodivu nevadilo, že v jednom ze slamníků měla doupě kočka, která právě v tu noc přiváděla na svět své potomky. To vše bylo doplněno spoustou hladových, agresivních štěnic. Hned druhý den jsme byly zařazeny do pracovních čet a časně ráno jsme nastoupily do práce. Byl začátek května, ale slunce už nemilosrdně pálilo. Okopávaly jsme řepu malými motyčkami, celý den sehnuté až k zemi. Hned první večer jsme měly ruce plné puchýřů, spálenou kůži a v zádech takové bolesti, že jsme se nemohly ani narovnat. A v této situaci, kdy jsem byla přesvědčena, že takové podmínky není možno vydržet, jsem si vzpomněla, jak mi na Pankráci jedna spolutrestanka, Marienka Králová před odjezdem řekla: “Když tě odvezou do Želiezovců, ptej se po Brigitce Flochové.“ A tak jsem opravdu Brigitku vyhledala. Stačil jí můj vzkaz od její komplotky, aby se mě ujala. Dala mi mast na puchýře, podělila se se mnou o svoje skrovné zásoby i o svoje zkušenosti - ale co bylo nejdůležitější, seznámila mě se svou kamarádkou, Toničkou Smorádkovou a přijaly mě mezi sebe bez dlouhého váhání a kádrování. A pak se každou neděli se mnou dělily o misál a malý úlomek hostie, kterou při návštěvách jejich příbuzní propašovali. Naučily mě modlit se růženec a trpělivě mně umožňovaly každý večer s nimi pohovořit o těžkostech celého dne. Už jsem prostě nebyla sama. Když jsem jim děkovala, Tonička vždy s úsměvem: “ale to je nic“. Obě byly povoláním učitelky, Slovenky, obě pocházely z nemajetných rodin, které jim ale odkázaly to nejcennější - víru v Boha a schopnost dodržovat v životě křesťanské zásady. Někdy to bylo opravdu těžké a já jsem toho nebyla schopna, zejména když šlo o přikázání milovat svého bližního a dokonce i nepřátele. Obě byly zatčeny pro účast v „katolické akci“ a nejednali s nimi ve vyšetřovací vazbě právě v rukavičkách. Kdysi mě jedna z našich děvčat poučovala, že jsou čtyři druhy pánů vyšetřovatelů - referent otcovský, milenecký, tělocvikář a mlátička. Vyšetřování začínalo otcovskými domluvami (jste mladá, škoda vás, je mi líto, že strávíte nejlepší roky ve vězení, atd.). Když to nezabíralo, přišel na řadu milenecký typ (taková mladá, hezká, přece se domluvíme, jste mladá žena, já mladý muž, jsme přeci členy jednoho národa, atd.). Když ani to nemělo účinek, přišel tělocvikář. A ten už toho moc nenamluvil, jen dával rozkazy: „vstát! Sednout! Dřepy! atd. A poslední, - mlátička - - ten už jen řval a mlátil. Bri- gitka mi vyprávěla, že došla až k „tělocvikáři“. Byla malá, drobná, neměla moc síly, ale kupodivu vydržela hodně. Když jí nařídili dělat dřepy a jejich počet do nekonečna zvyšovali, neměla se k tomu aby omdlela, nebo alespoň zůstala bezvládná ležet. „Tělocvikář“ otráveně řekl: „má sílu jako kůň“. Brigitka měla ještě odvahu mu odpovědět: „Nevěděla jsem, že jsem ve stáji“. Naštěstí v té době nastupovali „mlátičky“ už jen ve výjimečných případech. Brigitka byla z početné rodiny, Tonička měla jen jednoho bratra. Rodiče jí záhy zemřeli a bratr byl jediný příbuzný, který ji chodil navštěvovat. A právě k tomu bratrovi se váže jedna moje vzpomínka: návštěvy byly pro nás vždy událostí, na kterou jsme se pečlivě připravovali. Snažily jsme se vylepšit ve všech směrech a tak Tonička obětovala jednou celé kapesné (to bylo za měsíc dřiny na poli 15,— 20.- Kčs) a koupila si v kantýně lahvičku té nejlacinější voňavky. Pracovala v té době v četě na skládání prasečího hnoje a ten zápach byl tak úporný, že i po vykoupání z nás čpěl. A tak se pěkně načesala, navoněla a těšila se, jak bratra příjemně překvapí. Ale vrátila se od návštěvy celá zarmoucená. Bratra ta vůně samozřejmě hned uhodila po nosu a velice ho to rozčílilo a pohoršilo: „Jak můžeš být tak lehkovážná ? Proč si nekoupíš něco k jídlu? - My tady šetříme každou korunu, abychom ti mohli přilepšit a ty vyhazuješ peníze za voňavku! “ - „Chtěla jsem též něco pro radost, tak se už nehněvej, naozaj se to víckrát nestane“ omlouvala se Tonička, ale bratr odešel hrozně nahně- 11 [pageend11]Mukl 3/1999 váný. A Toničce ta lahvička vydržela celé roky - voňavku používala jen v neděli, a to po malých kapkách a ještě se s Brigitkou a se mnou o ní dělila. Když se blížily vánoce roku 1955, přišla za mnou Brigitka s Toničkou a důvěrně mi svěřily, že se tajně nacvičuje vánoční koncert a nabídly mi účast. Organizovala jej jedna profesorka hudby, jmenovala se Valerie (příjmení jsem zapomněla). V tu dobu byly na lágru povoleny hudební nástroje (housle a kytary) a tak děvčata, která je vlastnila, hrála, my ostatní jsme zpívaly. Nacvičovaly jsem tajně v prádelně., dvě z nás vždy hlídaly. Díky tomu, že jsme byly samé spolehlivé, podařilo se nám všechno utajit. Na Štědrý den jsme si daly záležet, abychom i oblečením vyjádřily slavnostní náladu a oblékly jsme si všechny stejné bílé letní halenky. Měly ovšem krátké rukávy a byl mráz, ale jiná možnost nebyla. Nemohly jsme přece zpívat a hrát v ošklivých zimních šedivých kabátech, kterým se říkalo „decembráky“ Asi půl hodiny před večeří jsme nastoupily na dvůr, jedna z nás uhodila na gong, kterým se ohlašovala večeře a pod taktovkou Valerie zazněly první tóny houslí. Ostatní udiveně vycházely z baráků a v naprostém tichu naslouchaly. Zpívaly jsme trojhlasně, vždy jednu českou a jednu slovenskou píseň. Začal padat hustý, ledový sníh, za chvíli jsme jej měly plné vlasy a nahé paže nám začaly křehnout. Ale vítr se naštěstí utišil a tak v tom naprostém tichu se naše hlasy rozléhaly široko daleko. Koledy jsou vždy krásné, ale když jsme zpívaly slova: „nás chudobných a bědných to jistě potěší, že aj král všeho světa v bědných jeslích leží“ - připadalo mi, že byly napsány jmenovitě pro nás. Když dozněla poslední radostná sloka - „Narodil se Kristus Pán - veselme se“ - bylo ještě chvíli naprosté ticho. Dokonce mlčeli i překvapení a zaskočení dozorci, kteří vyšli ze svých vyhřátých ubikací. Než se zmohli na nějaký protest, Valerie všem popřála krásné vánoce, radost z toho, že se nám narodil Spasitel a uklonila se. Po svátcích nám vyprávěl jeden civilní zaměstnanec, že se náš zpěv a hudba nesly daleko za lágr až k jejich domovům, že zpočátku vůbec nechápali odkud to přichází a tak jen v údivu naslouchali, až jim jedno z dětí řeklo, že je to asi zpěv s nebe. Snad jsme měly opravdu blíž k nebi, když jsme „chudobné a bědné“, zbavené majetku, občanských práv i rodinných svazků stály tenkrát v tom tichém, bílém, padajícím sněhu. Ovšem pan náčelník neměl vůbec smysl pro tuto vánoční dojemnou scénu a preventivně nám opakování provždy zakázal. (Říkaly jsme mu „pazourek“ protože byl původním povoláním číšník a ze zvyku nosil stále jednu ruku v bok jakoby v druhé držel podnos s kávou). Brigitka i Tonička se po letech dočkaly propuštění. Naše přátelství trvalo dál, mnohokrát mě v Praze navštívily. Obě zůstaly svobodné a tak je pravděpodobné, že si na ně už nikdo nevzpomene. Patřily k zástupu těch bezejmenných, které zdánlivě v ničem nevynikaly. Kdyby Tonička slyšela, co o nich píšu, určitě by mi řekla - „ale to je nic.“ Ale já myslím, že patřily k těm, kteří jsou „solí země.“ A protože už tuto zem opustily, doufám, že na mě čekají na tom druhém, neznámém břehu a že mi jednou zase podají pomocnou ruku, abych tam nebyla úplně ztracená. Greta Makovická a krásná němá paní. Když mě přivezli z vyšetřovací vazby na Pankrác, hned při otevření cely jsem se vyděsila. Ze slamníku se zdvihla stařena, lomila rukama a hlasitě naříkala. „Nechte toho, Had- rabová!“, napomínala ji dozorkyně. Ale paní Hadrabová si vedla svou: „musím si naříkat, když mě všechno bolí! - Pusťte mě, chci domů!“ - „Neměla jste dělat lumpárny!“, odsekla dozorkyně, ale paní Hadrabová přešla ihned do útočného tónu: “Jaképak lumpárny! - Jen 12 [pageend12]Mukl 3/1999 jsem pomáhala ženským! - A ještě řekněte, paní velitelko, že jste si nikdy nedala pomoct!“ Nevím, jestli dozorkyně (neboli „čůza“, jak jsme jim říkaly), měla špatné svědomí, ale nechala paní Hadrabové poslední slovo, zavřela dveře a nastalo obvyklé představování. Další obyvatelka cely byla vysoká, hubená Maďarka s vlasy spletenými do copu, který ji sahal až ke kolenům. Přivítala mě s opravdovou radostí , protože - jak se mi později svěřila - byla šťastná, že přišel na celu někdo normální. Jmenovala se Greta Makovická, byla odsouzena státním soudem, ani už nevím za co, ale musela to být maličkost, protože jí to vyneslo Jen“ tři roky. A ty, jak se říkalo, se daly odsedět i na žiletkách. Třetí nájemnice byla krásná, asi třicetiletá paní. Ale když jsem se s ní chtěla seznámit, nereagovala, neodpovídala. „Co je?“, ptala jsem se šeptem Grety. „Je němá? “ Ale Greta zavrtěla hlavou a po straně si jen zaťukala na čelo. Neměla také velký trest, jen asi 5 let a vůbec jsme nechápaly, z čeho pramení její hluboký, němý smutek. Později jsme se dozvídaly různé pověsti, které o ní kolovaly - prý je ženou prokurátora, prý ji vlastní manžel dal zavřít, protože pomohla k útěku nějakému vězni, prý nejmladší z jejích dětí (ještě novorozeně) měla s tím vězněm atd, atd. Ale to všechno byly jen nepodložené „fámy“. Pravda byla jen to, že byla matkou několika dětí a nejmladšímu bylo sotva 6 týdnů když ji zavřeli. To nám jednou prozradila dozorkyně a ona sama se uzavřela za neprodyšnou hradbu mlčení. Byla nesmírně čistotná, pečlivě se myla i drhla podlahu na cele, ale všechno dělala jako ve snu. Většinu dne trávila nehnuté, s očima upřenýma do dlaní, jako by to byla otevřená kniha s nedokončeným, tragickýcm příběhem„ od které není schopna se odtrhnout. Paní Hadrabová byla jediná z nás odsouzena Krajským soudem (neboli „Krajzanda“, jak jsme říkaly) - andělíčkářka. Byla nesmírně chytrá a řídila se důsledně vlastní filosofií venkovské, praktické ženy: Nikomu nevěřila, ani nám, ani dozorkyním, využívala všech dostupných výhod a při každém otevření cely vytrvale naříkala. Denně vyžadovala lékaře i když všem bylo jasné, že simuluje, ona jediná směla přes den ležet, dostávala dietní stravu atd. Když jednou přišel na její žádost Dr. Provazník, náš vězeňský lékař a ona spustila svou obvyklou písničku - všechno mě bolí - dal jí nějaké prášky. „A na co to je?“ ptala se ho. „Na všechno“ , odpověděl doktor a tenkrát jsem ji poprvé viděla, že ztratila řeč. S ubíhajícím časem jsme si rychle jedna na druhou zvykaly. Přesněji řečeno, zvykala jsem si já a Greta - ale ani paní Hadrabová - aspoň v naší přítomnosti - už tolik nenaříkala. Němá paní žila v našem těsném společenství (doslova těsném - cela byla dlouhá 6 kroků od okna ke dveřím a široká přesně tak, aby se tam daly rozložit 4 slamníky), ale zvykly jsme si i na ni. A to ani ne tak jako na živou bytost, spíše jako na krásnou sochu, němou a lhostejnou ke všemu dění kolem. Když nás jednou týdně vodily do koupelen a musely jsme už svlečené pochodovat po chodbách, mě i Gretu to hrozně uráželo. Greta to řešila tím, že si rozpustila dlouhé černé vlasy a zahalila se do nich jako do pláště, paní Hadrabová prostě odmítala koupání s tím, že ji „všechno bolí“ - ale němá paní šla bez námitek, bez ostychu, krásná a nezúčastněná, o nikoho nezavadila ani pohledem, jakoby ti, co nás hlídali, nebyli ani lidé, ale jen hlídací psi, kteří v ní nemohou vzbudit rozpaky. Ale právě tak lhostejně, pouze pokrčením ramen, mi dovolila, abych jí po koupání zkoušela účesy, dokonce i natáčela její tmavé, husté vlasy na hadrové natáčky (vyrobené z ustřižené erámí košile). Za tento „přečin“ jsem jednou šla málem do korekce - ale výsledek mého kadeřnického umění byl skutečně obdivuhodný. Jestli byla krásná v rovných vlasech, ve zkadeřených sejí nemohla vyrovnat žádná filmová hvězda. Ale byla to krása antické sochy, která spočívala v naprosté pravidelnosti a dokonalosti rysů obličeje, vznosné postavy i tvaru rukou. Neoživoval ji ani náznak něčeho, co dodává půvab jiným ženám - něčeho něžného, roztomilého, nebo dokonce koketního - ba ani 13 [pageend13]Mukl 3/1999 náznak úsměvu nebo třeba i hněvu. I dozorkyně ji přezdívaly „ta hezká“, ale byla to studená, jakoby mrtvá krása. Toto období na Pankráci bylo nejklidnější z celé doby našeho trestu. Vyšetřovací vazba byla skončena a tím skončilo i neustálé napětí a strach z výslechů, zavazování očí, stání čelem ke zdi, rozsvícená světla během celé noci a ostatní „příjemnosti“ Do práce jsme ještě nebyly zařazeny a tak jsme trávily půl roku sice na těsných celách, ale času jsme měly přebytek. A tak, když se blížil konec roku 1954, rozhodly jsme se s Gretou, že si nějak zpříjemníme Silvestra a v rámci možností se trochu pobavíme. Náladu jsme měly dobrou - příštím rokem měla být k výročí desetiletého ukončení druhé světové války vyhlášena amnestie a nepochybovaly jsme o tom, že se nás bude týkat, a tak že je to vlastně první a poslední Silvestr, strávený ve vězení. Naše možnosti byly ovšem omezené - zábavu jsme mohly poskytnout jen jedna druhé. Večeři nám dali brzo a ponechali nás osudu - a tak jsme si navzájem vyprávěly. I stará Hadrbová dala k lepšímu jednu svéráznou historku, jak „pomáhala“ nešťastným ženám. A to nejen těch, které se chtěly zbavit nechtěného těhotenství, ale i těm, co nemohly přijít do jiného stavu. S hrdostí nám líčila svoje „léčebné“ metody, kterými pomohla své sousedce:....“Byla už několik let vdaná a pořád nic. Její muž hrozně chtěl děti - už se mu chlapi ze vsi smáli a nabízeli se, jestli potřebuje „brigádu“, že za něj zaskočí. Tak jsem jí poradila: ve vedlejší vsi žil jistý člověk, měl už pět dětí, jeho žena byla z nich celá utahaná. A tak jsem je dala dohromady - scházeli se u mě. A vyšlo to - za dva měsíce byla v tom! Měla silného, zdravého kluka a za rok dalšího! Ten její samozřejmě nic netušil, byl celý šťastný, ona taky, a lidem zavřeli hubu. Ale nemyslete si, byla to hodná a pořádná ženská - pak už nikdy svýmu muži nezanášela! „ Ale,“ namítla jsem. „To byl přeci hřích takhle podvést vlastního muže a nechat ho vychovávat cizí děti!“ „Jakýpak hřích!“ rozčílila se paní Hadrabová, “vždyť se to nikdy nikdo nedozvěděl! Dnes už jsou kluci dospělí a šikovní - oba z nich mají radost - a Pán Bůh tomu určitě rozumí! Za co by měl trestat! Vždyť jsem udělala jen dobrý skutek ! „Jistě to nebylo zadarmo“, neodpustila jsem si, ale paní Hadrabová se málem urazila: „No to dá přece rozum! Ale víte, co chudák ženská dala předtím doktorům? - To já jí nestála ani polovičku!“ Vrtěla jsem nad tím dobrým skutkem hlavou, ale Greta s pochopením přikyvovala: “Ty si neumíš představit, jak je těžké žít na vsi, jak jsou tam někdy lidi zlí a není kam před nimi utéct. Já si to umím docela dobře představit! A řeknu vám tedy také, jak já jsem na ně vyzrála: pocházím z malé vesnice, ale moji rodiče měli jen mě a tak jsme si žili docela dobře. Když jsem dospěla, dostala jsem práci na poště v blízkém městečku - a nic mi nechybělo. Jen jedna věc mi s přibývajícími roky stále víc vadila - byla jsem stále svobodná. V okolí bylo vůbec málo mužů a ti, co tam byli, nepřicházeli v úvahu. Časem se mi lidi začali posmívat, že jsem stará panna. Už to na mě i děti pokřikovaly - nemohla jsem pomalu jít ani na zábavu. Rodiče se proto také rmoutili - až jednou jsem měla štěstí. Do vsi přišli nějací Češi, geometři, a hledali ubytování. Tatínek jednomu z nich nabídl pokoj v našem domku. Byl to hezký mladý člověk, mladší dokonce než já a spřátelili jsme se. Svěřil se mi, že má své děvče. Věděla jsem, že navázat s ním známost by byla mamá snaha. A tak jsem mu za čas na rovinu řekla, jaké mám trápení a navrhla jsem mu takový více méně obchod: když si mě vezme (za určitý poplatek), sama podám za rok žádost o rozvod. Trochu váhal, ale pak jsme se dohodli. Více méně žertem jsme uzavřeli dokonce „písemnou dohodu“ a oba jsme ji dodrželi. Samozřejmě vzali jsme se jen na úřadě - chtěli jsem si oba ponechat volné ruce pro další, ten pravý církevní sňatek. Za rok jsem v tichosti požádala o rozvod - nikdo se tomu nedivil. Řekla jsem prostě, že odjel do Čech a zanedbává mě. Nevím, jestli to bylo někomu divné, ale v každém případě se lidem 14 [pageend14]Mukl 3/1999 také zavřely huby - naopak mi všichni záviděli, jakého jsem dostala fešáka. A nikdy se už nemohli posmívat, že jsem stará panna.“ „....a jste?“ zeptala se věcně paní Hadrabová a Greta s povzdechem přikývla. „Ten rošťák!“ spustila paní Hadrabová - „co by mu to udělalo? „ ale její další slova přehlušil náhlý smích němé paní. Smála se, až jí slzy tekly po tvářích, svíjela se v nových a nových záchvatech smíchu jakoby v ní povolila nějaká nadržená hráz a ten příval nebylo možno zastavit. Smály jsme se nejdříve s ní, ale pak nám smích začal tuhnout na tvářích, protože jsme pochopily, že to není projev veselosti, ale něčeho nezdravého. Když konečně přestala, byla úplně vyčerpaná. Snažila jsem se to rozpačité ticho nějak zamluvit a navrhla jsem, abychom si zazpívaly, protože do vyprávění se nám už nějak nechtělo. Pak jsem požádala němou paní, ať také ona poruší mlčení a zazpívá nám třeba nějakou svou oblíbenou píseň. My přece víme, že není němá. Konečně, nemusí přece mluvit, stačí když bude zpívat. Chvilku se zamyslela, ale když jsem podotkla, že je to sobecké nepřispět ničím k zábavě, zazpívala hlubokým, krásným hlasem, i když trochu zastřeným od dlouhého mlčení, píseň „Číš poslední.“ Pamatuji si ji, i když jsem ji pak už nikdy neslyšela: “Číš poslední/ dřív než se rozední/ si ještě vína dej/ a pak jdi spát/. Číš poslední/, si ke rtům pozvedni/ a vínem nech se v sny/ ukolébat/. A toho dne/ kdy osud rozhodne/ bys vzdal se vína, jež/ bylo ti vším/ číš poslední/ si ke rtům pozvedni/ a prázdná pukne pak/ se srdcem tvým/“ Když dozpívala, chválily jsme ji a snažila jsme seji přimět k rozhovoru, ale byla to zřejmě její labutí píseň. Už jsme z ní nedostaly ani slovo. Po večerce, když Greta i paní Hadrabová spaly, viděla jsem, že němá paní nespí a její zasněné modré oči že horečně, neklidně těkají po holých stěnách cely. Naposledy jsem to zkusila a šeptem jsem na ni naléhala: „řekni mi, co se ti stalo? -Zacházeli s tebou špatně ? Bili tě?“ Ale odvrátila hlavu, zavřela oči a mně v tu chvíli připadalo, že zavřela za sebou navždy dveře s nápisem „vstup zakázán.“ Po novém roce nás rozestěhovali a nikdy jsme se už nesešly. Vídali jsme se jen na procházkách z dálky. Němá paní byla čím dál hubenější a její pohled čím dál nepřítomnější. Děvčata z její cely si jen ťukala na čelo. Amnestie se nás netýkala, snad jen paní Hadrabové. Po němé paní jsem mamě pátrala, nebyla převezena na žádný lágr, nikdo o ní nevěděl. Teprve asi za dva roky přivezli na želiezovský lágr jednu starou prostitutku z psychiatrické léčebny, - už nevím jestli to byly Bohnice nebo jiný ústav. A ta nám barvitě líčila, že byla svědkem toho, jak tam spáchala sebevraždu jedna mladá, nápadně krásná žena, údajně politický vězeň. Jak ji museli ještě předtím ostříhat do holá, protože si v záchvatech šílenství rvala vlasy. Popis se přesně shodoval s naší němou paní, ale nikdy jsem neměla odvahu pátrat, jestli to byla opravdu ona. Později, ještě na Pankráci, jsem se dozvěděla její jméno, jména jejích dětí i odkud pocházela, ale její jméno bylo skutečně shodné se jménem jednoho neslavně proslulého prokurátora. Odmítám si však představovat krásnou němou paní, opředenou tolika romantickými pověstmi, jako šílence bez vlasů. Bez těch jemných dlouhých vlasů, které jsem jí tolikrát česala a které se jí vlnily nad čelem jako tmavá svatozář. Mám obavy, jestli se skutečně něčím neprovinila, protože takové zoufalství může být způsobeno jen vědomím vlastní viny. A tak její jméno vyslovuji jen potichu (a už dlouhých čtyřicet let) jako jedno ze stále delšího seznamu jmen našich „holčiček“ při denní modlitbě za duše v očistci. Protože ať už byla nevinná, nebo se něčím provinila, její „číš“ poslední byla naplněna hořkostí a ona ji vypila až do dna ... 15 [pageend15]Mukl 3/1999 Promluvil expert Jiří Dienstbier si nějakým zvláštním způsobem vysloužil pověst nejdříve zahraničně politického experta a vysloužil si tak na dobu přibližně tří let funkci ministra zahraničí. Nyní je ve funkci zvláštního zpravodaje Komise pro lidská práva při OSN. Čili mezinárodní politika a lidská práva jsou jeho doménou. Při vzpomínce na jeho televizní interview společně s paní Chramostovou těsně po listopadu 1989, v němž tito političtí prominenti vehementně utvrzovali světovou veřejnost, že po sovětské invazi v r. 1968 nemusel nikdo utíkat, se zdá, že na poli lidských práv nebyl právě expertem takovým, za jakého se vydává. Připusťme mu však věštecký talent, jímž předvídal, že za jednadvacet let tomu tak skutečně bude a že si tedy každý mohl do listopadu 1989 počkat. Tolik lidí ale věštit neumí a pak jednadvacet let v životě pronásledovaného občana je něco jiného, než se hřát na výsluní vládnoucí strany, nebo celkem v klidu trávit čas ve stavu zdravé biologické vegetace za bukem, ať v exilu či doma, a čekat na příležitost. Koncentrák se s pivní hospodou srovnávat nedá. Po ruské invazi totiž kromě p. Dienstbiera nikdo nevěděl, co se bude dít, jak bude naloženo s politickými vězni a s občany demokratického smýšlení. Zkušenosti z minulosti a z Ruska samotného mluvily jasnou řečí. Ale p. Dienstbier, protože je expert v oboru lidských práv, viděl dále než prostoduchý občan, který nebyl schopen vidět do budoucna. Kolik našich lidí bylo na Západě konečně schopno volně vydechnout, konečně dostudovat, svobodně číst a publikovat, volně cestovat, svobodně mluvit a volit. A to jsou přece lidská práva, takže ty statisíce uprchlíků z r. 1968 byly patrně ve věci lidských práv většími experty, ale nikdo z nich se nestal zvláštním zpravodajem Komise pro lidská práva při OSN. Tak ale nezní celý ten honosný titul. Pan Dienstbier se stal zvláštním zpravodajem Komise pro lidská práva při OSN pro oblast Jugoslávie. Výstižně charakterizuje jeho osobní profil Bohumil Pečínka v časopisu Reflex u příležitosti vydání Dienstbierových pamětí pod titulem: “Od snění k realitě“: ,^Va stránky všech bulvárních periodik se dostal poté, co se počtvrté oženil. Seriózní media zase věnovala pozornost jeho nekonformním názorům v souvislosti s bombardováním Jugoslávie. Jiří Dienstbier se prostě stal mediálním mužem dubna 1998. Pečínka se pak zabývá jeho schopnostmi a píše; “Kniha dává možnost složit si obraz tohoto kdysi velmi populárního politika, který svůj osobní život spíše tajil a politické názory nevyjadřoval příliš zřetelně. Exministr není žádný originální myslitel, nemá schopnosti vůdčí politické osobnosti a také mu chybí smysl pro procedurální diplomatickou úředničinu. “ Otřesné jsou však Dienstbierovy názory jako experta ve věci kosovské krize. Svou absurdností se v ničem neliší od shora zmíněného prohlášení o uprchlících z r. 1968. Dienstbier píše: „Házet na lidi bomby a rakety z bezpečí, aniž riskujeme totéž, co ti, na které tyto rakety dopadají, se na Balkáně považuje za nečestné. Taková je tedy ta společnost, říkají si lidé trávicí noci v krytech, která nám chce kázat o lidských právech a demokracii ? - Buď vedete polit icko-mediální válku, nebo skutečnou válku. Pokud jste nechtěli vést tu skutečnou válku, měli jste nás nechat na pokoji. “ To, co je pro srbskou genocidní soldatesku čestné, nebo nečestné, je zřejmě i pro našeho balkánského experta směrodatné. Ten však by měl vědět, zvláště jako reprezentant České republiky u OSN, že každá z válčících stran se přirozeně snaží šetřit životy svých vojáků, což je mravní příkaz pro všechny. Toho je možno dosáhnout jen velice nákladným zbrojním úsilím pokud jde o kvantitu a kvalitu výzbroje. Stačí si srovnat ztráty na životech západních spojenců se ztrátami Rudé armády za II. světové války. A tak tomu bylo v historii 16 [pageend16]Mukl 3/1999 lidstva od nepaměti. Jestliže NATO díky Bohu vládne takovou vojenskou převahou, jakou demonstrovalo v případě srbské agrese v Kosovu, pak šlo o vadnou politickou strategii válečného zločince Miloševiče, který se domníval, že může beztrestně hubit příslušníky jiného národa jen pro své komuno-fašistické cíle. Státy západních spojenců měly tedy přizpůsobit stav své armády stavu srbských agresorů a pak s nimi teprve vést válku? Vést válku ze vzduchuje rozhodně humánější v každém ohledu, než vést válku-pozemní..- Pan Dienstbier bohužel není schopen ani rozlišit válku spravedlivou za obranu lidských práv a demokracii od války agresivní a genocidní, usilující o absolutní nadvládu jedné strany. Vraťme se k přímo provokačnímu výroku, citovanému Dienstbierem, „Pokud jste nechtěli vést tu skutečnou válku, měli jste nás nechat na pokoji" Ano, aby měl Miloševič pro své vraždění volné pole působnosti jako měl Hitler po mnichovské dohodě. A co je skutečná válka pro lidi, trávicí noci v krytech, pro něž je pojem demokracie a lidských práv španělskou vesnicí? Skutečná válka by pro ně neznamenala zřejmě nic jiného, než celé Srbsko srovnané se zemí, jak tomu bylo s celým Německem po II. světové válce. Vpravdě podivný je způsob uvažování našeho zahraničně-politického experta a reprezentanta České republiky na mezinárodním fóru, Jiřího Dienstbiera. E. Hoffmann S promlčením zločinů nesouhlasím Oldřich Klobás Když se mě někdo zeptá, proč nesouhlasím s promlčením zločinů komunistické éry, odpovím bez rozmyšlení - ze zásady. Zastávám totiž názor, že nepotrestané zlo se stává precedentem pro zlo příští. Nikoliv tedy pro svých deset let vězení, strávených v Jáchymově a na Mírově, pro nechutné frašky spojené s propuštěním a tzv. rehabilitacemi, dokonce ani ne pro značně poznamenaný osobní život. Nad tím vším dokáži mávnout rukou a říct: Bolševik zůstane bolševikem, čert ho vem! S promlčením komunistických zločinů však nemohu souhlasit třeba za Katku Ehren- feldovou. Kdo to je? - Už dávno není. Tenkrát to byla patnáctiletá dívenka z Nitry. Zastřelili ji zároveň s rodiči při přechodu hranic dne 9. 12. 1952 příslušníci Pohraniční stráže 13. roty, 11. brigády. Její vrah chodí pravděpodobně dosud mezi námi a možná se i pyšní červenou stužkou od metálu za vzorné plnění povinností. Nemohu rovněž souhlasit za politického vězně Josefa Bakrlíka, ubitého sekyrou sadistickým vrahem Voděrkou na táboře Rovnost v Jáchymově, několik dnů před amnestií v roce 1960. Proto, že páni z ministerstva vnitra se rozhodli zpestřit život „státním“ vězňům povinným soužitím s kriminálními zločinci nejtěžšího kalibru. Nesouhlasím též jménem Josefa Dokonala, čtyřiačtyřicetiletého sedláka z Vysočiny, jehož smrti jsem byl dne 2. 10. 1956 svědkem před branou do tábora na šachtě Rovnost. Zkratové jednání vyvolané zoufalstvím a beznadějí způsobilo, že šel do drátů v místě, kde pokus o útěk byl absolutně vyloučen. Strážný z blízké věže, bez ohledu na přítomné civilní zaměstnance, ho chladnokrevně zastřelil. Nesouhlasím také za faráře Františka Pařila, Václava Drbolu a Jana Bulu, popravené v souvislosti s vyprovokovanou babickou aférou, jež měla na základě vyvolaného teroru pomoci násilné kolektivizaci vesnice. 17 [pageend17]Mukl 3/1999 Nesouhlasím za Zdeňka Šťastného, Otakara Králička a Ludvíka Duroně, spolužáky z bučovického gymnázia, svedené příslušníkem StB k odchodu za hranice a zastřelené nedaleko Znojma u Sedleckého mlýna. Nesouhlasím jménem Jiřího Konopáče, vězně z tábora Nikolaj, který zvolil raději sebevraždu, než by se nechal přimět k podepsání spolupráce s bezpečností. Nesouhlasím za Pepíka Chramostu, který s deseti dalšími dokázal uniknout podkopem z tábora Nikolaj, aby po příchodu domů zemřel za rok na rakovinu. Nesouhlasím za Jaroslava Krále a desítky dalších muklů zabitých a zmrzačených v šachtách na Jáchymovsku, Příbramsku a Slavkovskú či na jiných komandech. Nesouhlasím za studenty Jana Palacha, Jana Zajíce a dělníka Evžena Plocka, kteří se upálili na protest proti „normalizaci.“ Nesouhlasím za osmnáctiletou Danuši Muzikářovou a Stanislava Velehracha, zastřelené dne 21. srpna 1969 v Brně při demonstracích vyjadřujících nesouhlas se sovětskou okupací. Nesouhlasím za všechny mrtvé v čele s Miladou Horákovou, pohřbené bez křížů v rohu ďáblického hřbitova, v Leopoldově, Jáchymově či kdekoli jinde. Nesouhlasím za všechny, kterým nestvůmý komunistický režim rozvrátil prostý lidský život. Nesouhlasím bez nenávisti. Jen s vědomím povinnosti vůči mrtvým, s nimiž jsem plul na jedné lodi. I z povinnosti vůči živým. Aby mohli žít v demokratické společnosti s nezatíženým svědomím, bez pocitu viny. Tolerovat ty, kteří páchali zločiny, pokládám za nemorální. Komentář: Nastavme si zrcadlo a vzpomeňme si na poválečnou dobu, s jakou netrpělivostí jsme vyžadovali důslednou denacifikaci v Německu. K té také došlo před řádnými soudy a dodnes jsou bývalí nacističtí zločinci z různých koutů světa voláni k zodpovědnosti za svá provinění. Žádná tlustá čára, žádné promlčení! Kdy dojde u nás k důsledné debolševizaci? “. Jedenáct let po „sametu“ se nemluví o ničem jiném, než o promlčení a tlusté čáře, takže jsou všude! V politice na všech úrovních, ve státní správě, v kultuře a v hospodářství. Debolševizace se asi dnešní generace nedočkají. Dočkají se jí však zcela jistě generace příští a netroufám si předvídat, jaké označení si pro bolševickou éru 1948 - 2000 vymyslí. (hf) Oběžník Koordinační kanceláře českých spolků Přátelé, Koordinační kancelář českých spolků připravuje přehled soukromých nemovitostí zabavených komunistickým režimem v době od 25. února 1948 do 1. ledna 1990 a dosud nevrácených oprávněným majitelům. Zvolili jsme tuto kategorii majetků proto, že se na ně i na toto období vztahuje zákon 119 z roku 1990, který zrušil všechny rozsudky pro politické „zločiny“ a zákon 198 z roku 1993 „o protiprávnosti komunistického režimu.... “ 18 [pageend18]Mukl 3/1999 Níže najdete dotazník, který laskavě vyplňte a pošlete na dole uvedenou adresu. Očekáváme, že dostaneme stovky vyplněných dotazníků. Zpracování si vyžádá čas a úsilí. Nepište proto zatím žádné detaily a věnujte se přesnému a čitelnému vyplnění dotazníku. Vraťte dotazník na dole uvedenou adresu. Pokud případ, který uvedete na dotazníku bude odpovídat rámci této akce, tj. soukromý nemovitý majetek zabavený v období od 25. února 1948 do 1. ledna 1990 a dosud nevrácený, budou Vámi uvedené údaje zveřejněné v češtině a angličtině na internetové stránce, která bude přístupná každému na celém světě. Z této stránky pak pořídíme na požádání výtisk pro ty, kdo nemají k internetu přístup. V příštím oběžníku uvidíte první otisk stránky, která se pak bude doplňovat. Sdělíme Vám pak i internetovou adresu stránky. Tato evidence bude podkladem k dalším akcím, směřujícím k navrácení zabavených nemovitostí. Po této první evidenci soukromých nemovitostí budou následovat další. Pokud ještě nedostáváte naše oběžníky, můžete o jejich zasílání požádat. Peněžní příspěvek je zcela dobrovolný a není nutný. Czech Coordinating Office, att. Jan Sammer 1103-100 Antibes Drive Toronto, Ontario, Canada M2R 3N1 tel. 416-665-7324 fax 416-665-4664, e-mail: bv076 freenet.toronto.on.ca 19 [pageend19]Mukl 3/1999 Dotazník Koordinační kanceláře českých spolků 1) Druh nemovitosti?................................................................................................................. Rodinný dům, činžovní dům, statek, zahrada, chata 2) Okres, obec?.......................................................................................................................... 3) Adresa v obci?....................................................................................................................... 4) Důvod zabavení?................................................................................................................... 5) Původní vlastník?.................................................................................................................. 6) Jeho občanství v době zabavení?........................................................................................... 7) Občanství původního majitele nebo dědice dnes?................................................................. 8) Má-li občanství USA, kdy je získal?..................................................................................... 9) Kdo nemovitost koupil?........................................................................................................ 10) Jaké měl kupec zaměstnání?............................................................................................... 11) Byl kupec členem KSČ?..................................................................................................... 12) V jaké KSČ funkci?............................................................................................................ 13) Kdo je dnes držitelem nemovitosti?.................................................................................... 14) Bydlí držitel v zabavené nemovitosti?................................................................................. 15) Není-li původním kupcem, jak ji získal?............................................................................. Poznámka:.................................................................................................................................. Vaše jméno.............................................. Podpis...................................................................... Adresa........................................................................................................................................ Telefon......................................... Fax............................ e-mail................................................. Prosíme, pište tiskacím písmem! 20 [pageend20]Mukl 3/1999 Leopoldov 1999 Dne 28. srpna 1999 se uskutečnilo setkání bývalých politických vězňů v Leopoldově, kde byla při této příležitosti odhalena pamětní deska ke cti všech umučených, popravených a neprávem vězněných obětí komunistického teroru. Pietni slavnost byla uspořádána pod záštitou KPV a slovenského ministra spravedlnosti. Světové sdružení býv.čs.politických vězňů bylo zastoupeno br. plk. F. Bímem a bratrem S. Gajdošíkem, kteří zde položili věnec. 21 [pageend21]Mukl 3/1999 Neslavné výročí František Heřman, (Česká Lípa) Letos uplyne jednapadesát let od doby kdy jsem se v Jihlavě po nastolení diktatury v osmačtyřicátém roce zúčastnil protikomunistického protestu. Předcházelo tomu mnohé. Předně jako jihlavský rodák jsem si zvolil práci, jež mi dávala naději, že budu úspěšným podnikatelem.... Zařídil jsem si dílnu na opravu a výrobu různých deštníků včetně zahradních. Ve volném čase jsem aktivně sportoval v Sokole a závodně provozoval Jiu-Jitsu. Vypukla však druhá světová válka. Byl jsem totálně nasazen do Vídně k firmě AEG Union, jež pracovala pro válečný průmysl. Utrpěl jsem úraz a po delší rekonvalescenci jsem zůstal do konce války v Protektorátu. Přišel rok 1945 a my opět měli svoji Československou republiku. Euforie osvobození nám všem dala novou sílu ke splnění našich snů v demokratické vlasti. Prožil jsem tři nejkrásnější roky v životě. Nastala konjunktura a otevřely se možnosti uplatnění každého schopného jedince. Komunistických štvanic po pětačtyřicátém roce jsem si vůbec nevšímal. Měli jsme přece ještě tři další politické strany, které zaručovaly demokracii a početně komunistickou partaj dost převyšovaly. Ovšem po roce 1948 se moje „ambiciózní" podnikatelské plány zhroutily. Brzy jsem se octl v jihlavském Motorpalu mezi řadovými dělníky. A tak se stalo, že jsem do politiky vstoupil v řadách tzv. „reakce“. Moji známí živnostníci, tehdejší lidovci, truhlář František Rod, brašnář Karel Veselý a obchodník Jan Tuček založili po roce 1948 protikomunistickou skupinu. Do ní jsem bez váhání vstoupil a složil její slib. Dle instrukcí vedoucího mé skupiny Roda jsem pro odboj získal další tři členy: dělníka Ladislava Bulanta, elektrikáře Karla Čumpla a svého bratra zvěrolékaře MVDr. Karla Heřmana. Později jsem získal ještě další, ti však zůstali jen v mé paměti, nikdy jsem je neprozradil. Naše „spiklenecké schůzky" se konaly v dílně pana Roda, kde jsme připravovali různé akce. První z nich byla létáková: člen skupiny MUDr. Motýl z Luk nad Jihlavou dostal úkol, aby navrhl koncepci protikomunistických létáků. Tyto jsme rozmnožili v dílně pana Roda. Létáky jsme rozdělili mezi členy, kteří měli za úkol je rozhodit po celém okrese. Já jsem je rozvezl na motocyklu Karla Veselého do Měřína u Jihlavy, kde Veselý předal balík létáků a tím byl náš úkol splněn. Další balíček jsem rozdával spolehlivým známým a také do některých dopisních schránek po Jihlavě. V dílně pana Roda jsme probírali politickou situaci a plánovali další akce, které se však neuskutečnily. Byly často tak fantastické, že dodnes trpím dojmem, že mnohé z nich byly iniciovány StB. Mám k tomu dnes určitou hypotézu, kterou nechci rozšiřovat, jsem však přesvědčen, že o provokaci skutečně šlo. Dne 12. 4. 1949 nás potkalo pžřekvapení. Byl zatčen Jan Tuček. Bylo usneseno, že provedeme přepad věznice a Tučka osvobodíme. Chtěli jsme mu pomoci v útěku na západ, kde žili jeho příbuzní. Než k tomu došlo, byl dne 16. 7. 1949 zatčen Karel Veselý. Hledal jsem ho v dílně p. Roda - mamě. Dozvěděl jsem se jen, že utíkali s truhlářem Vavřincem Schwarzem a trafikantem Zamazalem přes hranice. Ale tam - jaká náhoda - už na ně čekalo StB. Dne 2. 9. 1949 byli zatčeni. Zamazal údajně prchal, zatčen však nebyl... 22 [pageend22]Mukl 3/1999 V soudním spise se o Zamazalovi, ale ani o nikom jiném nepsalo. Po tomto termínu od 7.9. do 29. 11. 1949 vypuklo zatýkání všech ostatních členů tzv. první „jihlavské protistátní skupiny“. V době zatýkání se horečně psaly stohy protokolů. Zlí a hodní vyšetřovatelé se střídalia koordinovali se zatčenými „pracovní“ protokoly takovým způsobem, aby do sebe zapadalypřesně dle estébáckého scénáře. Způsoby, jakými toho vyšetřovatelé docílili jsou známé. Byly převzaty od gestapa a vylepšeny o bohatou praxi z gulagů, kterou ve své zemi načerpali sovětští poradci. Pokud šlo o mne, byl jsem vychován v tvrdých podmínkách, otužen pravidelným sportem. Přesto to byla pro mé těžká zkouška, a to jak po fyzické, tak i po psychické stránce. Drželo mě jen to, že jsem v tom nelítal sám. Byl jsem také pevný ve víře, že to, co se právě děje, nemůže mít dlouhé trvání. Nevycházel jsem však z údivu, kde se proti nám nabralo tolik hrůzných obvinění. Podle vyšetřovatelů jsme byli největšími vyvrheli lidské společnosti, kteří podrývají základy nového, spravedlivějšího, socialistického zřízení. Vyhrožovali nám šibenicí, jakmile hned vše nevyklopíme a nenahlásíme další rozvratníky. Naši mučitelé nám do očí pouštěli silné světlo reflektorů a střídali se na nás při t.zv. vyšetřování., ve dne i v noci. Dodnes si vzpomínám na strašný žár z reflektorů, jež vám bolestivě sžírají zrak do naprosté slepoty. Nikoho nevidíte, slyšíte jen hlas, který vám diktuje. Cítíte se přitom jako naprostá nula... Na mé, ještě vedle létákové akce ušili estébáci přepadení věznice, špionáž v závodě Motorpal Jihlava (vyráběl trysky pro naftové motory). Dále vyzvědačství, jako zjišťování počtu lidových milicí a skladišť jejich zbraní. Další nesmyslné obvinění znělo dokonce na spoluúčast v přípravě vraždy předsedy akčního výboru, jejich soudruha Dobrovolného, atd. Přiznal jsem členství ve skupině a složení slibu věrnosti. Dále nešlo zapřít rozšiřování protikomunistických létáků. Nic dalšího. Přesto, že jsem se v mezích možnosti bránil, zaprotokovali estébáci nepravdivě špionáž a velezradu. Vytloukli to od chudáků mých kolegů. O různých akcích, které nebyly nikdy uskutečněny jsem sice věděl, ale nekompromisně je popřel. Tím jsem se zachránil. Šlo tady o provaz nebo trest na doživotí. Soudím tak podle toho, že moji parťáci Láda Bulant a Karel Čumpl byli ve všem mnohem méně zapleteni než já a návrh na provaz je neminul. Teprve během soudního přelíčení jim to soudruzi soudci změnili. Naše špička byla o to více a krutěji mučena, dokud satanské justici do sebe všechny protokoly přesně nezapadly. Prokurátor soudruh Kepák (mimochodem dříve se mnou cvičil ve stejném družstvu v Sokole) nás všechny souzené individuálně charakterizoval. Vystihl všechny záporné vlastnosti „zákeřných zrádců, podvratníkú, teroristů a sobeckých individuí." Navrhoval ty nejvyšší trestv včetně několika (myslím, že šest) hrdelních. Při tomto nám zároveň sdělil, že jsme slavní. Prý o tomto procesu již hlásila „Svobodná Evropa.“ Nemáme se však prý na nic těšit. Budeme odsouzeni a spravedlivě potrestáni. Jihlavský deník „Jiskra“ ze dne 15. 2. 1950 přinesl celostránkový článek o rozsudku nad „zrádci pracujícího lidu" s nadpisem „Proces s velezrádci v Jihlavě dokázal nutnost zvýšené bdělosti a ostražitosti." Bolševici využili zprofanové právníky, kteří vystudovali za první Československé republiky, proto jim celý proces do puntíku klapl. Rozsudky zněly následovně: Or.IIia563/49 Jménem republiky! Státní soud v Praze, oddělení Brno, uznal po hlavním přelíčení částečně veřejném, částečně neveřejném, konaném v Jihlavě dne 7. až 11 února 1950 takto právem. Obžalovaní se odsuzují, a to: 23 [pageend23]Mukl 3/1999 Karel Veselý, Jan Tuček, František Rod podle § 1 odst. 3 zák č. 231/48 Sb. k trestu smrti Vavřinec Schwarz a Stanislav Bárta podle téhož zákona k trestu doživotí, Jaroslav Šlezinger k 25 rokům těžkého žaláře, Vlastimil Kučera k 18 rokům, Josef Kočí k 20 rokům, Ladislav Bulant k 15 rokům, Karel Čumpl k 16 rokům, Josef Lichtenberg k 15 rokům, Oldřich Korber k 15 rokům, Jiří Med k 17 rokům, Jaroslav Dvořák k 12 rokům, Josef Zbraněk k 10 rokům, František Heřman k 13 rokům, Alois Krčal k 18 rokům, MUDr. Jiří Motýl k 15 rokům, Jan Novotný k 12 rokům, Vladimír Křivánek k 10 rokům, Zdeněk Falkenauer k 11 rokům, Jan Dočekal k 12 rokům, Alois Přibyl ke 4 rokům. Všichni odsouzení k těžkému žaláři s ostřeným jedním tvrdým ložem 1/2 letně. Podle § 47 zák. 231/48 Sb. se všem obžalovaným ukládá vedlejší peněžitý trest, a to: Jaroslavu Šlezingerovi Kčs 30.000.--, Josefu Kočímu Kčs 20.000.--, Karlu Čumplovi Kčs 20.000.--, Jiřímu Médovi Kčs 20.000.--, Aloisů Krčalovi Kčs 20.000.-- a všem ostatním po Kčs 10.000.--. Podle § 48 zák. 231/48 Sb. se vyslovuje kromě Aloise Přibyla konfiskace veškerého jmění a ztráta čestných práv občanských. Státní soud - odd. Bmo dne 11. února 1950 Vedle tří rozsudků smrti toto zvrácené justiční řádění přineslo odsouzeným souhmě 367 roků vězení. Proces měl mezi lidmi velký ohlas. Komunisté tomu frenetický tleská -li. Ale na druhé straně vznikaly další skupiny odporu, na př. v Měříně, v Babicích i po celé republice. Mnohé byly opět provokovány ze strany StB. Komunisté postupovali bezohledně. Dokazuje to i příklad jihlavské skupiny. Rodiny odsouzených Karla Veselého. Jana Tučka a Františka Roda podali žádost o milost k prezidentu republiky Klementu Gottwaldovi. Obhájci ujišťovali jejich rodiny, že vše je na dobré cestě.... Bohužel vše dopadlo docela jinak! Jistá kovaná soudružka jménem Langmajerová iniciovala svolání schůze výboru KSČ. Ten rozsudky smrti doporučil. Soudruzi ihned odeslali na pražský Hrad petici s tímto verdiktem. Poté Gottwald rozsudky smrti po- depsal. Bylo dokonáno. S provedením rozsudku justice spěchala. Na dvoře krajské věznice v Jihlavě byla postavena šibenice a přivezeny tři rakve. Kat, jménem Podolák dne 17. června 1950 od 5.55 hod. ráno postupně navlékl oprátku Karlu Veselému, pak Janu Tučkovi a naposled Františku Rodoví. Popravy byly pro pozvané soudružky a soudruhy veřejné (!) Mnohé z přihlížejících žen omdlely. Především obrovský žal nad ztrátou blízkých, mladých životů, zachvátil pozůstalé. Provázela je obava z nejisté budoucnosti. Naplnila se: Všechen majetek rodin propadl ve prospěch státu a mnohé si také soudruzi rozebrali mezi sebou. Doslechl jsem se, že syn partyzána Zamazala obdržel „za odměnu“ motorku značky Wal- ter, která předtím patřila Františku Rodoví. Dobře se nevedlo ani rodinám po odsouzených. Byly postiženy obdobným způsobem, ale měly nadějím že to „praskne" a že otcové i matky jejich rodin dosud žijí. Z uvedeného děje mají vše do konce života vryto v paměti. A pro ostatní jsou tu případně historky ve stozích protokolů uloženy v archivech utajovaných skutečností. V Jihlavě však vedle bývalé věznice ční k nebi navíc ještě jedenáct žulových kamenů a vedle nich malý pomníček se jmény popravených na dvoře. Vše žaluje, co se v padesátých letech na Jihlavsku dělo. Nejsou zde vyryta jen jména obětí justičních vražd jihlavské skupiny. V Jihlavě byli také popraveni bratři i ze skupiny Babice. Pokud někdo z Vás, kdo přečtete tyto řádky, přijedete do bývalého královského zlatohomího města Jihlavy, můžete se na chvilečku zastavit a zavzpomínat na ty, kteří tady obětovali své životy. 24 [pageend24]Mukl 3/1999 Uvádím na paměť popravených jména všech, babických i jihlavských: 1. Jan Bula, nar. 24. 6. 1920, řím. kat. Kaplan, popraven dne 20. 5. 1952 v 5.00 hod. 2. Václav Drbola, nar. 16. 10. 1912, duchovní řím. kat. Církve, popraven 3. 8. 1951 3. František Kopuletý, nar. 6. 4. 1913, hajný z Heraltic, popraven 3 .8. 1951 4. Antonín Mityska, nar. 4. 5. 1927, zemědělec z Horního Újezda, popraven 3. 8. 1951 5. Drahoslav Němec, nar. 2. 5. 1931, zaměstnanec Motorpalu, popraven 3. 8. 1951 6. František Pařil, nar. 27. 1. 1911, řím. kat. Farář, popraven 3. 8. 1951 7. Antonín Plichta, nar. 3. 1. 1894, rolník ze Šebkovic, popraven dne 3. 8. 1951 8. František Rod, nar. 13. 9. 1902, truhlář z Jihlavy, popraven 17. 6. 1950 9. Antonín Škrdla, nar. 25. 5. 1917, vedoucí polesí Mikulovice, popraven 3. 8. 1951 10. Jan Tuček, nar. 17. 5. 1916, obchodník v Jihlavě, popraven dne 17. 6. 1950 11 Karel Veselý, nar. 14. 5. 1926 brašnář v Jihlavě, popraven dne 17. 6. 1950. Všichni odsouzení, kteří při jihlavském soudním procesu vyvázli s těžkými tresty, byli záhy převezeni do věznice Plzeň Bory. Tam vykonávali otrockou práci při draní peří, v provazovně atd. Museli splnit normy. Pracovalo se od světla do tmy. Zažili tam hlad při trestných dávkách. Normy byly tvrdé. Týrání vězňů ze strany bachařú bylo nesnesitelné. Ti stále hledali na odsouzených nějaké závady, aby také naplnili kapacitu korekcí v podzemních chodbách. Odtud byl slyšet řev bachařú a velký nářek mučených lidí. Kdo se tam dostal, tomu bachaři zakovali nohy a ruce řetězy, na kterých byla asi 6 kg těžká koule. S touto koulí museli mučení, tedy t.zv. „potrestaní“ celý den chodit kolem pryčny. Když se jen na chvilku týraný člověk zastavil, aby si odpočinul, přestaly mu řinčet řetězy. Okamžitě otevřel bachař, vězeň se musel položit přes pryčnu a věznitel mu nasázel přes záda deset ran býkovcem.....Po čtrnácti dnech přicházeli z korekce zpět na celu. Byli vychrtlí od hladu, zápěstí a kotníky měli zhni- sané od kovových „náramků“. Záda „zdobily“ červené, modré a žluté hojící se rány po býkovci. Vše jsem viděl na vlastní oči. V té době asi od března 1950 se na Borech ustavila skupina bachařú, kteří si dali za úkol převést politické vězně na Západ. Skupina byla prozrazena. Špička na to opět doplatila smrtí a ostatní se octli vc našich řadách. Poté přišli noví bachaři v zelených uniformách, kteří nás nechtěli nechat ani dýchat. Až do konce května 1950 jsme nevyšli z cel a když nás pak po jisté době vyhnali na vycházku, byli jsme bílí jako ty stěny na našich celách. Vysvobozením z horského pekla nám mnohým přinesl konec června roku 1950, kdy jsme byli eskortováni na těžbu uranu, ponejvíc na Jáchymovsko. Ani zde to nebylo snadné. Nastoupili jsme bez jakéhokoli školení do uranových šachet. Bachaři s námi do hlubin nefárali. Za své zkušenosti jsme v hlubině platili úrazy a vlastní krví. Zažil jsem v této době mnoho „smrťáků“ v hlubině, ale též v lágrech., neb ti, kteří nevydrželi a snažili se utíkat, byli zastřeleni. Pak všichni odsouzení museli kolem zastřeleného, zkrvaveného a pohozeného vězně procházet na uhlí, aby věděli, co je čeká, budou-li se pokoušet o útěk. Další, kteří se pokusili o útěk a byli chyceni, tak nejdříve stáli třeba i bosi před špačkámou, z níž na ně bychař mířil automatem. Po dni a noci byli uvrženi do betonového bunkru bez oken, pouze s rourou. V rohu malá nádoba pro potřebu, která se ani za dobu čtrnácti dnů nenaplnila - trestní dávky byly podávány na jednu sběračku třikrát denně. Nebyla tam ani pryčna, jen pět betonových stěn a jedny okované dveře se špehýrkou a malými dvířky pro podávání tzv. jídla. Velikost 1x2x2 a půl metru. Některým útěkařům se mnohdy ještě dostávalo •vylepšení“. Uvrhli je do komína, kde se nedalo sehnout! Vězeň mohl jen stát a čekat 25 [pageend25]Mukl 3/1999 až bachař po jednom dni a noci otevře. Sám jsem tam takhle stál a když mi bachař otevřel, slabostí jsem vypadl. V dobé padesátých let byly věznice i koncentrační tábory velice výnosným podnikem. Když jsme byli zatčeni, tak již v Jihlavě ve vyšetřovací vazbě jsme museli dělat kramfleky na boty. Po příchodu do věznice Bory jsme měli též o práci postaráno. Na Jáchymovsku jsme museli pracovat v dolech na dobývání uranové rudy. Také v Kar- touzích bylo pracovní vytížení velmi dobře organizováno. Pokud se týká práce v uranových dolech, tam jsme pracovali v jednom obleku s jedním spodním prádlem, které jsme nosili na lágru. Prádlo nám bylo měněno jednou za čtrnáct dní a v obleku jsme chodili, dokud se neroztrhal. Na cimrách jsme spali v prostoru asi 6 x 6 m po dvanácti, nebo i více iidech. Na palandových lůžkách jsme měli jen dvě šedé deky a slamníky byly nacpány slámou. Hygiena, studená voda v tzv. koupelnách, turecké záchody, někde latríny. O životě a světě venku jsme nevěděli vůbec nic. Žádné noviny, žádné čtení, až po nástupu prezidenta Zápotockého jsme si mohli v knihovně půjčovat socialistickou literaturu. My, muklové z padesátých let, nemůžeme zapomenout, neb syndromem z vězení trpíme i ve spánku. Když se probudíme, jsme rádi, že to byl jen sen. O vybudování jihlavského památníku se zasloužil Antonín Štěpánek, předseda Konfederace politických vězňů v pobočce Jihlava. Antonín Štěpánek nepatřil do t.zv. protistátní skupiny Veselý, Tuček, Rod. On totiž začal mnohem dříve, protože byl zatčen již dne 12 října 1948. Velmi zajímavá je jeho knížka pod názvem „Například jeden život“, kterou podle jeho vyprávění napsala spisovatelka Ludmila Klukanová. (Fr. Heřman). «Nicméně u nás se žádný hon na čarodějnice konat nebudeI" (pozn. redakce) 26 [pageend26]Mukl 3/1999 Kresba Miroslava Bartáka z knihy 99 Proletáři všech zemí odpusť te“ 27 [pageend27]Mukl 3/1999 Postretouren an: MUKL, Postfach 4111 CH - 8022 Zürich Schweiz ČR- Stan. Gajdošik Okružní 4699/612 760 05 Zlín 5 MUHL Čtvrtletník Světového sdružení bývalých čs. politických vězňů MUKL Presseorgan der Weltvereinigung der ehern, tschechoslowakischen politischen Häftlinge MUKL Quarterly-Revue - Editor: Association of Former Czechoslovak Political Prisoners MUKL La revue trimestrielle - Editeur: Association mondiale des anciens prisonniers politiques tchécoslovaques Nevyžadené rukopisy se nevracejí. Redakce neručí za obsah inzerce. Podepsané články nemusí vždy vyjadřovat názor redakce. Řídí redakční rada - odpovědný redaktor Eugen Hoffmann - Tiskem Milan Cimburek, Badenerstrasse 698, 8048 Zürich, Schweiz, Tel.: 01 / 431 68 78, Fax 01 /432 95 92. Předplatné pro nečleny Sdružení (ročně): Šýcarsko: Sfr. 20.— včetně poštovného ostatní Fvropa: Sfr. 24.- Zámoří (letecky): Česká republika: Sfr. 26.- Kč. 100.— pro členy Sdružení Kč. 60,- pro hromadné objednávkv Vychází 4x do roka. Prosíme platit bankovkou v doporučeném dopise na adresu: MUKL, Postfach 4111, CH - 8022 Zurich (pro zahraničí). Objednávám MUKL .......najeden rok .......na půl roku Objednávky v ČR na adresu : Stan. Gajdošik, Okružní 4699 /612 76005 Zlín 5 Adresa objednávajícího: Příjmení:............................. Objednávky v zahraničí: Jméno:................................ Postfach 4111 Ulice ač.:........................... CH - 8022 Zurich Místo.................................. Switzerland Stát:.................................... 28 [pageend28]