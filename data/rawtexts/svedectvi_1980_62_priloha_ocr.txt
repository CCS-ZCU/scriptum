HISTORICKÁ UDÁLOST Osm listů, které následují, jsou věnovány událostem v Polsku z léta 1980. Připravila je revue Svědectví, čtvrtletník vycházející v české a slovenské řeči už čtvrt století. Jeho redakce je v Paříži. V podstatě tři důvody mluvily pro vydání tohoto zvláštního tisku : • neobyčejný zájem, v českých zemích i na Slovensku, o objektivní a podrobnou informaci o tom, co se v sousedním socialistickém Polsku děje • skoupá, soustavně zkreslovaná informace o těchto událostech, úzkostlivě filtrovaná ve všech československých informačních prostředcích, a s tím spojené zvýšené nebo obnovené rušení zahraničních rozhlasových stanic, • význam polských událostí, pro historii, ale i budoucnost zemí tzv. reálného socialismu. Co následuje je přehled polské dělnické revolty, jak začala, jak se vyvíjela (se zvláštním důrazem na průběh jednání mezi stávkujícími a poverenci polské komunistické strany a vlády), co si pracující vymohli, co bylo dohodnuto, jak vznikaly a šířily se nezávislé odbory. Líčení je chronologické, opírá se o dokumenty vydané nezávislými výbory dělníků a o záznamy jimi pořízené a stávkovými výbory k publikaci schválené. S výjimkou souhrnné poznámky, nadepsané Závěry, není v textu formulován žádný názor, soud či doporučení. Tento postup diktuje stará, často opomíjená novinářská zásada, že fakta se nemíchají s názorem na ně či s jejich hodnocením. Jak to začalo 2 . červenec 1980. Polská televize vysílá vládní vyhlášku o zvýšení cen masa — o třicet až devadesát procent. Zvýšení postihlo - i když různě v různých oblastech - méně kvalitní masa dodávaná přímo do závodních kantín. V roce 1976, kdy v Polsku došlo k nepokojům z téhož důvodu, slíbila vláda, že jakékoli další zdražení bude oznámeno dlouho před jeho platností a po poradách s pracujícími. Nestalo se tak. Pozdější požadavky stávkových výborů prokázaly, že šlo o mnohem víc, než jen nespokojenost s pronikavým zdražením tak základní potraviny, jakou je maso a masové výrobky. První protestní stávky vypukly v továrně na traktory « Utsus» blízko Varšavy a v závodě « Polino » ve městě Tczew v gdaňské oblasti. 3 .-9. červenec. Stávkové hnutí se rozšířilo na 14 podniků, některé z nich zaměstnávající tisíce dělníků (gdaňské loděnice, závody Rosy Luxemburgové ve Varšavě, stavební podniky « Rzeszóv » v Dabrowé). V pěti závodech žádali pracující návrat k původním cenám, v osmi zvýšení mezd, v jednom splnění obou požadavků. Vláda nejprve zvýšení cen odvolala, pak je obnovila jen u několika druhů masa a přislíbila vyšší mzdy. Zároveň první tajemník Ú V strany Edward Gierek vyhlásil, že zvyšování mezd urychlí inflaci. 10. červenec. Druhá vlna stávek. Třicet dalších podniků zastavilo práci, mezi nimi automobilka « Zeran» zaměstnávající 20,000 dělníků. 15.—18 červenec. Politické byro ÚV Polské sjednocené dělnické strany (PSDS) vyzývá k « občanské a dělnické disciplině » v Lublině. Toto průmlyšlové město (300.000 obyvatel) je už po dva dny paralyzováno stávkou. Ve výzvě se připomíná, že stávkové hnutí nabylo takového rozsahu, že by mohlo « vyvolat neklid u přátel Polska ». 1 separátní výtisk svědectví číslo 62 podzim 1980 [pageend1]23. červenec. Polský tisk se poprvé zmiňuje o « přerušení práce » v řadě podniků a zároveň kritizuje střední kádry za « ztrnuié, byrokratické postupy ». 31. červenec. První tajemník Gierek, na dovolené na Krymu, má porady s Leonidem Brežněvem. Mezitím stávky zachvátily více než 100 podniků. Mnohé z nich dělníci obsadili. 7. srpen. Další stávky, mezi nimi týden trvající stávka zaměstnanců čisticích služeb města Varšavy. Polský tisk píše o « oprávněnosti » aspoň některých dělnických požadavků. 11. —12. srpen. Řidiči autobusů a taxíků ve Varšavě přerušují práci. Nová vlna nespokojenosti (a stávek) je důsledkem nejednotného postupu úřadů : zvyšují se mzdy stávkujících, nikoli však těch dělníků, kteří v práci pokračují. Skupina členů Svazu spisovatelů veřejně kritizuje « ponižující » postupy vládní cenzury. V téže době — 12. srpna — informuje vedoucí oddělení propagandy ÚV PSDS Lukaszewicz zahraniční novináře, že « masové stávky » skončily a že jen v několika podnicích dosud trvá « přerušení práce z důvodů hospodářských ». 14. srpen. Stávka 11,000 dělníků v gdaňských loděnicích « Lenin ». Stávkující tak protestují proti výpovědi Anny Walentynowiczové, stoupenkyně « nezávislých odborů » (jejíž pracovní přemístění vyvolalo přerušení práce už v únoru). Předseda vlády Babiu ch (teprve nedávno jmenovaný) vyzývá k návratu do práce a tak i k normálnímu života. Slibuje, že ceny masa nebudou zvýšeny před žněmi 1981. Edward Gierek se vrací ze Sovětského svazu. 16. srpen. V Gdaňsku je vytvořen mezipodnikový stávkový výbor (M. K. S.) se sídlem v loděnicích « Lenin ». Telefonní spojení mezi Gdaňském a ostatními 2 polskými městy je přerušeno. Vláda jmenuje zvláštní vládní komisi, která má prozkoumat požadavky pobaltských dělníků. Vede ji Tadeusz Pyká, náměstek předsedy vlády a kandidát politbyra ÚV PSDS. Do stávky vstoupili zaměstnanci gdaňských dopravních podniků. Mluvčím stávkujících je 37 letý elektrikář Lech Walesa. Mezipodnikový stávkový výbor vypracoval listinu « dělnických požadavků » o jednadvaceti bodech. Požadavky dělníků Listina jednadvaceti společných požadavků, formulovaných ústředním mezipodnikovým stávkovým výborem : 1. Uznání svobodných odborů, nezávislých na straně a na zaměstnavatelích, na základě konvence číslo 87 Mezinárodní Organizace Práce (MOP), ratifikované Polskem. 2. Uznání práva na stávku, ochrany stávkujících a osob, které je podporují. 3. Ochrana svobody projevu, publikací a tisku, tedy svobod zaručených ústavou. Skoncovat s represí nezávislých publikací a umožnit přístup všech církví k prostředkům masové informace. 4. A/ Obnova práv osob, které byly propuštěny ze zaměstnání v důsledku stávek z let 1970 a 1976, jakož i studentů vyloučených z vysokých škol pro jejich politické přesvědčení; B/ Propuštění všech politických vězňů, zejména E. Zadrozyns- kého a L-M. Kozlowského; skoncovat s pronásledováním lidí pro jejich názory. 5. Seznámit veřejnost prostředky masové informace s vytvořením mezipodnikového stávkového výboru a s požadavky tohoto výboru. 6. Zahájení konkrétních akcí s cílem vyvést zemi z krizové situace, např. zveřejnění všech skutečností o sociálně- hospodářské situaci Polska. A umožnit všem společenským vrstvám účast na rozpravě o programu reforem. 7. Vyplácet stávkujícím mzdy, které by normálně pobírali v údobí dovolených. 8. Zvýšení základní mzdy jednotlivého [pageend2]dělníka o 2,000 zlotých měsíčně jako kompenzase za zvýšení cen masa. 9. Pohyblivý mzdový žebříček. 10. Zajistit plynulé zásobování vnitřního trhu potravin a vyvážet jen přebytky. 11. Zavést přídělový systém na maso až do doby stabilizace trhu. 12. Skoncovat s rozdílnými cenami v tzv. « speciálních » obdobech a zakázat na vnitřním trhu prodej za devízy. 13. Jmenování ředitelů podniků přísně podle jejich kvalifikací a nikoli podle jejich členství ve straně. Zrušení výhod policie, bezpečnosti a stranického aparátu tím, že všechny rodinné přídavky budou stejné a že prodej ve « zvláštních » obchodech bude zastaven. 14. Právo na důchod po třicetipěti letech práce; pro ženy v padesáti letech, pro muže v padesátipěti. 15. Zrušení rozdílů mezi dvěma systémy důchodu a jeho vyrovnání na úroveň pro pracující nejvýhodnější. 16. Zlepšení podmínek ve zdravotnictví tak, aby byla dělníkům zajištěna lékařská péče úměrná jejich potřebám. 17. Vybudování dostatečného počtu jeslí a mateřských škol pro děti pracujících žen. 18. Prodloužení placené mateřské dovolené na tři roky. 19. Zkrácení čekací lhůty na přidělení bytů. 20. Zvýšení ze 40 na 100 zlotých přídavků za práci mimo bydliště a zvýšení premie za takovouto práci. 21. Prodloužení dovolených nebo dodatečné dny volna pro pracující v podnicích, v nichž neexistují volné soboty. Kádrové změny (1) 18. srpen. První tajemník ŮV Gierek odříká setkání v Hamburku s německým kancléřem Schmidtem a vyhlašeje, že strana a vláda jsou ochotny splnit některé mzdové a sociální požadavky stávkujících. Zároveň upozorňuje na « geopolitickou situaci » Polska a rozlišuje mezi « poctivými, čestnými pracujícími » a « protisocialistickými silami»- Jednotnou odborovou organizaci bude nutno « odbyrokratizovat », ale o vytvoření paralelních « nezávislých » odborů nemůže být ani řeči. — Po Gierkove projevu stávky se šíří dál. Tadeusz Pyká, předseda vládní komise, pověřené vyjednáváním s dělníky, odmítá se sejít s mezipodnikovým stávkovým výborem (M.K.S.) a přijímá na gdaňském vojvodství vybrané « zástupce podniků ». 20. srpen. Mluvčí Výboru společenské sebeobrany (KOR), mezi nimi Jacek Kuroň a Adam Michník, jsou vzati do vazby, podobně jako přestavitelé jiných organizací občanské aktivity. Celkem 39 osob. 62 vědců, spisovatelů a umělců (někteří z nich členové strany) vydávají provolání, v němž se vyslovují pro vytvoření nezávislých odborů. Téhož dne sovětské stanice začínají rušit vysílání Hlasu Ameriky, B.B.C. a Svobodné Evropy v polském jazyku. 21. srpen. Vládní vyjednavač Pyká je odvolán a na jeho místo jmenován náměstek předsedy vlády a člen politbyra Mieczyslaw Jagielski. 22. srpen. Jagielski přijíždí do Gdanska a schází se « na neutrální půdě » se zástupci mezipodnikového stávkového výboru. První velký ústupek strany a vlády : uznání mezipodnikového stávkového výboru jako partnera v jednání, která mohou začít bez prodlení. Vládní komisař souhlasí také s tím, aby jednání se konala v dělníky obsazených loděnicích « Lenin ». Ale má také jisté podmínky. Například, aby z předsednictva M.K.S. byli vyloučeni tři hlavní mluvčí stávkářů : Walesa, Gwiazda a už zmíněná odborářka Walenty- nowiczová. O něco později, už zase v loděnicích, 700 dělnických delegátů, zastupujících 388 stávkujících závodů oblasti, rozhořčeně odmítá tento požadavek « Sto let ! » « Sto let ! » Sto let ať žije Lech Walesa ! Jagielski je okamžitě zpraven 3 [pageend3]o situaci a požadavek vzdává. V 21 hodin 10 minut vcházejí tři členové předsednictva M. K. S. do vily na okraji města, kde je čeká vládní vyjednavač Jagielski (sám, ve velkém přijímacím salóně). O hodinu později delegáti odcházejí a oznamují osazenstvu, že jednání by mohla začít zítra. 23. srpen, 14 hodin. Před bránou loděnic se objevuje úředník, vyslaný vládní komisí, aby připravil půdu pro večerní příjezd Jagielského a ostatních členů komise. Vyjednavač přišel pěšky a teď čelí tisícové mase dělníků v modrácích. Ticho. Lech Walesa ho vlídně pozdraví. Vyjednavač: Je bezpodmínečně nutné, aby tato stávka skončila co nejrychleji. Walesa : Mohla už dávno skončit. Čekáme na jednání už osm dní. Dohodne se, že první schůzka začne v osm večer v malé konferenční místnosti. Jednání bude přenášeno závodním rozhlasem, ale jen pro delegáty ze stávkujících závodů, nikoli pro celé osazenstvo. Po odchodu úředníka se sděluje výsledek všem přítomným. Walesa ; Dosud se nikdy v zemích reálného socialismu nestalo, aby se vláda rozhodla jednat s nezávislou dělnickou organizací. 20hodin. Autokar, polepený turistickými nálepkami, projíždí branou č. 2 loděnic « Lenin ». Z vozidla vystupuje Jagielski a dvanáct členů komise, vysocí straničtí a vládní funkcionáři. Vedoucí komise si podává ruku s Walesou. Následuje noční pochod dlouhou hlavní alejí závodu, osvětlenou mdlými lampami a lemovanou špalírem tisíců jásajících dělníků. Walesa zdraví zdviženými pažemi, vládní pověřen- ci se dívají upřeně před sebe. V konferenčním sále se obě delegace usadí, Walesa předsedá a uděluje slovo vedoucímu vládní komise. Jagielski: Pane předsedo, v průběhu jednání, jichž jsem měl možnost se zúčastnit od počátku července, jsem se setkal s mnoha dělníky. Nadaní lidé, skuteční aktivisté, jejichž místo je v odborech. Uznávám, že 4 práva a odpovědnost odborové organizace třeba bez odkladu rozšířit... změnit stanovy... [...] Walesa : (se dotazuje, jak je to s právem na stávku). Jagielski: Žijeme ve zvlášť rozjitřené době. [...] Jistě si nemyslíte, že o takovýchto vážných věcech možno rozhodovat tady a tak rychle. Bude ostatně užitečnější projednat tuto otázku v širším rámci úvah o roh odborů vůbec. Walesa : A nedotknutelnost stávkujících ? Jagielski: Bude plně respektována. Walesa: Ale mnoho stávkujících už bylo policejně vyslýcháno. Mnoho lidí je v kriminále jen proto, že se účastnili stávek... Jagielski (vyslovuje podivení, o ničem takovém neslyšel. Členové předsednictva stávkového výboru předkládají listiny jmen zajištěných. Přesná, podrobná dokumentace. Rozpaky na vládní straně. Dohodnuto, že bude sestavena a předložena definitivní listina.) Člen předsednictva M. K. S. : Chtěl bych se vrátit k otázce práva na stávku. Nesdílím názor, že o této věci nelze jednat zde a teď. Právě naopak, je třeba ji diskutovat a rozhodnout hned. [...] Jagielski: Copak mohu změnit pracovní zákoník ? Přísluší Sejmu (parlamentu), aby rozhodl. [...] Jiný člen předsednictva M. K. S. : Přejděme k problému svobody projevu. [...] Jagielski (podává dlouhou třídně pojatou analýzu svobody projevu, tisku atd., netají se tím, že cenzura je jednou z kontrolních složek socialistického zřízení a dodává, že « to jistě neznamená, že cenzura má stát v cestě pravdě. Ale je bezpodmínečně nutné ochraňovat státní tajemství, důstojnost cizích států a bojovat proti pornografii. 1 tyto otázky bude třeba formulovat v našem závěrečném dokumentu, ale podrobnosti tu teď nelze diskutovat ».) Člen předsednictva M. K. S. (upozorňuje, že polské nezávislé publikace a časopisy se pokládají za ilegální a jejich vydavatelé jsou stíháni.) Jagielski (to nepopirá, ale poukazuje na rozdíl mezi publikacemi, které «jen [pageend4]kritizují », a těmi, které « podlamují základy socialistického zřízení ». Není vždy snadné oddělit «koukol od pšenice».) KV/esa Rádi bychom znali váš názor na vztah státu k církvi, na katolický tisk a rozšiřování náboženských spisů... vysílání mše rozhlasem a televizí... [...] Jagielski: Vztahy mezi státem a církví se zlepšují... a za této situace otevřené problémy jistě naleznou svá řešení. Dovolte, abych tu uvedl počet a náklady církevních publikací... (následují čísla a podrobné údaje). Ale také dělníci předkládají čísla a fakta o katolickém tisku, neustále bojujícím s nedostatečným přídělem papíru a tudíž s nízkými náklady publikací, po nichž je velká sháňka, zatím co po jiných, s obrovskými náklady je poptávka... « dejme tomu menší ». Jagielski: Na vaší listině jedenadvaceti požadavků jsou jména tří lidí, kteří byli odsouzeni pro trestní činy, a to nezávislými soudci a v řádně vedeném soudním přelíčení. V naší zemi neexistují političtí vězni. Walesa : Jenže, pane předsedo vlády, my víme, jak se u nás v naší společnosti žije. Já jsem taky byl zajištěn, a ne jednou ! (Hromový potlesk) Člen předsednictva M. K. S. : Dovolte mi otázku : až do dneška se v novinách psalo, že v našem průmyslu je všechno v nejlepším pořádku ; přes noc se to změnilo a píše se pravý opak. Nemyslíte, že jednoho dne by se to takhle mohlo obrátit také v oblasti spravedlnosti že by to byla dobrá věc pro spravedlnost samu ? Jagielski: Ať tak či onak, případ těch tří může přezkoumat Nejvyšší soud. [...] Jeden z delegátů (se ptá, jak je možné, že polský tisk, rozhlas a televize zveřejňují jen kusé informace nebo vůbec neinformují o stávkách a o zahájení těchto jednání). Jagielski: Kdekdo ví, že tu jednáme ! Walesa: Naše požadavky nebyly nikdy zveřejněny. Jagielski: Jde přece o to, aby byly publikovány závěry našich rozhovorů, nikoli požadavky. Člen předsednictva M. K. S. : Čtu pravidelně a pozorně náš tisk. Z něho bych se nikdy nedověděl o existenci M. K. S. Jagielski: Něco snad vysílal rozhlas... Hlas ze sálu: Který ? Místní ? Varšavský ? Upřesněte ! (Vzrušená debata, nikdo z vládní delegace neví nic určitého. Kritizuje se článek v ranním vydání TrybunyLudu, pomlouvající stávkující, podněcované prý « anti-sociaíistickými živly ».) Jagielski: Nečetl jsem to. Walesa : To je chyba. Měl byste. (Napětí v sále stoupá, hrozí přerušení jednání.) Jagielski: Prosím o klid... Máme přece důležitější věci na práci. Pokračujme... Walesa: Dobrá, pokračujme tedy. Vyslechneme vaše stanoviska, ale odmítáme v těchto podmínkách o nich jednat. Prosím, mluvte. Jagielski (probírá bod za bodem jedenadvacet požadavků a zjišťuje, že sociální a zčásti i mzdové nároky stávkujících jsou přijatelné. Pokud jde o « údajné výhody pracovníků ve stranickém aparátě... ») První tajemník strany pro Gdaňsk : Tahle smyšlenka o jakýchsi privilegiích je urážkou cti členů strany. (Projevy nesouhlasu). Walesa : Deset let se nám slibuje zlepšení, ale nic se nezměnilo, pokud se to nezměnilo k horšímu, a kdo ví, za dalších deset let budeme zase tam, kde jsme dnes. Jaké tu máme záruky ? V politice vlády došlo k mnoha chybám. Jak si představujete, že se z toho bludného kruhu vůbec dostanem ? Jagielski: Naprosto souhlasím. Všechno není v pořádku. Ale mějte důvěru v nás... plénum Ústředního výboru bude o všem jednat. Walesa : Žádáme svobodné odbory. Tedy takovou organizaci, která by byla protiváhou centralizované moci a která by nám umožnila vyjednávat, aniž bychom museli stávkovat a bát se administrativních a jiných postihů. Hlas ze sálu : Tady, v loděnicích, prostě nikdo vládě nevěří... Naše zřízení se moc podobá počátkům kapitalismu u nás... Jiný hlas: Když stoupá výroba, tak by přece taky měla stoupat životní úroveň. No, výroba stoupá, ale životní úroveň je pořád stejná. [...] Vládní delegace žádá o přestávku v jednání 5 [pageend5]a odchází k poradě v budově ředitelství závodu. Zatím ve velkém sále pokladník stávkového výboru, před kamerami zahraničních televizních stanic, ukazuje bankovky, které přivezli zástupci evropských odborových organizací : 1,100 norských korun, 11,000 francouzských franků v bankovkách po pěti stovkách, hlásí se příspěvek amerických odborů — 25,000 dolarů. Po návratu vládní komise do jednací síně navrhuje Jagielski, aby se pokračovalo v jednání v pondělí 25. srpna a vytvořila se smíšená komise odborníků, která projedná složitou otázku nezávislých odborů. Předsednictvo M. K. S. návrh přijímá za podmínky, že členové mohou podávat dobrozdání, ale nemají hlasovací právo. Odpoledne tato komise — pět členů z každé strany — už zasedá přímo v loděnicích. Ale nejdřív dvě podmínky dělníků : v jednání se může pokračovat jen tehdy, bude-li obnoven telefonní styk města s ostatním světem. Tento styk je nadmíru důležitý pro komunikaci gdaňských loděnic s ostatními stávkovými výbory, zejména pro koordinaci dělnických požadavků. A za druhé : přímý přenos jednání na vlnách krajského rozhlasu. Je pozdě v noci. Členové vládní delegace se vracejí ke svému autokaru stejnou cestou, kterou přišli. Stejná podívaná : to mírně se vzdouvající, vždy disciplinované moře dělníků, provolávající slávu Wale- sovi, sto let aby žil, a před delegací (a znechuceným pohledem jejího vedoucího) pobíhající a vzájemně se odstrkující fotografové, kteří stůj co stůj chtějí zachytit tyto historické scény. A zatímco autokar se vzdaluje, dělníci, v rukou ochranné helmy nebo barety, zpívají národní hymnu. Kádrové změny {2) 24. srpen. Plenární zasedání Ústředního výboru PSDS. Předseda vlády Babiuch podává demisi ; na jeho místo nastupuje Jozef Piftkowski. Později jsou ohlášeny 6 další kádrové změny v politickém byru a v sekretariátě ÚV. Ve svém projevu na plénu, zčásti vysíláném rozhlasem a televizí, Edward Gierek doznává, že strana se dopustila vážných chyb, ohlašuje změny v hospodářské politice vlády a odmítá myšlenku nezávislých odborů. Je třeba, zdůrazňuje první tajemník, aby naše odborová organizace « se vyvíjela směrem k účinné obraně práv a zájmů pracujících ». — Sovětský tisk, který až dosud jen úsporně referoval o « zastavení práce » v některých polských závodech, přináší výňatky z Gierkova projevu. Tisková kancelář TASS, v komentáři věnovaném « situaci v Polsku », odsuzuje « vměšování se kapitalistických zemí do vnitřních záležitostí suverení socialistické země »■ 25. srpen. Vládní komise se neozývá, ani v Gdaňsku, ani ve Štětině, kde vznikl další mezipodnikový stávkový výbor (140 závodů). Jednáním s ním byl pověřen náměstek předsedy vlády Barcikowski. V gdaňských loděnicích stávkující čtou závodní noviny (redigované a rozmnožované dobrovolníky), postávají a čekají. Z Varšavy přijelo na pozvání M. K. S. několik odborníků, kteří se už účastní prací na struktuře budoucích nezávislých odborů (označení pro vládu přijatelnější, než původní formulace — svobodné odbory). Jeden z nich, Bronislaw Germek, signatář provolání « 62 » a člen strany, řekl dělníkům : « Je to historická událost, v Polsku nevídaná. Chtěli jsme k vám přijít, pozvali jste nás, a my tu jsme s vámi, každý za sebe. Polská inteligence se vždycky postavila na stranu dělnické třídy, kdykoli tato třída iniciativně vystoupila. V duchu této tradice rozumíme svému poslání zde. » Čeká se. Ve velkém konferenčním sále, kde vedle sebe visí kříž a stojí Leninova busta, je rušno. Ženy připravují k obědu chléb se salámem a kávu (prodej lihovin je zakázán). Nedělní sbírka mezi zaměstnanci (ředitelství v to počítaje) vynesla 7,000 zlotých. Jdou do společné pokladny. Přicházejí zprávy « zvenčí » : Jacek [pageend6]Kuroň a Adam Michnik, představitelé K. O. R. jsou dosud ve vazbě ; Ústřední rada odborů (C. R. Z. Z.) se má nazítří sejít, aby připravila návrh nového odborového zákona ; předseda tohoto orgánu, Jan Szydlak rezignoval (předtím byl zbaven členství v politickém byru ÚV). Jeho nástupcem se stává Romuald Jankowski, předseda federace kovodělníků ; třicet polských novinářů (mezi nimi dopisovatelé Trybuny Ludu a Polityky) sledující události v Gdaňsku, protestovali « proti způsobu, jímž se až dosud referovalo o situaci v této oblasti » : jde o « falešné zprávy », které « stávkový konflikt jen prohlubují »; a zpráva zvlášť důležitá : první tajemník strany pro město Gdaňsk, Tadeusz Fisz- bach, ve svém projevu na nedělním plénu ÚV PSDS (otištěném v krajském stranickém tisku) řekl, že tzv. disidenti nenesou žádnou odpovědnost za události na baltském pobřeží. « Po celou dobu krize », prohlásil Fiszbach, « stávkující nepodnikli nic proti lidové moci v Polsku, proti lidovému státu či proti spojencům Polska. Důvody stávek třeba hledat v nespokojenosti obyvatelstva, v přehnaně centralizovaném rozhodování, omylech při tvorbě plánu, byrokracii, zejména v odborech... a v nedokonale fungující socialistické demokracii. » Televize vysílala projev nově jme- nováného ministra financí, který poprvé oficiálně potvrdil, že polský zahraniční dluh kapitalistickým zemím dosáhl výše dvaceti miliard dolarů. Kardinál Wyszyn- ski, hlava polské katolické církve, v kázání, přenášeném (ale cenzurovaném) televizí, vyzval dělníky, aby skončili stávky. Výzva vyzněla naprázdno ; naopak, hlásí se nová stávková hnutí, jako výraz solidarity s dělníky na severu, z Lodže, Kozsa- linu, Nowe Huti, Rzeszova, Vratislavy a z dalších měst. Třikrát v průběhu tohoto dne se obě strany dohadují telefonicky ; vládní komise by «v zásadě » uznala základní požadavek dělníků - legalizaci a pak registraci nezávislých odborů : ovšem za podmínky, že tyto odbory se mohou ustavovat jen v baltské oblasti ; telefonní spojení « pořád nefunguje » ; o rozhlasovém přenosu jednání « se uvažuje ». 18 hodin. Vzkaz z vojvodství : jestliže okamžitě a bez jakýchkoli předchozích podmínek neobnovíte rozhovory, pak oznámíme lidu, že odmítáte jednání, které vám nabízíme. - Walesa svolává valné shromáždění delegátů a oznamuje, co se stalo. Walesa : Ustoupíme, nebo ne ? ! Delegáti (jednohlasně) : Nikdy ! (Bouřlivý potlesk. Hymny.) 18 hodin 30 minut. Jerzy Kolodziejski z vojvodského úřadu oznamuje, že telefonní spojení se Štětínem je v pořádku, ale « s Varšavou jsou potíže ». Stávkový výbor dává hlasovat a rozhoduje, že jednání obnovena nebudou, pokud nebude obnoveno spojení s celou zemí. 21 hodin 30 minut. Kolodziejski hlásí M. K. S., že automatické telefonní spojení s Varšavou funguje. V otázce rozhlasového přenosu přijala vládní komise kompromisní návrh M. K. S. : prvních dvacet minut porad bude přenášeno přímo z jednací síně, společně pak se připraví a nahrají na pás výňatky, celkem jedna hodina, a ty budou vysílány později. Nic tedy už nestojí v cestě dalšímu setkání vládní delegace se stávkujícími. Jejich jménem prohlašuje Člen předsednictva M. K. S. Florian Wisniewski : « Jsme připraveni k ústupkům. Jsme ochotni se vzdát zvýšení mezd o 2,000 zlotých. Ale v čem neustoupíme, co je náš hlavní požadavek, to jsou svobodné odbory. » 26. srpna, 11 hodin dopoledne. Jagielski a členové vládní komise přijíždějí do loděnic, tentokrát nikoli hlavní branou c. 2, kde se tísní tisíce dělníků, ale postranním vchodem. Přesto se polské televizi, přes výslovný zákaz, podařilo proniknout do jednací síně a příchod natočit ještě dřív, než celou ckipu Jagielski z místnosti vykáže. Walesa: Hospodářské nesnáze země jsou 7 [pageend7]z velké části důsledkem toho, že zájmy společnosti jsou zanedbávány. [...] Naše stávka není namířená proti stávajícímu společenskému zřízení; chceme jí dosáhnout vytvoření nezávislých odborů, a to je naše právo. [...] Jagielski : Dříve než přistoupíme k otázce nezávislých odborů, chtěl bych si s vámi ujasnit, kam jsme až dosud dospěli. Většina vašich požadavků, které se dotýkají bezprostředních zájmů pracujících, jsou požadavky pozitivní. Co je oprávněné a realistické třeba řešit. (Vládní pově- řenec pak probírá ty požadavky, které se mu jeví jako « realistické », tedy z jednadvaceti bodů bod šestý až jedenáctý. Pokud jde o bod 12, 13 a 14, je třeba více času, ale je možné určit datum, např. 1. listopad, kdy by konkrétní reformy mohly být uvedeny v život. Pokud jde o zbývající body 15-21, dohoda je možná.) Walesa : Pane předsedo vlády, my všichni tady, na rozdíl od vás, pokládáme ty body, které jsem vyjmenoval, za podřadné (Dlouhý potlesk.) Jakmile se dohodneme v otázce svobodných odborů, všechno ostatní se vyřeší. Nechceme být každých deset let ve stejné situaci, zase být nuceni vyhlásit stávku, poněvadž jinak nás vláda vůbec ani nevyslechne. (Potlesk.) Nezávislé odbory jsou pro nás nejdůležitější požadavek. Jagielski ; Je třeba jednat o všem, co je k vyjednávání. Pro dělníky jsou otázky pracovního a životního prostředí, mzdy, fungování nemocnic, velmi důležité a proto taky se objevují ve vašich požadavcích. Kdybych je opomenul, vyčítali byste mi to. [...] Pokud jde o odbory, ... touto otázkou se zabývalo nedělní plenární zasedání Ústředního výboru strany a dospělo k názoru, že obroda odborů je úkol důležitý a okamžitý. Dnes se schází představenstvo odborů. Je třeba radikálně zlepšit jejich práci tak, aby znovu nalezly svůj třídní základ. Tam, kde si to dělníci budou přát, budou se okamžitě konat nové volby. Navrhuji, aby takovéto volby 8 se konaly zde v Gdaňsku, demokratické a tajné. [...] Zdůraznil jsem na plenárním zasedání ÚV, že je nezbytné, aby byly vypracovány nové odborové stanovy a bylo určeno, za jakých okolností lze uplatnit právo na stávku jako způsob obrany zájmu pracujících, když všechny ostatní prostředky byly vyčerpány. [...] Andrzej Gwiazda : Toto všechno nás neuspokojuje. [...] Stávající odbory nehájí zájmy pracujících, právě naopak. Je snad nutno v této souvislosti připomenout marxistickou tézi o vlastnících výrobních prostředků, kteří shrabují zisky na úkor společnosti ? [...] Krize se u nás opakují — 1956, 1970, 1976, 1980 - a jejich periodicita se zkracuje. Nejedná se ostatně jen o krizi hospodářství, ale o skutečnost, že svět pracujících nemá žádný vliv na přijatá rozhodnutí, přes všechnu propagandu o demokracii. Vlastní příčina naší stávky je jednoduchá : nechceme už žít v této situaci. Kdyby zůstalo jen u zvýšení mezd, jediným následkem by byla zvýšená inflace. Dnešní odbory nemohou dělníkům zaručit vůbec nic. Ztratily jakoukoli vážnost, nelze to změnit žádným zákonem, a my ostatně nemáme důvěru k zákonu. Co chceme, co žádáme, jsou skuteční zástupci dělníků. [...] Jak vytvořit nové odbory ? Především změnit zákon z roku 1949, zrušit mnoho článků v zákoníku práce a v ostatních výnosech. [...] Nové odbory musí mít právo volně komunikovat se svými členy, vydávat vlastní publikace. Musí mít vlastní tisk a v něm psát o všem, i o tom, co se zaměstnavatelům nelíbí. Polsko má už dost všelijakého, stále se opakujícího vysvětlování, doznání chyb, jichž se vedení dopustilo (hromový potlesk), krátce, Polsko chce napravovat chyby dřív, než se jich nahromadí příliš mnoho. Ale aby toto Polsko bylo vyslyšeno, k tomu je třeba nezávislých odborů... [...] Očekáváme od vás závazný příslib, že úřady nebudou stát v cestě legalizaci a registraci těchto nových odborů. [...] Chcete nyní odpovědět, nebo si přejete slyšet další vysvětlení ? [pageend8]Jagielski: Jen ať se každý vymluví. Bude výhodnější, když nám všechno upřesníte. Bogdan Lis, člen předsednictva M. K. S. : Nechápeme dost dobře, proč se vláda chce pokusit o reorganizaci odborů a zároveň nám zabránit ustavit nové. Existující odbory jsou natolik zkompromitované, že ani naše členství v nich by na věci nic nezměnilo. [...] Jsme připraveni přeměnit M. K. S. v přípravný výbor pro ustavení nových odborů. Konvence Mezinárodní organizace práce nás k tomu opravňuje. (...] Mějte vy trochu důvěry k nám ! [...] Požadujeme nezávislé odbory, abychom zachránili vlast. Chceme si vyřešit domácí hospodářské problémy mezi sebou : jsme přece všichni Poláci. Jagielski (po přerušení jednání, které mu umožnilo spojit se telefonicky s Varšavou): Rozumím všem vám, kteří jste provedli hlubokou kritiku práce odborů. [...] Vyslechli jsme vaše stanoviska. Sami jste řekli, že se jedná o složitý problém. Navrhuji proto, abychom určili své zástupce — tři za každou z obou stran —, kteří tuto otázku zpracují. Walesa : My nechceme vylepšit práci stávajících odborů. (Potlesk.) Nerozumíme si. Jagielski: Předložili jste své body a my jsme ozřejmili vlastní stanoviska. Teď je třeba vyjednávat. Walesa : Žádám jasnou odpověď. Jde o vylepšení práce odborů anebo o vytvoření nových ? V této věci musíme vědět přesně, na čem jsme. Jagielski: Chtěl bych, aby se jednání prohloubila, abychom diskutovali, vzájemně se vyslechli — tomu se říká vyjednávání. Rozprava pokračuje, vládní komise pod deštěm konkrétních připomínek přijímá nakonec jako základ dalšího jednání mezinárodní konvence o právu na práci. Ustavuje se třináctičlenná pracovní komise. (Podobná dohoda je později hlášena ze Štětina.) 27. srpen, 16 hodin. Druhá schůzka tři- náctičlenné pracovní komise, zasedající v gdaňských loděnicích. Jednání o ustavení nezávislé odborové organizace jsou nesnadná. Vládní vyjednavači, chránění důvěrností rozhovorů, poukazují často na to, že polské události mají také « rozměr mezinárodní ». (TASS v komentáři z téhož dne odsoudil « proti-socialistické živly, které využívají objektivních i subjektivních nesnází země, s cílem odvrátit Polsko od socialistické cesty, kterou si zvolilo v souladu s životními zájmy všeho polského lidu ».) Aby dohoda byla vůbec možná, zdůrazňují vládní členové komise, je nutno hovořit nikoli o « svobodných » nebo « nezávislých », ale o « samosprávných » odborech ; nová organizace musí ve svých stanovách specifikovat, že uznává zásadu vedoucí úlohy strany ve státě, socialistické zřízení a že se nepokládá za politickou stranu. Uznávají se také « smlouvy o přátelství », které Polsko uzavřelo. — Toto všechno stávkující nikdy nepopírali, ale vládní strana to chtěla znovu slyšet. Jednání pokračovalo celou noc a k ránu se zdálo, že návrh na ustanovení samostatné « samosprávné odborové organizace » byl v podstatě hotov. 28. srpen. Hlásí se další stávky. Zasažena je i slezská pánev. Mnozí mají za to, že Polsko je na pokraji generální stávky. Z oficiální strany přišla dokonce žádost, aby gdaňský M. K. S. vyzval k obnovení práce. Žádost byla brzy odvolána. 29. srpen. Jednání v Gdaňsku i ve Štětině pokračují. Vládní vyjednavači přistupují na návrhy zástupců stávkujících, které přesně stipulují postavení, práva a povinnosti samostatné odborové organizace ve státě. Chvílemi projevy nedůvěry, pochyby. Dělnický delegát: Můžeme si být tak docela jisti, že jednoho dne se nenajdou svědci, kteří prohlásí, že členové M. K. S. byli obyčejná banda zločinců... Jagielski: Co to je za nesmysl ! Diskutuji s vámi, velice si vážím vaší organizace, a vy takhle mluvíte ! Walesa : Už se mi přihodilo, že se se mnou zacházelo jako se zločincem... 9 [pageend9]Jagielski: Ale pak byste taky musel napadnout mě ! 30. srpen, 11 hodin 30 minut. Mieczyslaw Jagielski přijíždí do gdaňských loděnic « Lenin ». Obě strany zastoupené v pracovní komisi se dohodly na textu, na němž stávkujícím nejvíc záleželo : vztahuje se k bodu číslo 1, k ustavení nezávislé odborové organizace. Walesa : Začněme číst dokument o bodu číslo i. Jagielski: To chcete opravdu všechno předčítat ? Walesa : Samozřejmě. Všichni musí vědět, o co jde. (Jeden z delegátů předčítá text.) [— J Walesa: Bod druhý je rovněž připraven [uznání práva na stávku, ochrana stávkujících a osob, které je podporují, rozuměj: disidenti]. Rád bych, abyste ho schválil. Jagielski: Musí tam být ta slova « osoby, které je podporují ? Walesa : Musí. Jagielski: Dobře, souhlasím. [...] Dnes odpoledne ve tři hodiny začíná plénum Ústředního výboru strany : nebylo by dobré, kdybychom už teď podepsali komuniké o předběžné dohodě... [...] Walesa : Čekali jsme tak dlouho, můžeme tedy dál trpělivě jednat. [...] V pondělí budeme v hovorech pokračovat. Ale nejdřív chceme mít všechno v pořádku, černé na bílém. Jagielski: Bude to černé na bílém. Walesa : Musí to tak být. Mimochodem, mám ještě jeden požadavek : přestaňte zavírat lidi. Máme zprávy, že včera ve Varšavě jich bylo hodně zatčeno. Zajištěna byla také delegace M. K. S. z Wroclawy, která byla na cestě sem. Propusťte je všechny. Ničeho se nedopustili a kdyby byli moc rozčilení, my už je sami uklidníme. Jagielski (předstírá, že neslyší a koriguje text komuniké) : Podepišme dnes, aby stávka mohla skončit. Watesu . Zítra je neděle. Máme dost času. Končím zasedání. Odpoledne ÚV PSDS schvaluje zprávu 10 Jagielského i raport Barcikowského ze Štětina. « Souhlasím, podpisuji! » 31. srpen. Neděle ráno. Mše svátá, sloužená v prostranství loděnic « Lenin », za účasti prakticky všeho osazenstva. Tisíce dělníků poklekává, modlí se. I za úspěch stávek po celé zemi (byly vyhlášeny také v obrovských kombinátech Huta-Warszawa a Huta-Katowice). Nálada mezi stávkujícími není dobrá. Když jim včera odpoledne četli, co se dohodlo a je připraveno k podpisu, nebyli spokojeni. Ukázalo se, že v zápalu práce na textech, předsednictvo M. K. S. neinformovalo dělníky a řadové delegáty dost pravidelně a dost podrobně. Rozhořčené dotazy : jak to, že se v dokumentu mluví o « vedoucí úloze strany » vůbec, a nikoli jen « ve správě státu » ?, jak to, že se nic neříká o tom, že nezávislé odbory mohou vznikat všude v zemi a nejen v Gdaňsku ? , jak to, že ve Štětině stávkující už podepsali (oznámil to v sobotu dopoledne rozhlas), aniž se nejdřív dohodli s M. K. S. v Gdaňsku ? , jak to, že jsme nic neudělali pro syé zatčené druhy z Výboru společenské sebeobrany (KOR), kteří « nám pomáhali po roce 1976, byli po našem boku teď, nesmíme je opustit, nemáme právo zahájit práci dřív, než budou všichni propuštěni» ! Walesa uznává oprávněnost zejména poslední výtky a oznamuje, že nic nebude podepsáno, pokud zatčení « přátelé-inte- lektuálové » nebudou propuštěni. 11 hodin dopoledne. Vládní komise se dostavila, jednání začíná a průběh lze sledovat zvenčí, kam otevřenými okny pronikají mikrofony zesílené hlasy zplno- mocnénců. Nesnáze s bodem číslo 8 : Delegát M. K. S. : Jsme ochotni změnit požadavek zvýšení mezd o 2,000 zlotých měsíčně a to takto : 1,000 zlotých pro ty, kteří vydělávají méně než tři a půl tisíce a 500 pro ty, kteří berou víc. [...] Jagielski (cituje čísla z plánu a jiné údaje) : Co žádáte by vedlo k finančnímu krachu [pageend10]země. Naše jednání zrcadlí neuvěřitelnou politickou zralost všech zúčastněných. Žádám vás, abyste o tomto bodě dál uvažovali a svěřili vládě, aby připravila návrh na postupné zvyšování mezd v odvětví průmyslu. Walesa : Když nejsou ve státní pokladně peníze, bylo by nesmyslné tisknout inflační bankovky. Doporučuji, abychom navrhovaný postup přijali. Máme nezávislé odbory a v daném okamžiku uvidíme, zda sliby jsou plněny. Jagielski: Přijímáme vaše návrhy. Bod devátý... Jagielski: Přijímám, podpisuji. (A tak dále až k bodu 13 — zrušení výhod pracovníků stranického a státního aparátu, a k tomu v sobotu v noci M. K. S. přidaný požadavek « zrušit nomenklaturu », tedy seznam funkcí, které mohou zastávat jen nejspolehlivější stranické kádry.) Jagielski: Uvítalbych, kdyby tato otázka nebyla teď diskutována. Delegát vládni komise: Členové strany nepožívají žádných zvláštních výhod. (Veselí, pískot.) [...] Jagielski: Přijímám, podpisuji. Konečně : Bod 21. Jagielski: Přijímám, podpisuji, a teď to prohlášení ! Walesa : Dohodli jsme se o všech našich požadavcích. Jejich konkrétní uskutečnění závisí na naší solidaritě a na naší bdělosti. Navrhuji přerušit jednání na deset minut. Jagielski: Protokol je připraven... Walesa : Máme tedy dost času. Dvacet minut přestávky. Delegát M. K-S. : Anebo i třicet minut, což umožní ministru Jagielskému se spojit s Varšavou a zjistit, jaká je situace zatčených. Bude-li všechno v pořádku, podepí- šerne všechno ve velkém sále. Stalo se. V 15 hodin, tedy o 155 minut později, Jagielski se vrací z ředitelské budovy a oznamuje, že zítra, v pondělí v poledne státní prokuratura vydá příkaz k propuštění všech zatčených členů KORu a ostatních skupin občanské iniciativy. Dělničtí delegáti přijímají tento « čestný slib ». M. K. S. se zavazuje, že práce v loděnicích bude obnovena ráno. Následuje slavnostní akt podpisu. Okna velkého sálu jsou ověšena dělníky. Kamery polské televize bzučí. Proslovy, nejprve Walesa, pak Jagielski (« Drazí přátelé... jednali jsme tak, jak mají Poláci mezi sebou jednat... »). Walesa podpisuje obrovským perem v polských národních barvách. Dlouhý potlesk, všichni povstávají a zpívají národní hymnu. Slzy v očích některých dělnických zástupců. Vládní delegace odjíždí a Lech Walesa předstupuje před nekonečný zástup dělníků, aby oznámil, co se stalo. Vysvětluje, odpovídá na otázky. Delnik : A co političtí vězňové ?! Walesa (se směje) : Mysleli jste si snad, že na ně zapomeneme ? ! Smích, pláč, květiny, objímají se staří, mladí, ženy, děti, celé rodiny. Mluvčí M. K. S. (k novinářům) : Ncjdelší stávka (18 dní) v historii lidového Polska - a snad i všech zemí socialistického bloku — skončila. Skončila vítězstvím dělníků, bez jediné kapky krve, bez jediného rozbitého okna. Končí se jedna kapitola, začíná druhá a začíná otázkami : splní stranické a vládní vedení závazky, které na sebe vzalo ? Bude umožněno nezávislým odborům se organizovat — a nejenom v průmyslových závodech ? Půjde i nadále Polsko cestou dialogu spíše než střetnutí s těmi, kteří vládnou ? l.září. Zatčení aktivisté jsou propuštěni z vazby. Práce v závodech na baltském pobřeží je obnovena, ale stávky pokračují v řadě uhelných dolů v katovické oblasti. Oficiálně se sděluje, že horníci žádají i pro sebe uznání « gdaňského protokolu », především právo na nezávislé odbory a právo na stávku, a že tudíž není důvod k prodlužování stávkového hnutí. V desítkách závodů se vytvořily výbory M. K. S.. které žádají uplatnění « gdaňského protokolu », jehož plné znění přináší všechen pondělní varšavský tisk. Z této publikované verze je zřejmé, že vláda přijala všechny sociální a mzdové 1 1 [pageend11]požadavky M. K. S. — i když některé z nich byly rozsahem nebo časové modifikovány. Prakticky beze změn schválila postup při ustavování « nových, nezávislých a samosprávných » odborů. Vláda se dále zavázala, že bude důsledně uplatňovat článek 1, bod 1 zákona o odborových organizacích z roku 1949, který zaručuje všem pracujícím právo volně se sdružovat v odborových organizacích ; právo na stávku bude zakotveno v novém zákoně o odborech. Nejvíce dodatků a podmíněných klauzulí je v « gdaňském protokolu » u těch dělnických požadavků, které je možno pokládat za politické. Tak v článku 3. (« svoboda projevu, publikací a tisku ») vláda se zavazuje předložit Sejmu do tří měsíců příslušný návrh zákona, ale stipuluje řadu omezení a kontrol ; zákon však bude pamatovat na možnost odvolání (rekurs) proti rozhodnutím « kontrolních orgánů tisku, publikací, divadla a filmu ». — V článku 4. pod B) (« propuštění všech politických vězňů »), a pod C) (« skoncovat s pronásledováním lidí pro jejich názory »), vláda přikáže ministerstvu spravedlnosti « přezkoumat » případy uvedené pod bodem B) ; v souvislosti s požadavkem C) formuluje « gdaňský protokol » tyto zásady : « Prozkoumat motivy, které vedly k dočasné vazbě postižených a propuštění osob vyjmenovaných na listině, přiložené k tomuto protokolu » ; a « plně respektovat svobodu mínění ve veřejném i občanském životě »- (Téhož dne sovětský tisk znovu upozorňuje na obrovské hospodářské Škody, způsobené stávkami a varuje před « silami anarchie » a tzv. disidenty, o jejichž propuštění z vazby se však nezmiňuje). Článek 13. (zrušení výhod stranických a bezpečnostních kádrů) zní v konečné verzi protokolu takto : « [...] Program vyrovnání rodinných přídavků pro všechny profesionální skupiny bude předložen vládou nejpozději do 31. prosince 1980. Vládní komise zdůrazňuje, že dodávky z obchodů přímého prodeje existují jenom v aparáte strany, podobně jako ve všech 12 ostatních úřadech a továrnách. » - V závěru protokolu se vláda zavazuje zajistit osobní bezpečnost a nezměněné pracovní podmínky účastníků stávek, jakož i těch osob, které je podporovaly ; prozkoumat na úrovni ministerstev požadavky specifické pro výrobní obory všech těch závodů, jejichž dělníci se připojili k M. K. S. ; a rozšířit všemi prostředky masové informace úplný text protokolu. V nové situaci 2. září. Solidarnoíé je jediné heslo, které zdobí stěny gdaňského bytu v Marchlew- ského ulici č. 13, prozatímním sídle « Nezávislé a samosprávné odborové organizace », jakož i otřískané stěny mini- autobusu, v němž o několik dní později přijede do Varšavy předseda této organizace, Lech Walesa, Po příkladu Walesově a jeho druhů v loděnicích « Lenin » šlo do stávek 350.000 průmyslových dělníků socialistického Polska. Dodnes na 150.000 ve stávkách setrvává ; chtějí hlavně jedno : nezávislé odbory. První od konce druhé světové války. Jan Litsynski, redaktor týdeníku Robotník (časopis vychází jako « nedovolená paralelní publikace » — samizdat — ve Varšavě) má za to, že Polsko prošlo hlubokou změnou, která tuto zem trvale poznamená : « Samozřejmě, že my, Poláci, prakticky celý národ, sníme o opravdu demokratické společnosti. Ale žijeme v konkrétní situaci. [...] Vedoucí úloha strany je zaručena sovětskými tanky ». A v závěru : « Pokládám za velký úspěch, že dělníci bojovali až do poslední chvíle za nás, tak zvané disidenty. Cítím se silnější, než kdykoli předtím, poněvadž teď vím, že nás dělníci obhájí. » (V rozhovoru s BBC, vysílaném z Londýna 2. září.) 3. září, 5 hodin ráno. Delegáti M. K. S., výborů vytvořených ve 26 dolech a 27 průmyslových závodech v oblasti slezské pánve (250.000 tisíc pracujících) podpisují dohodu s vedoucím vládní komise, náměstkem ministerského předsedy Ale[pageend12]xandrem Kopcem. Dohoda je obdobou « gdaňského protokolu », ale obsahuje několik dalších doložek, důležitých pro práci v této oblasti (např. zrušení systému pracovní doby « čtyřikrát šest hodin »). Člen-kandidát politického byra strany Zabinski který se zúčastnil slavnostního aktu podpisu oznámil, že dohoda se vztahuje na všechny horníky, ať už stávkovali nebo ne. Kádrové změny (3) 5. září. Výjimečné zasedání polského parlamentu, který má potvrdit změny ve vládě (včetně jmenování Pinkowského do funkce předsedy vlády na místo Babiucha), rozhodnuté na plénu ÚV PSDS 24. srpna. Všichni poslanci jsou na svých místech, jen jedno křeslo je prázdné : patří prvnímu tajemníku strany Edwardu Gierkovi. Žádné vysvětlení. Až v 17 hodin předčítá předseda sněmovny Werblan úřední zprávu, v níž se praví, že Gierek utrpěl ráno «vážné ochromení srdeční činnosti » a byl odvezen do nemocnice. Nový předseda vlády vyhlašuje zvýšení mezd čtvrtině všech polských pracujících (3 milionům z celkového počtu ^milionů), a to postupně do července 1981. Ceny masa jsou « zmrazený » až do podzimu 1981. « Gdaňský protokol » se vztahuje na celou zem a jeho jednotlivé články budou respektovány. Tisk a ostatní prostředky informace nestačí zaznamenávat, kde všude vznikají nezávislé odborové organizace ; jen ve Varšavě jich byly ustaveny desítky : ve svazech, ústavech a v organizacích vědců (60 vědeckých institucí), studentů, filmových a divadelních umělců, řidičů tramvají, v nukleární elektrárně, v gigantickém závodě na traktory Ursus, v Pen-Klubu a tak dále. Některé nově vytvořené výbory M. K. S. (vědci, spisovatelé, umělci) formulovaly dva zvláštní požadavky : právo ponechat si platný cestovní pas pro volné cesty do ciziny a záruku, že nebudou existenčně postiženi z politických důvodů. — TASS znovu varuje před « podvratnými silami v Polsku», podporovanými mimo jiné « západními sociálními demokraty ». Členstvo nezávislých odborů se už v prvním týdnu jejich ustavení odhaduje na několik milionů lidí. 6. září. Edward Gierek je zbaven funkce prvního tajemníka ÚV PSDS. (Za podobných okolností — dělnické nepokoje, stávky — byl před deseti lety sesazen z téže funkce Wladislaw Gomulka, a na jeho místo nastoupil - Gierek.) Novým prvním tajemníkem je jmenován člen politbyra Stanislaw Kania, který až dotud vedl oddělení bezpečnosti a armády v sekretariátě ÚV. Bouřlivá rozprava v Sejmu. Poslanci kritizují dosavadní politiku. Tak Zabinski, mluvčí parlamentní skupiny komunistických poslanců zjišťuje, že se vydávaly « naprosto sterilní výzvy » ke zvýšení produktivity, že cenzura byla « příliš malicherná ». Jiný poslanec hovoří o « krizi důvěry » mezi mocí a společností a o tom, že už je na čase skoncovat « s luxusními vilami jedněch, zatím co druzí se léčí v mizerných podmínkách ve špatně dotovaných nemocnicích ». — TASS vydává text blahopřejného telegramu Leonida Brežněva novému prvnímu tajemníku, « věrnému komunistovi... neochvějnému str jpenci věčného přátelství Polska a Sovětského svazu. » Západní dopisovatelé hlásí z Moskvy, že ještě před svým jmenováním se Kania setkal s Brežněvem. 7. září. Zveřejňují se výňatky z prvního projevu Stanislawa Kanii, předneseného na plénu ÚV v noci z 5. na 6. září. Bezprostřední úkol, zdůrazňuje nový první tajemník, je « obnovit důvěru dělnické třídy a všech pracujících ve stranu » ; demokra tizace — jistě, ale « v souladu s leninskými normami » ; « ostrý boj » proti nepřátelům socialismu »; dbát na to, aby « nové odbory byly soukolím socialistické demokracie ». Ale taky : « Uzavřeli jsme dohody s představiteli dělníků, kteří ustavili stávkové výbory ve většině našich závodů, 13 [pageend13]a my se zasadíme o to, aby tyto dohody byly uvedeny v život [...] Stávky nebyly vedeny ani proti zásadám socialismu, ani proti spojencům Polska, ani proti vedoucí úloze strany... Byly výrazem nespokojenosti dělníků... » 8. září. Kania jedná v Gdaňsku s místními stranickými funkcionáři. Loděnice « Lenin % nenavštíví. Řada stávek končí, nové jsou hlášeny : v Bialostoku, Kamienné Gore, Olzku, Elku, Tarnowě, Mielci. Hlásí se okružní cesta prvního tajemníka po polských městech, s cílem « navázat úzké a přímé styky s pracujícími ». 10. září. Delegace vysokých polských stranických funkcionářů, vedená Jagielskim, jedná v Moskvě o politických, sociálních a hospodářských aspektech krize. Po přijetí Suslovem se polští funkcionáři sešli se sovětskými hospodářskými odborníky. - Předseda vlády Pinkowski řekl v Poznani, zeje nutné « rozptýlit obavy pracujících », že snad gdaňské dohody se nevztahují na všechny pracující. Proto předseda vlády oznamuje ustavení « smíšených komisí », které budou dohlížet na aplikaci gdaňského protokolu. i 1. září. Jagielski je přijat v Moskvě Brež- něvem. Zároveň se oznamuje, že Sovětský svaz poskytne Varšavě nový úvěr ve výši 85 milionů rublů (asi 100 milionů dolarů) k nákupu potravin. Z Washingtonu se hlásí, že prezident Carter schválil (na žádost Varšavy) zvýšení úvěrů Polsku o 120 milionů dolarů, určených k nákupu obilnin. Na rok 1980 poskytly Spojené státy Polákům úvěr ve výši 550 milionů dolarů. (Další sovětský úvěr ve výši 260 milionů dolarů byl oznámen o několik dní později.) Na brněnském veletrhu řekl ministr zahraničního obchodu Barčák, že také Československo poskytne Polsku pomoc, ale « nikoli na úkor zásobování domácího trhu ». Vasil BiTak, člen předsednictva ÚV KSČ, prohlásil na slavnostním shromáždění v Praze k 60. výročí vzniku Rudého práva : « V současné době vkládají imperialističtí politikové velké naděje do událostí, které se odehrály v Polské lidové republice. Podporují vše, co by mohlo oslabit stranu a lidovou moc. Polsko je náš soused, je to bratrská socialistická země a nemůže nám být lhostejný její osud. Sympatie Komunistické strany Československa, našeho lidu jsou na straně polských komunistů a všech, kteří usilují o to, aby se Polsko rozvíjelo jako suverénní socialistický stát a pevná součást socialistického společenství. Jsme přesvědčeni, že v Polsku je dost čestných vlastenců a internacionalistů, kteří problémy své země vyřeší, odrazí nápor antisocialistických živlů a udělají vše, aby nedošlo k znehod- Mluvčí Charty 77, Marie Hromádková a Miloš Rejchrt vydali v Praze 28. srpna 1980 prohlášení solidarity s polskými stávkujícími : Vážení přátelé, se zájmem a pohnutím sledujeme váš boj za svobodný a důstojný život. Požadavky, které vyslovujete, hlavně propuštění politických vězňů, dodržování svobodného slova a zakládání nezávislých odborových organizací jsou totožné s naším úsilím. Věříme, že vaše vytrvalost, rozvaha a smysl pro občanskou odpovědnost přinesou kladné výsledky nejen vám a celému polskému národu, ale posílí i autoritu lidských práv na celém světě. Marie Hromádková Miloš Rejchrt 14 [pageend14]nocení revolučních vymožeností. V tomto nelehkém zápase nejsou samí, mají své věrné spojence. Nepotřebují žádné rady od těch, kteří jsou lidovému Polsku nepřátelští a socialismus nenávidí. » (Podle Rudého práva z 13. září.) 14. září. Státní rada, prezidentský úřad Polské republiky, vydává směrnice pro registraci nezávislých odborů. Tyto směrnice zůstanou v platnosti až do doby, kdy parlament schválí nový pracovní zákon. Nové regionální odborové organizace si podají žádost o registraci u soudu varšavského vojvodství. V žádosti bude uvedeno jméno organizace, sídlo, účel a oblast činnosti, jména osob povolaných za organizaci jednat. Je třeba přiložit doklady o založení organizace, její stanovy, jakož i jmennou listinu zakladatelů. Soud oznámí schválení žádosti, až si ověří, že stanovy jsou v souladu s ústavou a « jinými úředními výnosy ». Tím okamžikem je nezávislá odborová organizace legálně ustavena a uznána. Jestliže však později « činnost nebo struktura odborové organizace nebudou odpovídat zákonu », soud má právo registraci zrušit. V případě odmítnutí registrace, postižená strana má možnost se odvolat k vyšší soudní instanci. 17.září. V Gdaňsku zasedá «otevřené shromáždění » zástupců nezávislých odborů. 500 delegátů, vyslaných mezipodnikovými výbory z Varšavy, Kxakowa, Poznaně, Lublína, Katowic a dalších měst. Předsedající Lech Walesa oznamuje, že podle předběžného odhadu tři miliony pracujících se hlásí do řad nezávislých odborů. Diskuse se soustřeďuje na klíčovou otázku, zda se má vytvořit celonárodní organizace, paralelní k oficiální Ústřední radě odborů (C. Z. Z.). Návrh je nakonec zamítnut a rozhodnuto ustavit koordinační výbor s pravomocí zastupovat všechny výbory a zajišťovat spojení a vzájemnou spolupráci. Celonárodní nezávislá odborová organizace zůstává cílem hnutí. Bude to ovšem organizace pružná, ncbyrokratická (platy funkcionářů musí být stejné nebo nižší než průměrná dělnická mzda), dbající « oblastních či profesionálních zvláštností, vlastních místním odborům. [...] Požadavky a přání dělníků budou přísně respektována » fWalesa). 20. září. Předseda Koordinačního výboru nezávislých a samosprávných odborů, Lech Walesa, vydává prohlášení, v němž si znovu stěžuje, že úřady « v různých částech země kladou překážky práci nezávislých odborů a zastrašují dělníky, kteří se chtějí stát členy ». Walesa také odmítá obvinění, podle nichž « antisociaiistické živly pronikají do nových organizací s úmyslem rozvrátit stát »• 22. září. Poprvé od počátku července žádné stávky v zemi. Dělníci v posledním podniku, který dosud stávkoval (konzervárna v městě Kalisz), se vrátili do práce, když si vymohli zvýšení mezd a právo založit M. K. S. — Téhož dne v Gdaňsku zahajuje jednání druhé « otevřené shromáždění », složené tentokrát ze zástupců třiceti pěti organizací nezávislých odborů. Na programu zasedání je jenom jeden bod: schválení společných stanov. Prozatímně má mít organizace « federatívni ráz » a nést název Solidarnoéc ; už také proto, aby se odlišila od oficiálních odborů, které se mezitím rychle přejmenovaly na - « Nezávislou a samosprávnou odborovou organizaci ». Solidarnosé má sídlo v Gdaňsku, ale regionální výbory, které ji tvoří, mají plnou autonomii. Každé dva roky bude svolán sjezd federace. Výkonným orgánem bude « celonárodní komise », složená z poloviny z předsedů krajových organizací, z poloviny ze zástupců zvolených sjezdem. Tato komise vystřídá dosavadní koordinační výbor u příležitosti prvního sjezdu. Ten také zvolí kontrolní komisi a provede případné změny v dosavadních 44 článcích stanov. V těch se mimo jiné praví, že funkcionáři jsou voleni v přímých a tajných volbách na « svéprávných plenárních 15 [pageend15]schůzích členstva ». Mohou být znovuzvolení jen jednou. Nemohou zastávat funkce ve státní správě a v hospodářství, v politických organizacích * nebo v ředitelstvích podniků. Vyhlášení stávky může předcházet « varování » v podobě přerušení práce na maximálně půl dne. Pro ty kategorie pracujících, které nemají právo na stávku, mohou organizace, jež toto právo mají, vyhlásit solidární stávky. Volby funkcionářů na všech úrovních budou provedeny do tří měsíců. * Tato stipulacc o «politických organizacích » byla později odvolána. Ve stranickém tisku se znovu obviňuje KOR « z protisocialistických tendencí ». 23. září. Krajský soud ve Varšavě dostal až dosud 13 žádostí o registraci nezávislých odborů. První žádost podal M. K. S. v Katowicích (zatím 14.000 členů). Podání bylo okamžitě vráceno k doplnění a vysvětlivkám. Soud nebyl spokojen s územní delimitací pro činnost organizace, dále s jejím úmyslem přijmout za členy občany všech povolání a financovat organizaci z jiných zdrojů, než jenž členských příspěvků (např. z darů). Tisková agentura Reuter hlásí z Prahy, že po 48 hodinové vazbě bylo propuštěno na svobodu devět signatářů Charty 77. Byli vyslýcháni pro údajnou podporu stávkového hnutí v Polsku. 24. září. Šedesát delegátů Nezávislé a samosprávné odborové organizace Svornost, ustavené před dvěma dny v Gdaňsku a zastupující třicet pět M. K. S. výborů v různých krajích země, podává v budově Krajského soudu ve Varšavě žádost o registraci. Tři tisíce občanů hlavního města provázejí delegaci, vedenou Walesou, k hrobu Neznámého vojína, kde je položen věnec. O něco později, v budově předsednictva vlády, přijímají delegaci čtyři náměstkové předsedy vlády (Jagielski, Barcikowski, Kopec a Grabski). Walesa si stěžuje na Co tedy vyplývá ze zkušenosti tří dělnických revolt (1956, 1970, 1976) v socialistickém Polsku ? • Průmyslové dělnictvo v neostalinském systému, soustředěné v obrovských výrobních celcích, si může vynutit na mocenském establišmentu realizaci svých sociálních, ale také politických požadavků. Vynutí si je pomocí masových manifestací, revolt a stávek, které mohou vést až k totálnímu ochromení hospodářského života země. Lze si představit situaci, v níž se generální stávka promění v národní povstání, vedoucí k pádu mocenského establišmentu, případně i k pádu systému, který tento establiš- ment představuje. • Průmyslové dělnictvo, aby těchto cílů dosáhlo, musí být odhodláno k obětem na životech i na statcích, musí být vedeno duchem nefalšované revolty. Nesmí uzavřít s mocenským establišmentem, jemuž vypovědělo boj, jakýkoli kompromis, uvěřit i jen jednomu z jeho slibů, zastavit se v půli cesty. Musí překročit rámec svých bezprostředních zájmů a zasadit se o realizaci širokého programu politických reforem u vědomí, že sociální a hospodářské problémy lze trvalým způsobem řešit jen v širokých společenských souvislostech, vyžadujících radikální změny v smotné struktuře systému. • Jestliže průmyslové dělnictvo může vyvolat revoltu a vytrvat v ní, pak je to inteligence, která této revoluční vůli může dát tvar a výraz, tedy zformulovat program, zobecnit dělnické požadavky a stát se jejich hlasatelem. Ona také účinně dovede čelit demagogii a úhybné taktice odpůrců. Srozumění a spolupráce obou společenských složek je nezbytná pro úspěch akce. Ze Svědectví číslo 52, záři 1976 16 [pageend16]«mizernou úroveň » zpráv o nových odborech ; je to desinformace, která komplikuje už i tak nesnadnou situaci členů M. K. S., kteří jsou často diskriminováni. Barcikowski to omlouvá tím, že v případě nezávislých odborů « jde o něco zcela nového », a tak se přehmatům nelze divit Ale naprostý rozdíl v názorech obou stran se projevil v debatě o tzv. disidentech. Tito lidé, tvrdil Jagielski, jsou zatvrzelými nepřáteli lidu a usilují o oslabení socialismu. To je v přímém rozporu s gdaňským protokolem. Walesa odmítá nařčení jako zcela nedoložená. Barcikowski vybízí delegáty, aby si vyslechli z magnetofonového pásu prohlášení a rozhovory těchto « anti- socialistických sil ». Walesa nabídku nepřijímá : delegace má málo času a důležitější věci na práci. Na příklad věnovat pozornost návrhu delegáta ze Štětina, aby nezávislým odborům byla vyhrazena vysílací doba na televizi. Zástupce nezávislých odborů zemědělců Zdzislaw Ostatek podrobil kritice « nepořádky a podvody » v řízení zemědělství a přimlouval se za to, aby « venkov byl už opravdu spravován rolníky ». Odpoledne, v traktorových závodech Ursus, Lech Walesa přečetl dvě rezoluce, schválené toho dne. V první se praví : « Dne 24. září bylo oznámeno ustavení komise, která má vypracovat návrh zákona o odborech. Organizace nezávislých a samosprávných odborů nebyla konzultována, pokud jde o složení této komise... složení, které vykazuje nepřijatelnou nerovnováhu a prakticky znemožňuje nezávislým odborům mít jakýkoli vliv na vypracování tohoto zákona. » Druhá rezoluce zní : « Dne 23. září vysílalo televizní zpravodajství zfalšované rozhovory, v nichž vystupuje Maria Plonská a Jacek Kuroň. Oba pomáhají koordinačnímu výboru samosprávných odborů v Gdaňsku. Toto vysílání jc novým pokusem o diskreditaci aktivistů a jiných osob, podporujících organizaci Svornost. Připomínáme, že jsou to stejné metody, kterých se ještě nedávno užívalo proti nám... [...] Prohlašujeme, že ustavení nezávislých a samosprávných odborů by nebylo možné bez pomoci lidí dobré vůle, mezi jinými také nezávislých politických aktivistů, kteří už celá léta hájí pronásledované a persekvované. [...] Ti, které propaganda označuje za protisocialistické síly, už dlouho zastávají téze, které se dnes zdůrazňují v celonárodní rozpravě o obnovu. Pokládáme utrhačskou kampaň, vedenou proti aktivistům a osobám spolupracujícím s nezávislými odbory za akci namířenou proti nám a za porušení gdaňských dohod, schválených dělníky celého Polska. » Závěry Tady končí náš výčet událostí. Nikoli ovšem události samy. Nepřeháníme, řek- neme-li, že milióny lidí po obou stranách dnešního ideologicko-mocenského předělu, sledují vývoj v Polsku se zatajeným dechem. A sotva jsme daleko od pravdy, když vyslovíme přesvědčení, že všichni drží palce sympatickým mužům a ženám z nezávislých odborů. Tady jsme také u prvního závěru, který možno učinit už dness naprostou jistotou. Ať už polské události dopadnou jakkoli (a na to se názory liší), jejich význam je nesporné his *Jrický. Pokusme se vysvětlit, proč. Polské revoltě z léta 1980 předcházely tři, jiné. Byly to také dělnické vzpoury, v jejich čele také stáli neznámí dělničtí mluvčí, příčiny stávek a nepokojů v roce 1956, 1970 a 1976 byly stejné jako v roce 1980. A všechny tři skončily porážkou. Zčásti silou zbraní, ale hlavně pod dovednými údery profesionálních manipulátorů moci, vystupujícími pod falešným štítem předvoje dělnické třídy, krátce aparátu komunistické strany. Likvidační scénář byl vždycky stejný. Začínalo to pokusem utajit, že jde o dělnické revolty ; propagační mašinérie hovořila o « nezodpovědných » nebo rovnou « protisocialistických živlech », které chtějí rozvrátit (podlomit, oslabit) stát dělníků a rolníků. Kdo byl 17 [pageend17]ve srážkách s policií zraněn, zatčen, ztýrán nebo i zabit, nikdy nebyl dělník, vždycky provokatér nebo aspoň chuligán. — Když tato část scénáře se ukázala neúčinnou nebo dokonce bumerangovou, přešlo se k části druhé : uznala se oprávněnost (nyní už nesporných) dělnických požadavků, hledali se vinníci, pěstovala se stranická autokritika a byly provedeny (po schválení v Moskvě) kádrové změny ve špičkách moci. « Dělnická třída udělila vládě bolestnou lekci », hřímal na podzim 1956 z varšavské tribuny Wladislaw Gomulka. « Bylo by velkou chybou, kdyby se tragedie v Poznani vydávala za dílo agentů a provokatérů. Příčiny tragedie nutno hledat mezi námi, ve vedení strany... » — « Jak mohlo dojít k takové tragedii ? », tázal se Edward Gierek o čtrnáct let později nad mrtvými a raněnými dělnickými demonstranty v Gdaňsku. Chyby jsme dělali, soudruzi, musíme je napravit a postarat se o to, aby se už nikdy nemohly opakovat. — V červnu 1976, pn prvních zprávách o dělnických nepokojích, mocenský aparát přeskočil tyto úvodní pasáže scénáře a rovnou couvnul, vyhlášené zvýšení cen odvolal, slíbil, že napříště se v krizových situacích napřed poradí s « pracujícími »... a než se kdo nadál, bylo zase všechno při starém. To je ostatně třetí díl likvidačního scénáře : utahat a obalamutit dělníky v nekonečných jednáních, nalákat je na sliby, které nikdy nebudou splněny, zlomit jejich jednotu a jejich vůli k zápasu. Dělníci, kteří šli do stávek v červenci 1980 se z těchto tří porážek poučili. Víc : neudělali žádnou chybu, manipulační manévry a úskoky ovládali jak malou násobilku, znali protivníkovy slabiny, nedali se zlákat dílčími ústupky či sliby. Ale hlavně : nedali se svést s cesty základního požadavku : svobodné, nezávislé, jen svým členům odpovídající odborové organizace. A nejen pro sebe, pro všechny / Nejen tam či onam, v celé zemí 1 Mistrovský tah ! Dělníci věděli, že : • Stávka, aby byla úspěšná, musí být masová. A pokud možno probíhat v osazenstvem obsazených závodech, hutích, dolech. Stalo se. • Masová stávka, aby nebyla rozdrcena silou, ať už vnitřní nebo vnější, musí být sice odhodlaná, ale také spořádáná, disciplinovaná : nedat se vyprovokovat, nejít do ulic, překonat netrpělivost, zřídit si samosprávu. Stalo se. • Revolta, aby uspěla, musí mít mluvčí z vlastních řad, dělníky řádně zvolené a jenom jim odpovědné, s povinností informovat je průběžně o stavu věcí. A všechna důležitá rozhodnutí předložit k hlasování. Stalo se. • Dělnická vzpoura, aby měla naději na výhru ve střetnutí se školenými a protřelými profesionály-demagogy, musí úzce O Polácích se říká — v Čechách už tradičně — že jsou romantikové, ne-li rovnou blázni. Na počátku druhé světové války šli proti německým tankům na koních a s šavlič- kami; na podzim 1956 z kriminálu ještě vychrtlý Gomulka vysvětlil všemocnému Chruščovovi, že Poláci budou střílet na sovětské bratry, pokusí-li se tito vnutit Varšavě řešení tehdejší krize na bodácích Rudé armády ; a v posledních dvaceti letech neméně než třikrát šli do ulic a do stávek proti všemocnému establišmentu, když údajně socialistický stát jim sáhl přímo drze na krk a na chleba. Cynik, ba i jen realista hbitě poznamená, co má být, Poláci na tom nakonec nejsou o nic lépe než ti, kdo se kradmo utřeli, kdykoli jim systém plivnul do očí a šli si dál po svém až do příštího ponížení. Těmto stoupencům teorie SSNND (« stejně se nic nedá dělat ») jsou určeny k úvaze poznámky, které [...] vycházejí z historických skutečností a z jistých výhledových příležitostí, jež by neměly být přehlédnuty právě v zemích, kde teorie SSNND jako rez rozžírá základní občanské a nejednou i lidské ctnosti. Ze Svědectví číslo 52, září 1976 18 [pageend18]spolupracovat s inteligencí, především s těmi, kteří se osvědčili v zápase (ostatně připravujícím půdu pro vzpouru dělníků) za občanské a politické svobody v zemi. Stalo se. • Jednota stávkového, a později společenského hnutí (neboť ustavení nezávislých odborů v zemi tzv. reálného socialismu není nakonec nic jiného než pokus o vytvoření alternativní společenské síly) je zárukou úspěchu. Ale také terčem číslo jedna výše zmíněných profesionálů-dema- gogů. A poněvadž hlavní dláto rozvratu je vždy namířeno proti inteligenci, je třeba tuto inteligenci, pochodující s dělníky, chránit, nevydat ji, nezradit ji. Stalo se. • Dělnická revolta, má-li přinést aspoň částečné, ale trvalé výsledky, se nesmí omezit na sociální a mzdové otázky, ale trvat na širších požadavcích (především jistých svobodách a právech), které moc může splnit, aniž sebe samu ohrozí. Bez těchto širších, aspoň zčásti splněných požadavků, sociální a mzdové výdobytky se brzo rozplynou. Musí být viděny jen jako doplněk těch širších, které jsou předpokladem všech trvalých změn. Stalo se. Znamená to tedy, že čtvrtá poválečná polská dělnická revolta z léta 1980 zvítězila ? V jednom smyslu — ano : v tom, že byla. A že byla taková, jaká byla : promyšlená, odvážná, inteligentní, lidová, důstojná, dojemná, skromná i slavná. Jako taková vstoupila do dějin. Nikdo ji už z nich nevymaže. Zasadila také údajně dělnickému režimu — a ovšem nejen polskému prestižní ránu, z níž se hned nevzpamatuje. A i kdyby (což je pravděpodobné) se oslabená moc pokusila o znovudobytí ztracených pozic, sotva se jí podaří získat zpět celé území. Také v tom je polská revolta z roku 1980 už dnes vítězná. Ale tato revolta je zároveň vážně ohrožena. Může být kdykoli rozdrcena pod koly intervenčních tanků- Může být vykrvácena i jiným, méně dramatickým a méně náhlým způsobem tím, že její vůdci a její poradci z řad inteligence budou zatčeni a žalářováni, její mluvčí zneutralizováni, její nejaktivnější stoupenci utrmáceni a posléze vyřazeni z boje administrativním a existenčním postihem. Zdá se dokonce, že tento třetí postup si oficiální Varšava na sklonku léta zvolila a oficiální Moskva ho dočasně (počká si na výsledky) schválila. Jde ostatně o starý recept : lidovou revoltu rozmělnit, rozložit, utahat a vyčerpat, až už nebude mít v sobě ani kapky síly a vůle. Hned první jednání o registraci nezávislých odborů (šikany, legalistní vytáčky, nápor na nejslabší článek řetězu, to jest na inteligenci podporující dělníky) ukazují, že centrální moc se napřela právě tímto směrem. Jenže historicky viděno tohle všechno jsou léčky, vytáčky a úskoky systému, který se neosvědčil, který nefunguje, který neodpovídá základním tužbám a potřebám moderního člověka. Polští dělníci podali o tom nový a zvlášť pádný důkaz. Jejich druzi v ostatních zemích socialistického bloku to vědí stejně dobře. A kdo ví, kdy a za jakých okolností budou jednou následovat jejich příklad. Stačí si představit, co by se stalo, kdyby se do toho pustili najednou a všichni dohromady. Dáno do tisku 30. září 1980 Naše adresa : 6, rue du Pont de Lodi 75006 Paris 19 [pageend19]Svědectví, čtvrtletník pro politiku a kulturu Redakční rada: Vilém Brzorád, Josef Jonáš, Jiří Horák, Jiří Kovtun, Radomír Luža, Mojmír Povolný, Pavel Tigrid. Redaktor: Pavel Tigrid Administrátor : Jaroslav Vrzala. Grafická úprava : Ladislav Sutnar. Čtyři čísla i s poštovným: US dolarů 16.00, švýc. franků 35.—, franc. franků 60.—, angl. liber 8.00.—, rak. šilinků 240.—, něm. marek 35.—. Cena jednotlivého čísla US dolarů 4.00. Předplatné se platí mezinárodní poštovní poukázkou, šekem (znějícím na Svědectví), nebo mezinárodními poštovními odpovědkami na kteroukoli z těchto tří adres : Svědectví Box 1181, Grand Central Station, New York 10017, N.Y., U.S.A. 6, rue du Pont de Lodi, Paris-6e, Francie. Tel. 326-21-01. Návštěvní hodiny v pondělí a v patek odpoledne. Wien V, Margaretenplatz 7, Rakousko. Redakční sděleni, dopisy čtenářů a příspěvky posílejte na pařížskou adresu. Vzhledem k platným valutovým předpisům čtenáři v ČSSR dostávají časopis zdarma. Podepsané poznámky a články nevyjadřují nutně stanovisko redaktora nebo redakční rady. Imprimé en Belgique Svědectví Revue trimestrielle tchécoslovaque 6 rue du Pont de Lodi, Paris-6e, France. Tel. 326-21-01 Éditeurs responsables : Jaroslav Vrzala (France), Jacques Reinbold, 15 Yzerenwegstraat, 3200 Kessel-Lo (Belgique) Svědectví Czechoslovak Quarterly Review Box 1181, Grand Central Station, New York 10017, N.Y., U.S.A Svědectví Tschechoslowakische Vierteljahresschrift Wien V, Margaretenplatz 7, Oesterreich. Printed by Imprimerie Sain te-Catherine S. A.,Tempelhof 37, Bruges, Belgium. [pageend20]