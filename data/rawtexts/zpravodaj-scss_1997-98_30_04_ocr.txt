časopis čechů a slováků ve Švýcarsku časopis čechov a slovákov vo švajčiarsku ročník 30/1997 zpravodaj 4 VRANOV nad Dyjí [pageend1]Effi Märt, Märtplatz 5, CH - 8307 Effretikon Telefon 052 / 343 70 70 a 343 70 39 Fax 052 ! 343 47 00 REISEBÜRO C-TOURS Let s OK Zürich - PRAHA a zpět Fr. 345.- + let poplatky. Kombinace OK / Swissair Fr. 380.— + let. popi. Speciální cena se Swissair pro mladé do 25 let Fr. 299.— + let popi. Jeden let Fr. 240.— + let. popi. Podmínky letenek: min. 2, 3 noci nebo noc So/Ne. Let s Tatra Air Zürich - Bratislava a zpět Fr. 475.- + let. popi. Mladí do 25 let Fr. 380.- + let. popi. Senióň od 60 let Fr. 395.— + let. popi. Jeden let Fr. 320.- + let. popi. KAM ZA KULTUROU? LONDÝN s Edelweiss pouze let od Fr. 225.- (možno s hotelem), ROM s Tea Switzerland + hotel*** čtvrtek - pondělí Fr. 695.-. KAM SE VYDAT ZA TEPLEM A SLUNÍČKEM? EGYPT Sharm el Sheikh (25. 4. - 26. 6. 97) týden hotel**** Fr. 998.— se snídaní. Cesta do INDONESIE je spojena s okružní cestou Jakarta 1 noc se snídaní, okružní cesta Java - Bali 6 dnů s polopenzí malá skupinka, koupání Báli 8 dnů se snídaní Fr. 3002.- inkl. let. popi, (let se Singapur Airlines). FLY + DRIVE San Francisko, Los Angeles let s United Airlines + 1 týden auto do 20. 5. 97 Fr. 850.-, od 21. 5. do 17. 6. 97 Fr. 1110.- za osobu + let. popi. FLY + DRIVE Las Vegas, San Francisko let se Sobelair + 1 týden auto. Podmínky: let tam 4. 11. 18. 25. 5. 97, let zpět 11. 18. 25. 5. + 1.6. 97 Fr. 990.- za osobu + let popi. 1 týden prodloužení Fr. 316.— za auto. Nabídky pro cesty na poslední chvíli tzv. last minute - koupáni a tety do měst nám přicházejí pravidelně každý týden od všech organizací (Kuoni, imhoiz atd.). Máte zájem? informujte se již tři neděle před Vaší dovolenou. Pazdera für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ❖ Čtyř a vícenásobné zvětšení kapitálu. ❖ Neutrální expertízy. ❖ Porady v pojištění, financování, podnikání, koupi a prodeji nemovitostí. ❖ Budete dědit ve CH, ČR nebo SR? Pozor na paragrafy! ❖ Jak vysoký bude Váš důchod? ❖ Jak dlouho budete pobírat Vaší výplatu v případě nemoci či úrazu? ❖ Zajímáte se o koupi akcií, obligací apod.? ❖ Znáte výhody 'třetího sloupce Jistoty"? ❖ Chtěli byste vědět, co Je nezbytné a co více či méně nutné v otázkách pojištění? ❖ Vyřizujeme náhrady škod z pojlšfoven ve CH, SRN, ČR, SR. ❖ Platíte vysoké daně? ♦ Překlady z němčiny, italštiny, češtiny a slovenštiny. Švýcarské, bankovnictví a pojištovnlctví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám ve všech směrech vždy optimálně a objektivně poradíme. Pazdera Naše firma je Vám denně k dispozici již po dvě desetiletí na adrese: Kreuzplatz 20. 8008 Zürich, Schweiz, © 01 - 932 32 22, Fax 01 - 932 52 03 [pageend2]zpravodaj 4/97 Jan Skácel Sonet místo růže Veřejnou růži v parku ukrást lze za letní noci Růže ve váze je raněná a opadává tak jako všechno jako lidská sláva Jsou růže položené na rakev růžičky bíle pro nevěsty je růže utržená ze msty a růže vzpoury temná jako krev Z těch květů žádný Růži pro tebe půjdeme spolu na mez utrhnout kde opřela ses loktem o nebe když dělili jsme dávno od nedávna A mléčná dráha rázem byla splavná a vory lásky mohly po ní plout Z obsahu: 2 Z. Bidlo 2 Manifest skup, kolem J. Kristoforiho 3 D. Novák 5 O. Ulč 6 L. Frýbort 8 Dana Seidlová 10 M. Kelemen, E. Juricek 11 R. Němeček 15 L. Vaculík Předseda Svazu krajanské veřejnosti VOX HUMANA Čekáme na zázrak Amerika - země příležitostí Důvod k opatrnosti Česká politická scéna v březnu Rezolúcia divad. umelcom na Slovensku Poslanec M. Frankl v Curychu NACO 16 Medzinárodná konferencia: Slovensko a NATO 18 H. Šilhánová Neziskový sektor posiluje demokracii 21 K. Lavička Nadace solidarity 23 J. Štěpán Institut milosti je pojistným ventilem práva 23 R. Němeček Rozhovor se signatáři Charty 77 26 R. Zátková Tak nám odešel Bohumil Hrabal 29 D.S. Hana Vihanová. Milénium Svatého Vojtěcha 31 J. Špička O Španělsku si zpívám 33 Karel Pecka 1928 - 1997, Václav Roziňák 1922 - 1997 Titulní obrázek: Vranov nad Dyjí. V Kosmově kronice se Vranov připomíná již k r. 1100. Z gotického hradu ze 13. století se zachovala jen věž a část hradeb. Od r. 1687 velkorysá barokní přestavba. Nový zámecký kostel se 6 kaplemi. Další rozšíření v 18. století. 1 [pageend3]zpravodaj 4/97 Předseda Svazu spolků ke krajanské veřejnosti Zdeněk Bidlo Vážení krajané a krajanky, milí přátelé Jak asi mnozí z Vás víte, bylo dne 8. března 1997 na sjezdu delegátů v Bernu zvoleno nové předsednictvo Svazu spolků Čechů a Slováků ve Švýcarsku. Upřímně řečeno nevím, do jaké míry bylo zvykem, aby se nově zvolený předseda Svazu při této příležitosti obracel na krajanskou veřejnost - pokud to zvykem bylo, chtěl bych v něm pokračovat, pokud ne, pak bych chtěl tento zvyk zavést. Jsem dalek toho, abych na tomto místě a tak krátce po naší volbě pronášel programová prohlášení nebo Vám sliboval, co všechno uděláme - asi ne nadarmo se říká, že cesta do pekla je dlážděna dobrými úmysly. Chtěl bych se ale s Vámi na tomto místě podělit o některé myšlenky, o kterých si myslím, že by naši budoucí práci měly provázet. Myslím si, že je nejprve naprosto nutné, aby mezi spolky, resp. jejich zástupci na jedné a předsednictvem na straně druhé znovu zavládla atmosféra vzájemné důvěry a tolerance. Samozřejmě, že tato zásada nevylučuje vzájemnou kritiku, musí se však vždy zachovat základní pravidlo, že totiž i nejzásadovější a nejostřejší kritiku věci lze pronést slušně a bez urážení osoby. Chtěl bych Vás všechny ubezpečit, že ze strany předsednictva bude tato zásada striktně dodržována. Myslím si dále, že nám všem neuškodí, když si uvědomíme naše omezené možnosti a význam. Nejsme statisícovou organizací, která by oplývala prakticky neomezenými časovými a finančními prostředky, nejsme pupkem České nebo Slovenské republiky a jejich premiérové se s námi neradí před projednáváním ožehavých otázek ve svých parlamentech. Samozřejmě, že nás to neopravňuje k nečinnosti, neomlouvá naše chyby a nebere nám naše nezadatelné právo se jako občané našich republik k událostem doma vyjadřovat. Jde pouze o to, aby se od nás neočekávaly zázraky. A nakonec - jistě si nemohu činit nárok na původnost myšlenky, že totiž žádná organizace nemůže být lepší než jsou její jednotliví členové. Na činnosti našich spolků a na jejich angažovanosti záleží, jak se nám bude naše společná práce dařit. Z naší strany Vás všechny mohu ujistit naší nejlepší vůlí Vás ve Vaší práci co nejlépe podporovat. Z Vaší strany, strany spolků, pak očekáváme kritickou podporu, dobrou vůli a fůru práce. Nevím, proč mne při této příležitosti napadá to staročeské „Když se ruka k ruce vine, tak se dílo podaří“. Budeme doufat. Úvahy a komentáře VOX HUMANA Manifest skupiny kolem malíře Jana Kristoforiho Umění od dávných věků mělo pro člověka svou poznávací, sdělovací a estetickou funkci a tím, že bylo takto spjato se životem, mohlo po tisíciletí provázet lidstvo na jeho historické cestě. Dnes se ve velikém procentu uměleckých děl toto pouto se životem ztrácí a mnohá díla působí nejen antiesteticky, ale doslova pro život negativně. Umělec i kritik se mnohdy 2 [pageend4]zpravodaj 4/97 velikášsky stylizuje do projevu, který působí destruktivně, ač bývá pro veřejnost pokrytecky zdůvodňován potřebou katarze či mementa. V takovém pojetí se pak ztrácí nejen úcta k základním hodnotám, tolerance k ostatním, ale i sounáležitost s Řádem přírody a kosmu, který nás přesahuje a jehož jsme pouhou součástí. Ničivě působí zvuková frenezie v hudbě populární. Mladí lidé jí propadají jako drogám, vede právě tak k návyku, stupňování dávek a k otupělosti. Pokud se máme právem nazývat umělci a být si vědomi důležitosti uměleckého poslání, nesmí nám být lhostejné, jak umění působí na lidi okolo nás. Tvorba není jen nezávaznou hrou, ale nanejvýš zodpovědnou činností s nutností sebekázně, neboť stvořené dílo šíří do svého okolí právě takový program, jaký mu tvůrce svou myšlenkou vtiskl. Umělci, kteří se cítí být osloveni tímto listem, jsou si vědomi, že současný svět je přeplněn destrukčními tendencemi, a proto se chtějí orientovat spíše k pozitivním etickým a duchovním hodnotám. Chtějí spoluvytvářet lidskou kulturu na základě harmonických vztahů, chtějí se k druhému člověku obracet s porozuměním a oslovit jej v horizontu jeho lidství. Chtějí vést diváka k posílení vnitřní jistoty a k povznesení na vyšší úroveň, nikoliv se snižovat na úroveň nejnižšího masového konzumenta. A chceme-li z různých vnitřních či vnějších příčin reflektovat současný stav světa s jeho bolestmi, nesnažme se zde vytěžit kdeco z cizího neštěstí, ale pokusme se co nejupřímnějším vhledem do problematiky a soucítěním s utrpením druhých dobrat se hodnoty lidství. Nestačí jen krizi zobrazit - tak se vlastně negativní skutečnost jen šíří dál, je třeba hledat východisko z této krize eticky korigovaným nadhledem. Nedáváme recept na to „pravé“ umění. Umění je mnohotvárné a v jeho nekonečném množství podob si každý musí hledat svou cestu. Chceme však, aby se tato cesta nevedla přes trosky lidských nadějí, ale aby se ubírala krajinami, kde je možno v klidu spočinout a uslyšet z ticha lidský hlas. Svůj i svého bližního. Dušan Novák Čekáme na zázrak? Stále čteme kritiku vlády: Nemá koncepci, neřeší včas problémy a její rozhodnutí nejsou systémová. Podle názoru mnoha odborníků, politiků i redaktorů je překonání všech nesnází snadné. Vláda vypracuje co nejdříve (už tak měla učinit dávno) vhodnou politiku průmyslovou, bytovou i pro zahraniční obchod, kterou bude postupně uskutečňovat, a opozice i koaliční partneři budou plnění přísně kontrolovat. Tyto názory vyplývají z optimistického náhledu na politiku i hospodářství, že každá vláda je tak mocná, že při dostatečné píli a vůli najde řešení kteréhokoliv problému. Domnívám se však, že by si kritikové i veřejnost měli uvědomit, že mnohé současné problémy nejsou krátkodobě nebo střednědobě řešitelné. Základem hospodářství a dalšího růstu je průmysl a jeho výkonnost. Provedená privatizace však zatím zcela nesplnila očekávání. Soukromé firmy nevykazují dostatečnou produktivitu, nemají dostatečné finanční prostředky na modernizaci stejně jako výkonnou a zároveň úspornou organizaci. Proto na trhu práce chybějí kvalifikované síly, přebytečné ve ztrátových podnicích. Čteme mnoho návrhů, jak průmyslovým podnikům pomoci: úlevou na daních, pomocí rychlejšího odepisování nedobytných pohledávek, slevou cla při dovozu moderní technologie, zvýšením odpisů, dotací nákladů na vývoj a výzkum. Obáváme se však, že tato 3 [pageend5]zpravodaj 4/97 drobná administrativní vylepšení nejsou dostatečně účinná. Vláda nemá možnost poskytnout podnikům potřebný kapitál, aby se jejich technické vybavení vyrovnalo zahraniční konkurenci. Stejně tak žádný vládní zásah nezvýší pracovní morálku, která v mnoha podnicích zůstává na úrovni bývalého režimu. Pouze vysoké a spolehlivé výkony všech pracovníků počínaje managementem přes techniky a výrobní dělníky až ke členům závodní stráže pozvednou rentabilitu. Ale změna myšlení zaměstnanců si vyžádá mnoho let. S rozvojem průmyslu úzce souvisí zahraniční obchod. O rostoucím schodku se stále diskutuje, neboť problém je zřejmý a vina vlády zdánlivě jasná: neprovádí dostatečně účinnou proexportní politiku. Dosavadní opatření, jako je založení exportní banky a garanční společnosti, nápravu nepřinesla. Mnohé návrhy na různé prémiování vývozců odporují mezinárodním dohodám a rovněž nepředstavují dostatečný podnět pro zvýšení aktivity výrobních podniků. Samostatný zájem podniků na rentabilitě by měl být dostatečným podnětem pro dobré výkony. Poslední vývoj ukazuje, že jádrem problému není nedostatečný vývoz, ale vysoký dovoz, neboť tuzemské firmy nejsou schopné při rychlém růstu mezd uspokojit rostoucí poptávku obyvatelstva po zboží denní spotřeby. Je to otázka celkové výkonnosti hospodářství a schopnosti konkurence. Snížení dovozu dostatečnými tuzemskými dodávkami pro domácí trh by se záporné saldo snížilo stejně jako zvýšením vývozu. U mnohých výrobků by však naši výrobci museli vylepšit kvalitu i dodací podmínky. Na rozdíl od předešlých problémů může vláda obchodní schodek přechodně snížit - devalvací, která by ovšem zdražila dovoz. Zatím však toto opatření nikdo oprávněný vážně nedoporučuje, neboť by se snad stalo důkazem neúspěchu hospodářské politiky vlády. Konečně třetím problémem je bytová otázka, populární téma lákající politiky, neboť jde o jednu ze základních potřeb, která se týká každého občana. Základ problému je opět finanční: chybějí peníze na výstavbu a údržbu bytů. Všechna navrhovaná i prováděná opatření (stavební spoření, hypoteční půjčky a garanční fondy) nejsou a nebudou dostatečná. Stavba bytů (zvláště ve městech), která dnes převládá, je vždy nákladnou záležitostí a k tomu ještě přistupuje neodkladná údržba zanedbaného bytového fondu. Z drahé výstavby vyplývá také vysoké nájemné, které musí pokrýt údržbu, odpisy i kapitálové výnosy. Zde je opět nutná změna myšlení obyvatelstva. Občan musí vybírat byt podle nájemného vzhledem ke svým příjmům. Až dosud tomu tak není, nájemník bydlí podle náhodného vývoje své rodiny či dědictví. Trh s byty by za současné situace vyžadoval četné výměny, které by vyvolaly odpor a nejsou v krátké době proveditelné. Mnohé články tvrdí, že změny v politice i hospodářství uvázly na polovině cesty a kladou politikům otázku, jak pokračovat. Odpověď je zcela jednoduchá a známá od nepa- měti: Pracovat a šetřit. To je nejlepší politika pro každého - ministra, poslance, manažera i občana. Zatím však tyto dva základní požadavky nejsou středem pozornosti. Jen zřídka čteme v tisku, že některý podnik provádí racionalizaci a snižuje počet pracovních sil, ani antibyrokratická komise nehlásí žádné úspěchy. Rovněž neznáme úvahy, že by ministerstvo financí zamýšlelo snížit či zrušit daň z úroků, anebo jiným způsobem povzbudit spořivost občanů. Asi čekáme na zázrak. Vláda za pronikavé kritiky opozice vypracuje koncepci a do roka i do dne budeme mít továrny vybavené novou technikou, schodek obchodní bilance zmizí a každý žadatel dostane byt. Snad se ani nebudeme příliš namáhat. LN 19. 3. 1997 4 [pageend6]zpravodaj 4/97 Ota Ulč Amerika - země pracovních příležitostí New York Times se zmínily (4. února 1997) o mexickém lékaři, který jezdí z Guala- jary za živobytím až na Aljašku. Totéž činí pražský nikoliv lékař, ale švagr předního českého filmového herce. Loví a krájí ryby. Nepříjemný a též nebezpečný život na kymácejících se lodích v hanebném počasí, leč se ziskem třeba dvaceti tisíc dolarů za jeden takový měsíční pobyt. Amerika, teď v nastávající éře postindustriální globalizace daleko lip si počínající než Evropa a Japonsko, nabízí mnohé způsoby obživy. Během Reaganova pobytu v Bílém domu přibylo v USA 18 milionů pracovníků a od roku 1991 další 10 miliónů. V témže období více než 15 let jich v zemích evropského společenství všeho všudy přibyl jen jeden milión. Evropa nedovede konkurovat v odvětvích jako je informatika či biotechnologie, kde dominují nikoliv etablované velké firmy, ale pronikající pionýři, začínající od píky. Stačí zalistovat v odborných časopisech vědních oborů s atraktivními existenčními nabídkami. (U toho třeba podmínky „doktorát a nekuřák“ neboť tam mají smoke-free environment.) Množství a kvalita příležitostí se dost radikálně liší od oblasti k oblasti. V období 1982 - 1992 zaměstnanost v průměru vzrostla o 22 procent, ale v severovýchodní končině (New York, New Jersey, Connecticut) o pouhých 8 procent. Tabulku vedla metropole Seattle - Tacoma na opačném konci země (46%) a Atlanta (rovněž 46%). Nejčerstvější údaje z ledna 1997 velebí 15 center, z nichž pouze tři jsou na východ od Mississippi: Orlando na Floridě (turismus, Disneyworld a software design), texaský Austin (500 software a 1.000 high tech firem) a Dallas, (finance a komunikace). Vše ostatní je na západ za velkou řekou, v prostorách převážně slunečních a do značné míry i pouštních. Naprosto největší rozmach zaznamenává neřestné Las Vegas, kde teď už vystavěli hotely se 100.000 lůžek, víc než mají San Francisco a New York dohromady. Náramně kypí ve světě už proslulé Silicon Valley v Kalifornii, kde software společnosti ročně přibírají 50.000 nových pracovníků s průměrným ročním příjmem 70.000 USD. Ještě lip jsou placeni computer artists and animators, tvůrci filmů pro Hollywood. I po znalcích tzv. černého řemesla je místy značná poptávka. Například v Toledu (Ohio) firma Toledo Moiding and Die už rok mamě shání kvalifikované údržbáře (tool-and- die repair workers). Po příznivých zvěstech přistupme k méně příznivým. Zásluhou pohybu obyvatelstva se někdejší prázdné prostory začínají zaplňovat a metropolitní oblasti rozrůstat. Arizonský Phoenix už je teď větší než celičký stát Delaware. Přilehlý Scottsdale, v roce 1950 všeho všudy jedna čtvereční míle a pouhých 2.000 obyvatel, se už rozrostl do prostoru třikrát většího než je San Francisco. Obyvatel v Kalifornii v období 1950 - 1970 přibylo o 50 procent a vzdálenost dojíždění do zaměstnání vzrostla o 100 procent. Mimořádně prosperující Seattle (Boeing, Microsoft), v mnohých průzkumech hodnoceno jako nejpříjemnější (most livable) město v zemi, se teď už dostalo mezi pět měst s největší dopravní zácpou. Množící se milionáři vyhnali ceny tamějších nemovitostí do nepříjemné výše. Náhlá prosperita postihuje i Utah, stát nábožných Mormonů (nepijí, nekouří a mnohoženství už jim zákon zakázal). Utah má po Kalifornii největší počet podniků, zabývajících se informační technologií, ač obyvatelstva má jen jednu šestnáctinu (2 milióny versus 32 miliónů). V Park City, kde v r. 1970 se dal koupit dům za 4.000 dolarů, se teď už platí čtvrt miliónu. Na okrese jménem Summit s 22.000 obyvateli celková hodnota nemovitostí už je vyšší než hodnota celonárodního produktu Hondurasu, obyvatel 5,6 milionů. V donedávna téměř lahodně nedotčeném 5 [pageend7]zpravodaj 4/97 prostředí Salt Lake Valley je ted vzduch méně kvalitní než v metropolitní oblasti New Yorku a New Jersey. (Pro zajímavost, počet nezdravých (unhealthy) dní v roce vypadá takto: Seattle - 0,6; New York - 9,6; Las Vegas -10,2; Los Angeles -150,8, onen proslulý hanebný smog.) Už začíná docházet k dalšímu pohybu obyvatelstva, směrem do zbývajícího nepoškozeného prostoru, do plání, prérií Středního Západu na opačnou stranu Skalistých hor. Směrem k Da- kotám, Nebrasce, Kansasu v období 1990 - 1995 přibylo 1,6 miliónu takových opačných pionýrů. Za rovněž negativní trend nutno posuzovat rostoucí příjmové rozdíly. Střední třída v příjmové kategorii si pozvolna polepšuje, na rozdíl od těch nejlépe placených skupin, jimž se daří veledobře. Došlo k velkému zmnožení pracovních příležitostí v oblasti služeb, kde normou zůstává nízká, až minimální mzda. Technologický rozvoj hodně poškozuje výtečně placené dělníky s nízkou kvalifikací. Proč platit 30 dolarů na hodinu za automatické úkony v automobilce když to zastane robot, nevyžadující pojištění a který nikdy nestávkuje? Zatím co se zlepšuje životní úroveň černošského obyvatelstva (vyšší platy, menší vražednost ve vlastních řadách), totéž se nedá říct o Hispanics, zdaleka nejrychleji rostoucí etnické menšině. Zejména jim ubližuje jejich neznalost angličtiny a neochota se s neznalostí vypořádat. Washington oznámil, že v roce 1997 zruší vízovou povinnost pro občany České republiky. Podminky k získání trvalejšího pobytu a pracovního povolení se dost pravidelně mění podle politických nálad v zemi, těžko se v tom vyznat. Přijíždí sem ale dost českých zájemců pracovat na černo. Tatínek penzista, původním povoláním hodinář, tu navštívil dceru a za půl roku pobytu si vydělal hodně tisíc dolarů, aniž by informoval americký či český berní úřad. Washington rovněž zavedl málo logický a hodně neférový systém loterie: neposuzovat žadatele podle zásluh, ale nechat to náhodě. Prozatím poslední tah loterie se konal v únoru 1997. Kterýkoliv Čech či Slovák, bez ohledu na místo pobytu - ať v Dolních Prčicích či ilegálně u milenky v Santa Fe - všichni se mohou zúčastnit. Výherců bude 3.850 - jim vyhra- žená kvóta tzv. green cards které vůbec nejsou zelené, ale opravňují držitele k právu trvalého pobytu a po pěti letech i k získání amerického občanství. Luděk Frybort Důvod k opatrnosti Vyzradím vám ted jedno pečlivě skrývané tajemství evropské politiky: Západ tolik neváhá s přijetím Čech i jiných zemí na východ od Šumavy do spojené Evropy, do NATO i do jiných struktur kvůli Jelcinovi nebo Žirinovskému, ani ne kvůli kompatibilitě tanků a plukovnických lampasů, ba dokonce ani ne tak úplně z důvodů hospodářských. Váhá proto, že si nechce nasadit do kožichu žádné další Řecko. Ale to asi vyžaduje jistého vysvětlení. Není na tom světě političtějšího národa nežli Řekové. Nebo aspoň jejich mužská polovička. Stačí se na chvíli posadit do nějaké kavárničky na břehu Egejského moře, aby člověku k sluchu doléhal šum politických rozhovorů jak rozbouřené vlny příboje. Všude kolem sedí strejci před šálkem vystydlého kafe a hádají se o politice. Kdy se oddávají nějaké jiné činnosti, například práci, může být dost nejasné: ale vydrží tu dřepět a hádat se celý boží den. Vzduchem bez ustání létají slova - demokratia, sosialistiko, eklogi... ani nemusíš moc umět řecký, abys jim rozuměl. V žádné jiné zemi rovněž není kdeco tak polepené plakáty a počmárané hesly. Zdi, asfalt silnic, strmé skály nad mořem... člověk až vrtí hlavou nad tím, 6 [pageend8]zpravodaj 4/97 do jakých to krkolomných míst se kdosi vydrápal, aby tam namaloval deset písmen nějaké stranické prostopravdy. Mohutnost politického stranictví ovšem ještě nemusí znamenat žádnou vynikající demokratickou zralost: jsouť ty pravdy značně prostoduché, hesla velmi jalová, člověk ani nemusí mít tradici tři tisíc let demokracie jako Řekové, aby uhodl, že už den po volbách se jim budou chechtat i ti rackové nad mořem. Volby samy pak stojí za to jednou si je zažít. Je to něco mezi brazilským karnevalem a kláním fotbalových klubů. Tomu prvnímu se podobají vnějším projevem, tomu druhému pak svou duchovní náplní. Smyslem řecké politiky není snaha o lepší, rozumnější správu země, o její rozvoj a bezpečnost, nýbrž porážka protivníka. Nandat jim to, těm salátům, srabům a hasičům: a když se to povede, pak táhnout vítězně ulicemi, troubit, pouštět rachejtle, halekat, plesat a napůl omdlévat křečovitým nadšením. Stejně jako na té Spartě nikdo nepomyslí na to, že přijde druhé kolo a po něm další a další, protože tímto vítězným zápasem všec'iny dny nekončí: stejně jako fotbaloví fandové propadá řecká politika iluzi, že dnešním trumfem byly vyřešeny veškeré problémy strádajícího lidstva. Není v tom rozdíl mezi fotbalovými kluby. Nosí své politické programy jako pestré dresy, aby se jimi odlišili od těch druhých, hadrářů sešívaných. Nezáleží příliš na tom, jaké nebo jak proveditelné ty programy jsou: hlavní je, aby byly hodně slyšet a aby se daly dobře křičet z tribuny, když se ti naši zlatí hoši řítí do útoku. Do zbytku Evropy doléhá ozvěna řeckého politického ryku a je jí těžko rozumět. Zvlášť v zemích, kde se tolik nechodí na fotbal. Řecko stojí až na samém konci žebříčku evropské produktivity, miliardy miliardoucí už evropské souručenství nacpalo do jeho nevalné ho hospodářství, ale nic to nebylo platné, miliardy se kdesi propadly, ručičky veškerých ukazatelů směřují setrvale chmurně dolů. O to pronikavěji je slyšet od egejských břehů štětivé osočování sousedů nalevo napravo, nároky a žádosti, justamenty a extrabuřty. Řecko se vyvinulo ve zdatnou brzdu evropských struktur, do nichž bylo kdysi přijato v ušlechtilé víře, že se tím posílí jižní křídlo západního světa: a Evropa si dá dobrý pozor, než aby takovou chybu udělala podruhé. Je to ovšem tajemství, který si každý západní politik nechává pro sebe. Není každý jako určití předsedové nějakých výborů, kteří někde jen tak otevřou ústa a pouštějí z nich, co jim slina na jazyk přinese. Ale dobrý diplomat nemusí moc mluvit: evropští státníci jenom mrknou očkem a rozumí si. Jen žádné druhé Řecko! Jen si probůh zase nenasadit do kožichu takovou posilu, ted třeba zas pro změnu východního křídla, z nějž by se zakrátko neozývalo nic než hašteřivá nevraživost k sousedům, bezedné nároky a fotbalový povyk. Proto je každý nový zájemce o členství v západních strukturách tak bedlivě zkoumán a proto jsou pro jeho přijetí stanoveny lhůty dlouhé, ba nekonečné. Každý neuvážený skutek, každý čin, zaznívající spíš fotbalovou řevnivostí než politickým rozumem, každé bez rozmyslu vykváknuté slovo je zaregistrováno a podrobeno nedůvěřivému zkoumání. Výrok, určený k spokojenému zaržání domácích fandů nezanikne na úpatí českých hraničních hor, nýbrž je slyšen od Lisabonu po Kodaň. Z té vzdálenosti se může sebevědomí, s nímž česká politika sama sebe staví na první místo východoevropské ligy, podobat samochvále zlatých hochů, neochota k smířlivému vyrovnání s Německem zní evropskému uchu stejně nestravitelně jako řecké pěstování tradičního nepřátelství k Turecku: výroky o tom, že kdosi v Čechách nezná špinavé peníze, nebo že by zásah proti srbským bateriím u Sarajeva nebyl fair způsobují, že se evropští státníci spolu zastavují v tichých koutech a šeptají si důvěrně: „Ajejejej! Prokristapána! Slyšel jste to, pane kolego? Zas nějaký nový Papandreu?“ 7 [pageend9]zpravodaj 4/97 Dana Seidlová Březnové politické nebe zataženo finančními mraky Václav Havel prodal za 200 miliónů svůj podíl na paláci Lucerna Chemapolu, společnosti s nevalnou pověstí. Veřejnost, která prezidentovu osobu spojuje s morální autoritou, má mu tento krok za zlé. Ve skutečnosti je však možná těžké, nalézt pro chátrající Lucernu kupce, který by byl solventní a slušný zároveň. Chemapol se poskvrnil v aféře s lehkými topnými oleji, ale proplul úskalím české (nedokonalé) legislativy7, další jeho obchodní sférou jsou však zbraně. Česká republika se totiž stala eldorádem podnikatelů, kteří splétají podvodné mafiánské sítě ve velkém stylu: celkové ztráty Agrobanky pod vedením Motoinvestu činí 9 miliard; majitelem Poldovky, v níž utonuly miliardy, se stala firma ProWin, reprezentovaná Pavlem Satoreským a Josefem Vostárkem, drsnými to vymahači dluhů, obžalovanými z vydírání a násilí. (Josef Vostárek starší je bývalý šéfkádrovák na vnitru.). Ve spojení s oběma představiteli ProWin je jistý František Chobot, který si v osmdesátých letech odseděl 26 měsíců v Německu, údajně za pašování kokainu. V base si udělal známost s Joachimem Gerlachem, v současné době hledaným podvodníkem. Chobot s Gerlachem založili firmu Seeberg a stali se tak hrobaři Ekoagrobanky, První slezské banky a Podnikatelské banky. Že Chobot spolupracoval kdysi s Pavlem Tykačem z Motoinvestu ani nepřekvapí, stejně tak jako ve spojení s ruskou mafií, která stáhla COOP banku ke dnu. Nitky vedou až k poradci Jelcina Bojkovo- vi, kterému se podařilo pohřbít několik investičních fondů a k zástupci moskevské společnosti KOSMOS. Tu CSF vytunelovala. Ruským mafiánům ve spolupráci s českými „ostrými hochy“ se podařil husarský kousek: z C.S. Fondu se vypařilo v druhém březnovém týdnu 1 miliarda 300 miliónů korun v hotovosti. Pět vykradačů je za mřížemi, peníze za hranicemi. K tomu všemu zaznamenal ministr financí rozpočtový schodek ve výši 6,7 miliardy korun a ekonomové označili lednový vývoj za „černý“. Miloš Zeman však ví, kde je zakopán pes: vláda neumí vybírat daně! Štědrá ruka zastánce slabých připomíná legendárního hrdinu, který bohatým bral chudým dával. Říkali mu Babinský. V Písku byli po skoro 4-letém procesování odsouzeni čtyři skini za utopení Roma Tibora Daniela. Nejvyšší trest - 31 měsíců, všichni celkem na 7 1/2 let. Za vraždu je to málo, ale nenašlo se dost statečných svědků, ač jich přihlíželo hroznému divadlu na řece Otavě veliké množství. Tři z obžalovaných přijeli z vězení, kde si odpykávají jiné tresty. Inu strach je dobře pěstovaná květinka. Poslední zpráva ČSSD uvádí, že dluh strany se páčí na 160 miliónů, z toho 100 miliónů na daních. Sic! Vyšlo to najevo na bohumínském sjezdu, který potvrdil Zemana v křesle předsedy, vyloučil Josefa Wagnera ze strany, Karla Machovce z funkce místopředsedy a přijal některé změny ve stanovách. Na tuhou stranickou disciplínu si však Zeman počká - ve všech případech hlasovala 1/3 členů proti - že by se tvořilo nové křidélko? Rozhodně ne všichni členové strany - naštěstí - souhlasí se Zemanovou vizí vstřebat komunisty a republikány, oženit se s lidovci a uchopit moc ve státě. Poslanec Tomáš Teplík, vyloučený z ČSSD, změnil stranu a přešel do ODS: Koalice má tudíž nyní 100 poslanců, opozice 98, 2 jsou nezařazeni. Výkonná rada ODS zároveň zasedala v Opavě. Pozornost na sebe strhává v současnosti Miroslav Macek, který svůj návrh zdravotnické reformy postrčil do vlády k připomínkovému řízení. Za zmínku stojí, že hodlá zrušit 25.000 nemocničních lůžek a nabídnout je do 8 [pageend10]zpravodaj 4/97 privatizace nebo ministerstvu sociální péče. Jako stranický kolega ministr školství Pilip chlácholí odboráře, kteří vyhrožují dubnovou demonstrací a stížností u Mezinárodního úřadu práce na vysoký pracovní úvazek učitelů. Jsou bolševikem zhýčkaní. Avšak očekává se odchod 9.300 učitelů a to jim možná hlavu napraví. Po Emilu Šípoví a Rudolfu Mládkovi se stal generálním ředitelem na železnici Vladimír Sosna. Úkol je stále stejný - v lidovém žargonu „aby se vlk nažral a koza zůstala celá.“ Nepodaří-li se ani jemu zachovat početnou modrou armádu a železnici přivést k rozkvětu, zbývá jediné - jmenovat do onoho křesla šéfa odborů Duška - učinit kozla zahradníkem. Novou politickou éru zahájila ODA. Na mosteckém sjezdu zvolila do čela Michala Žantovského, bývalého velvyslance v USA a v místopředsednických křeslech usedli ministři Jiří Skalický, Pavel Bratinka a Vladimír Dlouhý. Ministryně Parkánová (rovněž ODA) se zatím projevila pouze tím, že nejvyšší státní zástupkyni Kopečnou zbavila funkce a na její místo jmenovala Víta Veselého. Program strany byl vypracován na dva roky. A když už jsme u těch nových funkcí: novým děkanem katolické teologické fakulty se stal Jaroslav Pole (68), který vystřídal kontroversního Václava Wolfa. V osobě Karla Vulterina byl po několikaměsíčním úsilí nalezen šéf BIS. Zároveň pro neudržitelné poměry byla rozpuštěna pobočka BIS v Olomouci. Poslanci se dohodli na změně pravidel jednání: návrhy na změnu delší než 10 minut je nutno podávat písemně. Konec negramotným parlamentářům! Pokud jde o senát, tomu se vytýká příliš klidná voda. Deklaraci, pravda schválili bez dovětku, tedy vlastním rozumem. Ústavní zákon o hranici se Slovenskem rovněž a do třetice i zákon o zdravotním pojištění, aby se věc nezdržovala. Také uvažují senátoři o tom, že se budou obracet na parlament s vlastními návrhy. A vůbec - jsou nějak málo hašteřiví - nejsou neteční? Ze zachmuřeného politického nebe obraťme svůj pohled na kulturní půdu, abychom se potěšili. Zdeněk Svěrák se synem Janem si přivezli z Ameriky Oscara za nejlepší neanglický film. „Kolju“. Je k vidění už i ve Švýcarsku. Zástupca Slovenského klubu vo Švajčiarsku pripravil v marci pre divadelných umelcov v Bratislave následujúcu rezolúciu: Vážení divadelní umelci a zamestnanci divadiel, účastníci štrajku 14-divadiel na Slovensku. Ťažké a nepríjemné chvíle konfrontácie s arogantnou vládnou mocou, ktoré v týchto dňoch a týždňoch prežívate, sú pre nás bolestným potvrdením našich obáv o Slovensko, o jeho další demokratický vývoj. V novembrových dňoch roku 1989 ste patrili k najaktívnejšej časti slovenskej kultúrnej obce a dnes akoby ste len pokračovali v nedokončenom boji o skutočnú občiansku slobodu a demokraciu u nás. Dovolte, aby sme vám znovu vyjadrili našu bezvýhradnú podporu a náš obdiv. Obdivujeme rozhodnosť a nekompromisnosť Vášho úsilia o zastavenie tejto dalšej "normalizácie", lebo každému, kto s hrôzou sleduje postupnú likvidáciu všetkých výdobytkov novembra je jasné, že tu nejde len o kultúru, či údajnú transformáciu divadiel, ale doslova o další osud demokracie na Slovensku. Obdivujeme aj Vašu osobnú odvahu každého z Vás, pretože riziko dočasnej prehry a následného umeleckého i existenčného poníženia je za terajšej politicky zmätenej situácie pomerne velké. Nekúltúma surovosť vládnej moci vyniká práve na pozadí Vás, kultúrnej 9 [pageend11]zpravodaj 4/97 a umeleckej elity národa, pretože ak môže byť Slovák v súčasnosti na niečo naozaj hrdý, tak je to práve svetová úroveň nášho herectva a divadelníctva vôbec. My, čo žijeme už dlhšie v zahraničí, to vieme porovnaním s úrovňou herectva v iných krajinách dokonca snád lepšie posúdiť ako bežný návštevník divadla doma. Tento fakt nevyplýva z toho, že by Slováci boli pre herectvo azda nadanejší ako iné národy, ale z neobyčajne silnej tradície ochotnického divadla, ktorého základy položili naši národní buditelia. Divadlo v dobe odnárodňovania sa stalo jedinou možnou formou odporu proti vládnej zvôli a po viac ako 100 rokov sú slovenskí divadelníci žiaf znovu v podobnej situácii. Je to však o to smutnejšie, že sa tak deje v dobe, kedy Slováci už žijú vo svojom vlastnom štáte. Boj o náš jazyk sme vyhrali, ale boj o slobodné vyjadrovanie našich myšlienok pokračuje a splýva s bojom o demokraciu. V týchto osudových chvíľach, keď náš národ stojí na križovatke medzi cestou k demokracii a cestou k novej totalite, Vás prosíme, aby ste sa nedali zastrašiť, ale ostali majákom pre celú slovenskú inteligenciu i celý národ. Bez pátosu nacionálnej mytológie, ale predsa len slávne, pomôžete tak naplniť sen našich predkov o šťastnom a slobodnom Slovensku. Bitiach, Winterthur 12. 3. 1997 MUDr. Miloš Kelemen jednatel Slovenského klubu, Ing. Eduard Juriček predseda Slovenského klubu Brutalitou proti vlastnému strachu MOSTY 12/97 Poslanci Národnej rady SR sprevádzaní divadelníkmi a podporovaní sympatizantami z dalších umeleckých branží sa pokúšali 10. marca přesvědčit ministra kultúry o potrebe dialógu, o ktorý sa máme snažili od septembra minulého roku. Ich úsilie korunoval namiesto dialógu brutálny zásah policajnej jednotky, ktorá prišla na ministestvo priamo na zásah ministra. On sám ušiel pred čakajúcimi umelcami a poslancami bočným vchodom poza chrbty policajtov. Rozhorčení umelci a poslanci reagovali na túto zbabelosť okupáciou ministerstva do druhého rána. 11. marca sa vybrali informovať premiéra SR o správaní ministra kultúry a o neadekvátnom policajnom zásahu. Pretože svoj úmysel dopredu ohlásili, vládna budova sa zmenila na nedobytnú pevnosť. Privolané policajné sily rozostavili okolo ešte zátarasy, takže do budovy neprekízol ani len poslanec. Už druhý týždeň na Slovensku väčšina divadiel nehrá. Zopár štrajkokazov hovorí o existančnom strachu. Zbytočne, lebo ak sa dnes niekto bojí o stratu svojich pozícií, je to vládna koalícia - už dávno zamenila nástroje vládnutia za vulgárnosť a od 10. marca aj za hrubé násilie. Marta Vančová 10 [pageend12]zpravodaj 4/97 Reakcie na policajný zásah pribúdajú Udalosti znepokojili aj prezidenta Slovenskej republiky Bratislava, Pravda 13.3.97. Na vyhrotenú situáciu v rezorte kultúry reagujú aj ne- štrajkujúce divadlá a dalšie inštitúcie. Tlači poskytol vyhlásenie prezident SR Michal Kováč. Udalosti v budove MK SR z 10. marca ho velmi znepokojili a vníma ich tak, že protestujúci divadelníci sa v sprievode poslancov NR SR chceli aj takto domôcť začatia dialógu s rezortným ministrom Ivanom Hu- decom, ktorý im ho odopiera už dlhší čas. Je poľutovaniahodné, že umelci tejto krajiny sa musia domáhať kontaktu so svojím ministrom aj takýmto spôsobom. Minister kultúry by mal zjednocovať, hľadať cesty spolupráce, mal by byť vzorom kultúrnosti, komunikácie a dialógu, a nie vnášať do spoločnosti arogaciu, netolerantnosť a konfliktné momenty. V rozpore s ústavou deliť občanov na tých, ktorí chceli, a na tých, ktorí údajne nechceli vznik samostatného Slovenska. Podporuje snahy všetkých slovenských umelcov a pracovníkov kultúry, ktorí chcú pracovať v prospech Slovenska slobodne, naozaj tvorivo a právom sa domáhajú dialógu o veciach, ktoré nie sú len vecou rezortu kultúry, ale celej spoločnosti. Ak minister Hudec nezačne konštruktívny dialóg so slovenskou kultúrnou obcou, dokáže tým, že nie je schopný riadiť ministerstvo a najvhodnejší spôsob riešenia tohto problému bude jeho odstúpenie. Približne 70 účastníkov demonštrácie pred Veľvyslanectvom SR v Prahe vyjadrilo solidaritu so slovenskými divadelníkmi. Demonštráciu usporiadalo v stredu české Dokumentačné stredisko pre ľudské práva. Účastníci zhromaždenia vyjadrili pobúrenie nad brutálnym priebehom policajného zásahu. Poslanec Pavel Dostál, povedal, že cíti so slovenskými kolegami a prišiel im svojím podpisom pod petíciu vyjadriť podporu. Z parlamentu, ministerstev a velvyslanectví Rudolf Němeček Poslanec Michal Frankl v Curychu Na letošní vzpomínkový večer k narozeninám T. G. Masaryka dne 14. 3. 1997, který organizovala Beseda Svatopluk Čech, byl pozván poslanec Michal Frankl, predseda Podvýboru pro styk s krajany, který je součástí Zahraničního výboru poslanecké sněmovny ČR. V zahajovacím proslovu zdůraznil Dr. Jaroslav Olšanský, jak roste studium Masarykova vedeckého odkazu a na vysokých školách zejména v Americe je znalost jeho knih jako Otázka sociální nebo Rusko a Evropa neodmyslitelnou částí studia nastávajících sociologů a politologů. Také jeho docentskému pojednání O sebevraždě se venuje pozornost. Jako příklad publikace ze současné doby uvedl Zwi Batscha: Eine Philosophie der Demokratie, T. G. Masaryks Begründung einer neuzeitlichen Demokratie, Suhrkamp Verlag, Frankurt a/M, 1994. Masarykova duchovní síla vyzařovala za hranice universitních lavic, byl příkladem člověka, který věděl, za který konec je třeba problém chytit a dovést k řešení. Z toho by se mělo aspoň něco přenést na nás a hlavně na mladou generaci. To, že je mezi námi člen Podvýboru pro styky s krajany, nasvědčuje, že spolupráce mezi zahraničními organizacemi a Podvýborem poslanecké sněmovny přichází do nové fáze, 11 [pageend13]zpravodaj 4/97 charakterizované pozitivním myšlením, nepredpojatostí a vstřícností. Přejeme si, aby to tak pokračovalo. Úvodem předal poslanec parlamentu ČR p. M. Frankl medaili poslanecké sněmovny zástupci Besedy Svatopluk Čech. Ve svém projevu se zabýval současnou situací v ČR od voleb v minulém roce: poměrem sil v parlamentu, kdy koaliční strany mají 99 mandátů ze 200, při čemž ovšem není jasné, kolik poslanců skutečně oposice má. Např. rozpočet na r. 1997 byl schválen s podporou hlasů 4 Soc. dem. poslanců. Projednávání česko-německé deklarace trvalo kvůli obstrukcím republikánů týden. Koalice ustoupila Soc. demokratům a k deklaraci byl přidán jejich dovětek, takže deklarace byla schválena 131 hlasy ze 200. V senátě, v němž má koalice silné zastoupení, byla deklarace schválena 2/3 většinou. O vstupu do NATO řekl p. Frankl, že ČR je v každé variantě seznamů možných kandidátů. Soc. demokraté by případně chtěli prosadit referendum, koalice není pro lakový postup, považuje to za určité riziko, protože armáda nemá stále ještě dobré jméno, jako jinde, kdy se služba v armádě považuje za vlasteneckou povinnost. Něco jiného by bylo, kdyby se o něčem podobném hlasovalo v r. 1938, tehdy, kdy šlo o existenci státu, byl národ a armáda naprosto jednotní. Otázka nyní není, že by nás chtěl někdo napadnout, bezpečnostní systém se buduje ale na generace. Ve vztahu ke Slovensku se občas promítnou nedořešené věci, nejsou však v ČR vnímány jako příliš složité. Byl schválen zákon o česko-slovenské hranici. To je také podmínka vstupu do NATO a do EU - mít jasný poměr k sousedním zemím, bez hraničních problémů. Vnitropoliticky upadlo poněkud kvůli volbám v minulém roce pokračování v ekonomické transformaci, po novém roce se tempo opět zvýšilo. Potíže s menšími bankami znamenají asi 5% celkového objemu financí v bankovním sektoru. Národní banka garantovala jednotlivé vklady až do výše 4 milionů, žádný z běžných vkladatelů nepřišel o peníze. Vedou se diskuse o deregulaci nájemného a cenách energie. Nájemné bude postupně zvyšováno, aby majitelé domů měly na údržbu a opravy a aby se vyplácela stavba nových domů a zvýšila se nabídka bytů. Ceny elektřiny jsou rovněž dotovány, jsou neúměrně nízké, spotřeba se vysoce zvedla. Dostavuje se Temelín, takto by bylo třeba stavět další atomové elektrárny a to nikdo nechce. Je třeba zajistit sociální dávky po dobu 2 - 3 let těm, kteří by se po zvýšení cen octli v nouzi. Hlavní nevyřešené problémy jsou: nedostatek bytů, pomalé fungování soudů, takže není možno dlužníky donutit k placení, jinak nemusely problémy bank dojít tak daleko. Daleko víc dovážíme než vyvážíme, platební bilance je deficitní. Platy vzrostly v minulém roce o 18% , inflace byla 8,9%, produktivita práce zdaleka ale neroste úměrně platům. Koruna se pořád drží, měli bychom spíše devalvovat a tak ulehčit vývozcům a ztížit dovoz. Se zpomaleným růstem je letošní rozpočet, plánovaný jako vyrovnaný, po 2 měsících deficitní; uvažuje se, zda už nyní škrtnout některé výdaje, nebo ještě vyčkat, protože byla tuhá zima. ČR je nyní ve světě dostatečně etablovaná, musela se stát po rozdělení státu partnerem ostatním státům, navázat diplomatické styky se všemi státy, s mezinárodními organizacemi, setkávaly se parlamentní delegace. Nyní je třeba se věnovat i drobnější práci. 12 [pageend14]zpravodaj 4/97 Jako příslušník mladší generace (34 roků) a nezatížený minulostí se přednášející rozhodl věnovat se práci v podvýboru zahraničního výboru. Snažil se už dříve být objektivně informován o dění v zahraničí a o situaci v exilu. Proto je také nyní zde. V následující diskusi bylo předneseno hodně otázek, námětů a názorů, z nich alespoň ty nej důležitější přinášíme. Diskusi řídil jednatel Besedy J. Nápravník. V textu použité zkratky jmen: JN Jiří Nápravník, MF Michal Frankl, LK Ladislav Křivánek, RN Rudolf Němeček, ZB Zdeněk Bidlo, JO Jaroslav Olšanský, JS Jiří Sochor, MR Miroslav Rostek, ostatní, jejichž jména nebyla zachycena, jsou uvedeni jako hlasy z pléna. JN: V minulém parlamentním období se podvýbor pro styk s krajany ani jednou s krajany nesetkal a jejich problémy neřešil. Jak chce nynější podvýbor postupovat? MF: S hlavními problémy se členové podvýboru seznámili: Dvojí občanství, možnost volit v zahraničí, důchody a restituce. V r. 98 by mělo být uskutečněno setkání se zástupci krajanských spolků a organizací v Praze, asi 3-denní program, s oficiálním přijetím v parlamentě, vládě nebo Min. zahraničních, věcí, pokud možno na Hradě. Bude třeba vyčlenit finanční prostředky, aby zástupcům zejména z vých. zemí mohl být poskytnut příspěvek na cestu. JN: V senátu má být vytvořen-obdobný výbor, jak to doporučil senátor J. Šenkýř. MF: Volit na zastupitelských úřadech by nemělo být problémem při volbách do poslanecké sněmovny. Komunálních a senátních voleb se to týkat nemůže, protože jsou vázány na volební okrsky. Dvojí občanství: na MZV byl v únoru t.r. připraven materiál, aby bylo možno dvojí občanství přiznat, pracuje se na verzi MZ, která by byla postoupena vládě, takže bude o čem diskutovat. LK: Možnost volby na zastupitelských úřadech pozastavil premiér V. Klaus, řekl, že kdo tu nežije, není informován a nemůže volit. Avšak kdo si zachoval české občanství, se stará také o to, aby byl informován z českého tisku, rozhlasu. Zpravodaj referuje o dění v republice. MF: Min. vnitra umí udělat volby přes obce, okresy, ale neumí je udělat na ambasádách, chybí tlak, který by je k tomu nutil. Výbor jako celek podporuje, aby volby na ambasádách probíhaly. LK: Pro nás to není formální otázka. Když se o toto právo hlásí krajané v Austrálii, jde jim o pocit sounáležitosti jako občanů. RN: Dvojí občanství: Měli jsme jménem Svazu spolků připravený postup pro podání Ústavnímu soudu na změnu zákona o občanství. Avšak museli jsme další jednání vzdát, předešel nás Petr Uhl a jeho žádost o uznání dvojího občanství ÚS zamítl. Potom se tento požadavek nedal prosadit. Argumenty z české strany - že ten, kdo dobrovolně žádal o jiné občanství musel si být vědom, že ztratí české - nejsou na místě: ve Švýcarsku může být podána žádost až po 12 letech, vyřizování trvá 2 až 5 let. Stáhnout žádost zpět bylo nemyslitelné - tato země nás přijala, když nám bylo zle a kdy nás režim odsoudil a udělal z nás zločince - a také z důvodů existenčních. Volební právo: Volit jen na ambasádách je nereálné pro velké, často tisícikilometrové vzdálenosti. Pokud nebude možno volit a hlasovat korespondenční cestou, tak to neuspěje. Ve Švýcarsku jsme zvyklí hlasovat korespondenční cestou dokonce v obci, kde žijeme. Švýcaři v zahraničí posílají svoji obálku zpět své obci. ZB: Stanovisko k občanství je jasné. K volbám: Odůvodnění, že nejsme zainteresovaní bych přijal, kdyby v ČR našli způsob, jak zjistit zainteresovanost vlastních občanů. Pak by mohli říct, kdo získá víc než 50% může volit. Je příliš laciné říct, že my v zahraničí nemáme 13 [pageend15]zpravodaj 4/97 ponětí, při čemž se mlčky předpokládá, že každý v ČR tyto znalosti, zkušenosti má, což zřetelně není pravda. Mě se silně dotýká to dělení - oni tam a my tady. Celou dobu v zahraničí jsme cítili silně vazbu na vlast, to nás hluboce zraňuje. Morální aspekt se mě dotýká víc, než samotný fakt, že bych směl volit. To, že mě někdo považuje za občana druhého řádu. Mám na papíře, že jsem občanem ČR, tak proč nejsem občanem plnoprávným? Z pléna: Komunisté se postarali o to aby lidé v zahraničí volili. Vezl jsem kamaráda do Bernu, měl strach, kdyby si nepřinesl potvrzení, že volil. Když už jsme převzali spoustu zákonů a blbostí z komunismu, tak proč jsme nepřevzali tohle? JO: V tomhle nás předběhlo Rusko. Ve Švýcarsku volili Jelcina. JS: Mluvil jsem s premiérem Klausem při jeho návštěvě v Bernu, také říkal že nikdo nemusel odcházet. Vylíčil jsem mu svoji situaci, byl jsem odsouzen na 10 let, švagr na 16 let, na co jsem měl ještě čekat? Když V. Klaus odjížděl z Bernu, řekl mi pak, že někdo měl důvod, aby odešel. Věnoval mi knihu a videokazetu. JN: Mě uráží, že lidské hyeny, které se podílely na vraždě Jana Masaryka, mučily vězně ve Zlíně, v Uherském Hradišti, mají nyní veškerá občanská práva a o našich občanských právech se diskutuje. To mě hluboce uráží. MR: ČR usiluje, aby přišla do EU. Když tam chcete, musíte dodržovat evropské zákony vážený pane poslance, na to jste byli upozorněni Evropskou radou a americkými senátory. Nás ponižuje, že to zlo, které se tam páchalo - tisíce lidí byli umučeni, popraveni, byl jsem na Pankráci, když Milada Horáková byla popravena - to zlo nebylo potrestáno, to je hrozná mravní zábrana pro další generace. Mladí si řeknou - udělám zlo, dostanu milost. MF: Na obranu normálních lidí: spousta lidí o některých věcech nevěděla, že existují. O účasti západních letců ve válce se moje generace oficiálně nedověděla, o odsunu Němců až když se V. Havel omluvil. V. Klaus nemůže být zodpovědný za všechno, neudělal třeba něco, aby vztahy k exilu byly lepší, ale neudělal také nic, aby byly horší. Nebyl to úkol č. 1. Ptám se, kolik z vás by mohlo hlasovat? - Všichni zvedli ruce. (Pozn. : všichni mají české občanství, většina má dvojí občanství, část jsou pamětníci událostí od první republiky.) ZB: My patříme mezi ty nejangažovanější, nejsme průměrný vzorek. Než se začne mluvit o námětech do budoucnosti, měli bychom se zabývat zlepšením vzájemného vztahu českého exilu a české veřejnosti doma. Víme, že mínění o nás není dobré. Musíme chápat politiky, poslouchají, co si většina lidí myslí. Proto začít s věcmi, které by vzájemný poměr zlepšily, obnovit alespoň částečnou důvěru. Z pléna: Je třeba, aby se lidé nedívali na exulanty z pohledu filmu „Konec velkých prázdnin“ od Pavla Kohouta. To se nedá absolutně srovnávat s ideály a důvody emigrantů zr. 1968. (Pozn: O tom píše Ota Ulč v článku Emigranti na pražské televizní obrazovce ve Zpravodaji č. 3/97). Z pléna: Vědí poslanci např. o tom, že existuje Česko - Slovensko - švýcarská lékařská společnost, která z každoročního výnosu plesu a vlastních darů financuje stáže lékařů ve Švýcarsku, pořádá přednášky, dodává přístroje? MF: Příští rok chceme angažovat vrcholné politiky, to vytváří veřejné mínění. Jsem optimista - když lidé mají možnost se dovědět skutečnosti, většinou reagují dobře. Averze ke krajanům nevznikla před 7 lety, ta byla živena komunisty dávno, jestliže je něco chyba, tak to, že se ji nepodařilo za 7 let odstranit. K otázce Česko - Slovensko - švýcarské lékařské společnosti: Každá spolupráce je pokus prolamovat bariéry. Vypadá to s počátku jako nic a v určité chvíli je překonaná kritická mez a najednou je vidět, kolik aktivit to bylo. Dobré 14 [pageend16]zpravodaj 4/97 aktivity mají smysl, časem se sečtou dohromady. (Pozn. O této společnosti viz příspěvky ve zprávách z Čech a Slovenska a v rubrice činnost spolků). V dalším se ještě hovořilo o vnitropolitických problémech, zejména o situaci ve dvou největších stranách ODS a ČSSD, třeba se k tomu ještě vrátíme. Ludvík Vaculík NACO Otázka, máme-li vstoupit do Severoatlantické aliance, je z takových, v jakých se podřizuji názoru lidí informovanějších a moudřejších. S tím je ovšem v protikladu referendum o tom. Je známo, že když dá lid hlavy dohromady, zanikne chytrost v hlouposti. Ruský argument, že po zrušení Varšavské smlouvy ztrácí NATO svůj slušný smysl, vypadá rozumně, ale je to omyl. Ona totiž nezanikla z rozumu tím, že přerostla v něco vyspělejšího, ale z bezmoci při rozpadu politického systému, na němž stála. Kdežto NATO se může vyvíjet podle nových okolností k novým úkolům. Může to být pojistka proti dnes ještě nezjevným nebezpečím. Jen se divím, že Rusům nikdo neřekne jasně bez diplomacie: Proč vám vadí obranná organizace, když nemíníte útočit? „Sklapni ten protivný deštník, provokuje mě,“ vrčí déšť. Zároveň ale zas chápu, že se Rusko nesmí opomíjet? Budí to v něm pocit chudoby, odstrčení a podporuje zvyk vzteku. Když sleduju diskuse o NATO, napadá mi otázka, kterou nikdo nepokládá: naco nás NATO potřebuje a proč by za nás mělo odpovídat: A jaká je na našich čtverečních kilometrech vůle a schopnost k obraně? Kdo se v ní cvičí, když nikomu se nechce na vojnu, jestliže nemusí? Proberte si v duchu případy z občanského života: jediní, kdo se pn napadení brání nebo útok oplácejí jsou Romové. Kde jsou vždycky ostatní občané? Výjimečným případem byl sochař Opočenský, který šel napadeným pomoci a ještě na útočníky zaútočil. Když slyšíte o napadení v metru či na ulici, končí historka kritikou, že tam chyběl policajt. Všichni vidí křivdy, násilí, podvody a myslí si, že by to měly zpráskat noviny či televize. A nakonec se třeba ani nedokáží postavit za správnou sílu v té televizi nebo připlatit na ni. Ty si, občane, myslíš, že si obranu zaplatíš, a peníze na to si vyděláš ústupčivostí a vyhovováním brutalitě a mocí? Nejsem rozhodnut v otázce armády občanské či profesionální. Přiznávám ale, že mě posiluje vědomí, že máme vojáky v Bosně. Připadá mi trapné chtít jít do nějakého spolku jako rovnoprávný člen, ale vymáhat si předem výjimku: že na našem území nebudou jaderné zbraně. Jsem pro jejich zrušení všude. Myslím se, že buďto se nic zlého nestane a nebude jich potřeba, nebo se v nebezpečí musí udělat všecko, a nikdo se nás nebude na nic ptát. Jasná zdá se mi jedna věc: mladí muži mají jít na vojnu. LN Medzinárodná konferencia Slovensko a NATO MOSTY 12/97, krátené -rk- Demokratická únia usporiadala túto konferenciu v Bratislave. Aj napriek tomu, že Slovensko neprichádza do úvahy pre prvé kolo rokovaní o členstve, má usporiadanie konferencie význam najmä kvôli budúcemu referendu o členstve Slovenska v NATO. Referendum je v skutočnosti formálne bezvýznamný akt, ktorý nechá Íudí hlasovať pre alebo proti členstvu v organizácii, kam nás nepozývajú, naopak do ktorej sme si sami zaplesli vchodové dvere 15 [pageend17]zpravodaj 4/97 pred nosom, je však stále pre Slovensko životne dôležité, ako ludové hlasovanie a s ním spojené aktivity ovplyvnia verejnú mienku. Z prejavov vynímame: Andrew Cottey, Ústav vzťahov Východ - Západ, stredisko Varšava: NATO stojí tvárou v tvár úlohe zosúladiť tri protikladné ciele: úspešné rozšírenie, udržanie vzťahov spolupráce s Ruskom a zaručenie stability a bezpečnosti štátov, vynechaných v prvej vlne rozšírenia. ... Vyňatie z prvej vlny rozšírenia neznamená, že niektorý štát je vylúčený zo širšieho európskeho procesu, skôr to, že jeho integrácia prebehne iným tempom. V tomto kontexte tie štáty stredovýchodnej Európy, ktoré budú vynechané z prvej vlny rozšírenia NATO, budú mať zvláštnu zodpovednosť udržať svoj záväzok integrácie a budovania vzťahov spolupráce so svojimi susedmi. Ivo Samson, Univerzita Jena: Malé neintegrované krajiny sú totálne závislé od konsenzu medzi hlavnými mocenskými centrami a nesúlad medzi nimi môže mať pre neplno- právne európske objekty fatálne následky. Zdeněk Borkovec, min. obrany ČR: Dvě hlavní priority mezinárodní bezpečnostní politiky ČR: zajištění bezpečnosti, suverenity a územní celistvosti státu členstvím ČR v eu- roatlantických bezpečnostních strukturách - NATO a ZEU a současně zajišťování vnější bezpečnosti státu prostřednictvím dobrých bilaterálních vztahů se všemi sousedními státy, včetně intenzivního zapojování do práce organizací typu OSN, OBSE a pod. Vladimír Tarasovič, min. obrany SR: NATO je ako jediné schopné v súčasnsti efektívne rozširovať garancie bezpečnosti predovšetkým krajinám strednej Európy, realizovať zásahy v humanitárnych cieíoch a americkou prítomnosťou posilniť Európu pred možnosťou vzniku situácie, keď by mohlo dôjsť k sporom vo vzťahoch medzi západoeurópskými mocnosťami. Bez potenciálu USA a NATO by neboli západoeurópske garancie dostatočne presvedčivé. Integrácia do NATO znamená akceptovať tieto zásady: NATO má výhradne obranné postavenie, zbrane môžu byť použité len na obranu; NATO nepovažuje nikoho za nepriateľa, vojenské sily udržiava v rozsahu nevyhnutnom na odstrašenie a presvedčenie potenciálneho agresora, že použitie sily proti členovi Aliancie sa stretne s kolektívnou a účinnou obrannou akciou všetkých jej členov; Ozbrojené sily musia byť schopné brániť hranice, zastaviť postup agresora, udržať alebo obnoviť územnú celistvosť členských krajín; Bezpečnosť spojencov je jednotná a nedeliteľná; Dosiahnutie cieľov NATO závisí od rovnoprávneho zdieľania úloh, rizík, zodpovednosti ako aj výhod kolektívnej bezpečnosti; Prítomnosť ozbrojených síl USA v Európe má životný význam pre bezpečnosť Európy a Severnej Ameriky. Přežili jsme toho muže s malým knírkem, toho človeka s velkým knírem, a tak snad přežijeme i tohle. Karel Schwarzenberg o problémech šlechty s restituovaným majetkem. Před lidmi, kteří si nejvíce stěžují na korupci, si raději přidržuji peněženku. Poslanec ODS Tomáš Ježek o korupci. 16 [pageend18]zpravodaj 4/97 Zprávy z Čech a Slovenska Čeští zdravotníci ve Švýcarsku V rámci projektu Phare navštívila delegace zdravotníků 28. 1. - 2. 2.1997 Švýcarsko. Členové delegace MUDr. Miroslav Macek, tajemník ministra, Dr. Vladimír Špidla, předseda výboru pro zdravotnictví a sociální věci českého parlamentu, MUDr. Miroslav Čer- bák, náměstek ministra, Dr. Jiří Schlanger, předseda odborového svazu zdravotníků, Blanka Misconiová, prezidentka Asociace domácí péče, MUDr. Milan Kudyn, předseda Sdružení praktických pediatrů se spolu s dalšími 6 vedoucími představiteli českého zdravotnictví seznámili s přednostmi i obtížemi švýcarského zdravotnictví. Navštívili praxe našich krajanů i švýcarských kolegů, nemocnice v Pfäffikonu ZH, Männerdorfii a Usteru, universitní polikliniky v Bernu a Curychu, Stiftung Waagerenhof Uster, Sonnweid Wetzikon jakož i Alters- und Gemeinschaftszentrum In der Au ve Volketswilu. Diskutovali též s předními představiteli švýcarského zdravotnictví, Prof. Dr. Dr.h.c. Waltrem Siegenthalerem, generálním sekretářem SDK (Schweizerische Sanitätsdirektorenkonferenz) Franzem Wyssem, prezidenty švýcarské společnosti praktických internistů a všeobecných lékařů Dr. Wernerem Bauerem a Dr. Hansruedi Schwarzenbachem, prezidentkou švýcarského Spitexu paní Evou Segmüllerovou, panem Hansem Zbindenem (Nationalrat) a s představiteli švýcarského Kollegium für Hausarztmedizin. Mnohé pozitivní prvky švýcarského systému (v porovnání s ostatní Evropou vysoká kvalita lékařů primární péče, motivace spoluodpovědnosti pacientů za svoje zdraví (Franchisse = registrační poplatek), důraz švýcarských zubařů na prevenci a dentálni hygienu, kolektivní smlouvy lékařů se sdružením pojišťoven, pojištění pojišťoven (Rückversicherung), Správa pojištění (Bundesamt fur Sozialversicherung), provázanost obcí s primární péčí a Spitexem našli díky angažovanosti členů delegace již dnes místo v poslední verzi reformy zdravotnictví Dr. Miroslava Macka či dokonce v nových českých zákonech. Ministr zdravotnictví Dr. Jan Stráský poděkoval Česko-slovensko-švýcarské zdravotnické společnosti „za dokonalou přípravu cesty a bohatý program pobytu našich vedoucích pracovníků ve zdravotnictví ve Švýcarsku“. Dr. Jan Tůma, prezident ČS-CH-ZS. Podrobnější informace na požádání. Reforma zdravotnictví je závažným úkolem v současnosti (dodejme, že zdaleka ne jen v České republice). Situaci chrakterizují již samotné titulky novin (LN 27. 3. 97): Lékaři vůbec nerozlišují soukromé a veřejné peníze. Největším problémem rezortu jsou nemocnice. Rozhovor LN s M. Mackem. 17 [pageend19]zpravodaj 4/97 Zprůhledněme bílé pláště aneb Nejpodstatnější je vtáhnout pacienta do celého systému. Cílem není vyrovnat nynější náklady. Nebude-li položen důraz na osobní zodpovědnost občanů a jejich svobodnou volbu, je bezpředmětné hovořit i o preventivních programech medicíny. Dušan Hanák. Mackův návrh je prvním skutečně koncepčním pokusem o nápravu situace v resortu. Známe konečně lék na zdravotnictví? Trh pň solidárním způsobu financování zdravotní péče nemůže náležitě fungovat. Luděk Zahradníček. Dr. Hana Šilhánová Neziskový sektor posiluje demokraciI Podle S'96, č. 33, Státní správa a samospráva, zkráceno -rk- Postavení neziskového sektoru a prostor pro jeho činnost jsou považovány za ukazatele demokratizace a vyspělosti společnosti. Obecně totiž platí, že čím více je společnost protkána sítí horizontálních svazků na různých úrovních lidské činnosti, tím je její demokracie pevnější a odolnější vůči politickým otřesům a zvratům. V ideálním případě tvoří státní, soukromý a neziskový sektor tři pilíře, které se vzájemně doplňují a využívají rozložení sil na poli politickém, ekonomickém a na poli občanských svobod. Tradice a historie občanských sdružení, spolků a nadací byla v našich zemích vždy významná, byla však v posledních padesáti letech téměř zapomenuta. Obnova účasti občanů ve věcech veřejných začala teprve před šesti lety, zaznamenala však již řadu pozitivních změn. Příkladem mohou být nové, v řadě případů humánnější formy sociálních služeb, které u nás vznikly právě díky iniciativě neziskových organizací. Během posledních let byly u nás vytvořeny základní právní a daňové podmínky pro činnost neziskových organizací. Občané se mohou svobodně sdružovat a registrovat své organizace, pokud jejich cílem není omezování osobních, politických nebo jiných práv občanů. V České republice dnes (pozn.: červenec 1996) působí přes 28.000 občanských sdružení a 4.500 madací. V květnu 1993 byla založena Nadace rozvoje občanské společnosti NROS jako správce prostředků programu PHARE pro podporu nevládních organizací v ČR. Evropská unie vyčlenila pro tento účel 2,6 mil. ECU (89 mil. Kč), koncem r. 1995 byl program prodloužen pro ČR do r. 1997 s novou podporou 2 mil. ECU (68 mil Kč.) Program NROS má tři hlavní složky: 1. Informační aktivity a služby pro rozvoj neziskového sektoru. Podporovány jsou např. projekty zaměřené na poradenství při zakládání a řízení organizací, knihovnické služby, publikace a příručky pro vzdělávání pracovníků občanských organizací. 2. Školení a vzdělávání pracovníků a dobrovolníků neziskového sektoru. Nadace poskytuje grandy na jednotlivá školení či série vzdělávacích kursů, zvyšování jejich úrovně, podporuje mezinárodní kontakty krátkodobými stážemi v zemích EU. 3. Podpora projektů jednotlivých občanských organizací. Cílem je podporovat projekty v oblasti sociální, zdravotní, ochrany životního prostředí, lidských práv a národnostních menšin. NROS se podílela prostřednictvím právní skupiny na přípravě zákona o veřejně prospěšných organizacích, zákona o sdružování občanů a zákona o České národní nadaci. Posi18 [pageend20]zpravodaj 4/97 luje mezinárodní kontakty, zprostředkuje informace o neziskovém sektoru v Evropě a prezentuje výsledky, dosažené v tomto oboru v ČR. Podporuje vydávání publikací. Již v r. 1992 bylo založeno Informační centrum nadací ICN, jeho podporou vzniklo profesionální informační pracoviště. Nové organizace začínaly často pracovat jen s dobrovolníky a teprve postupně získávaly prostředky pro trvalé pracovníky. Tyto bylo třeba školit, protože většina neměla praxi v plánování, vedení pracovních týmů, hospodaření a pod. Nadace rozvoje občanské společnosti tak vytváří svojí činností podmínky pro trvalou existenci občansky prospěšných organizací, které se stávají důležitou součástí demokracie v České republice, zejména tím, že přivádějí občany k vlastní iniciativě tam, kde cítí potřebu změnit stávající stav. Deník Slovenská republika (blízký současné vládě) píše o ČR 12. února: Vinu nese česká vláda V Česku rostou obavy z extremismu, počet lidí nespokojených s vývojem ve společnosti sílí rasistické tendence a většina lidí si myslí, že bohatí lidé si dopomohli k penězům nekalým způsobem. Podobné hodnocení české společnosti nezaznívá jen z úst parlamentu, ale i mimo něj, na různých shromážděních především mladých lidí, kteří jsou se svými perspektivami nespokojeni. Tyto nálady jsou důsledkem toho, že kriminální činy spojené s hospodářskými delikty se nedaří objasňovat a že se ukazuje, že zákon platí jen pro malé ryby. V Česku se vykrádají nejen banky, ale i investiční fondy. Údiv nad rostoucím extremismem v těchto podmínkách není na místě, protože svou nedůslednou politikou za toto všechno může česká vláda. Na jedné straně se beztrestně přecházejí obrovské podvody, na straně druhé se bankám poskytne finanční injekce několik miliard, ale na zvýšení platů učitelů a na uhrazení dluhů nemocnic nezbydou peníze. Z podobného podhoubí se rodí extremismus, a protože naděje na rychlou změnu není, vzniká v České republice nebezpečná situace. Pomník americkým letcům, sestřeleným v r. 1944, byl odhalen v obci Dubčí u Nepomuku na Plzeňsku. Svaz spojeneckých bombardérů, vracejících se na základny v Itálii, byl zde napaden německými sti- hačkami a pro jeden z nich to bylo osudné. Smrt Jana Masaryka dne 9. března 1948 zůstane asi navždy neobjasněna. Úřad dokumentace a vyšetřování zločinů komunismu se pokusil události z 9. a 10. března rekonstruovat. Dřívější vyšetřování byla záměrně neodborná a neúplná. Podle dnešního názoru nešlo rozhodně o sebevraždu, nebyla to ani přímá vražda, ale spíše vynucená nehoda. Je prokázáno, že oné noci vniklo do ministrovy ložnice pět mužů, pravděpodobně bývalých partyzánů, kteří měli hledat kompromitující materiály. Dva z těchto mužů ještě žijí, ale jsou již ve vysokém věku a nelze z nich získat žádné svědectví Pravděpodobné je, že vyhrožováním a snad i fyzickým násilím přinutili Masaryka, aby se snažil jim uniknout přes římsu, která vede pod oknem koupelny, a při tomto zoufalém pokusu se zřítil. 19 [pageend21]zpravodaj 4/97 Desetiletý klavírní génius Lukáš Von- dráček z Opavy, který poprvé vystupoval ve 4 letech a má za sebou více než 130 koncertů, odlétl na koncertní turné do USA. Bude mít 3 samostatné klavírní recitály, na jejichž programu budou díla Scarlattiho, Mozarta, Dusíka, Beethovena, Schumanna a Janáčka. Lukáš už získal ceny v národních i mezinárodních soutěžích, hrál se státní filharmonií Brno a Janáčkovou filharmonií Ostrava. Své nadání zdědil zřejmě po rodičích, kteří pracují jako korepetitoři ve Slezském divadle v Opavě. Knižní veletrh Svět knihy. 3. ročník mezinárodního knižního veletrhu Svět knihy se koná od 8. do 11.5.97 na pražském výstavišti. Přihlásilo se 652 firem, které budou vystavovat na 3300 m2, to je třetina plochy Průmyslového paláce. Kromě ČR se účastní Finsko, Belgie, Frapcie, Izrael, Jihoafrická republika, Německo, Rusko, Slovensko, Španělsko, Švédsko, Švýcarsko, Velká Británie a USA. Větší pozornost než dříve bude věnována elektronické formě publikování, kompaktním diskům a síti Internetu. Součástí veletrhu budou různé výstavy, např. expozice nejkrásnějších knih loňského roku, fotografických publikací či slovníků, výstava o vývoji knižní vazby. Svaz antikvářů vystaví staré tisky, obrazy, grafiky nebo vzácné knihy. Mohovitější budou moci na doprovodné aukci zakoupit některé z nabízených pokladů. Definitivní hranice se Slovenskem byly již konečně stanoveny a schváleny jak poslanci, tak senátory. Byl vyřešen problém osady u Sabotů, která připadne Slovensku, ale čeští osadníci dostanou milionovou náhradu, aby si mohli postavit nový dům na české straně. Obec Sidonie připadne České republice, rekreační oblast Kasárna, která je osídlena jen chataři z české strany, odkud byla donedávna pouze přístupná, připadne Slovensku. Celková hranice se Slovenskem se po těchto úpravách zkrátila na 252 km. Nový přechod do Rakouska byl otevřen v obci Vratěním ve znojemském okrese. Tato obec s necelými 300 obyvateli leží na staré silnici, kudy jezdily dostavníky s poštou mezi Vídní a Prahou. Z nově otevřeného přechodu mají prospěch obě strany, zejména na české straně se silně oživil obchod. Nová předvolba 00 420 do ČR byla nutná, protože dosavadní 00 42 platila pro bývalé Československo a tedy také pro Slovensko. Vznikaly tak obtíže při účtování telefonních hovorů. Výhoda byla, že z Čech se mohlo volat na Slovensko jednoduše meziměstsky, obráceně ovšem také. Pavel Tigrid se stal poradcem kanceláře prezidenta republiky pro otázky česko- německých vztahů. Jeho prvotním úkolem bude příprava česko-německého diskusního fóra. P. Tigrid bude kontaktovat osoby a vytvářet další příznivé podmínky, aby tento dialog mohl být co nejdříve zahájen. Nespokojenost českých občanů se současným stavem politiky a hospodářství roste - podle posledních průzkumů je nespokojeno více než 54% populace. Rozčarování pramení z toho, že se „nenaplňují polistopadové sny“. Naši doma mají tedy stejný důvod k nespokojenosti jako my tady venku - je to na jedné straně dobré znamení, svědčící o tom, že jsme se neodrodili, že naše myšlení se ubírá stejným směrem. Na druhé straně ovšem dané zjištění nezavdává příčinu k radosti. Karlovy Vary ožívají novým leskem. Mezi hosty převládají bohatí podnikatelé z Moskvy a okolí, kteří rádi kupují zlaté šperky, kožešiny a české sklo. Někteří si Karlovy Vary zamilovali tak, že zde kupují i byty a nemovitosti - mají tu možnost, když zde zaregistrují svoji firmu. Pro samotné lázně je toto oživení vítané - jde jen o to, aby to nedopadlo jako v severní itálii, kde se v okolí Benátek zabydlela ruská mafie, až byla policie nucena zakročit a hnízdo vybrat. 20 [pageend22]zpravodaj 4/97 Vlastizrada projde asi bez trestu. Pražský státní zástupce Jan Křivánek (není příbuzný s redaktorem Z.) se rozmýšlí, zda nezastaví stíhání mužů, kteří zavinili srpen 68. Uvedený zástupce byl jmenován do své funkce ministrem Kalvodou, ačkoliv byla známa jeho komunistická minulost. Úřad pro vyšetřování a dokumentaci zločinů komunismu s ředitelem Bendou vyjde asi, jako už v mnoha případech, naprázdno. Jako nediplomatický diplomat se projevil ruský velvyslanec Nikolaj Rjabov, když v moskevské televizi prohlásil, že vstup ČR do organizace NATO by mohl ohrozit ruské dodávky strategických surovin, jako je zemní plyn, nafta nebo uranové palivové články. Urychlil tak jedině dohodu o dodávce plynu z Norska - naftovod ze západního Německa už je hotov a také palivové články může republika dostat jinde. Dnes už není možné tak vyhrožovat jako dříve! Nehledě na to, že zastavením dodávek by Rusko přišlo o významné příjmy. Zprávy ze Švýcarska a ostatních států Karel Lavička Nadace solidarity Bylo to jak blesk z čistého nebe, když úřadující prezident Švýcarské konfederace, Arnold Koller, v parlamentu oznámil, že Švýcarsko vyčlení ze svého zlatého pokladu sedm miliard franků a vytvoří Nadaci solidarity. Z výnosů nadace, odhadem asi 400 milionů franků ročně budou odškodňovány oběti válek, násilí, katastrof a to jak ve Švýcarsku, tak i na celém světě. Toto oznámení tvořilo závěr velké státnické řeči, v níž prezident Koller projevil vůli švýcarské vlády objasnit všechny okolnosti, jak se Švýcarsko chovalo před, během a po druhé světové válce. Neváhal uvést, že ve snaze uchránit Švýcarsko před záhubou byla pěstována politika, která byla směsí odporu a přizpůsobení, a že tato politika měla vedle světlých i své stinné stránky. Přiznal přímo to, co švýcarské svědomí zvláště tlačí, že totiž tisíce Židů, kteří hledali ve Švýcarsku útočiště před nacismem, bylo od hranice vráceno a vydáno tak jisté smrti. Všechny tyto okolnosti, mimo jiné i obchody s Německem za války, má vyšetřovat zvláštní, vládou jmenovaná neutrální komise historiků, která se již pustila do práce. Je třeba přiznat, že nebe, pod kterým se prezidentův projev konal, nebylo vlastně tak docela čisté. Již po několik měsíců bylo Švýcarsko pro své chování za války a po válce ostře až demagogicky napadáno. Vše to vlastně vzniklo tak, že 50 let po válce byly otevřeny americké archivy a historici tam nalezli dokumenty, které oživily staré bolesti Židů, kteří přežili pronásledování nacistů. Znovu se přihlásili Židé, kteří uplatňují nárok na tak zvaná „spící konta“ u švýcarských bank, a znovu se začalo ventilovat, jaké mělo Švýcarsko za války obchody s Německem. Sami Židé přiznávají, že s jejich souvěrci bylo špatně zacházeno i v jiných zemích, a také na obchodech s Německem se podílely i jiné státy. Protože se ale opatrní Švýcaři stavěli k těmto požadavkům ne dost ochotně - chtěli mít všechno řádně prověřeno - a protože někteří vládní představitelé se k věci vyjádřili velmi neobratně, vytvořila se - zejména díky 21 [pageend23]zpravodaj 4/97 štvavým projevům jednoho amerického senátora situace, v níž hrozilo Švýcarsku pranýřování a bojkotování. Ohlášením Nadace solidarity se podařilo tento proces takřka v poslední chvíli zastavit, dříve než vypukla mezinárodní hysterie. Nyní je možno dívat se na věc trochu klidnějšíma očima. Především je už známo, že švýcarské banky vytvořily pomocný fond v hodnotě několika set milionů franků, z něhož budou moci být odškodněni majitelé bývalých kont. Jejich požadavky, které podle dosavadního šetření činí asi 40 mio Fr., mohou tedy být plně pokryty. Navíc tu bude i Nadace, která ovšem není určena jen pro Židy, jak se někteří domnívali. Vytvoření Nadace, i když to vypadalo jako okamžitá improvizace, nebylo věcí náhody. Podnět k Nadaci dala sama Švýcarská národní banka, která o něčem podobném už dříve uvažovala. Její zásoby zlata jsou totiž účetně silně podhodnoceny. Jestliže se malá část těchto zásob prodá za skutečnou tržní cenu, vznikne snadno ona částka 7 miliard, ale zlatý poklad to skoro vůbec neucítí. Tím také padají námitky, které se po ohlášení Nadace objevily, že totiž švýcarský národ bude připraven o své peníze. Vůbec je třeba přiznat, že někteří švýcarští politici, jako je poslanec Christian Blocher, jsou zásadně proti tomu, aby Švýcarsko bralo na sebe jakoukoliv vinu za chování za druhé světové války. Podle pana Blochera se Švýcaři chovali statečně, lidsky, na vysoké morální úrovni - o odmítání Židů se nic neví. Nemusejí se tedy za nic stydět nebo se omlouvat. Musí se přiznat, že tyto názory nalézají u mnohých vlastenecky laděných Švýcarů kladnou odezvu. Je tu ovšem ještě jiný protipól: poslanec a univerzitní profesor Jean Ziegler vystoupil s tvrzením, které chce také vtělit do své příští knihy, že totiž bez pomoci Švýcarska mohlo být Německo poraženo už v r. 1943. Pan Ziegler je ovšem známý znečišťovatel vlastního hnízda a protože jeho tvrzení nejsou právě co nejlépe podložena, nikdo jej nebude brát vážně. Celá Nadace má ovšem ještě nějaké háčky. Především musí být schválena lidovým hlasováním. Byly by to ostuda, kdyby neprošla - Švýcaři přece mají se svým Červeným křížem a dalšími podobnými institucemi humanitární pomoc v krvi a nadaci jistě schválí. Bude pak třeba překonat ještě pár překážek technického rázu, jako je výhodné zpeněžení zlatého pokladu a uložení získaných peněz, aby dobře vynášely. Bude nutné mít jakýsi statut nadace a organizaci, která by pečovala o rozdílení podpor. Nebude to vše tak docela jednoduché, ale fungující nadace bude trvale sloužit Švýcarsku ke cti - a o tu čest tady právě šlo. Krajany v Mexiku navštíví 4členná výprava z Ostravy, aby tam dokumentovala stopy po Češích, kteří v této zemi působili. Podle odhadů tam dnes žije asi 500 krajanů. První Češi se do Mexika dostali před více než 300 léty jako jezuitští misionáři. České trolejbusy v Americe budou jezdit v městě Dayton, Ohio. Podnik Škoda Ostrov tam dodá celkem 61 vozidel. Trolejbusy budou mít speciální karosérii s klimatizací, kterou dodá společný česko-americký podnik ETI v Baltimore. První 3 prototypy jezdí už v Daytonu přes rok a je naděje že i jiná města si je objednají. Rakousko zavedlo - po švýcarském vzoru - poplatky za užívání dálnice. Protože původně stanovené poplatky narazily na vlnu kritiky, budou od 1. května 97 zavedeny malé úpravy. Desetidenní nálepky budou mít nyní platnost 11 dní. Při prodlouženém víkendu budou nálepky platit od čtvrtka do neděle anebo od pátku do pondělí, cena 70 šilinků se nemění. Od příštího roku budou mít nálepky klouzavou platnost a bude možno 22 [pageend24]zpravodaj 4/97 jezdit v libovolný den, kdy nálepka vstoupí v platnost. Mimo to bude k dosavadním nálepkám (týdenní, dvouměsíční, roční) přidána ještě nálepka na jeden měsíc za 140 šilinků. Počet dopravních nehod ve Švýcarsku klesá a v minulém roce byl zaznamenám počet úmrtí 610 na úrovni r. 1947. Tenkrát ovšem jezdilo na švýcarských silnicích jen 46.000 vozidel, zatímco v r. 1996 jich bylo již 4.1 milionu. Také počet zraněných se snížil a pohybuje se mezi 28.000 a 29.000, zatímco dříve dosahoval i hodnot 33 000. Zlepšení se přičítá bezpečnějším vozidlům, lepšímu školeni řidičů a ne v poslední řadě i zvýšeným sazbám pokut, které nutí řidiče k ukázněnosti. Na rozšiřované síti dálnic se přihodilo 3 až 4 krát méně nehod než na obyčejných silnicích. Právo a bezpráví Jan Štěpán Institut milosti je pojistným ventilem práva Vlna rozhořčených hlasů po udělení milosti Martinu Odlozilovi. Pisatelé si byli jisti: syn dřívější prezidentovy poradkyně dostal milost z protekce. V. Havel v Hovorech z Lán: nechápu, jak se mohou k věci vyjadřovat lidé, kteří nečetli trestní spis a neznají souvislosti. V dalším autor rozebírá po důkladném studiu soudního spisu okolnosti, které soud nebral v úvahu, zejména to, že k incidentu došlo po výstupu, který Odložilův otec začal jako podnapilý, že trpěl mozkovou anomálií, která byla po úderu pěstí příčinou pádu „jako prkno“, při tom došlo ke zlomeninám lebky, na které J. Odložil za několik dní zemřel. M. Od- ložilovi bylo v době tragické události 18 let a několik měsíců, vedl před činem i celé tři roky po něm bezvadný život. To vše nebral soud v úvahu a na rozdíl od znalců uznal, že si obžalovaný měl a mohl uvědomit, že může způsobit pád. M. Odložil byl zařazen do přísného třetího typu věznice „s ostrahou“. Soud se zřejmě domníval, že mladý zachovalý člověk bude lépe převychován čtyřmi léty v prostředí kriminálních živlů. Podle autora trpí rozsudek závažnými ;__ybami, právnickými o lidskými, byl však krajským soudem potvrzen. A tak v případě Odložila zbyla milost prezidenta republiky jako nutné lidské řešení. Právo milosti je dnes účelný, ba nezbytný korektiv rozhodování naší nevyzrálé justice. Bude ovšem vždy záležet na tom, jaké budou osobni vlastnosti orgánu, který uděluje milost. Nedávno zveřejněný stručný přehled individuálních Havlových milostí mu dává velmi dobré vysvědčení. Jan Štěpán (1914) působil v advokácii, potom na katedře trestního práva PF UK, po r. 1968 v exilu v USA později ve Švýcarsku. Expert na srovnávací právo, především trestní a zdravotnické. LN 25. 2. 97, kráceno Z toho plyne, jak je závažné pro nás všechny neukvapovat se s úsudkem, jestliže neznáme bližší okolnosti, -rk- Rychlejší komunisté, kteří se vyznají, jsou v ODS, pomalejší a hloupější v sociální demokracii a ti primitivní v SČK Miroslava Štěpána a KSČM Miroslava Grebeníčka Místopředseda DEU Ratibor Majzlík o snaze zakázat SČK 23 [pageend25]zpravodaj 4/97 Kultura a rozhovory Rudolf Němeček Rozhovor se signatáři Charty 77 Po dvou besedách v Bernu a Ženevě, o nichž jsme psali ve Zpravodaji č. 3, bylo krátce před odjezdem v neděli 9. února možno u Dany Seidlové ještě pohovořit s Dr. Janem Sokolem JS a Danou Němcovou DN. Z magnetofonového záznamu, kráceno. RN: Otázka na začátek: S jakými dojmy odjíždíte? DN: Vesměs pozitivními. Lidé mluví dobrou češtinou, kladou kvalifikované otázky. JS: Je tu krásně, lidem se tu dobře žije. RN: Odpovídá vývoj v ČR vašim představám? JS: Záleží na tom, jaké si kdo dělal iluze, sám jsem si představoval, že to bude mnohem horší, takže jsem neustále příjemně překvapen, že ten vývoj je dobrý. DN: Jsem také optimista, dochází možná ke zpoždění v tempu, dosáhnout určitých změn v mentalitě lidí si vyžádá čas. Občanské sebevědomí po r. 89 - to bylo na chvíli, lidé upadají zase do svého privatissima a než se z nich stane tvor společenský ve smyslu odpovědného občana, to chce čas. RN: Myslíte, že se to stane z většiny nebo z mála? DN: Kéž by se to stalo aspoň z polovičky. JS: Bude to podobné jako v jiných evropských zemích. Záleží na tom, jak přísná měřítka na to občanství kladete. Těch odpovědných, angažovaných je vždy menšina. RN: Kolik to odhadujete? JS: Tak 10 procent. K občanství patří také řádně platit daně, chodit k volbám ... RN: Podle mě je to tak 3 max. 5 procent. Rád bych to rozvedl: Jsou všichni zralí na to, aby využili svá občanská práva, mají mít všichni bez rozdílu např. právo volit? JS: Demokracie je založená na velmi optimistickém předpokladu, že každý občan je zralý. A studentům vždy říkám: Představte si, že by vám někdo řekl, že o vašich osudech budou rozhodovat vaši sousedé. Proboha jen to ne! Demokracie je založena na tom, že nechávám o svém osudu rozhodovat sousedy. RN: Ten, kdo přehled nemá, jde volit a rozhodne se třeba k vlastní škodě, volí nějakého demagoga. JS: Kupodivu to není tak zlé, v žádné západní evropské zemi - pokud se daří lidem dobře - nevyhraje volby demagog. Když je lidem zle, pak je to jinak. Ještě jedna důležitá věc: Někteří lidé si představují, že svoboda je něco samozřejmého. Svobodným se člověk stává za dlouhou dobu a dá to hodně práce. A někomu se to nepodaří vůbec. RN: Byl bych skeptičtější, co se týče možnosti vzestupu demagogů: mezi dvěma světovými válkami jsme měli v Evropě režimy se souhlasem ve volbách 99 procent a demokracie bezmocně přihlížely tam, kde měly zasáhnout (nástup Hitlera), naopak mu nahrávaly a na to těžce doplatil celý svět. Tehdy byla ČSR obklopena státy buď nepřátelskými nebo lhostejnými. JS: Dnes je rozdíl v tom, že jsme obklopeni demokratickými státy více méně ze všech stran. RN: A to je naše štěstí. JS: Za takových podmínek to může fungovat. My se snažíme dnes prosadit soustavnější výchovu občanů, nejenom tu občanskou, kde se člověk naučí, kolik máme ministrů atd., ale co to znamená být občanem... Já jsem viděl smysl demokracie v tom, že to co bylo řečeno o osvíceném panovníkovi, má mít každý občan, to znamená, že jeho hlas je hlasem jeho svědomí, pak má ten hlas cenu. To je u demokracie to nejpodstatnější - svědomí jednotlivce. Masaryk se snažil o uvědomělého občana. Musíme počítat s dobou, ve které jak na východě tak na západě jsou lidé bez svědomí. To se mi zdá příliš idealistický pohled, že napřed musíme vychovat lidi. To kdyby si dali za úkol ve Švýcarsku, tak by nikam nedošli. DN: Nicméně nějaký ideál je zřejmě zapotřebí. JS: Musíme si dát pozor, abychom sami sebe z toho nevyjímali. To není tak, že my budeme čekat - my v tom jsme a učíme se za pochodu, tak jako všichni naši spoluobčané. RN: Na večeru v Bernu jste uváděli, že Charta byla škola demokracie. Jsou třeba v TV pořady, které by přiváděly občany k praktickému demokratickému jednání, jak uplatňovat svoje práva? DN: Myslím, že je dnes celá řada politických a diskusních pořadů. A také se v obcích, kde nedocházelo k velké migraci, obnovují spolky, které navazují na dřívější činnost, to mi připadá důležité. JS: Na škole děláme dvousemestrální kurzy pro učitele občanské výchovy, co mají učit žáky na středních školách, co potřebuje občan vědět, aby se cítil jako občan. Žáci dělají praktická cvi24 [pageend26]zpravodaj 4/97 čení. Řada amerických nadací takovou činnost sponzoruje, běží asi 4 programy, výchova učitelů, výchova k občanství. DN: Za velice kvalifikovanou pomoc považuji řadu filmů ze sociologie, velmi podnětných. RN: Co soudíte o tvrzení, že změny od komunistických režimů k demokracii ve vých. Evropě byly do značné míry režírovány dřívějšími tajnými službami těch států? JS: To je nesmysl, pomluva, to musím zcela ostře odmítnout, protože nám podráží nohy. To je nástroj našich odpůrců, jak podrývat autoritu demokratického státu. RN: Jak posuzujeme výsledky ve státech na východ od nás? V řadě států přešli mnozí ze starých kádrů do nových významných funkcí, jiní jsou třeba méně na očích, ale také na důležitých místech v podnicích, bankách a pod. JS: To je dost odvážné tvrzení, které nikdo neprokázal, největší paseku dělají v ČR nové struktury. Nejbohatší vlastník je Viktor Kožený, to je americký exulant, který v žádném případě není stará struktura. Že on si vzal k ruce odborníky včetně estébáků, to je jiná pohádka, ale to udělaly zrovna tak západní firmy, které k nám přišly. Ti nejprošvihnutější lidé jsou dnes zástupci západních firem, protože jsou to lidé, kteří se vyznají. RN: Po listopadu 89 jsme udržovali v ráma zdejší skupiny Občanského fóra kontakt s řadou okresních OF a s OF v Praze. Vzpomínáte si na podnět hodonínského OF premiéru Pithartovi? Ti vyjmenovali, že téměř ve všech podnicích jihomoravského kraje jsou ve vedení titíž lidé, jako byli před tím, jen si snad vyměnili místa. Pithart to odbyl, že "slyší růst trávu". JS: Měl naprosto pravdu. DN: Fakt je, že v těch prvních letech jsme vycházeli z toho, že ti kteří mají větší jazykové znalosti, zkušenosti, konec konců mají za sebou nějaký majetek, přejdou od té ideologie - protože to zpravidla nebyli komunisté, ale oportunisté - do sféry ekonomické a že buď se osvědčí nebo padnou. A myslím si, že toto je možný přístup. JS: A hlavně jsme neměli na vybranou. Tam kde se udělaly výměny, byly málokde k lepšímu, ukázalo se, že to byli závistivá, kteří se tam chtěli dostat. Je dobře, že se stát zbavil privatizací odpovědnosti, tenkrát ji ještě měl, dnes ji nemá a celkem se o tom již nemluví. Ta zkušenost z Německa po válce je přesně stejná, po 5 letech se většina těch, kteří byli ze státní správy vyloučeni denacifikací, do ní během 3 let vrátila. RN: Ze zkušeností z Německa se dá říct, že generace, která tu dobu prožila, která byla do toho zapojená až namočená, není schopna, nemá sílu se s takovým problémem vypořádat, že to budou dělat až jejich děti. JS: V Německu se začalo až v 60tých letech upřímně mluvit o denadfikad. U nás se doufám o komunistické minulosti začne také mluvit. Ale mluvit se musí jinak, než ukazovat prstem na jednotlivé lidi. Komunistickou minulost máme ve větší nebo menší míře na sobě všichni, pokud se někdo nenechal popravit. RN: Po únoru 48 vyměnili či lépe řečeno vyházeli komunisté ty, kterých se chtěli zbavit a nasadili všude svoje kádry. Dokázali, že jejich metodou lze všechno přeměnit v jejich duchu, v krátké době asi dvou let předělali také celý právní řád. JS: S katastrofálními následky. Zničit - to jde rychle. RN: Na ministerstva přišlo prý jen několik nových lidí (např. na MV podle vyjádření býv. generálního prokurátora J. Setiny). JS: To se velmi mýlíte, na většině ministerstvech se vyměnilo kolem 40 % osazenstva. DN: A to od shora dolů. JS: Na MZ je to ještě víc, na univerzitě zhruba 50%. DN: Ty změny šly shora. Když třeba dzinec přijde k úředníkovi dzinecké polide k přepážce, tam sedí starý kádr, který se chová stejně zpupně a to může vzbudit takový dojem. Pořád je třeba soudit stromy podle jejich ovoce. Než nám vystudují noví právníci, kteří se tomu budou věnovat, si ještě chvilku počkáme. RN: Cílem např. politických vězňů je probrat minulost, prokázat vinu, vypořádat se s tím a teprve pak udělovat případně milost. Ale minulost nezpracovat - to se nám velmi rychle vrátí. Je to přímo návod, jak beztrestně něco podobného zase dělat. JS: Přesně o to jde. RN: O českých zemích se říká, že jsou na tom lip. Byl schválen lustrační zákon, zákon o zločinech komunismu, zákon o zpřístupnění registrů svazků a teď má jít na základě těchto zákonů o zpracování minulosti. Němá jsou na tom třeba trochu lip. JS: Jenom v jednom ohledu; ten jejich Gauc- kův úřad má strašnou nevýhodu, že všechno vrhá jen na spolupracovníky StaSi, zatím co ta strana je úplně mimo, vůbec si nevšímá partajní nomenklatury, je to velmi jednostranná záležitost. RN: Charta skončila, část chartistů se pokoušela v činnosti pokračovat, nějak to utichlo. Co si o tom myslíte? Je potřeba takové instituce, třeba pod jiným jménem? DN: Není, činnost je potřeba diferencovat, jinak vytvořit ty skupiny, aby se shodly na progra25 [pageend27]zpravodaj 4/97 mu, dnes mají otevřený prostor, možnost diskuse s odpovědnými místy, je možno využívat všech zákonných prostředků, bez nebezpečí jakýchkoliv represí. Charta byla dobová záležitost a nemá smysl ji křísit. Byla to široké seskupení s rozdílným zaměřením, jejich společným cílem bylo klást režimu odpor. RN: Bylo to míněno jinak. V ČR je jistě možností hodně. Ale mnohde na světě by ocenili podporu zvenčí, ta přišla i vám dříve vhod, projevilo se to na vašem letošním setkání na Hradě. DN: To dělá Helsinský výbor, Amnesty International, to by v podstatě mělo postačit. JS: Musí se více zdůraznit, že máme odpovědnost i vůči pronásledovaným lidem jinde na světě. V tom je naše společnost zaostalá. DN: Pracuji ve fondu pro uprchlíky, setkávám se s pochopením, podporou. Rozhovor musel být ukončen, hosté spěchali na letiště. Stačili nám mnoho říci během těch dvou večerů a tohoto hovoru, ceníme si toho. Růžena Zátková Tak nám odešel Bohumil Hrabal Přátelé mi volají, anebo se mě ptají, jestli už to vím. Připadám si, jako nejbližší příbuzná; všichni kolem mne vědí z mého vyprávění, že jsme byli krajané, oba odchovanci široké, pohostinné polabské nížiny nymburské. Všechny ty postavy jeho vyprávění jsem znala; nebylo fantasie, jak sám doznává, byl jen výborný postřeh, neobyčejná paměť, umění citlivě diferencovat povahy lidí a schopnost vhodně citovat. Paní Vašáryová ve zfilmovaném „Městečku“ znamenitě vystihla jeho matku, paní Marju, jak si nechala paní Hrabalová říkat, když byla úspěšnou členkou ochotnického divadelního spolku Hálek v Nymburce. Pod tímto jménem ji také zahrnul místní umělec Hanuš Bohman do své sbírky portrétů „Nymburáků vybraných a sebraných“ v třicátých letech tohoto století. Nazývá ji tam nymburskou Andulou Sedláčkovou, a toto srovnání nebylo diktováno jen lokálním patriotismem. Můj muž, který není rodák z Nymburka, říká, že paní Hrabalová byla nejlepší Mrs. Higgins, jakou kdy viděl - a viděl jich několik v dobrém pražském i zahraničním provedení. Bogan, jak mu jeho přátelé za mlada říkali, byl o řadu let starší než moji vrstevníci; o tolik, že nás, „potěr“, asi vůbec nevnímal. Ovšem my jsme tu starší „partu“ náramně dobře znali. Celé léto jsme trávívali na koupališti a sportovních hřištích na pravém břehu Labe. Denně jsme se tam všichni setkávali a potkávali, po řadu let. Hrál se volejbal, tenis, veslovalo se, lenošilo se. Nymburk není velké město; znali se a stýkali se tedy také naši rodiče, byl společný okruh známých, chodilo se na procházky, na ochotnická představení do divadla, do kina, na bály. Pamatuji se na vyprávění přítelkyně obou našich rodin, která později často k nám z Prahy zajela. Vždycky také zašla do pivovaru a potom vyprávěla, jak Bogan jim předčítal: často o strýci Pepinovi a jeho kouscích, o životě v pivovaře, o zabíjačkách, o zálibách pana správce... „On píše do šuplíku, zatím“, říkávala, „ale věří, že bude spisovatelem“. Očekávala sem, že se někde v Hrabalových spisech o paní Luise dočtu, ale nikde jsem nenašla o ní zmínku. Zato Bodu Červenku, který měl kadeřnický závod hned vedle nás a který ostříhal ty krásné, dlouhé, plavé vlasy paní Hrabalové, v povídce i ve filmu, jsem velice dobře znala, i celou tu historii s ustřiženými vlasy. Pan správce z toho neměl žádnou radost, velice si zakládal na půvabech své hezké ženy. Také nočního hlídače pivovaru, pana Vaňát- ko, jsem znala, i jeho psíčka Trička; bydleli v Dlouhé třídě, kde jsem často pobývala u svého dědečka. A řadu dalších postav a postaviček z povídek Bohumila Hrabala jsem znala osobně. 26 [pageend28]zpravodaj 4/97 A teď ta zpráva, že Bohumil Hrabal spadl z okna v pátém patře nemocnice na Bulovce a zabil se. Okamžitě jsem zalistovala v Listopadovém uraganu, kde autor píše už v tom památném roce devětaosmdesátém: „Tolikrát jsem chtěl skočit z okna pátého patra, kde bydlím, ...ale když jsem se dočetl, že Kafka chtěl skočit z pátého patra tam, kde bydlel...“ a „když jsem se o těch pátých patrech dozvěděl, odložil jsem ten svůj skok z okna... já se bojím, já nejsem statečný,... já mám strach a konec konců, já se rád bojím, jsa pln konečného neklidu,...“. A v Ponorných říčkách v dopisu Duběnce se autor znovu vrací k mystériu těch pátých pater a píše, že „se těší, až bude (Duběnka) to jméno číst ve svém pokojíčku v pátém patře, protože, jak jsem napsal, bydlím v pátém patře nejen já, ale opravdu i ona, v pátém patře bydlel i Franz Kafka a chtěl odtud skočit z okna, zrovna tak v pátém patře bydlel v Parížu Malt Brigg, jak píše Reiner Maria Rilke...“ Byla to nějaká předtucha, že se stále vracel k tomu pátému patru, které se mu nakonec stalo osudným? Moje maminka měla Hrabalovi za zlé, že zlehčoval mnohé hodnoty, které generaci našich rodičů byly drahé. Do jisté míry měla pravdu; i já se přiznám, že přeskakuji některé pasáže jeho vyprávění, které se mi zdají nevkusné. Jeho měřítka ani způsob života se namnoze nesrovnávaly s tehdejší mentalitou obyvatel městečka, ve kterém vyrůstal. To však nic nemění na skutečnosti, že nám odešel velký vypravěč, člověk nesmírně citlivý a vnímavý, snad trochu výstřední, přiměřeně svému nadání, jeden z největších současných českých spisovatelů, kterému Nymburk vděčí za nevšední publicitu. Dívám se na krásnou předsádku prvního domácího vydání povídek Bohumila Hrabala se starým nymburským náměstím, a vzpomínám s láskou na městečko, kde se zastavil čas. Galerie krajanů, kteří se ve světě neztratili Rozhovor s umělkyní českého původu Paní Hana Vihanová je povoláním harfe- nistka. Po absolvování konzervatoře v Lucernu (klavír a harfa) pokračovala ve hře na harfu na Evropské konzervatoři v Paříži. Studia zakončila diplomem. Od samého začátku se věnovala pedagogické činnosti: k vyučování hře na klavír přibyla časem hra na harfu, koncertní činnost a jiné aktivity v oblasti hudby. Položili jsme naší krajance několik otázek. Zpravodaj Z: Paní Hano, jak jste vůbec přišla ke hře na harfu? Hana Vihanová HV: Moje maminka, paní Paetzoldová, je harfenistka, a tak jsem s tímto nástrojem byla seznámena už od dětství. Vedla mne až do pařížských studií. Z: Jak dlouho učíte? HV: Na hudebních školách působím už 22 let. Začala jsem s klavírem, k tomu postupně přibyla harfa. Tu učím 11 let. Z: Stále se více přikláníte k harfě? HV: To bylo tak: Založily jsme s maminkou se svými žáky harfový orchestr - deset harf - a měli jsme i několik koncertů. V roce 1988 pak jsme uspořádaly výstavu třiceti harf - byla to ukázka historických nástrojů. Ta se setkala s velkým zájmem veřejnosti a to nás zase povzbudilo k opakování. O dva roky později konala se již rozsáhlejší výstava v historickém muzeu v Lucernu a na ní jsme vystavovaly už 87 exponátů. Byly to exempláře historické ceny, nejen od soukromých osob, ale zúčastnily se jí i světové firmy, takže bylo možno shlédnout nástroje, vyráběné v Itálii, Japonsku, Německu, Rakousku a samozřejmě i ve Švýcarsku. Výstava byla 27 [pageend29]zpravodaj 4/97 doplněna informačním panelem o historii a vývoji harfy a uměleckými předměty s motivem harfy: byly to šátečky, loutky, keramika, kartičky, mince, malby. Na závěr výstavy se dával koncert s názvem "Cesta harfy staletími" a účinkující vystoupili v dobových kostýmech. Úspěch byl nečekaný - přišlo na 700 hostí. Výstavou prošlo 1800 návštěvníků. Z: A to byl začátek renesance harfy, není- liš pravda? HV: Ano, koncert vysílal i rozhlas a televize a tím také k její popularizaci přispěly. Stále se nám hlásí noví žáci. Původně jsme nastudovali koncertní vystoupení s klasickým repertoárem. Hráli jsme např. v Den Haagu pro UNICEF. Byli jsme na zájezdu v Irsku, v Praze, v Luhačovicích, nahráli jsme kazetu i dvě CD. V r. 1995 jsem založila ze svých žáků nový orchestr, jmenuje se Arpa Doro a jeho repertoár jsem značně rozšířila o populární hudbu a orchestr o další nástroje. K 13-ti harfám jsem připojila 8 nástrojů: flétnu zobcovou i příčnou, panflétnu, saxofon, klarinet, bicí, housle, keyboard. A taky zpěv! Uspořádala jsem harfový kurs v Čechách a zakončili jsme ho koncertem na Svaté Hoře u Příbrami. Z: Odkud berete noty pro všechny ty nástroje? HV: To aranžuje a rozepisuje můj muž. Každé dítě hraje melodii a tím si vytváří postupně vlastní sólový repertoár, který je velmi bohatý - vydá až jednu hodinu. Z: Váš muž je také hudebník? HV: Ne, můj muž je zubař, ale pro mou pedagogickou i koncertní činnost je to má "pravá ruka". Pomáhá při transportu nástrojů, ladí je, i sám vystupuje a je pro celou příjemnou atmosféru nenahraditelný. Z: Mluvíte o dětech - jaké je věkové složení Vašich svěřenců? HV: V orchestru Arpa Doro účinkují žáci od 15-ti let. Ale kromě toho si vychovávám dorost - to jsou děti od 9-ti do 14-ti let. Můj nejmladší žák, Lukášek, je 7 a půl let starý. V prosinci jsem pro ně uvedla v život "Arpetto" - 9 harf a 10 nástrojů - a týden jarních prázdnin věnujeme nacvičování na společném táboře, abychom mohli vystoupit v Gretschins, v Sempachu. a v Oberarth (viz oznámení dole) a to pod názvem "Cesta kolem světa", protože hrajeme klasiku i populární hudbu a lidové písně z deseti zemí. Z: Ale vy jste vystupovala také na samostatných koncertech. HV: Ano, vystupovala jsem např. s klavíristou Pavlem Lefnerem ze Švédska na samostatném koncertě v Praze, na.jihočeském festivalu, v Lobkovickém paláci na Hradčanech a také ovšem ve Švýcarsku. S vynikajícím houslistou Jaroslavem Svěceným jsem vystupovala v hotelu Diplomat a Panorama. S maminkou jsem natočila desku "Harfové duo" a podílela jsem se s ní na CD vydaném v Německu pod názvem "Známé harfenist- ky". Z: To je hodně - jak to všechno stačíte? HV: Jak jsem se zmínila, velkou oporou je má rodina. Hraji se svým mužem také v gambovém orchestru. Má dcera Jitka, které je 15, je posilou v Arpa Doro. Ti vystoupí v Erlachu 15. června, 14. září v Zúrichu, na desetidenní festival do Holandska se chystáme v říjnu, tam vystoupíme třikrát. Ve Švýcarsku jsme absolvovali už osm koncertů. Z: Paní Hano, přejeme vám hodně radosti a úspěchů na vaší umělecké dráze, vám i vašim svěřencům dobrý vítr do plachet a děkujeme za rozhovor. D.S. Varhanní koncerty pod vedením a s účastí Hany Vihanové Eine Reise um die Welt 12. 4. 1997 - 17.00 hod. Ref. Kirche Gretschins. 2. 5. -19.00 hod. Sempach. 29. 6. - 17.00 hod. Oberarth 9 harf a další nástroje. Hudební cesta cizími zeměmi s populárními melodiemi. 28 [pageend30]zpravodaj 4/97 Abychom nezapomněli 52 roků od konce 2. světové války Helena Aeschbacherová - Sinecká Jaro 1945 s příchodem jara trpící země se otvírala jako hluboká rána po které věčný jizva zůstane a zmučená hlína čpěla po krvi s příchodem jara znavená země se otvírala jako bezedný hrob bezedný jako utrpení a hlína nářkem nasáklá trpce a hořce byla cítit s příchodem jara země se otevřela po čerstvé půdě chutnala po půdě která po zrození touží byl zrozen mír mír rozpačitý a rozpolcený mír s temným stínem bolesti a viny spásný mír nesměle květy vonící bílými květy svobody s kořeny hluboko v mlčící zemi Milénium Svatého Vojtěcha „ Pomoz nám, svaty Vojtěchu, a dada Cechům útěchu, aby ten přežádůcí štít s tebú rozšířil svatý Vít. “ Kronika Dalimilova Vojtěch pocházel z mocného knížecího rodu Slavníkovců, usídleného na severovýchodě Čech. Jeho narození se klade kolem r. 956. V dětství se mu dostalo křesťanského vychování od zbožného kněze Radly. Jinošská léta pak ztrávil v Magdeburku pod vedením arcibiskupa Adalberta, jehož jméno přijal při biřmování. Pod tímto jménem jej zná západní svět, zatímco pro Slovany zůstal Vojtěchem. V té době, r. 973, přičiněním přemyslovského knížete Boleslava II. Pobožného bylo zřízeno biskupství v Praze. Jeho první hlavou se stal saský kněz Dětmar, v Čechách dávno usazený. Vojtěch po studiích v Magdeburku vstoupil do kněžské družiny v Praze a posléze, po biskupově smrti r. 982, se stal jeho nástupcem. Po své slavné intronaci v italské Veroně se Vojtěch vydal na misijní cestu do Polska a do Uher do míst, příslušejících v ten čas pod pražský episkopát, aby tam šířil víru Kristovu. Mezi těmi, které pokřtil, byl také syn madarského vévody Gejzy, pozdější uherský král, svatořečený Štěpán. V Praze nenacházel však mladý biskup plné uspokojení ve své práci. Lid se stále držel mnohých pohanských mravů, k nimž patřilo mnohoženství, sňatky mezi příbuznými, obchod s otroky a vražedné násilí. 29 [pageend31]zpravodaj 4/97 Konečně po několika letech, zklamán nad malým úspěchem svého působení, požádal Vojtěch papeže, aby ho zprostil úřadu. Opustil biskupskou stolici a vydal se v doprovodu svého pěstouna Radly a bratra Radima do Itálie. Zdržoval se tam v klášterech a nakonec zakotvil u benediktinských mnichů za římském pahorku Aventinu. Nalezl tam druhý domov ve společnosti sobě rovných, prošel klášterním noviciátem a přijal řádové svěcení. Boleslav IL a s ním i prostý lid želeli Vojtěchova odchodu a tuze ho postrádali. Proto se panovník odhodlal vyslat do Říma poselstvo se žádostí k papeži, aby se Vojtěch vrátil na biskupský stolec. Ten se pokorně podvolil rozkazu papežovu a vydal se s početnou družinou řeholních bratří zpátky do Čech. Tam se mu dostalo srdečného uvítání. Kníže mu vyšel v ústrety a dal mu povolení rozlučovat manželství mezi příbuznými, vybírat desátky a stavět kostely. Zanedlouho, v r. 993, mohl již Vojtěch založit první mužský klášter v Břevnově. Opatem byl jmenován kněz Radla, který přijal jméno Anastázius. Poměry v Čechách nebyly však ani teď nikterak idylické, o čemž svědčí tato událost: Příslušníci rodu Vršovců přistihli manželku svého druha při nevěře a odsoudili ji k smrti stětím. Cizoložnice se utekla pod ochranu biskupovu, jenž jí poskytl úkryt u jeptišek ve svatojiřském klášteře a žádal pro ni milost u rozvášněných Vršovců. Ti však nedbali, nešťastnici vypátrali, a když se podvedený manžel zdráhal vlastnoručně ji štít, provedl katovský úkol obecní sluha. Tímto barbarským činem otřesen, vyhlásil Vojtěch klatbu nad provinilci a odebral se zpět do Říma. Dost možná, že k jeho rozhodnutí přispěl i zhoršující se poměr mezi Přemyslovci a Slavníkovci. Správy země se totiž ujal Boleslav III. Ryšavý za onemocněného otce. Mezi ním a polským panovníkem Boleslavem Chrabrým vznikly neshody a Slavníkovci se přiklonili na stranu Poláků. Vojtěch se nadále zanášel myšlenkou šířit evangelium mezi pohany. Odebral se z Itálie do Mohuče, kde ho arcibiskup přemlouval, aby se opět ujal pražské diecéze, a stejné přání projevil i císař Oto III., na jehož dvoře Vojtěch nějaký čas meškal, dokonce i ve funkci zpovědníka. Tu z Čech přišla přesmutná zpráva: Přemyslovci spolu s Vršovci vyplenili sídlo Slavníků Libici a všechny členy rodu povraždili. Potupné smrti ušetřeni zůstali jen tři bratři, Vojěch, Radim a Soběbor, kteří se zdržovali v cizině. O biskupa Vojtěcha nebyl v Praze zájem ...Vojtěchova cesta vedla dále do polského Hnězdna k Boleslavovi Chrabrému. Ten ho vypravil spolu s Radimem a knězem Benediktem na misionářskou pouť do pohanských Prus. Zde ho čekala mučednická smrt. Stalo se tak 23. dubna 997. Kněží, kteří ho provázeli, se vydali zpět do Hnězdna, aby přinesli panovníkovi onu neblahou zvěst. Boleslav Chrabrý vypravil okamžitě průvod s takovým množstvím zlata, kolik vážilo mučedníkovo tělo a vykoupil je od pohanů, aby je mohl důstojně pochovat v Hnězdně. Zpráva o násilné smrti Vojtěchově se záhy rozšířila po celém křesťanském světě. Želeli ji panovníci i kněží, kteří ho chovali v úctě pro jeho příkladný život, naplněný křesťanskou láskou a stali se pokračovateli jeho odkazu. Smrti světcovy želeli i prostí lidé, které v přehojném počtu pokřtil a obrátil na víru Kristovu. V krátkém čase byl Vojtěch Slavník prohlášen za svátého a kronikáři i dějepisci se jali sepisovat o něm legendy a životopisy. Kostely i kostelíky mu byly zasvěcovány a v mnohých z nich uchovávány světcovy ostatky. V Polsku se stal patronem země a záhy založeno i první biskupství v Hnězdně v čele s Vojtěchovým bratrem Radimem - Gaudentiem a podobně tomu bylo i v maďarské Ostřihomi, kde na biskupský stolec dosedl břevnovský opat Anastázius - Radla, někdejší vychovatel Slavní- kův. 30 [pageend32]zpravodaj 4/97 Rodné Čechy, s nimiž se Vojtěch rozešel, pochopily velikost prvního českého biskupa záhy. Zasloužil se o to kníže Břetislav, který nechal přenést jeho ostatky do Prahy roku 1039. Svatovojtěšská úcta zapustila i tady kořeny a přetrvala po celých tisíc let. V povědomí Čechů se stal vedle svátého Václava i svátý Vojtěch patronem země. Když v r. 1947 projížděl průvod s ostatky světcovými Čechami a Moravou, poklekali lidé do prachu silnice, aby vzdali hold památce Vojtěchově. K tisíciletému výročí jeho úmrtí vzpomeňme i my veršem, kterým ho oslavil prostý lid: Slavný náš biskupe, Vojtěchu, zachovej ve vlasti obvodu vypros nám potřebnou útěchu, víru svou českému národu. Milénia bude vzpomenuto v různých evropských zemích, neboť svátý Vojtěch byl osobností vpravdě evropskou. U nás byl 14. ledna slavnostní bohoslužbou za účasti všech biskupů České republiky, apoštolského nuncia, zástupců Ekumenické rady církví i vlády, zahájen v bazilice sv. Markéty rok svatovojtěšského jubilea a také závěrečný rok Desetiletí duchovní obnovy národa. Oslavy vyvrcholí návštěvou sv. Otce u nás právě v dubnu t.r. a skončí 23. listopadu slavnostní mší v katedrále sv. Víta. Prvnímu českému biskupovi jsme dlužni úctu a obdiv za kristianizační úsilí, které ho učinilo známým v Evropě a nakonec mu přineslo mučednickou smrt. D.S. ___________________ Dopisy čtenářů___________________ Jaroslav Špička O Španělsku si zpívám... Asi se u mně jedná o dědičné zatížení. Ještě za tatíčka Masaryka převtělovala se moje máti, Pražačka křtěná nuselským veletokem Botičem - za Španělku. Oděna v sevillskou man til lu vrhala již tehdy žhavé pohledy do objektivu mého táty - profifotografa. Její sen „...Madrid, Toledo, Granada...“ se nesplnil. Díky zvratům v historii našeho státu a národa. Ve mně, synovi, ale ty geny nějak zapracovaly! Již jako jinoch jsem měl jasné představy, že tyhle drsné středoevropské poměry - to není nic pro mně. Napomohl jsem osudu tím, že jsem se s rodinou „nechal“ zavát do země hodinek a mléčné čokolády. Když jsem přišel do let, když ta čokoláda nějak zhořkla (asi „falsch gelagert“, přišel čas rozhodnout se po tom Mediterané, tak jak jsem měl vždy v úmyslu. Projeli jsme během let tuto zónu, v úmyslu, najít hnízdečko, prosté rheumatismu, bolestí v kloubech s eventualitou prosté čínské chřipky. Začali jsme Itálií - jmenovité Toscá- nou, neboť je kilometrové nejblíže. Výsledek průzkumu: krásná země, výborná kuchyně a víno, milí lidé. Ale: peněženka zasténala a nebylo ani po chuti žít v turistickém silu anebo na opuštěném statku, sice na krásném kopečku, ale s galejemi práce i pro naše potomky. A klima, také žádný „Höhenpunkt“. Následovala Francie ta sladká! Moje osobní láska. Řeč co by hudba, lidé, když se člověk s nimi touto „hudbou“ dorozumí, absolutně přátelští, kultivovaní (i ten, curyš- ský sedlák řečeno „baur au Lac“, si rozestře ubrousek před jídlem) a zdvořilí. Nejvíce se mi líbí to „msjödam“, to je asi poslední naše výspa, kdy jako muži jsme na prvním místě. Projeli 31 [pageend33]zpravodaj 4/97 jsme Francií křížem krážem - tato země skýtá vše. Překrásnou krajinu všeho druhu, o kuchyni a vínu se nemusím rozšiřovat. Ikdyž zlí jazykové tvrdí, že Francouzi toto vše „ukradli“. Taliánům. Ale nešť! Rezultát: peněženka dosti zaskučela, a že by byla chuť žít v ještě větších turistických silech - které zůstanou v zimě opuštěné, že se staneš depresivním - to jako nebyla. A tak se stalo, že když jsme zase jednou trávili „průzkumovou“ dovolenou na jihu Francie - v Camargue - přímo umoře, přihnalo se „Něco“, co zapříčinilo, že se během půlhodiny dala lízat sůl z povrchu auta a my se navzájem tázali, kde že jsme ty svetry strčili? Přešla mně trpělivost. Na druhý den se sedlo do auta a prominutím nedovolenou rychlostí se jelo tentokrát neodvolatelně na jih. A nezastavilo se až na Costa Blanca - mezi Alicante a Valencií - v Denii. Zde, v říjnu, ještě v pozdních odpoledních hodinách jsme se vrhli do moře - neboť slunce pálilo o sto šest. A tím bylo vše rozhodnuto. Dnes je nám Dénia již mnohá léta třetím domovem a nikdy nám nepřišlo na um - litovat. Čím to je? Je to vše, dohromady. Na příklad nekomplikovaná španělská mentalita. To byl už Hemingway okouzlen. Neuspěchaný tok života a zaplať Pánu za to - tolerance vůči bližním, kteří zrovna nejsou v této zemi „ůfgwaxe“. Parlament přijal dokonce v únoru t.r. volební právo pro residenty - cizince a nejen že budou od r. 1999 moci volit, mohou se ucházet dokonce o poslanecký mandát a mohou se stát i starosty obcí! Znám země, kde by takovéto rozhodnutí znamenalo masový infarkt! I zde nejsou neznámy nacionalistické proudy. Tyto jsou velkou většinou národa odmítány a protestuje se proti ním vehementně. Zárukou je i nedotknutelnost královské rodiny - král, Jeho Veličenstvo Juan Carlos I. s manželkou Sofií - milovaní celým národem - jsou absolutní garanti demokracie. Nynější konservativní vláda José Maria Aznara má za cíl splnit evropské podmínky a přes smutné dědictví po socialistech, jak jinak, zaznamenává po jednom roce úspěchy. Premiér Aznar je původním povoláním daňový komisař a tak se nelze divit, že jeho koníčkem je vymycování korupce - po socanech přivedené do rozkvětu - a šťourání se v otázkách, jako, kde jsou ty všechy ulité daně - které představují miliardy! Podle posledních zpráv odborníků je hospodářství Španělska in Topform. Z této situace vyplývá důležitá věc pro našince. Inflace se daří tlačit dolů, čímž důvěra investorů jde automaticky nahoru a tím se stabilisuje Peseta. Za pesety se dají absolutně rozumně krýt životní náklady a každý si může spočítat, že když přijde s tvrdší měnou, je na tom jasně ještě lépe. Ten, kdo má zde střechu nad hlavou - a tuto si je ještě možno pořídit za rozumnou cenu, ale ne dlouho!, nemusí si dělat s živobytím žádné starosti. Loňský rok byl pro immobilien branži rekordní a letošní 1997 slibuje tento rekord zlomit. Je to důsledek nejen stále vyšší životní úrovně Španělů (nevím jak to dělají, když zdejší nezaměstnanost je 32 [pageend34]zpravodaj 4/97 jednou z největších v Evropě) ale!! Je to určitá nejistota v Evropě - copak se asi stane s DM, Guldenem a jinými, když bude nastolen EURO? A kam se jinak vrhnout s těmito starostmi v Evropě? Aby to nebylo daleko od vlastní země, aby situace politická a bezpečnostní byla spolehlivá, aby tam bylo teplo a víno nestálo moc? Na to daly statisíce Evropanů už odpověď tím, že zde vrhli kotvy a to ne jen pensisti! Příliv je čím dál tím mladší! Spousty mladých Evropanů zde založilo firmy a když je jeden dobrý, obstojí - neboť není umělých překážek ze strany byrokracie. Každý je zodpovědný za sebe sám. Pro toho, kdo je zdravý a poznání světa chtivý, tomu skýtá iberijský poloostrov nekonečné možnosti. A kde je blízká Afrika, nebo Francie? Tento článek je moje osobní vyznání. Není návodem k použití - tuto odpovědnost nepřejímám. „Lidé jsou různí“, jak zní známé rčení a každé individuum má svoje představy. Dnešní svět vyžaduje od každého staršího nebo mladíčka, aby nespal na vavřínech! A tak mnoho štěstí v rozhodování! Poslední pocta Karel Pecka 1928 - 13.3.1997 Zemřel spisovatel, bývalý politický vězeň a disident. Autor próz Horečka, Pasáž, Motáky nezvěstnému nebo zfilmovaných Malostranských humoresek byl znám svými zásadovými postoji k morálce a politice. V r. 1949 byl zatčen a odsouzen pro velezradu na 11 let. Po propuštění v r. 1959 pracoval jako kulisák v Národním divadle. V polovoně 60. let začal publikovat autobiografické prózy: Uniky, Horečka, Velký slunovrat, povídky Na co umírají muži. V 70. a 80. letech se zapojil do činnosti literárního disentu a stal se signatářem Charty 77. V 70. letech měl zakázáno publikovat. Jako vůbec první český literát poskytl svůj rukopis nově vznikajícímu nakladatelství manželů Škvoreckých 68 Publishers v Torontu, kde vyšly jeho prózy Štěpení, Pasáž, Motáky nezvěstnému a Malostranské humoresky. Tyto knihy vydalo po r. 1989 nakladatelství Atlantis. S Peckovým dílem se mohou setkat i filmoví diváci. V těchto dnech přichází do českých kin snímek Juraje Herze Pasáž. Z knihy Karla Pecky Motáky nezvěstnému, vydalo naklad. 68 Publisher, Toronto, 1980, 550 stran, otiskujeme část z 2. kapitoly Elko „Co to znamená?“ sykl. „Kam nás to táhnou?“ „Necháme se překvapit,“ odtušil Svoboda. Dalších šest vězňů utvořilo dvojice za nimi. Velitel eskorty předal seznam s jejich jmény strážci, který vyšel z vrátnice, otočil se a zmizel v autobusu. „Směrem za mnou, pochodem vchod!“ vyzval cuvaksy strážce. Namířil šikmo doprava ke koridoru, který obkličoval čtveřici baráků na úzkém podlouhlém prostoru. Vstupní brána dělila oplocení na dvě poloviny á kdyby se od ní vytýčila přímka, vznikly by vedle sebe dva pomyslné čtverce o přibližně stejné ploše a na každém z nich by 33 [pageend35]zpravodaj 4/97 proti sobě stály dva baráky. Když urazili dvacet kroků od strážnice, zaslechli vězňové, jak autobus odjíždí. „Sbohem Ústředáčku,“ zaslechl Svoboda za sebou povzdech, „tuhle zasranou štaci bych s klidem vypustil.“ Ohlédl se a za ním capal obtloustlý mladík s kulatým obličejem, čapku posunutou do týla tak, že mu nad čelem odhalovala štětku černých vlasů, trčící vzhůru jako svazek drátů. Tlouštík se hlásil na jméno Mikeš, vedle něho v páru kráčel Standa Konopásek, který hrál druhé křídlo prvního útoku s Vaškem Roziňákem v mužstvu dvojnásobných mistrů světa. „Kam to jdeme?“ otázal se Mikeše. „Elko, trestní lágr,“ ušklíbl se Mikeš. „Tábor černý smrti mu říkaj. Úplná márnice, odtud vede cesta rovnou do nebe, když se odtud nedostaneš brzy.“ Strážce odemkl bránu, otevřel, a když vstoupili na cestu proti prvnímu baráku, rozestavil vězně do řady, dal jim pohov a zmizel ve vchodu. V zápětí se odtud vynořil kápo. Byl to hubený čahoun ... oblečen do nažehlené černé uniformy. ... „Odsouzení, pozor!“ vyštěkl vysokým hlasem. Osm vězňů zvolna spustilo ruce podél těla a zaujalo postoj, který se jako pozor dal obhájit. Byli to sami staří mazáci, kteří už měli něco za sebou, okamžitě otypovali staršího jako horymíra, nebezpečného spíše udáváním ze zálohy. Majestátnost Rudy Kochajeviče nebo zvrhlosti Jeníčka tenhle náfuka postrádal, byl to jen panák bez patřičné tvrdosti. Jeho velikost odpovídala jen těm černým hadrům, propůjčeným chlebodárci, vlastní osobnost mu chyběla. V civilu to musel být nějaký malý, neúspěšný córák, oplývající více podlostí než odvahou. Té ostatně neměl ani dost na to, aby donutil muže před sebou vylepšit ledabylý postoj. „Dávejte pozor na to, co vám teď povím.“ ... „Stojíte na půdě tábora El. Je to tábor se zvláštním režimem, někdy se mu taky mezi vámi říká trestní lágr. To je nesprávné označení a radši se mu vyhněte, velitelství takové řeči nerado slyší. Velitelství tady vůbec nerado slyší moc řečí a můžu vás ujistit, že o takových, které je zajímají, je dobře informováno. Proto vám doporučuju, abyste tady mluvili co nejmíň.“ Kápo zkřivil tenké rty v náznaku úsměvu, chvilku vychutnával dosah svého sdělení o zorganizované a fungující síti udavačů a pokračoval: „Jak jsem předeslal, tenhle tábor má zvláštní režim.“ ... „V práci nebudete mít asi potíže,“ pokračoval dál. ... „Je to ovšem práce zvláštního druhu. Když se otočíte uvidíte věž,“ ukázal prstem v rukavici. „Říká se jí mezi mukly věž černé smrti. Proč jste se nepodíval, vy?“ za- vřeštěl na Konopáska, který na jeho předchozí výzvu nereagoval. Standa Konopásek za celou dobu producírování toho kašpara neztratil z očí výraz pohrdání a z tváří lehhký úsměv. „Tu věž už jsem viděl, ale takovýho staršího jako vy ještě ne.“ Kápo zbledl jako stěna. „Tohle je tábor bývalých frajerů,“ vypravil potom ze sebe. ... „Já se ještě vrátím,“ vykřikl výhružně. ... „Dals mu to pěkné sežrat, Stando,“ poznamenal tlouštík, „co to do tebe najednou vjelo?“ „Ani nevím,“ přiznal Standa. „Snad jenom že takovou sortu poskoků mám rád ze všeho nejmíň.“... ... na vedlejší cimru zařadila náhoda Svobodu se Standou Konopáskem. „Byli jsme tady s klukama na Nikolaji s Vaškem Roziňákem,“ oslovil Standu Svoboda, když odcházeli k ubikaci. 34 [pageend36]zpravodaj 4/97 „Slyšel jsem, že tam bylo víc kluků z mančaftu,“ pohlédl na něho Konopásek. „To bylo. Gusta Bubník, Kobranov, Přemysl Hajný taky. Ale my jsme to táhli s Vencou.“ „Už jsem ho neviděl leta,“ řekl Standa. Václav Roziňák 7. 12. 1922 - 28. 2. 1997 Ve švýcarské obci Hiittikon (mezi Curychem a Badenern) zemřel jeden z řady hokejových reprezentantů, kteří v dresu Československu získali na mistrovstvích světa zlaté, stříbrné a bronzové medaile. Poslední medaili jim udělil komunistický režim ve formě dlouholetých žalářů za údajný úmysl nevrátit se z dalšího mistrovství světa v r. 1950, který byl kvalifikován jako velezrada. Jako jiní vězni prošel i Václav jáchymovskými a příbramskými tábory, kde byl spolu s některými politickými vězni, kteří jsou zde mezi námi a počítali se k jeho kamarádům. Po srpnu 1968 odešel do Švýcarska, působil jako hokejový trenér v Zu- gu, Rapperswilu a v Curychu. Pokračujeme v předchozím výňatku z knihy Karla Pecky : „Jak se mu vede?“ „Teď se to tam celkově zlepšilo. Ale Vašek měl nedávno trable.“ „Jaký?" „Dostal dopis z domova, přiběhnul s fotkou kluka a naříká: Propána, vidíte tu katastrofu? Já to snad nepřežiju. Koukáme na ten obrázek, stojí tam prima kluk na bruslích, opřenej o hokejku jako při buly, prohlížíme to ze všech stran a nakonec mu někdo povídá: Co se plašíš Vašku, takovej řízek, z toho bys měl mít radost, ne? A on se na nás podívá a kroutí hlavou: Copak vy nic nepozorujete? Vždyť on ten klacek drží obráceně! Byl vážně pár dní bez nálady, potom ho to přešlo. Kdepak, když člověk není na chvíli doma, hrnou se samý maléry. A nejvíc se mi vysměje Standa, s tím nebude k vydržení.“ Pořádek - to je pojem, kterému se koří s kromobyčejnou úctou diktátoři, místodržící, dosazení konšelé a samozřejmě oplechované hlavy všeho druhu, od vojáků přes policajty až po bachaře.Není třeba zdůrazňovat, že požadavek pořádku uplatňují vždy směrem dolů a čím bezmocnější jsou podřízení, tím libovolněji je nápň tohoto zaklinadla. Snad nejoptimálněji dosažitelný stav pořádku zaručuje dvojice bachař - trestanec. Ve vězení se stává pořádek neskrývaným nástrojem zostření trestu. A jestli bujel za kterýmikoliv mřížemi, na Elku přímo zběsile řádil. Václav Roziňák zemřel po dlouhé, těžké, trpělivě snášené nemoci. Rozloučit se s ním přišli také členové Západoevropské pobočky konfederace politických vězňů. Vyslovujeme upřímnou soustrast jeho rodině. -rk- Prodejna a půjčovna českého videa MILAN CIMBUREK, BADENERSTRASSE 698, CH - 8O48 ZÜRICH TELEFON Ol / 451 6878, FAX Ol / 452 95 92 MOBILNí TELEFON 079 44ó 40 51 Nový katalog s více než 1600 filmy! 35 [pageend37]zpravodaj 4/97 Činnost Svazu spolků a ostatních organizací Zdeněk Bidlo Katalogizace pomoci domovu Jako každoročně, uspořádala i letos Beseda Sv.Čech vzpomínkový večer u příležitosti výročí narozenin T.G.M.. Na tuto oslavu pozvala Beseda pana Michala Frankla, předsedu zahraničního podvýboru českého parlamentu. Nechci se dále rozepisovat o průběhu tohoto hezkého večera (Pozn.: viz referát Poslanec M. Frankl v Curychu v tomto čísle). Chtěl bych se pouze zmínit o připomínce, která padla při diskuzi o vztahu české politické reprezentace k exilu. Na sugestivní otázku z pléna, zda si totiž pan poslanec dovede představit, co vše obnášela pomoc švýcarského exilu našim oběma republikám, nedovedl odpovědět nejen pan poslanec, ale ani nikdo z přítomných. A tak jsem si řekl, že by to vlastně bylo zajímavé a pro historiky snad i poučné, pokusit se zavčas shrnout vše, co švýcarský exil pro osvobozený domov udělal, přičemž se pomocí rozhodně nemyslí pouze pomoc finančně vyčíslitelná (tj. peníze, stroje, kompjutery, material atd.), ale i, řekněme, pomoc ideová, t.j. přednášky, pomoc při organizování nejrůznějších činností, při zakládání firem atd. Chtěl bych zdůraznit, že smyslem celé akce rozhodně není vynášení zásluh kohokoliv nebo dokonce chlubení před domovem - myslím si ale na druhé straně, že fakta ještě nikdy nikomu neuškodila. A tak bych Vás chtěl poprosit, vážení krajané a vážené krajanky, i Vás, kteří nejste členy žádného našeho spolku, o pomoc při uskutečnění tohoto záměru. Pošlete na moji adresu údaje o akcích, které jste buď sami organizovali nebo o kterých jste informováni. Vaše informace by měla obsahovat tato přibližná data: datum pomoci, předmět pomoci / akce, hodnota pomoci, jméno adresáta pomoci, jméno organizátora / dárce a spojení na něho (na př. tel.číslo). Děkuji Vám Již předem a slibuji Vám, že Vás o průběhu celé akce budeme na stránkách Zpravodaje pravidelně informovat. Zdeněk Bidlo, Uni. Rebbergweg 5, 4153 Reinach, tel. 061 - 711 75 51 Rozdělení funkcí v novém předsednictvu Svazu spolků Na ustavující schůzi nového předsednictva Svazu spolků dne 8.března 1997 byly jednotlivé funkce v předsednictvu obsazeny takto: předseda místopředseda jednatel pokladník kulturní referent sociální referent tiskový referent dr. Zdeněk Bidlo dr. Miloš Kelemen prof. Ľudovít Král Věra Bäumeltová dr. František Chládek dr. Marie Nenadálová dr. Juraj Řehák tel. 061 -711 75 51 01 - 860 53 85 071 -298 31 78 031 -331 10 30 022 - 752 25 97 01 -482 51 96 061 -261 19 87 36 [pageend38]zpravodaj 4/97 Švýcarská skupina Společnosti pro vědy a umění konala 15. března v Bernu svoji výborovou schůzi, na níž byly - u příležitosti jejího životního jubilea - oceněny zásluhy jednatelky Olgy Komersové, obětavě a neúnavně pečující o dobré fungování skupiny. V dalším jednání byla zhodnocena činnost skupiny v minulém období, zejména zdařilý večer se signatáři Charty 77, prodej vánočních kartiček a j.v. Skupina má na programu promítání dokumentárního filmu D. Šimko o 6. pracovním praporu na Slovensku za 2. světové války, uspořádání vzpomínkového večera k 60. výročí smrti TGM, případně i další seminář pro české a slovenské vysokoškoláky. Výbor švýcarské skupiny SVU Přihlášky ke stipendijnímu studiu v ČR pro krajany Krátkodobý 4týdenní kurz českého jazyka se bude konat 31.7. - 28.8. v Dobrušce. Je určen především pro učitele českého jazyka z řad krajanů. Přihlášky je třeba odevzdat nejpozději do konce dubna 1997. Hlásit se mohou ale také redaktoři krajanského tisku nebo vysílání, případně duchovní nebo i další krajané, kteří český jazyk nějakým způsobem využívají ve prospěch širší krajanské komunity. Strava a ubytování je hrazena českým státem, účastníci si hradí jen dopravu. Sociálně potřebným může být poskytnut příspěvěk na dopravu. Jedno- či dvousemestrální stipendium pro krajany je určeno jako forma doplňkového nebo postgraduálního studia pro studenty vysokých škol či jejich absolventy, tzn. není určeno pro ty krajany, kteří mají jen ukončené středoškolské vzdělání. Přednost mají uchazeči se zaměřením na obory učitelství českého jazyka a literatury, historie, etnológie, dějiny umění a ev. teologie. Přihlášky je třeba odevzdat vždy nejpozději 4 měsíce před předpokládaným zahájením studijního pobytu v ČR: Pro studium v zimním semestru od září 97 je potřeba přihlášku zaslat do konce dubna 97, pro studium v letním semestru 98 do konce září 97. Studentům, kteří budou přijati, bude poskytováno stipendium 2500 Kč měsíčně, ubytování a stravování ve školních zařízeních za úhradu za podmínek, jako pro občany ČR. Dopravu do ČR si hradí každý sám, i tady lze potřebným poskytnout příspěvek na dopravu. 37 [pageend39]zpravodaj 4/97 Přihláška, k níž je potřebné písemné vyjádření krajanského spolku, se zasílá prostřednictvím zastupitelského úřadu, pokud se nedohodne jiný postup. Formuláře přihlášek je možno vyžádat na velvyslanectví v Bernu u kulturní atašé paní A. Mžykové. Česko-Slovensko-Švýcarská zdravotnická společnost (CS-CH-ZS) byla založená v lednu 1991. Sdružuje švýcarské občany, většinou českého a slovenského původu, kteří podporují reformu zdravotnictví na Slovensku a v České republice. S pomocí finanční podpory členů a švýcarské vlády (EDA - ministerstvo zahraničních věcí) v celkové hodnotě více než 50 milionů Kč uskutečnila následující projekty: 1. Primární péče: Společnost umožnila více než 250 lékařům základních oborů, zubařům a sestrám 2 - 4 nedělní stážové pobyty ve Švýcarsku. Primární péče je chápána jako nosný pilíř reformy. Tento projekt podporuje rozvoj privatizace, financování a výuku rodinného lékařství ve stejné míře jako zavedení, zavedení, financování a výuku domácí péče, jakož i organizační propojení celé primární péče na Slovensku a v České republice. S pomocí naší společnosti byly založeny katedry rodinného lékařství na lékařských fakultách v Brně, Bratislavě a Košicích, kromě toho podporujeme výuku rodinného lékařství v Praze a Plzni. CS-CH-ZS se podílela na uspořádání 4 kongresů primární a domácí péče v Chrudimi a kongresu ve Svidníku, který se konal letos pod záštitou slovenské vlády. Spolu s Asociací domácí péče, Sdružením praktických lékařů a praktických pediatrů uskutečnila projekt "Primární péče", sloužící k podpoře primární péče a její návaznosti na obec (bylo např. uspořádáno celkem 40 regionálních mítingů za účasti 40 - 300 účastníků a řad lékařů, sester, zástupců pojišťoven, státní správy a samosprávy). Projekt je koncipován jako pomoc k svépomoci, snahou je také podpora při budování občanské společnosti. Města Svidník a Chrudim uzavřela partnerství a vzájemnou spolupráci jako jedna z prvních československých měst. 2. Prevence AIDS a drogovýh závislostí: Tento projekt sleduje nesmírně důležitý cíl prevence AIDS a drogových závislostí. Ve spolupráci s lokálními a švýcarskými partnery probíhá v obou republikách širokoplošná STOP - AIDS - kampaň. CS-CH-ZS založila nízkoprahovou drogovou poradnu Drop-in v Praze, soustřeďuje se nyní na podporu existence a aktivit nevládních organizací pro skupiny s rizikovým chováním. Letos v létě organizovala naše společnost prevenční kampaň s červeným Cadillacem. 3. Prevence v zubním lékařství I zde je prevence v centru, ve formě zakládání škol dentálních hygieniček, know-how transferu fluorizace soli. Společnost uspořádala desítky kurzů a spolupracovala na vysokoškolských osnovách prevenční stomatologie. Všichni členové CS-CH-ZS pracují bezplatně, aby relativně skromné finanční prostředky nezůstaly ve Švýcarsku a byly s maximálním efektem využity na Slovensku a v České republice. Za CS-CH-ZS Dr. Jan Tůma 38 [pageend40]zpravodaj 4/97 Výstava poštovních známek České republiky se uskuteční 24. dubna až 2. května 1997 v sídle Mezinárodního úřadu světové poštovní unie, Weltpoststr. 4, Bern. Výstava se realizuje za spolupráce Min. dopravy a spojů ČR, Poštovního muzea v Praze a Velvyslanectví ČR v Bernu. Česká správa sociálního zabezpečení v Praze má od 18. března nová telefonní čísla: 57 32 12 86 a 57 32 06 94. Kulturní a společenské akce v srdci Moravského Slovácka v r. 1997 Šlahačka - duben, Vlčnov, obchůzka legrůtů Pálení čarodějnic - duben, Uherský Ostroh, splav u řeky Jízda králů. Vlčnovské národopisné slavnosti, Vlčnov 23. - 25. května Kunovské léto - červen, Kunovice, Festival dětských folklorních souborů Uherskobrodské dny učitelů - červen, Uherský Brod Kosecké písně - červen, zámecký park Buchlovice, tradiční setkání sekáčů Slovácka Informace a kontakt s hotely a cest, kancelářemi v Uh. Hradišti (bezplatné) zajistí: Ing. Alena Kulheimová, Štépnická ul. 1113, CZ-656 06 Uherské Hradišté - Mojmír II. Ze sokolské činnosti Sokolská župa Plzeňská pořádá Sokolský reprezentační ples dne 3. května 1997 ve velkém sále Měšťanské besedy v Plzni. Vstupné Kč 100.-, dárci vítáni. Bohatý program. - Tombola. Ubytování zajistí s. Pechová, tel. ze Švýc.: 00420 19 / 744 2 886 (večer) TJ Sokol St. Gallen uspořádá v sobotu 30. srpna 1997 5. ročník orient, pochodu Po stopách Dr. M. Tyrše na stejném místě a v obvyklém rozsahu. Rezervujte si již dnes tento den v kalendáři a přijeďte do St. Gallenu. Přesné pokyny ve Zpravodaji č. 7/8 a v Župních zprávách. Informace: L. Král, tel. 0717298 31 78, VI. Šťastna, tel. 0717278 32 65. Sokol Luzern oslaví 25 let svého trvání v sobotu dne 19. dubna a zve své členy a příznivce, aby se oslavy zúčastnili. Oslavy budou zahájeny ve 14,30 hod. doprovázenou prohlídkou města pro přespolní (sraz u portálu před hlavním nádražím). Vlastní oslava se bude konat ve farním sále kostela sv. Marie, Meierhöflistr. 3 v Emmenbrücke a započne v 17 hod. aperitivem, vystoupením dětí a dalších účinkujících. Následovat bude večeře a večerní koncert, ve kterém vystoupí H. Vihanová, I. Solonková, E. a T. Novotní, Y. Dobias. Přihlášky měly být zaslány do 9. dubna na adresu Sokol Luzern - c.o. Georg Jordan. Ahomweg 2, tel.-fax. 041 - 260 98 58. Doufáme, že i na opožděné přihlášky bude vzat zřetel. Sokol Luzem je i jinak aktivní. Jeho jednatelka B. Jordánová jako náčelnice župy Švýcarské připravila na dobu od 15. června do 21. června 97 putování v rakouském Bürserbergu. Bude zde možné poznat rakouskou část Alp nedaleko švýcarských hranic s ubytováním a polopenzí za příznivou cenu. Přihlášky do 16. května přijímá Beatrice Jordánová na výše uvedené adrese. XIII. Všesokolský slet v roce 2000 Zájemci o sletový nácvik hlaste se u sokolských jednot ve Vašem okolí. Skladby budou snadné a přizpůsobené našemu věku. „Je krásné být při tom!“ J. Hájek, jednatel 39 [pageend41]zpravodaj 4/97 Předplatné Zpravodaje 1997 Do tohoto čísla vkládáme složenku pro ty, kteří ještě nezaplatili předplatné na r. 1997. Na adresním lístku je označení Abo. Prosíme, abyste zaplatili obratem. Připomínáme, že stále platí naše nabídka: připíšeme k dobru poloviční předplatné tomu, kdo získá nového předplatitele, který bude platit plné předplatné. Adm. Zpr. Inzerce Malý oznamovatel Praha - Spolehlivé taxi a pronájem bytu u centra. Cena 484 - 720 Kč podle počtu osob. TeL/Fax: 00422 / 73 59 114 nebo 994 2 3 95. Umělecky založená samotárka (nekuřačka) hledá malý domeček nebo tichý byt (1-2 místnosti). Kanton Curych, nejraději oblast Affoltern a. A. Tel. 01 ! 764 13 88.__________ Pohledná Martina, Češka 20/165, SŠ, ro- mant. a citl. založená, hledá sympat., cha- rakt. partnera Čechošvýcara do 33 let a své dvouleté dcerce Sabince hodného tátu kamaráda k vážnému seznámení pro hezký upřímný vztah. Zájmy mám všestranné, Těším se na Tvůj dopis. Zn. "Důvěra, láska, rodina 4/97" do adm. Zpr._________________ Prodám stav, parcelu - zahrada 1771 m2, rozměry ca 13x136 m, asi 30 km na západ od Brna a 15 km od výjezdu dálnice Praha - Brno, v klidném prostředí na okraji malé vesnice. Výluka v řadové zástavbě. Cena 20.000.- Fr. Tel 056 / 441 29 91____________ Češka, pohledná SŠ, Leonka, hledá k sobě sympat., charakter, a kultivovaného muže, čechošvýcara do 40 let, pro vážný, upřímný, pěkný, citový vztah a pětiletému synovi Ro- mánkovi hodného kamaráda - tátu. Zájmy mám všestranné. Dopis a Tvé foto potěší. Zn. "štěstí, láska rodina 4/97" do adm. Zpr. Prodám byt v Praze 4+1, 1. kat. 88 m2, rohový s hezkým výhledem a s dobrým spojením do centra (tram, bus). Byt je skoro nový, moderně vybavený. Prodej nejraději se zařízením, ale i bez zařízení. Cena dohodou. Zn. "Rychle 4/97" do adm. Zpr. Slovensko - Prodám 2 rod. domy v lesním prostředí, poblíž Tater. Vhodné i pro podnikání. Cena 150.000 DM. Objekt má velkou ovocnou zahradu. Tel, Deutschland - 07454 / 5331____________ Čechošvýcarka, 52 let, "Frührentnerin", hledá přítele, který tak jako já se zabývá myšlenkou na návrat do Čech či na Moravu. Zn. "Začít znovu 4/97” do adm. Zpr._________ Úklid a žehlení v Ženevě v dop. hod. obstará prac, a spolehl. Češka. Tel. 022 / 734 91 05. Štíhlá 28/168, modré oči, hnědé vlasy, svobodná, bezdětná, momentálně žijící ve Švýcarsku, by ráda poznala příjemného, hodné- ho muže. Tel.: 033 / 654 98 38.____________ Karlovy Vary. Pronajmu útulný 2-pok. byt u centra. Výtah, 17 Fr. na osobu/den, max. pro 4 osoby. Garáž 300 m za 25 Fr./týden. Tel. T. Kašperko 00420 217/28 91 51, Vezmu práci domů. Tel. BRD 07454 / 53 51 po 17. hod.______________________________ Hrajte s námi kolektivně německé loto. 1848 her (oprava z č. 3) týdně za 25 DM. 25 % provize. Info: PF 81, 4153 Reinach 2. Výhodně ošetří Vaše zuby MUDr. L. Kubešová, Pardubice, Hlaváčova 392. Tel. 040/51 46 34.__________________________ 4 mladí lidé VŠ, hledají na léto 97 brigádu. Pište prosím na adr. Milan Kohout, U rybníka 7, CZ-466 01 Jablonec n/N, ČR.___________ Monika, 20/175 hľadá kamaráta. Zn. "Jaro, leto 97" do adm Zpr. Taxi Adámek přiveze, odveze, kdykoliv, kamkoliv. Volejte tel.- 079 - 422 24 83 40 [pageend42]český kalendář, krásný dárek pro vaši rodinu či přátele, obsahuje články o významných osobnostech, kalendář jmen výročí, pořekadla, česká zvyky, písničky, křížovky. Cena v CR 99 Kč+poštovné. Evropa 10 DM, zámoří 10 USD, obojí vč. poštovného. český dialog, méslčnik plný zajímavých článků od autorů z celého světa, vhodný i pro inzerci. Předplatné v ČR 180 Kč/rok. Objednávky: Český dialog, U Pergamenky 8,170 00 Praha 7. PŘEKLADY českých listin do němčiny a naopak pečlivě a rychle provádí, opatři úředním ověřením soudní tlumočnice jazyka českého a německého lic. phil. I. Markéta KARASOVÁ Höfliweg 7,8055 Zürich telefon 01 / 463 9610 Pro krajany podstatná sleva! Autodoprava ČR - CH nákladů (až 1,6 tun) rychle, spolehlivě, levně informace tel. 026 / 402 74 10 ZURICH Petr Blíženec z Bernu telefon 031/370 55 30 fax 031/ 370 55 24 Všechny druhy pojištění, výhodné životní pojištění Vám spolehlivě zajistí Výhodné ubytováni ve Vídni Vám poskytne Miroslav Seďa A -1070 Wien, Westbahnstr. 18 Tel. ze Švýcarska: 0043-1-524 38 73 nebo 607 40 19 ŠPANĚLSKO - BÍLÉ POBŘEŽÍ ČESKÁ A SLOVENSKÁ OBEC DENIA V rámci dlouhodobého projektu „Krajanské středisko Denia“ pro Vás od roku 1983 stavíme apartmá, bungalowy, rodinné vilky, vily u moře, v lůně voňavých pomerančových hájů nebo na pozemcích s panoramatickým výhledem. Neodkládejte svoje rozhodnutí, podpořte tuto myšlenku a položte tím základ své budoucnosti pod zářivým španělským sluncem v příjemné společnosti lidí stejné mateřštiny. Informace, prodej a pronájem: Věra Divoká K C./Cop 14, 1.patro, E-03700 Denia (Alicante) 8 0034(9)6/578 58 36 nebo 642 22 78 • Fax 0034/6/642 21 33 Osobní návštěvy podle dohody. Knihovna: ú & č 18.oo-19.oo hoď [pageend43]AZB 8048 ZÜRICH PP Z Journal CH - 8048 ZÜRICH Postretouren an: ZPRAVODAJ, Postfach 12, CH-5233 STILLI, Switzerland zpravodaj Časopis Čechů a Slováků ve Švýcarsku, časopis Čechov a Slovákov vo Švajčiarsku. Vychází měsíčné. Vychádza mesiačne. Zeitschrift der Tschechen und Slowaken in der Schweiz. Monatszeitschrift. Vydavatel: Svaz spolků Čechů a Slováků ve Švýcarsku. Zväz spolkov Čechov a Slovákov vo Švajčiarsku. Redakce: Ladislav Křivánek Allée des Chênes 1,CH-1723 Mady telefon 0261436 45 69 Administrace: Zpravodaj Postfach 12, CH - 5233 Stilli Rudolf Němeček, telefon 056 / 284 25 15 večer Tiskárna: Druckerei Milan Cimburek Badenerstr. 698, CH - 8048 Zürich telefon 01Z 431 68 78, fax 01Z 432 95 92 mobilní telefon 079 446 40 51 Postcheck-Konto: Zpravodaj, 80 - 70357 -1 Bankovní konto: SKA, CH - 8022 Zürich - Rathausplatz, Zpravodaj 634699 - 71. Podepsané články nemusí vždy vyjadřovat názor redakce. Nevyžádané rukopisy se nevracejí. Celoroční předplatně: ve Švýcarsku.............................. SFr. 40.- v Evropě......................................SFr. 45.- zámoří (letecky).......................... SFr. 50.- Česká republika, Slovensko:.....SFr. 20.- při placení z ciziny příbuzným, známým v ČR, SR. Objednávky přímo z ČR a SR: Možnost placení v Kč, výše předplatného v dohodě s administrací. Ceny inserátů: celá strana...................................SFr. 380.- 1 / 2 strany...................................SFr. 190.- 1 / 3 strany........................ SFr. 130.- 1 / 4 strany...................................SFr. 100.- 1 / 6 strany...................................SFr. 70.- 1 / 8 strany...................................SFr. 55.- M.O. za 1 řádek .SFr. 7.- Textv inserátů nejpozději do 20. v měsíci na adresu administrace. Slevy při opakování. Objednávky Zpravodaje a inseráty zasílejte výhradně administraci (nikoliv redakci nebo tiskárně): Zpravodaj, Postfach 12, CH 5233 Stilli Pazdera Naše firma je Vám denně k dispozici již po dvě desetiletí na adrese: Kreuzplatz 20, 8008 Zürich, Schweiz, © 01 - 932 32 22, Fax 01 - 932 52 03 Jistě Vám přijde vhod možnost uzavřít výhodné pojištění na nemoc, úraz, úmrtí, event, převoz nemocného či zemřelého na náklady pojišťovny [pageend44]