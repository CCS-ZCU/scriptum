Mokl 4/1999 4 / 1999 - číslo 45 Ročník 12 My určení k likvidací MUKL Vydává Světové sdružení bývalých čs. politických vězňů Radostné vánoce a šťastné zakončení druhého tisíciletí přeje všem čtenářům časopisu MUKL redakce [pageend1]Mukl 4/1999 Václav Renč PRAŽSKÁ LEGENDA Úvodní báseň ze stejnojmenné sbírky autora, napsané v roce 1957 v leopoldovském vězení Zalíbilo se Královně andělských sborů vtisknout svou tvář ne do mramoru leč v kámen té těžce zkoušené kacířské země. Rukama ctitele v pískovec vtesána jemně, nežádá pro sebe zlatého trůnního křesla. Na štíhlý sloup jak lehounká vločka se potichu snesla. Po léta, po věky kolem ní proudí křesťané pražští. Jedněmi vzývána, druhými míjena, u mnohých v záští, pozorně hledí a pokojně sahá v osudy všech. Vítězná od věků, vítězství svého ví že se dočká i ve vzpurném srdci hornatých Cech. 2 [pageend2]Mukl 4/1999 Zamyšlení nad koncem //. tisíciletí J. Mesicki Už zase jsme na konci starého roku a jsou tu vánoce a Silvestr a za pár dní nastane rok 2000. Nevím, proč se o tom roce mluví jako o roce magickém. Myslím, že jediná změna bude spočívat v tom, že při psaní data napíšeme místo jedničky dvojku, což je problém počítače, ale ne pro mě. Nicméně tímto datem vstoupíme do posledního roku dvacátého století a potom, za další rok, v roce 2001 vstoupíme dokonce do třetího tisíciletí. A to už je panečku událost. Při ohlédnutí se za starým stoletím, nemůžeme ho odsuzovat totálně. Stalo se mnoho věcí, které posunuly vývoj lidstva o pěkný kus dopředu v oblasti umění, vědy a vzdělanosti. R. 1905 uveřejňuje Albert Einstein v Bernu svou úvahu „O elektrodynamice pohybujících se těles“ Objevují se osobnosti jako Walter Gropius, tehdy ředitel Bauhausu, malíři Klee, Kandinskij, hudební skladatelé Paul Hindemith, Igor Stravinskij, prostě výtvarní umělci a spisovatelé prvního řádu. Po první světové válce se na mapě Evropy objevují nové státy, mezi nimi Československo. Objevil se penicilín, užíváme antibiotika, začalo se létat do vesmíru a poprvé v dějinách lidstva chodil člověk po povrchu měsíce.. Čipy a počítače zmenšily svět na velikost fotbalového míče. Tyhle věci dnes již bereme jako samozřejmost a úžasný rozvoj techniky nás nijak neudivuje. Ale ... V první polovině XX. století se objevují čtyři zplozenci pekla: Uljanov, kteiý si říká Lenin, Džugašvili, který si říká Stalin, Mussolini, který si říká Duce a Hitler, který si říká Fiihrer. Výstřely v Sarajevu v r. 1914 zahájily první světovou válku. Na frontách zemřelo několik milionů vojáků, poprvé v dějinách byla vedena ponorková válka, došlo k leteckému bombardování a na západní frontě se poprvé objevují anglické tanky, šířící hrůzu v řadách armády centrálních mocností. První světová válka byla tehdy považována za nejstrašnější válku v dějinách lidstva. Jenže lidstvo tenkrát ani ve snu netušilo, co ho ještě čeká. Císař Vilém, ve snaze uvolnit svoji armádu na východě a vrhnout ji na západ, dopraví tajně Lenina ze Švýcar do Ruska a vybaví ho finančními prostředky pod podmínkou, že úplně rozloží východní frontu. Stalo se. V Rusku začala ta nejkrvavější revoluce všech dob, lidé jsou vražděni po desetitisících Po Leninově smrti se do čela SSSR vypracoval Stalin. Do dnešního dne se historikové nemohou dohodnout, zda za Stalinovy éry zemřelo na popra- vištích a v Gulagu sedmnáct, nebo čtyřicet milionů lidí. První světová válka skončila. Vysílená a zbídačená Evropa si oddychla. Byla ustavena Společnost národů a to mělo být zárukou, že k další válce nedojde. V r. 1922 Benito Mussolini po pochodu na Řím se ujímá vlády v Itálii. Veškerá moc se soustředila v rukou Duceho. Vládnou fašisté. O 11 let později se další zplozenec pekla, Adolf Hitler, stává v Německu kancléřem, posléze vůdcem všech Němců a protože - jak sám o sobě tvrdil - byl seslán prozřetelností, rozhodl se, že ovládne svět. Dál už to šlo jako na drátkách. V r. 1931 čínsko-japonská válka, v r., 1934 Mussolini vpadl do Habeše a vraždil svými děly a kulomety domorodce, vyzbrojené jen luky a oštěpy. V r. 1936 začala revoluce ve Španělsku. Ještě ani neskončila a už v roce 1938 Hitler obsazuje Rakousko a na podzim téhož roku, po mnichovském diktátu, zabírá československé pohraničí se všemi opevněními. 3 [pageend3]Mukl 4/1999 Za pár měsíců obsadil zbytek republiky a y září 1939 začala druhá světová válka. Z historického hlediska je druhá světová válka první válkou, ve které zahynulo víc civilistů než vojáků na frontách. Utrpení národů bylo strašlivé. Plynové komory, krematoria. Náš slovník se obohatil o nový výraz „holocaust“. Hned po druhé světové válce začalo období, které dostalo označení „studená válka“. Také nový výraz v našem slovníku. My, muklové všech komunisty porobených národů jsme toto období prožili nej intensivněji. Přišel listopad 1989 a obluda, zvaná „socialistický blok“ se náhle položila. Ovšem vliv komunistů na politické i ekonomické události zůstává. Jenom jejich technika se změnila. Jsou to mistři konspirace, kam se na ně hrabeme. Dostali se na vlivná místa a začali tunelovat podniky. Mnozí z těchto darebáků pro sebe nahromadili mnohamilionový majetek. Nesměl a ani dosud se nesmí nikomu z nich zkřivit vlásek na hlavě. Kdo je chrání? - Přečtěte si v letošním třetím čísle „MUKLA“ o operaci, nazvanou „Golgota“. Od skončení studené války uplynulo 11 let a máme tady novou formu vraždění. Tentokrát jsou postiženi skoro výlučně civilisté. Žádná válka, prostě vraždění. Statisíce civilistů opouští své domovy ve snaze dostat se do bezpečí. Ale jsou pronásledováni, vražděni, trpí hladem a zimou. Nejdříve Bosna, pak Kosovo a teď Čečensko. Na sklonku tohoto nešťastného XX. století se náš slovník obohacuje o další nový pojem - „humanitární katastrofa“. S tímto novým pojmem vstupujeme do posledního roku století. Dovolte mi, abych blahopřál Vám i sobě, že se dožíváme roku 2000. Někdy to s námi bylo na vlásku. Jaké bude to 3. tisíciletí? „Když to má bejt kyselý, tak ať je to jako ocet.“ JUDr. Jiří Setina Z výsledků šetření STEM - Střediska empirických výzkumů, opakovaně vyplynul trvalý nesouhlas občanů s politikou. Co horší, také trvalá bezmocnost občanů tento stav změnit, či jej jen ovlivnit. Především obecná podpora protestujících nespokojenců a oklamaní voliči sociální demokracie, jsou ony dva hrozivé zdroje neustále sílící podpory KSČM. Tolik STEM. Václav Havel to zjednodušeně odbyl „blbou náladou“ českých občanů. Za všechny příčiny „blbé nálady“ uveďme jen SENÁT a REFERENDUM. Občané vytrvale a bezmocně odmítají SENÁT, jako instituci zbytečnou a přepychovou. Jako zbytečnou daň z přepychu, který nemáme. V sousedním Bavorsku, kde názory na senát byly obdobné, udělali referendum a SENÁT byl zrušen ze dne na den. Jan Ruml se chlubí, jakoby „demokratickou výhrou ve volbách“, když obdržel celkem cca 8.000 hlasů ve volebním rajónu v Praze 6. Více jak 70.000 občanů Prahy 6 volby do SENÁTU bojkotovalo. Zbytek se rozplynul v ostatních politických stranách. Přesto SENÁT vzkvétá a rozmařile utrácí miliony a miliardy jako odkladiště politických mrtvol a jako nadstandardní sociální zabezpečení „nových mocných“ a jejich přátel. 4 [pageend4]Mukl 4/1999 Mimochodem, řekl vůbec někdo občanům, kolik že je na hradě pražském poradců? A taky, že poradcem může být každý, i bez odborné kvalifikace, kdo má důvěru našich „nových mocných.“Nad námi slunko nezapadá, vykřikovali kdysi mocní říše římské. Takže, podívej se občánku, kdo vládne! Nic nového, stejně jako za Husáka. Jen ne- spravedlnostní rozdíly mezi lidmi jsou provokativnější a výbušnější. Občané jsou dále přehlíženi, jak tomu uvykli za minulých 40 roků. Máme ale svobodu projevu a svobodu tisku. Občanstvu jsou proto sériově předkládány žhavé a vypjaté problémy státu a jeho parlamentu. Zpočátku jako nejdůležitější se jevily nové uniformy policie a hradní stráže. Také opakovaný problém „registrovaného partnerství lesbiček a homosexuálů“. Problém, zda lovečtí psi mohou být cvičeni na živých liškách, vepřín v Letech na Písečku, zeď v Matiční ulici a ministr - vládní zmocněnec - Petr Uhl. Ředitelem BIS vláda schvaluje Jiřího Růžka, když posléze vyšetřovatel policie Martin Hádek odložil jeho trestní stíhání proto, že z alkoholického šoférování vytáhla přítele s použitím zaklínadla „vyšších státních zájmů.“ Lapidárně řečeno, namazaný státní úředník řídil v opilosti automobil. Ve vyšším státním zájmu lze jistě pořádat alkoholickou pitku. Kde je ale „vyšší státní zájem“ při jízdě opilce automobilem domů? - Co horší, příslušný vyšetřovatel policie, v jehož rukou je nová spravedlnost nové české demokracie, akceptoval „vyšší státní zájem“ na úkor zřejmě nižšího státního zájmu, kterým byl trestní zákon ČR. Naopak vojenskou kontrarozvědku bude bezproblémově řídit Jiří GIESL, vypjatý komunista od r. 1970, který se ale v r. 1990 po 6 měsíců učil anglicky přímo v U.S.A. Ministr zdravotnictví podává trestní oznámení na Vinohradskou nemocnici za období, kdy zde ředitelovala Mudr. Zuzana Roitová, t.č. senátorka, která oplátkou podává trestní oznámení na neznámého pachatele z Ministerstva zdravotnictví. Nakonec přichází major ZEMAN. Ve státnických přestřelkách došlo i na nemocného římského císaře Caligulu, který jmenoval svého oblíbeného koně senátorem, členem SPQR, neboli Senátu lidu římského. Úředníci se rozmnožili o 300%. Jejich mzdy narostly o 800%. Každý druhý podnikatel je zloděj - tak alespoň lapidárně dokládají znalecko-ekonomické rozbory domácí i zahraniční provenience. Mají milionářské soukromé bydlo, jezdí milionářským autem a veřejně, pod ochranou demokratické státní správy, provokativně utrácí naše peníze. Odborně se tomu říká, „nevyšel podnikatelský záměr“. Proč ale vůbec na tak pofidémí návrh dostal od banky stamiliony? Jistě také proto, že banky byly státní a bankovní úředník, přítel, s ním vše projednal předem. Právě přesunutím miliard bankovními úředníky (také spolupachateli) vznikla a vesele prosperuje početná vrstva jakoby podnikatelů, jejichž podnikání začínalo a končilo právě jen poskytnutím bankovního úvěru. Aby se nám nezhroutil celý bankovní sektor, jsou banky trpělivě a pravidelně dotovány desítkami miliard, lhostejno, zda v čele vlády premiéruje Václav Klaus či Miloš Zeman. Co ale dodat, když za takové tragické výsledky úvěrové politiky ku př. Komerční banky, obdržel pan ředitel Richard Salcman, také senátor, roční apanáž cca 6 milionů korun českých. Komunistické zločiny nesměly být ani pojmenovány, natož zveřejněny, natož potrestány. V letech 1990 - 91., kdy se rozhodovalo o charakteru nové demokracie, také o vyrovnání se s minulostí a také o zakonzervování komunistické minulosti, byl Václav Klaus ne5 [pageend5]Mukl 4/1999 známým úředníkem ze Státní banky. Miloš Zeman byl pomýlený komunista z Prognostického ústavu, kde psal vědecké práce o významu fotbalového utkání v socialistické společnosti. Byl zde pouze a jen Václav Havel. A byl to Václav Havel, kdo si vynutil „občanský klid“ ke svému prezidentování! \ Takže stát je takový, jakým jej chtěl mít Václav Havel! Občane, proč máš „blbou náladu?“ Uvykli jsme si mluvit o legislativním WATERLOO, proč ale nevznikla hned v roce 1993 Finanční prokuratura, ač její projekt byl předložen? - a kdo měl zájem zrušit profesní instituci PROKURATURY ČR, která mohla aktivně přezkoumávat podezřelé bankovní operace, podezřelé privatizace a kvalifikovaně předkládat k posouzení soudům? Kdo měl zájem, aby tak významným garantem předsoudní zákonnosti zůstala profesně a studijně polovzdělaná policie, která navíc jako celek byla zkompromitovaná, když s její vypjatou aktivní podporou zůstával zachován bývalý komunistický systém moci. Ta policie, která byla po desetiletí třídně a ideologicky pečlivě vybírána a která byla „zaběhlá“ jen na trestnou činnost ohrožující socialismus, tedy na trestné činy SPEKULACE, NEDOVOLENÉHO PODNIKÁNÍ, DEVIZOVÉ TRESTNÉ ČINY, POBUŘOVÁNÍ či ROZVRACENÍ REPUBLIKY. Ta policie, která sama kšeftuje se zabavenými drogami zločinců! Kdo měl zájem, že vedle PROKURATURY, která ku příkladu ve Francii odvádí trvale profesně prospěšnou práci, nevznikl, respektive nebyl obnoven osvědčený institut „VYŠETŘUJÍCÍCH SOUDCŮ“? Nikoliv, legislativní díra nevznikla náhodou, ale záměrně, aby ti, kteří byli od počátku „u vesla“, mohli bez obav krást, když zákony to jakoby umožňovaly anebo chyběly. Také tímto způsobem se vytvořila nová zbohatlická vrstva. Tuto dobu přirovnáváme k „divokému západu“ 19. století v USA. Tam ale v té době žil pán, jménem Samuel Colt, který pravil: “Bůh stvořil lidi silné a slabé. Já jsem tuto nedokonalost napravil“. A pomocí jeho vynálezu, šestiranného koltu, měli všichni stejnou startovací dráhu a stejné možnosti, alespoň v sebeobraně. Máme tedy celý komplex problémů z toho, kdy mnohé zaniklo ač zaniknout nemělo, mnohé nevzniklo, ač vzniknout mělo. K tomu přemíru potměšilých či jen ziskových úmyslů, hrubé nedbalosti a neznalosti ihned z roku 1990, z čehož je složena „blbá nálada“ českého občana v roce 1999. Tedy nikoli jen neznalost či nedbalost, na což se tak rádi vymlouváme. Významnou měrou se podíleli i poradci, což ale nic nemění na skutečnosti, že dnešní bankrot nového demokratického systému byl od samého počátku dirigován pevnou rukou a autoritou VÁCLAVA HAVLA. Bylo jen jeho osobním výběrem a jeho osobní zodpovědností, pokud měl poradce Judr. Mariana Čalfu, Judr. Jičínského, Judr. Rychetského a další. Kdo vymyslel „tlustou čáru za minulostí“ nevíme a vědět ani nepotřebujeme. Víme, kdo ji autoritativně jako první vyřkl nahlas, a kdo nepřipustil odlišnosti. V této zemi je stále 15-20 % vyhraněných, či dosud nerezignujících antikomunistů. Pisatel k nim od samého začátku patří. Mohu tedy jen potvrdit, že trvalý nesouhlas a trvalá bezmocnost ovlivnit antikomunisticky politiku polistopadové demokracie posléze nastolily lhostejnost a vyřazení této početně a potencionálně vlivné skupiny antikomunistických občanů z věcí veřejných. Proč chodit k volbám, když není koho volit?! 6 [pageend6]Mukl 4/1999 JAN RUML je senátorem za 8 tisíc hlasů a mnozí kolem se tváří, jako že je to demokracie. I Jan Ruml, obdařen notnou dávkou neskromnosti, své zvolení senátorem staví za axiom demokracie. Fašisté měli „ENTARTETE KUNST“, neboli „ZVRHLÉ UMĚNÍ“. My zřejmě máme „ENTARTETEIUS“, NEBOLI „ZVRHLÉ PRÁVO“ a „ZVRHLOU DEMOKRACII.“ Budeme mít i další „zvrhlé činy“ z bezmocnosti, kdy 15% antikomunistů svoji trvalou bezmocnost v nových předčasných volbách, které jsou za dveřmi, budou manifestovat bojkotem voleb anebo volbou KSČM. To podle přísloví: „Když to má být kyselý - ať je to jako ocet!“ Přiznávám se závěrem, že myšlenka, kdy činnost VÁCLAVA HAVLA bude posuzovat Základní organizace KSČM pražského hradu, a nikoli jen znovu pomýlení Judr. M. ČALFA a další, je úsměvná i pro mě. Rozpaky nad výzvou: „Děkujeme, odejděte! Bedřiška Hoffmannová 150.000 občanů výzvu podepsalo v naději na nějakou změnu ve vedení státu. Možná, že to byl výkřik zoufalství nad stojatou zahnívající vodou systému „škatule, škatule hejhejte se“, možná, že to byl manévr na odvedení pozornosti od hlavních aktérů našeho politikaření - v žádném případě ale nebylo nic nabídnuto a dobře fungující akce „klín“ se opět osvědčila. Na to jsme dobře vyškolenými mistry. Jestliže z výzvy byli vyřazeni hlavní viníci, dokonce se k výzvě připojili i prezident Havel a soudruh Grebeníček se svou komunistickou stranou, pak není možné od výzvy něco pozitivního očekávat. Je to zase jen známá metoda „aby se vlk nažral a koza zůstala celá“. Po přečtení všech možných zahraničních i domácích novinových článků zleva i zprava vyplývá, že tzv. „socialismus“ lidem stále straší v hlavách, že nedokáže myslet v jiných dimenzích, že dlouholetá zkušenost s omýváním mozků podle hesla „stokrát opakovaná lež se stává pravdou“, a to ve všech otázkách vnitřní i zahraniční politiky. A tak je možné slyšet od našich občanů i po tak hrozném debaklu komunistické tyranie a sovětské okupace, že na tom socialismu není všechno špatné. 80 milionů mrtvých obětí je nám ještě málo. Největším naším nepřítelem byli, jsou a budou Němci i když si pro jejich marky můžeme ušoupat nohy. Nikoho už pravda nezajímá. Jak říkal onehdy jeden z pražských taxikářů, vede se mu špatně, má vysoké daně a o všechno se musí starat sám a tím to bylo v „socialismu“ lepší. A vůbec, co má kdo proti Rusku? - Amerika není lepší, naopak. Skutečnost, že Amerika je jedinou záštitou demokracie i v miniaturních státech, beznadějně vydaných na pospas ruskému imperialismu, mu nic neříká. A dojde-li prostý člověk až k takovému stupni politické dezorientace, je to národní tragedie, protože pravda je pro něho něco, na co nemá čas ani náladu ji hledat. A tím pádem není zatím naděje na zlepšení politické ani hospodářské situace. Je to opět jedna z našich národních tragedií, kterou jsme si sami zavinili, přičemž vinu budeme hledat jinde. Jsme jako narkomani, kteří musí po dlouholetém užívání drog strávit dlouhý čas na psychiatrii, aby posílili své duševní i tělesné zdraví. Polovičaté akce jako „děkujeme, odejděte!“, jsou bezvýznamné. 7 [pageend7]Mukl 4/1999 K tomu dodává Tomáš Hájek, lékař a filozof: „ Má to těžké ten prostý český člověk. Podepíše výzvu, která definuje nepořádky, s jejichž důsledky se setkává na každém kroku. A potom se od kritiků dozvídá, že vlastně podepsal výzvu, která má restaurovat moc Václava Havla z roku 1990. I když bere Havla velmi vážně, podepsal jenom proto, protože zuří nad nepořádky. I v době masových petic vlastně nemá prostý občan příliš šancí, aby činem vyjádřil, co si opravdu myslí. Ledaže by někdo sepsal výzvu, či petici, která by nebyla interpretovatelná: Havel proti Zemanovi s Klausem nebo naopak. Sepíše někdo výzvu, která nebude prodloužením starých traumat naší politiky, nýbrž se bude zabývat skutečně systémovými změnami? Protože jen taková výzva obstojí a postupně se její obsah prosadí. Ty druhé postupně vyprchají a tím, byť nechtěně, spíše posílí to špatné na našem současném stavu. Pokračování cyklu: uNaše holčičky“ Božena Jíšová Merina Jandová Merina byla mezi námi děvčaty zcela ojedinělý zjev. Poznala jsem ji až v roce 1957 (to už měla odsezeno 8 let) jako urostlou, štíhlou mladou ženu s trochu pobledlou, hezkou tváří. Ale její výjimečnost nespočívala ve zjevu - těch pobledlých mladých žen bylo tenkrát ve vězení dost - spočívala v neobvyklém způsobu, kterým se bránila proti násilí. Ostatní ženy přeci jen i v nejhorších chvílích zachovávaly ženskou zdrženlivost, přijímaly rány i ponižování trpně a důstojně. Ale Marina odpovídala na nadávky nadávkou, na rány ránou, a to ne nějakou symbolickou, ale takovou, že šiji protivník dlouho pamatoval. Byla jak nezkrocené, divoké mládě, neusměměné ještě žádnou uzdou moudrosti a opatrnosti. V celém svém životě se nikdy nesnížila k tomu, aby si nechávala otevřená „zadní vrátka“. Šla tedy čelem proti zdi bez ohledu na následky, ale i bez ohledu na to, jestli se druhým bude jevit její chování jako neodpovídající pravidlům ženského chování nebo dokonce nekultivované. Merina pocházela z početné rodiny, byla nejstarší z pěti dětí. Matka byla učitelka, otec autodopravce. Narodila se v Praze, později rodina přesídlila do jižních Čech, kde Merina žije dosud. Zatčena byla v sedmnácti letech v souvislosti s protistátní činností svého strýce, který byl povoláním voják - velitel letectva. Devět měsíců ji vyslýchala vojenská kontrarozvědka, pak byla předána na STB v Prachaticích. Tam se hned zpočátku dozvěděla, že ,je svině a má jediné štěstí, že jí není ještě 18 let, jinak by určitě dostala provaz.“ O tomto výroku není nutno pochybovat vzhledem k tomu, že byla odsouzena na 18 let. V té době byla teprve středoškolačka, neměla ještě ani maturitu. Na STB se uvedla tím, že když ji při výslechu shodili ze židle, zůstala vzdorovitě ležet na zemi a museli ji násilím zdvihat. Brzy nato následovala scéna, jakou tam jistě nikdy předtím ani potom nezažili: když ji vyšetřovatel uhodil a ona spadla na rozpálená kamna, popálila si nos a zápěstí - ještě dnes tam má jizvu. Sama mi to líčila: „Nerozčílila mě ani tak ta strašná bolest jako pomyšlení, že mě tím nadosmrti zohavil. Vzala jsem ze stolu psací stroj a hodila jej vyšetřovateli na hlavu, až jsem ho omráčila.“ ... Takovým jednáním museli být omráčeni i všichni ostatní estébáci a jistě trpce litovali své lehkovážnosti, že svého kolegu nechali v místnosti samotného s takovým nebezpečným, sotva osmnáctiletým nepřátelským „živlem“ (jak se nám tenkrát říkalo). Od té doby Merinu přivazovali nebo vyslýchali jen v poutech. „A to ses, Merino, nebála, že tě zabijí?“ ptala jsem sejí, protože takový skutek se v té době bez nadsázky rovnal 8 [pageend8]Mukl 4/1999 sebevraždě. „Nemyslela jsem na to, “odpověděla Merina. „Ale je pravda, že jsem poznala mladého chlapce a byla jsem svědkem, jak ho vedli k výslechu zdravého - a od výslechu ho nesli už jen v dece. Odsouzen byl jen na dva roky za pokus o ilegální přechod hranic, jenže mu způsobili při výslechu takové zranění, že nikdy už nebyl normální - znala jsem ho pak i v civilu. A tak ho vlastně odsoudili na doživotí.“....Proč Merina neskončila podobně, je dodnes záhadou - snad proto, že ji ještě potřebovali dál „vytěžovat“, jak se říkalo vyslýchání. Když Merině přisoudili 18 roků, nastalo obvyklé putování po věznicích. Byla to Kutná Hora, Jičín, Nová Paka, Hradec Králové, Chrudim, pod níž patřila i cihelna v Tuněcho- dech. Ta byla určena jen pro tresty do 12 let, práce tam byla těžká (jednalo se o navážení vozíků s uhlím do pecí - normy byly vysoké. Tehdejší náčelník Kotýza za půl dne práce usoudil, že si Merina zasluhuje trest za neplnění normy a zastavil jí na půl roku všechny výhody (to bylo zejména psaní dopisů a přijímání korespondence z domova) a na tři měsíce poloviční dávky jídla. Mimoto jí chtěli zabavit i cukr, který si kupovala z kapesného. Ale Merina než by jej vydala, raději jej snědla na "„posezení". Na protest zahájila patnáctidenní hladovku. Devátý den, kdy pila pouze vodu z WC (a ještě dnes k tomu nespokojeně podotýká, že za těch 9 dní vůbec nezhubla !) Přišli dva muži v bílých pláštích s hadicí a zřejmě s úmyslem ji nakrmit násilím. Mluvili k ní jako k duševně nemocné, ale Merina naštěstí tentokrát zachovala klid a rozumně jim vysvětlila, že její chování je oprávněné už jen proto, že má osmnáctiletý trest a tato cihelna je určena jen pro tresty do 12 let. Kupodivu její argumenty uznali a odešli. Merina soudí, že to byli civilní lékaři. Ale vzápětí přišlo pět esté- báků - mezi nimi i jeden vězeň, bývalý esesák Opleš -Merinu násilím zabalili do deky a táhli někam nahoru s tím, že musí dostat injekci. Merina se bránila zuby nehty a přitom došlo k příhodě, kterou se opravdu proslavila a kterou jsem slyšela vyprávět dřív, než jsem Merinu osobně poznala: Při té rvačce jeden z čuzáků, snad ani ne úmyslně, Merině sedl na obličej. Merina byla v tu dobu ještě mladá, plná energie, měla mimo jiné i zdravé, silné zuby. A tak se do něj vší silou zakousla - prokousla nejen látku, ale i kůži. Hrdinný pan estébák hrozně zařval, ostatní se lekli, povolili sevření, Merina se jim vysmekla a jak mi sama líčila „zapasovala se do kouta a kopala každého, kdo se k ní přiblížil.“ To kousnutí bylo tak hluboké a důkladné, že se to dlouho nemohlo zahojit - ale Kotýza nedal celý tento případ ani před soud. Asi by bylo opravdu trapné zdůvodňovat takové podivné zranění na tak podivných místech při výkonu služby - natož navrhovat tomu „hrdinovi“ nějaké vyznamenání. Omezil se na to, že předvolal otce Meriny ( byla podle tehdejších zákonů ještě nezletilá), ale otec jen řekl: ona dobře ví, proč to udělala. Vězeňský život pak pokračoval, Merina pracovala v Chrudimi a na dalších místech v prádelnách, v kuchyních, drala peří, pracovala v pletámě a plnila prostě všechny povinnosti moderních otroků. Ale jako většina našich „holčiček“ - zejména těch mladých - nevynechala jedinou příležitost zpestřit si ten šedivý vězeňský život nějakou legrací. A tak třeba dodnes vzpomíná, jak si v Chrudimi, kde mimo jiné vařily maso pro psy, vycvičily jednoho hlídacího vlčáka, aby jim kradl z Čuzáckého kurníku slepice, a jaké to bylo dobrodružství, když si pak při prohlídce „zafilcly“ vařenou slepici mezi vyžehlené prádlo. Nebo, jak si v době, kdy pracovaly s krepovým papírem, všechny ostříhaly vlasy a udělaly si jednotný zrzavý přeliv. Jaká to byla legrace, když je ráno dozorci nemohli od sebe rozeznat. Možná, že se některým „civilům“ mohou zdát takové žerty trochu jako zastydlá puberta a nepochopí, že stály za to, i když následovaly kázeňské tresty včetně korekcí. Ale je nutno si uvědo9 [pageend9]Mukl 4/1999 mit, že v dobé, kdy se odsuzovalo běžně na 10, 15, nebo i 20 let někteří z odsouzených byli tak mladí, že se jim život zastavil dříve než stačili dospět. A nebylo možné trávit tak dlouhé roky jen ukázněně v samé práci. Uměly jsme se ale zasmát nejen na úkor dozorců, ale i mezi sebou. Při posledním shledání mi Merina připomněla jednu příhodu, která se může stát opravdu jen ve vězení. Musím k ní předeslat, že v Pardubicích, na rozdíl od Želiezovců, byly cely na noc otevřené a záchod byl jako oddělená místnost vzadu v chodbě. Já sama jsem se z toho hrozně radovala (jak málo stačí člověku ke štěstí !) ovšem přeci jen to mělo jeden háček. Záchody byly ve dvou řadách naproti sobě a neměly dveře, takže ani na těchto místech nám nebylo dopřáno trochu soukromí. Ale protože to byla jediná místnost, kam dozorci nemohli bez ohlášení vtrhnout, soustřeďovaly se tam všechny zakázané činnosti, (učení, debatování, kouření, vaření atd.) Nikdy jsem si nezvykla na to, když se mnou někdo zaváděl diskusi a seděl naproti mně nikoli v křesle, jak se na civilizované lidi sluší, ale na WC. Ale mnoho našich děvčat jakoby tento malý nedostatek během let přestala vnímat. A tak se jednou stalo, že jedna z nich uprostřed hlubokého soustředění nad učením najednou vyskočila s křikem: “pomoc!,pomoc! - kousla mě krysa !“ V tu dobu nám krysy velice znepříjemňovaly život - byla jich tam celá hnízda. Ostatní se shlukly kolem ní a snažily se zvíře chytit a zabít. Jenže po kryse nebylo ani památky a postižená stále naříkala. Nakonec při bližším ohledání bylo zjištěno, že to nebyla krysa, ale že si prostě ve chvíli, kdy byla duchem nepřítomná spletla levou ruku s pravou - v levé držela toaletní papír, v pravé zapálenou cigaretu. Samozřejmě, že se ostatní s tím dlouho bavily a snad mi odpustí, že jsme se ještě nedávno s Merinou tomu zasmály. Merině se mimo mnoha menších „průšvihů“ povedl ještě jeden vskutku husarský kousek. Bylo to v roce 1951 ve věznici v Chrudimi. Bylo už po večerním nástupu, Merina byla sama na cele a myla si tam okno, které měla k tomu účelu vysazené. Náhle vtrhl na celu dozorce ačkoli tam už neměl co pohledávat a choval se podivně. Úplně bezdůvodně začal na Merinu řvát, přibližoval se k ní a Merina pojala podezření, že ji chce znásilnit. A tak, když přišel těsně k ní a uhodil ji klíči do tváře, Merina už dál nečekala, zahájila bleskový protiútok jedinou zbraní, kterou měla po ruce, tím vysazeným oknem, které mu rozbila o hlavu. Dodnes neví, jaké měl vlastně choutky, ale určitě ho přešly. Bylo dva dny před Štědrým dnem, Merinu za trest svlékli jen do krátké pánské košile a dali ji do „díry“. Byla strašná zima, Merina měla právě své nepříjemné dny a tak tam poprvé v životě omdlela. Převezli ji pak do České Lípy a odtud do Pardubic, kdy se jako jedna z dvanácti žen zúčastnila akce „Hammarskjöld“. Tato akce byla již mnohokrát popsaná a spočívala v tom, že každá z těchto žen napsala samostatně protestní dopis v různých jazycích i v češtině na OSN (jmenovitě Dagu Hammarskjoldovi), v němž popisovaly poměry ve vězení a žádaly pomoc. Výsledek byl 2 roky izolace na Pankráci a dodnes nikdo neví jestli dopisy byly vůbec doručeny. Tenkrát bylo každé volání o pomoc do svobodného světa jen hlasem volajícího na poušti. V roce 1953 Merině „sundali“ v rámci amnestie 8 let. Zbytek trestu, t.j. 10 let, 6 týdnů a 9 měsíců vazby u vojáků měla už odsezeno 60. roce, kdy ji propustili. A teď by se mi hrozně chtělo napsat: „a žila šťastně až do dneška“ - jenže bohužel nepíšu pohádky ani románový příběh. Merině bylo při propuštění 28 let a co tedy s takto načatým životem? - Nejkrásnější roky mládí pryč, zdraví podlomené (přinesla si z vězení TBC), kádrový posudek ten nejhorší, naděje na dokončení studia nebo slušného zaměstnání nulová. Merina si rychle spočítala, že si nesmí dlouho rozmýšlet ani váhat: v 60. roce se 10 [pageend10]Mukl 4/1999 vrátila, v 61. roce už byla matkou dvou pěkných zdravých chlapečků - dvojčátek. Nikdy neuvedla jméno otce, nikdy nežádala a ani nedostala alimenty. Za ten dar dětí, který si bez ptaní a dovolení, bez ohledu na všechno ostatní vybojovala, musela tvrdě zaplatit. Její zlomyslný osud jí zjevně vůbec v životě mateřství nenaplánoval. Spíše ji chtěl odsoudit k doživotní samotce, jako mnohé jiné. Již krátce po narození dětí byly tuberkulózou postiženy i další orgány a lékaři považovali skoro za zázrak, že vůbec přivedla děti na svět. Sama je vychovala, sama nesla dlouhé roky břemeno osamělé matky a k tomu bývalého politického vězně. Od sociální péče dostala za celou tu dobu příspěvek 200.-.- Kčs, a to v době, kdy se na různé „společensky nepřizpůsobivé občany vynakládaly ze státní pokladny velké částky. Celý život jí byla poskytována jen manuální, špatně placená práce a v určitých obdobích trpěla krutým nedostatkem. Ale když jsem ji politovala, že je to tedy opravdu smůla mít nemanželská dvojčata, odpověděla udiveně: „snad velké štěstí, ne?“. To štěstí, které je jiným ženám dáno jako samozřejmost, si Merina musela prostě vybojovat. Ona vlastně celý život bojovala. Ještě i v posledním roce, kdy jí TBC napadal ramenní kloub a hrozila jí amputace celé paže, Merina podstoupila úspěšně operaci a při poslední návštěvě mi ukazovala jen velkou jizvu, která jí přibyla k ostatním jizvám na těle. Připadalo mi, že je to poslední vzteklá rána osudu, kterému se celý život odmítala podřídit. Ale nelitujme ji - ona o to nestojí. Spíše můžeme hořce litovat, že naši „moudří“ a opatrní vládní představitelé neměli aspoň trochu její odvahy a schopnosti riskovat. Ze nás v roce 38 vzdali bez boje Němcům a v roce 48 bolševikům. Možná, že bychom dnes nemuseli psát jen samé žalozpěvy na naše mučedníky - a také bychom nemuseli tolik pokřivených páteří šetrně halit do „sametu.“ Merina ještě žije v jižních Čechách a těší se ze zdravého krásného vnuka. Kdyby mu už nic jiného nemohla odkázat než tento svůj pravdivý životní příběh, mohou mu jej děti různých prominentů jen z hloubi duše závidět. Takový „rodokmen“ se totiž nedá koupit za žádné peníze, nelze jej zfalšovat, ani vymyslet, ani vytunelovat a přivlastnit si jej. Dokonce ani za ním udělat tlustou čáru... Vlasta Charvátová Kdyby někdo chtěl napsat román s napínavým, dramatickým dějem, stačilo by mu prostě opsat životopis Vlasty a nemusel by přidávat ani slovo ze své fantazie. Spíše by mohl být podezírán, že své fantazii neklade žádné meze - že není přece možné, aby všechny ty události jeden člověk přežil. A přitom Vlasta prožila mládí v poklidném, ušlechtilém prostředí, které jakoby se odrazilo i na jejím zjevu. Útlá postava a jemná, krásná tvář měla v sobě pěco aristokratického, co nemohlo být zkaženo ani vězeňskou uniformou a co svědčilo o tom, že byla od dětství nejen vychovávána, ale především pěstována. Otec Vlasty byl v diplomatických službách a celá rodina žila díky tomu ve Francii, kde Vlasta začínala i školní docházku. Francouzština byla jejím druhým mateřským jazykem. V době nástupu komunismu měla za sebou maturitu na 11 [pageend11]Mukl 4/1999 gymnasiu a byla provdaná za Josefa Chaiyáta. Měli malé dítě, chlapečka Petra, starého 18 měsíců. Oba manželé se zapojili do odbojové skupiny, která plánovala vojenský převrat. Celá akce byla ale už předem zrazena. Tanky, které měly vyjet, měly proděravěné nádrže. Oba manželé byli spolu s ostatními členy skupiny zatčeni dne 17. května 1949. x Byli vyslýcháni na Pankráci - a o vyšetřovacích metodách tehdejší doby se dnes už ani nikomu nechce číst. Dokonce i když se má o nich psát, má člověk pocit studu, že něčeho takového byli schopni členové vlastního národa. Vzpomínám si na to, jak jsme kdysi při posledním sokolském sletě v roce 1948 skandovali hesla:“Ať si kdo chce, co chce říká, my jsme děti Masaryka!“ - Jak jsme byli naivní! Tenkrát jsme byli přesvědčeni, že takové kruté skutky byly výsadou gestapáků - bylo krátce po válce a měli jsme to ještě v živé paměti. Ale že i mezi „dětmi Masaryka“ se něco takového může vyskytnout, tomu jsme prostě nevěřili. Později se takovým skutkům ohleduplně říkalo „přehmaty padesátých let“. Manžele Charvátovi vyslýchal pověstný a obávaný vyšetřovatel Pešek. Vlastu mlátil gumovým obuškem do chodidel dokud neupadla do bezvědomí, ponořoval jí hlavu do vody, nasadil jí na zápěstí náramky s ostny, dupal po ní, kopal ji a na jeho výzvu ji kopali i ostatní vyšetřovatelé. Nejhorší ale bylo, že před jejíma očima surově kopal a bil jejího muže za každou její odpověď, se kterou nebyl spokojen. K tomu všemu si dal mimořádně záležet na tom, aby ji co nejvíc ponížil - jako člověka i jako ženu. Dal ji na deset dní do temnice, kde musela být úplně svlečená, při výsleších jí nedovolil jít na záchod a odepřel jí všechny základní hygienické potřeby. Když v temnici krvácela a upozorňovala na to, že je v jiném stavu, vyjádřil se, že lépe bude, když chcípne sama, než aby ji museli věšet. Po všem tomto utrpení konečně přišel soud - 6 rozsudků smrti - mezi nimi i manžel Vlasty, Josef Charvát. O tom pochmurném dni, kdy byl rozsudek vykonán, mi Vlasta napsala: Cely byly už zamčené, svítilo jen slabé světlo. Byl listopad, venku už byla tma, ale lehnout si nikdo nesměl. Na cele bylo 15-20 žen, židle jen dvě, tak jsme se různě opíraly o stohy slamníků. Na těchto celách, zvaných „soudní vazba“ se čekalo. Nikdo nevěděl na co. Nikdo nevěděl na jak dlouho. Zarachotily klíče, jednu z nás vyvolali. Za její kymácející se postavou mířil hubený ukazovák jedné z dozorkyň, s vlasy vylouhovanými do bělá kysličníkem a doprovázel ji pištící hlas: „Kdyby to byla jen trochu slušná ženská, tak se z toho už dávno zbláznila!“ - Nám ostatním to bylo jasné. Vidět tu potácející se postavu bylo zřejmě poslední přání jednoho z odsouzených na smrt, kterého za úsvitu pověsí na jednu ze šesti připravených šibenic. Bachaři počítali na prstech: Prokeš, Janda, Borkovec, Čančík, Polesný, Charvát - můj muž. Byla to poslední skupina, které ještě dovolili kněze. Statečný Monsignor Tylínek, sám bývalý vězeň nacistické hrůzovlády, zaopatřil všechny, kdo si to přáli. A potom na faře vyplnil i úmrtní list. Ale v některých případech ani jeho statečný postoj neodstranil hrůzu pozůstalých z toho, že by se mohli dostat do spárů STB a někteří neměli ani odvahu si ten úmrtní list vyzdvihnout, ani se zúčastnit zádušní mše. Dnes ale už nikdo nemá právo je soudit - nikdo, kdo tu dobu neprožil. Dále pokračuje líčení Vlasty: Při poslední návštěvě, která nám byla povolena, malý Péťa usedavě plakal, natahoval ručičky po otci jakoby věděl, co se bude dít. K nikomu jinému nechtěl jít, jen k otci. Při návštěvě jsem zahlédla i Emana Čančíka. Jeho tvář, právě tak jako tvář mého muže, vyzařovaly zvláštní klid a mír, vypadali jako rozsvícené mléčné žárovky. Už nebyli „tady“ a ještě nebyli „tam“ na druhém břehu. Jožka do poslední chvíle myslel jen na to, jak mi tu situaci ulehčit, chtěl mít při poslední chvíli jen členy své rodiny, ukázat mi, že nejsem úplně sama. - Konec! zavolal kdosi a já se už jen pohledem ptala Jož- 12 [pageend12]______________________________ Mukl 4/1999............................................................ ky, co mi ještě chce říct. Zašeptal: Žij jako křesťanka....- a tak se o to pokouším.... Hodiny na pankrácké věži odbíjely jakoby každým úderem ukrajovaly kus lidského srdce. Až odbije pátá, zadrhnou tomu prvnímu smyčku. Tím prvním bude můj Jožka.... Příbuzní Vlasty byli mezi těmi, kdo nalezli odvahu požádat o úmrtní list a tak jej ještě dnes Vlasta uchovává jako ten nejvýmluvnější doklad o době, kdy se „kácel les a přitom lítaly třísky“, jak se tenkrát s oblibou říkalo. Nebyl to tenkrát jen nějaký symbolický boj, nějaká akademická polemika nebo slovní potyčka - byl to boj na život a na smrt., byla to válka, při které samozřejmě byli mrtví. Jistě i druhá strana mněla právo bránit své mocenské postavení, ale určitě neměla právo považovat lidi za „třísky“. Tím se navždy vyřadila nejen z „dětí Masaryka“, ale vůbec z civilizované demokratické lidské společnosti. Vlasta byla odsouzena na doživotí a nějaký snaživý pan soudce připsal k jejímu rozsudku tlustou tužkou (aby snad nevznikl omyl) - TREST KONČÍ SMRTÍ - Vlastě bylo v tu dobu 24 let. A s tou vyhlídkou nastoupila podobně jako Dáša, Julinka, Merina a stovky dalších nekonečnou strastiplnou cestu vězení. Cesta vedla z Pankráce do Kutné Hory, Litoměřic a Prdubic, kde přidala svůj hlas k těm dvanácti hlasům „Hammarskjoldek“, které žádaly OSN o pomoc. Aby pan tajemník OSN dobře rozuměl, napsala jej plynulou francouzštinou, ale i kdyby byly ty dopisy napsá- ríy jazyky andělskými, nebylo by to v té době nic platné. Snad se nikdy nedostaly na místo určení, ale je také možné, že ti, jimž byly adresovány, mlčky připustili, že odpovídat někomu, komu trest končí smrtí, je vlastně zbytečné. Ale Vlasta přeci jen nezůstala ve vězení do smrti. Časem v důsledku mírnějších politických poměrů jí byl trest snížen na 25, 20, 15 let - nakonec ji propustili po 13 letech a 9 měsících v roce 1963. Po návratu pracovala nejdříve jako uklizečka, později složila ještě jednu maturitu na zdravotní škole - obor mikrobiologie. Zdálo se, že je z nejhoršího venku, ale udělala osudný krok: znovu se provdala, její druhý manžel byl rovněž „mukl“. Přesto, že již v době uzavření sňatku byl nemocný, zdálo se, že to budou spřízněné duše a dokonce i Petr, který mezitím dospěl v mladého muže, měl k němu přátelský vztah. Ale jak už to bývá i mezi vlastními otci a syny, po uzavření sňatku si druhého manžela Vlasty znenáviděl a utekl z domova. Ve snaze vytvořit si vlastní domov se předčasně oženil a zakrátko ve svých devatenácti letech odešel dobrovolně z tohoto světa. Dnes už asi nikdo nepochopí, co se v něm nahromadilo za ta léta odloučení od rodičů, co prožíval, když se dozvěděl pravdu o svém otci, jaké bouře zmítaly jeho duší, když 14 dlouhých let svou matku znal jen z krátkých návštěv ve vězení. V každém případě to byly bouře, které zlomily jeho život jako mladý, příliš útlý strom. Odešel za svým otcem, kterého kdysi před popravou tolik oplakával. Bylo to Vlastino jediné dítě - to druhé nemělo ani šanci se narodit, přišla o něj během vyšetřovací vazby. Přišel rok 1968 a Vlasta i se svým druhým manželem emigrovala do Švýcarska, sehnala lehce zaměstnání jako laborantka, překládala do francouzštiny a její život konečně dostával podobu normálně plynoucího lidského života. Tato cizí země k ní byla mnohem laskavější než její vlast. V práci šijí vážili a každým rokem jí poskytovali dlouhou dovolenou, kterou využívala k cestování. Jednou se rozhodla, že tuto dovolenou stráví v malém africkém státečku, v Gambii a od té doby se tam vracela celých 16 let. Zamilovala si tuto malou zemi a zejména její černé obyvatele. Mezitím, aby toho štěstí nebylo moc, pochovala i svého druhého muže, prožívala s ním jeho kruté umírání a do posledního dechu se o něj starala sama - nedala ho ani do nemocnice. My jsme doma měli o ní jen kusé a všelijak 13 [pageend13]Mukl 4/1999 zkreslené zprávy - že prý se stala milionářkpu, že adoptovala černého chlapce, dokonce že je prý královnou v nějaké části Afriky. Teprve nedávno mi Vlasta vyprávěla, že pravda byla mnohem prostší. Ten adoptovaný chlapec - jmenoval se Ebrimo (Abraham) - byl jen jedním z četných mladých lidí, které si tam oblíbila a které podporovala. Přesně řečeno dělila se s nimi - nikdy jim nedávala almužny. Skutečně se musela bránit, aby ji nezvolili svou královnou, ale nebránila jim, když jí udělili titul „mama“. Stala se u nich tím, čím byla Mutter Tereza. Byli to lidé chudí duchem, ale skutečně jim bylo dáno vidět Boha. Ztotožňovali si Ho s přírodou, se sluncem, vodou i s dary země. Vlasta dodnes vzpomíná třeba na to, jak jedno dítě našlo kokosový ořech a ihned začalo poskakovat a prozpěvovat děkovnou píseň za to, že Bůh dal vyrůst kokosové palmě. Tento vřelý, skutečně mateřský - nikoli královský - vztah je dodnes světlem jejího pohnutého života. V roce 1989 učinila Vlasta další osudné rozhodnutí. Vrátila se do vlasti. Koupila si pěkný byt v osobním vlastnictví a doufala v klidné stáří a navázání zpřetrhaných příbuzenských svazků. Ale příbuzní se časem projevili jako vypočítaví lidé, nutili Vlastu, aby dožila svůj život v domově důchodců a svůj byt - svůj poslední domov - jim darovala. Vlasta, která byla tak velkorysá a dokázala se dělit s úplně cizími lidmi, je vyřadila ze svého života a svůj majetek odkázala v závěti farnosti sv. Jakuba v Praze. Žije sama a nikdo z bývalých přátel už není schopen jí v ničem podstatném pomoci. Příslušníci celé naší generace už se totiž blíží k tomu zvláštnímu úseku života, kdy sice ještě nejsme „tam na druhém břehu“, ale už ani ne tak docela „tady“ alespoň duchem. To „tady“ znamená pro Vlastu doživotní vzpomínky na vězení, mučení, popravu a sebevraždu, které se týkají jejích nejbližších. Ale také záplavu světla, kterým všechny ty skutky temnot dokázala vyvážit - kterou jí věnovaly její adoptivní děti. Může oprávněně doufat, že „tam“ ji přivítá zářící tvář jejího prvního muže, kterou viděla naposledy toho pochmurného dne 4. Listopadu roku 1949. Splnila přece jeho poslední přání a žila jako křesťanka. Různé zprávy: Muklovské rovy Začátkem listopadu zemřel ve Winterthuru (Švýcarsko) člen našeho Sdružení Václav Pražák, nar. 4. 10. 1922 v Kovánci u Mladé Boleslavi. Byl zatčen v r. 1952 a propuštěn na amnestii v r. 1960. Prošel tábor na Slavkově, tábor Svatopluk a tábor Bytíz. Celkem byl vězněn 7 roků a 7 měsíců. Jeho žena Anna, také pronásledovaná komunistickým režimem a rovněž členka Sdružení, zemřela dne 6. února 1999 ve věku 66 let. Ať odpočívají v pokoji. -Dne 4 září se na posv. Hostýně setkali na tradiční pouti bývalí političtí vězni, aby modlitbou vzpomněli na přátele ze svých řad, kteří zahynuli ve vězeních či zemřeli v posledních letech. Při mši byl hlavním celebrantem Otec arcibiskup Karel Otčenášek a kázal P. Huvar, oba muklové. 14 [pageend14]Mukl 4/1999 -Dne 17. října navštívil Otec Arcibiskup Karel Otčenášek v Želivě nemocného opata Víta Tajovského, který nám od r. 1990 téměř každý rok celebroval mši sv. v Altnagelbergu v Rakousku. Z těchto míst na něho vděčně vzpomínáme a přejeme brzké uzdravení. -Helsinský výbor poslal na Sibiř mezinárodní komisi. Ta zjistila, že se tam nalézá 1.882 Čechoslováků a hodně osob jiných národností. Členové komise odmítají uvést podrobnosti z důvodů ochrany mezistátních vztahů. Motto: ....A Praha v dětinském vzdoru a pýše vše co tu z minula kvetlo, horečně smetá, slávu svou minulou rozbiji v střepy a slávu budoucí do prachu ulice píše. (V. Renč: ze sbírky „Pražská legenda“) EXAMEN PARTICULARE E. Hoffmann I letos po 81 letech před uzávěrkou druhého tisíciletí se nevyhneme zpytování svědomí a zhodnocení toho, jak jsme naložili se svou národní svébytností po I. světové válce do dnešního dne a co předcházelo. Všechna čest našim národním buditelům, kteří už dávno před první světovou válkou burcovali národ k patřičnému sebevědomí, aby se osvobodil od cizí nadvlády. To se jim sice podařilo, bohužel cena byla příliš vysoká. Mnohé se dá pochopit, ale málo omluvit. Do buditelské kampaně se vloudil osudný blud o panslavismu, který se snažili někteří osvícení buditelé, jako K.H.Borovský, paralyzovat líčením skutečného stavu věcí v Rusku. Panslavismus nám tak do jisté míry dodal údajně potřebné sebevědomí vůči německy mluvícím národům, abychom obhájili své právo na sebeurčení. Bylo to zapotřebí, nebo to byl jen prostředek k zastření našeho pocitu méněcennosti, který vzhledem k slavné minulosti českého národa byl absurdní? Čechy byly přece kdysi významnou součástí Svaté říše římské, český král byl jejím císařem, Čechy byly tehdy politicky, kulturně i ekonomicky středem Evropy. Nač tedy ten „mindrák“, který nám v budoucnu způsobil dlouhodobou národní tragédii, která se stala v našich dějinách temnem nejtemnějším? - Mnohé se dá pochopit, ale málo omluvit. Všechna čest našim statečným legionářům, kteří úspěšně se zbraní v ruce bojovali za naši národní svébytnost v I. světové válce. Všechna čest našim statečným bojovníkům, kteří se zbraní v ruce bojovali na straně spojenců za II. světové války za obnovu demokracie v ČSR, v jejímž rámci bylo lze napravit naše pomýlení z minulých vítězství, k čemuž však bohužel nedošlo. Byla by to slavná kapitola našich národních dějin, vykoupená krví statečných Čechů a Slováků, která však záhy končí pouhých 30 let po založení samostatného státu. V onom vítězném opojení z roku 1918 jsme hodili přes palubu všechny kulturní hodnoty starého Rakouska-Uherska, i když jsme v postatě převzali jeho na svou dobu dokonalý právní řád, který byl rozhodně adekvátní všem ostatním západním evropským národům. 15 [pageend15]Mukl 4/1999 (Zde se nelze nezmínit o tehdejším statutu politických vězňů, kteří byli mimo jiné oprávněni objednávat si denně stravu z okolních restaurací, číst denní tisk dle vlastního uvážení a nesdílet společnost kriminálních zločinců). Zatratili jsme však tehdy nejen habsburské mocnářství, ale z oportunních pohnutek i Církev, nositelku evropského duchovního dědictví, které formovalo Evropu po dobu 2.000 let. Jen cenné umělecko-historické památky z doby „temna“ dodnes úzkostlivě střežíme, protože nám prostřednictvím cestovních kanceláří přinášejí cenné valuty z celého světa. Hned u zrodu Československé republiky jsme však ve slepé nenávisti urazili hlavu Matce Boží z Mariánského sloupu na Staroměstském náměstí. Její hlava leží na pražské dlažbě jako symbol vítězství „lidu“ nad „rakousko-uherským tmářstvím.“ Každý průměrně vzdělaný Čech ví, že Mariánský sloup byl postaven na paměť konce třicetileté války a z vděčnosti nad vítězstvím statečných Pražanů nad Švédy v roce 1650 císařem Ferdinandem III., který byl velkým příznivcem Čechů, měl českou manželku a uměl dokonce česky. Byl tedy postaven dávno před postavením pomníku Mistra Jana Husi (1915) Lze namítnout, že to byla hrstka podnapilých Žižkováků, která se dopustila onoho hanebného činu? Ó nikoli! Tento byl schválen celým národem, protože tehdejší už tenkrát oportunní politická elita 1. republiky nebyla schopna v prostředí „liberálního“ pojetí demokracie pomník obnovit. Žádná reakce veřejnosti - nic, čeho by se vláda a tehdejší politické strany mohly obávat. Ani „křesťansky“ orientovaná Lidová strana nezvedla svůj hlas. V roce 1948 byla nastolena zločinná a odsouzeníhodná diktatura Komunistické strany, která trvala 41 let a trvá dodnes dalších 11 let v kryptonymní formě. Většina členů vlády, parlamentu, senátu, zastupitelských úřadů a státní správy jsou bývalí členové nebo zaprodanci této hanebné organizace. Tito smutně prosluli krádeží majetků a občanského práva emigrantů a zavedením autocensury, která funguje jen v prostředí strachu. Odtud ta chronická stagnace duchovního, politického i ekonomického života společnosti, takže dnes, po jedenácti letech promarněného času budeme muset asi znovu cinkat klíči a provolávat slávu lidem, kteří toho nejsou hodni. To je náš způsob boje proti tyranii. Vzpomínka na rok 1989, kdy Poláci a Maďaři dávno před námi rozstříhali dráty železné opony, je žalostná. Naši es- tébáci v té době tahali uprchlé Němce z vysokého plotu německého velvyslanectví, aby jim zabránili žádat o asyl v západním Německu To je rovněž důvod ke zpytování svědomí, protože jsme tím před celým světem demonstrovali svou oddanost zvrácenému režimu. Kam se poděly ty pokrokové tradice českého národa? - Nejzápadnější část rozpadajícího se komunistického panství s určitou demokratickou tradicí a kdysi západoevropským způsobem myšlení byla poslední v řadě osvobozujících se sovětských satelitů. Určitý neklid české mládeže v posledních dnech v rámci akce „Děkujeme, odejděte!“ svědčí o tom, že genius českého národa po jednaosmdesáti letech ještě žije. Ale kolik takových akcí bude ještě třeba, aby nám znovu na věky neusnul? Vězeňské přednášky Dr. Růženy Vackové Božena Jíšová Dne 23. září t.r. byla ve Vlasteneckém sále Karolina UK slavnostně uvedena kniha Dr. Zdeňka Pousty Vězeňské přednášky. Slavnost zahájil rektor UK, prof. Judr. Karel Malý, DrSc., který také předal vyznamenání UK a jubilejní medaili pří- 16 [pageend16]Mukl 4/1999 tomné Dagmar Skálové, která jako dlouholetá spoluvězeňkyně Dr. Vackové její přednášky zaznamenala a propašovala ven. Slavnost se stala kulturním zážitkem i díky hudbě a poesii. Prof. Jiří Tomášek a Gabriela Kubátová přednesli dvě věty z koncertu Bohuslava Martinů: Duo č.2 pro housle a violu. Verše Jana Zahradníčka a Boženy Jíšové recitoval Miroslav Kovařík. O vydání „Vězeňských přednášek“ informoval v rozhlase Praha (pořad METEOR) dne 9. a 12. 10. t. r. dr. Ivo Budil. Posluchači byli seznámeni velice poutavým způsobem s celým životopisem této mimořádné osobnosti. S jejím úsilím o dosažení maximálního vzdělání (v roce 1947 byla jmenována profesorkou na filosofické fakultě UK) a zejména s jejím nepřetržitým bojem za ideály svobody. Byla vězněna již za nacismu (její bratr i švagr byli popraveni a ona sama stála na pokraji smrti), v době komunismu odsouzena na 22 let vězení. Propuštěna byla po více než čtrnácti letech. Ale i tyto dlouhé roky nepremárnila, využívala je k přednáškám z oboru archeologie a dějin umění. Roce 1992 jí byl posmrtně udělen řád TGM. M. Kovařík se v pořadu „Dobré ráno“ vracel k setkání v Karolinu i k osobnímu setkání s bratrem Františkem Bímem - členem našeho Sdružení, které popisuje takto: “Právě skončilo setkání bývalých vězenkyň, z nichž některé si odbývaly svá universitní léta v pardubické věznici, „....stál přede mnou a usmíval se... upřímný pohled, chlapecký úsměv na tváři muže pamětnického věku nic neumenšuje, naopak dává vyniknout.... Fluidum radosti z tváře Františka Bíma jakoby nás všechny naplnilo... „Tady bez Otíka by to nešlo“ - ukazuje na bývalého spoluvězně. A pak mi vypravuje, jak i v Leopoldově probíhaly přednášky, možná v tu dobu kvalitnější než na fakultě. Jak vyráběl potajmu logaritmické pravítko a materiál k tomu získával z obalů zubní pasty, drtě z omítky, vlastních vytržených vlasů a železné lžíce. Jak Oto Stehlík celou dobu musel hlídat, protože tato „ilegální činnost“ by v případě prozrazení znamenala korekci.... A Miroslav Kovařík k tomu dodává: vzdělání je dar, chceme-li ovšem přijmout do svého života i tento rozměr naší duchovní existence v tomto světě, který se pohybuje někde na pomezí pouhého konzumního uspokojování. Nevím, kde se teď pravítko nalézá - podle 17 [pageend17]Mukl 4/1999 mě by mělo nalézt své místo v Národním museu. A vězeňské přednášky by se měly prohlásit kulturním pokladem ČR, byť se zachovaly napsané jen na cigaretovém nebo toaletním papíru. Otvírám knížku poesie B. Jíšové... Nám nezbývá než vyslovit díky a uznání D. Z. Poustovi, M. Kovaříkovi, Dr. Budilovi a dalším, kteří se zasloužili o to, aby po tolika letech byly zveřejněny nejen přednášky naší spoluvězeňkyně R. Vackové, ale i atmosféra doby a prostředí, v niž vznikaly. Jsme přesvědčeni, že nebudou jen kulturní památkou, ale přispějí, aby se tato doba nikdy neopakovala. LOGARITMICKÉ PRA VÍTKO Zdeněk Pousta (Převzato z časopisu DNES č. 38/99) Grandiózní nástup počítačové techniky včetně příručních kalkulaček odsunul i v naší zemi logaritmické pravítko do oblasti historie. A přece jsou tomu jen asi dvě desítky let, kdy ještě bylo samozřejmou součástí školní výbavy studenta střední školy. A nemusela to ani být průmyslovka se svým technickým zaměřením. Studenti Českého vysokého učení technického a jejich kolegové na Matematicko- fyzikálnífakultě Univerzity Karlovy řešili spomocí „logára“ spolehlivě všechny komplikované matematické úkony od prvního ročníku až po konečné státnice. Moderně vyhlížející předmět z bílé umělé hmoty rozměrů 29,5 x 3,8 cm (LOGAREX 4542-27101-R) by se stal jistě předmětem upřímného obdivu Angličana E. Wingateho, který kolem roku 1627 logaritmické pravítko sestrojil. Možná by ho ale daleko víc zaujalo logaritmické pravítko, které v padesátých letech sestavil v leopoldovské věznici k sedmadvaceti letům odsouzený František Bím (člen Světového sdružení bývalých čs. politických vězňů, - 18 [pageend18]Mukl 4/1999 pozn. redakce). Jako dárek k Vánocům je roku 1960 věnoval spoluvězni Otovi Múllerovi z Chrástavi. Dnes je to jeden ze vzácných dokumentů padesátých let, svědčící o nezničitelnosti touhy po svobodě a lidské síle zachovat si zdravý rozum a přežít nejhorší. Vězni pracovních lágrů i pevných věznic zanechali řadu památek na vlastní ilegální a intelektuální činnost. Před pověstnými „fílcuňky“ se podařilo zachránit vězeňské kresby, drobné umělecké či rukodělné předměty, básně psané na útržcích papíru. Dagmar Skálová při propuštění tajně vynesla přednášky univerzitní profesorky Růženy Vackové, konané ilegálně v ženské pardubické věznici. Odvážný Adolf Bečvář zase v roce 1955 v Leopoldově dokonale zabezpečil proti zničení filozofické texty PhDr. Pavla Křivského. Umístil je v kovové schránce a zazdil v prostoru vězeňské dílny. V r. 1992 je z úkrytu vyňal a předal Univerzitě Karlově, jež je vydala knižně pod názvem Filozofie za mřížemi. Autoři všech těchto předmětů a textů se vystavovali nebezpečí potrestání. Vždyť v padesátých letech byl nedovoleně držený špaček tužky trestán korekcí, což znamenalo chladnou temnici s chudou vězeňskou stravou jednou za tři dny. Před leopoldovským logaritmickým pravítkem zůstaneme však stát v němém úžasu. Jeho autor František Bím se narodil roku 1925 v Rohatcích u Roudnice nad Labem v rodině vesnického kováře a jak je přesvědčen, „mládí prožil v jedné z nejkrásnějších částí naší země, které vévodí malebná hora Říp“. Absolvoval textilní průmyslovku ve Zlíně a navštěvoval exportní školu pro zahraniční obchod. Z válečného vysílání BBC se dozvěděl o povstání na Slovensku. S kamarádem se rozhodli pro tajný přechod hranice a boj proti Němcům. Dne 7. března 1945 byl v boji u Bošáci těžce zraněn. Konec války jej zastihl v trenčínské nemocnici, byl vyznamenán válečným řádem. Po únorovém převratu 1948 uprchl do americké zóny v Německu a po nezdařené akci při zpětném přechodu hranic byl odsouzen k sedmi letům vězení. Za útěk z tábora v Libkovicích byl odsouzen podruhé, tentokrát ke dvaceti letům vězení, a byl převezen do jednoho z nejhorších vězeňských zařízení té doby, do bývalé povážské pevnosti v Leopoldově. Když si v roce 1960 odpykával pátý rok, dostal k sobě do cely inženýra Otu Stehlíka. Do sousední cely umístili inženýra Miroslava Seferoviče. „Byli to vzácní lidé,“ vzpomíná. „Pro moje výbušné nervy doslova balzám. Aby cvičili mozek, vyměňovali si různé příklady integrálních počtů. Já bohužel postrádal tyto znalosti, tak mi Otík poradil, abych si opakoval logaritmy. Ale oni si všechny nepamatovali, a tak mi řekl, abych si je vypočítal a utekl tím realitě.“ Na základě vypočítaných hodnot logaritmů se František Bím rozhodl pro další krok: vyrobí logaritmické pravítko! Znal ze školy onu mistrnou pomůcku k rychlému určení trigonometrických funkcí, k násobení, dělení, umocňování a odmocňování. Jaké technické možnosti měl? Na cele byl jen ručník, stará železná lžíce, kartáček na zuby, zubní pasta a hlava plná nápadů, jak překonávat nemožné. Rukověť lžíce trpělivě vybrousil o betonovou podlahu do ostří nože. Naškrábal také omítku a část betonu kolem záchodového otvoru. 19 [pageend19]Mukl 4/1999 Naškrábané usušil a na větším kusu papíru jemným ťukáním frakcionoval tak, aby vytřídil drť do tří stupňů hrubosti. V další fázi příprav musel z denní dávky chleba část rozžvýkat, proslinit (ten boj, aby jej nepolkl...) a dát na papír kvasit. Do takto vytvořeného škrobového lepidla sfoukl naškrábanou a na základě hrubosti roztříděnou omítku a beton. Pořídil si tak vlastně šest speciálních brusů. Lžíci, jež nahradila ostrý nůž, vybrousil na improvizovaných brusech do jemnosti jehly. Pomocí rozbitého sklíčka vyrobil z kusu dřeva dokonale rovné pravítko. Papírové obaly dvou zubních past mu umožnily zhotovit základní kostru - hlavní pravítko a pravítko posuvné. Obaly lepil chlebovým škrobem k sobě, až dosáhl požadované síly. Pak konce hlavního pravítka z obavy před případnou vlhkostí ještě pro jistotu prošil jehlou a nití. Teď už nezbývalo než obratně zcizit při návštěvě lékařské ordinace inkoustovou tužku. Starost, jak vyřešit dokonalou ochranu inkoustových čar pracně nanášených na pravítko, mu pomohla vyřešit výroba celofánových pytlíčků na koření. Nasliněným celofánem obalil hlavní pravítko i posuvnou část. Celofán se po zaschnutí vypnul do průhlednosti skla. Ochrana byla nejen dokonale zajištěna, pravítko získalo i potřebný estetický vzhled. Je třeba připomenout i obtížný problém stupnice. František Bím si nejprve opatřil asi čtyřicet centimetrů dlouhý papír. Získal jej z vnitřní strany velkého papírového pytle, ve kterém se do věznice dopravovaly šípky k třídění, aby se jimi posléze naplnily celofánové pytlíčky. Na tomto papíru pomocí dvou os (na jednu nanášel odmocňované hodnoty, z druhé vztyčoval kolmice), sestavil ladnou logaritmickou křivku. Přesným přenosem na korpus pravítka (čísla Bímovy stupnice jsou k nerozeznání od dokonalého strojového provedení!) nebyla tato fáze ukončena. Následoval velmi obtížný a pro tvůrce nejdůležitější úkon - zabezpečit perfektně provedenou stupnici proti případnému rozmazání inkoustových čar. Na pomoc mu přišlo chladné zimní počasí. Správa věznice začala opatrně a velmi sporadicky navečer topit. Na to čekal, aby si mohl ověřit správnost svého předpokladu. Slabě namočenou onuci položil na radiátor ústředního topení a očekával odpar vody. Ve vhodný okamžik přelétl se stupnicí, kterou jemně držel ukazováčkem a palcem obou rukou, na odpařovanou onučkou. Chtělo to správně zvolit nejen čas začátku operace, ale také dobu, po kterou mohl nechat působit páry na inkoustový záznam, aby se inkoust nesmazatelně vsákl do papíru. „Buď jsem se trefil, nebo začala práce na další stupnici. Na této technologii jsem zničil dvě stupnice, což reprezentovalo dvouměsíční práci, kdy mi oči plakaly jako bernardýnovi,“ vzpomíná Bím. Rovněž dokonale vyřešil rysku na jezdci. Dnes by už byla šedivá, ale původní jezdec zdobí výrazná černá ryska. Takovou barvu vlasů tehdy měl. Vlas se však neposlušně kroutil, proto ho nejprve navlhčil a vypnul mezi vrstvou toaletního papíru. Druhý den přilepil již rovný a poslušný vlas. Pravítko bylo hotové. Zbývalo už jen pořídit pro dárek vhodnou krabičku. Ta sama stojí za obdiv jako dokonalá knihařská práce. To ale nebylo nic proti všemu, co této závěrečné etapě předcházelo! „Radost z dárku byla veliká, a já jsem se tak potěšil podruhé. V tom tkvěla podstata nekonečného výzkumu,“ podotýká někdejší vězeň. Nutno všem zdůraznit, že takovýto „výzkum“ nebyl v Leopoldově žádoucí: „Za každou maličkost, kterou jsem potřeboval, hrozil značný trest a hlad. Tužka, papír, pravítko, kousek skla, jehla a nit, vše mělo svoji skrýš. 20 [pageend20]Mukl 4/1999 Kromě mé vlastní práce bylo stejně hodnotné i hlídání. Můj spoluvězeň Otík Stehlík stál hodiny a hodiny u dveří a přes dírku po vytaženém hřebíku z oplechovaných dveří pozoroval pohyb bachaře. Bez něj by výroba byla nemožná. Oba jsme tak zvítězili nad realitou, časem i despotismem.“ Několik zpráv ze švýcarského časopisu „Der Feis“, č. 5 1999 IGFM: Ignorování zásad náboženské svobody v Asii. Konigstein (DT7KANN). Na stále sílící ignoranci zásad náboženské svobody na celém asiat- ském kontinentu si stěžovala Mezinárodní společnost pro lidská práva (IGFM) na svém výročním hlavním zasedání v Konigsteinu / Taunus. Křesťanské církve by měly vyhlásit „Den pronásledovaných křesťanů, aby stále se zvyšující počet jejich pronásledování od uplynulého roku až do současné doby byl všeobecně uveden ve známost. Čechy: Téměř dvě třetiny všech Čechů jsou na základě výzkumu veřejného mínění atheisté. Jen 35 procent dotázaných uvedlo, že v Boha věří. Navíc stále méně Čechů považuje Církev za nějakou užitečnou instituci. Vidělo-li koncem r. 1997 ještě 52 procent Čechů nějaký smysl v Církvi, pak je to dnes pouze 40 procent. 21 [pageend21]Mukl 4/1999 Věstník „Cyrilometodějské ligy v Kanadě“ uveřejnil následující zprávu ze dne 23. června 1999: „S radostí tímto oznamujeme celému československému exilu a krajanům v cizině, že Všemohoucí Bůh vyslyšel naše vroucí prosby a konečně má dojít k umístění repliky strženého Mariánského sloupu na Staroměstském náměstí v Praze. Kardinál arcibiskup Karel Kašpar prohlásil na Žofíně dne 27. března 1935: „Uražený Bůh pro potupu Panny Marie bude usmířen teprve tehdy, až bude znovu vystaven barbarsky stržený sloup. A bojím se, že u nás nebude lépe, dokud ona hrozná pohana, učiněná Matce Vykupitele, Syna Božího, nebude tímto způsobem odčiněna.“ (viz příslušný dokument). OBVODNÍ ÚŘAD MĚSTSKÉ ČÁSTI PRAHA 1 ODBOR ÚZEMNÍHO ROZVOJE Vodičkova 18, 115 68 Praha 1 tel.:222 31 651,210 97 440,210 97 438, 210 97 446 fax: 222 31 646 ak.soch. Jan Bradna Na Hřebenkách 86 150 00 Praha 5 VáJ dopis zn./ze dne: Na5e značka: Vyřizuje/linka: V Praze dne' 213/6-99/KÚR Ing. Segetová 23.6.1999 Věc: Stanovisko Komise územního rozvoje MČ PÍ k obnově Mariánského sloupu - Staroměstské náměstí. Komise územního rozvoje MČ Praha 1 na svém zasedání dne 14.6.1999 posoudila v návaznosti na předchozí jednání dne 31.5.99 předložené materiály k záměru obnovy Mariánského sloupu s tímto závěrem: Komise územního rozvoje souhlasí s vytvořením a umístěním repliky Mariánského sloupu na Staroměstském náměstí. Toto stanovisko je současně i stanoviskem Odboru územního rozvoje MČ Praha 1. odbor územního rozvoje Vodičkova 18,115 60 Prahal -3- 22 [pageend22]Mukl 4/1999 Nikoli žert, ale holá skutečnost... Švec Vasil Mihalinec zemřel a za chvíli zvoní u nebeské brány. Sv. Petr ho upozorní, že do nebe pouští jen ševče, kteří žili na jednom místě a ptá se: Kde ses narodil? - V Rakousku- Uhersku - Kdes chodil do školy? - No, v Československu.- Kdes spravoval boty? - V Maďarsku a pak v SSSR. - Kdes umřel - Na Ukrajině. - Tak vidíš, jsi světoběžník! Ale já přísahám, že jsem se z toho Mukačeva ani nehnul. Věčně aktuální Radúz a Mahulena se rozhodli, že se dají do strany. Plnili členské povinnosti a když bylo před schůzí povídá Mahulena: „Radúzi, Radúzi, koukej mazat na schůzi.“ „Již nikdy více, Mahuleno, vždycky je tam nahuleno.“ (Z archivu J. Tunkla, A. Charouzka a J. Valeše) 23 [pageend23]Mukl 4/1999 ČR- Postretouren an: MUKL, Postfach'4111 CH - 8022 Ztirich Schweiz Stan. Gajdošik Okružní 4699 /612 760 05 Zlín 5 MUKL Čtvrtletník Světového sdružení bývalých čs. politických vězňů MUKL Presseorgan der Weltvereinigung der ehern, tschechoslowakischen politischen Häftlinge MUKL Quarterly-Revue - Editor: Association of Former Czechoslovak Political Prisoners MUKL La revue trimestrielle - Editeur: Association mondiale des anciens prisonniers politiques tchécoslovaques Nevyžadené rukopisy se nevracejí. Redakce neručí za obsah inzerce. Podepsané články nemusí vždy vyjadřovat názor redakce. Řídí redakční rada - odpovědný redaktor Eugen Hoffmann - Tiskem Milan Cimburek, Badenerstrasse 698, 8048 Zürich, Schweiz, Tel.: 01 /431 68 78, Fax 01 /432 95 92, Předplatné pro nečleny Sdružení (ročně): Šýcarsko: Sfr. 20.— včetně poštovného ostatní Fvropa: Sfr. 24.- Zámoří (letecky): Česká republika: Sfr. 26.- Kč. 100.— pro členy Sdružení Kč. 60,- pro hromadné objednávkv Vychází 4x do roka. Prosíme platit bankovkou v doporučeném dopise na adresu: MUKL, Postfach 4111, CH - 8022 Ztirich (pro zahraničí). Objednávám MUKL .......najeden rok .......na půl roku Objednávky v ČR na adresu : Stan. Gajdošik, Okružní 4699 /612 76005 Zlín 5 Adresa objednávajícího: Příjmení:............................. Objednávky v zahraničí: Jméno:................................ Postfach 4111 Ulice ač.:........................... CH - 8022 Ztirich Místo.................................. Switzerland Stát:.................................... [pageend24]