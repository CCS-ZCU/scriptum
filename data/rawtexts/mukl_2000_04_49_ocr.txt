Mukl 4/2000 4 / 2000 - číslo 40 Ročník 13 My určení k likvidaci MUKL a Vydává Světové sdružení bývalých čs. politických vězňů GLORIA IN EXCELSIS DEO ET IN TERRA PAX HOMINIBUS BONAE VOLUNTATIS [pageend1]Mukl 4/2000 Vážení čtenáři a odběratelé časopisu MUKL Je čas skončit! Držíte v ruce poslední číslo časopisu MUKL v původní redakci, který Vás provázel po dobu více než třiceti let pohnutých politických událostí. Od začátku až do konce se nikdy nezpronevěřil svému poslání, totiž vytrvale připomínat světu a lidem ve vlasti zločiny komunismu, pranýřovat český švejkismus, karierismus a kompromisy ad absurdum se zvráceným pseudodemokratickýcm režimem se vší jeho demagogickou propagandou líbivých polopravd. Při této příležitosti je nutné zdůraznit, že redakce nekončí svou činnost pro nedostatek zájmu čtenářů, nebo pro nedostatek finančních prostředků, ale spíše pro nedostatek zájemců o práci pro vlast zdarma. Veškerá administrativa naší světové organizace spolu s edicí časopisu MUKL spočívá na bedrech tří, nebo čtyř donkichotských činovníků, kteří vydrželi až do finiše. Důvodem jsou úmrtí, staroba a choroba, ale také značná míra znechucení z dlouholetého mravního i politického marasmu ve vlasti. Předem oznámenou demisí manželů Hoffmannových na funkci předsedy a na funkce ve výboru pro nadcházející volební období od dubna 2001, vzniká nutnost buď zvolit nového předsedu s novým výborem, nebo organizaci Světového sdružení zlikvidovat (valná hromada volební, nebo likvidační). Tuto demisi nelze považovat jako projev kapitulantství, protože rezignující budou i nadále pracovat v duchu ideové tradice Sdružení v jiných kultumě-politických seskupeních. P.edakce 2 [pageend2]Mukl 4/2000 EDľTORIAL Pod dojmem blížící se likvidace Světového sdružení bývalých čs. politických vězňů na jaře 2001 nám na výzvu redaktora časopisu MUKL napsal br. dipL Ing. Zdeněk Lukaštík článek, který s radostí otiskujeme. Zastával od samého začátku důležitou funkci v předsednictvu a svým vpravdě bratrským muklovským způsobem vystupování a pracovitostí si získal brzy sympatie členstva. Získal si je ovšem především svou moudrostí a svým nezlomným charakterem, který osvědčil v pro Sdružení kritickém období konfliktu s Povolného „Radou svobodného Československa“, se založením K-231 p. Rambouskem a v neposlední řadě se Svazem čs. spolků ve Švýcarsku. Byl to on, kdo se stal jakousi ideovou bariérou proti oportunismu, jemuž bohužel některé jiné muklovské organizace zcela podlehly. Zdeněk byl vždy dobrým rádcem o silné tvůrčí energii a radikálním odpůrcem lži a podvodu. (redakce) Milé muklyně - milí mukiové - vážení přátelé, Na rozloučenou Šťastní lidé, kteří mají možnost žít uprostřed svých snů a přání. Jsou však mezi nimi i ti, kteří se jednoho dne museli neúprosnou skutečností probudit ze svých snů a pak místo pohádek, které píše jen život, se musí bohužel vrátit k tvrdé realitě. Chtěl bych se s Vámi, drazí, dnes rozloučit a chtěl bych krátce sdělit, kdo byl jedním z těch, kteří se zde starali, abyste našeho milého MUKLA vůbec dostávali. A to přes všechny útoky, které byly proti Světovému sdružení nepřetržitě vedeny, protože jsme stále zůstávali věrni myšlence, za kterou jsme bojovali a trpěli. Mé jméno je LUKAŠTÍK ZDENĚK, dipl. ing, narodil jsem se 4. 2. 1925 v Přerově. To jen krátké představení. Proč vám dnes píši ? -1 já totiž patřím k těm, u nichž nastalo toto drastické probuzení z klidných dětských dnů a hezkého bezstarostného mládí. Psal se čtvrtek dne 30. listopadu 1939. V ten den přišlo gestapo zatknout mého otce pro vedení a členství v UVOZU - bojové organizaci proti německým okupantům. Protože se nepodařilo otce dopadnout, byli jsme všichni z rodiny zatčeni jako rukojmí. To mně bylo tenkrát 14 let, kdy místo radostných dětských her jsem se učil poznávat špatnosti světa. Podruhé nás zatkli za „Heidrichyády“ v r. 1942 jako členy rodiny, jejichž příslušníci bojovali v zahraničí za svobodu národa. Po skončení II. světové války jsme se naštěstí opět všichni shledali i s otcem, který byl členem naší armády v Anglii. Matka zemřela krátce nato ve 42 letech na útrapy z věznění. Pro finanční a další problémy (vše bylo rozkradeno) jsem jako student vysoké školy ekonomické přijal denní zaměstnání jako úředník amerického velvyslanectví v Praze a v noci jsem studoval. 3 [pageend3]Mukl 4/2000 Měl jsem opět mnoho snů, ideálů, plánů. Z těch jsem byl opět probuzen v únoru 1949, kdy jsem byl znovu zatčen - tentokrát našimi lidmi -StB- a z mého členství na americkém velvyslanectví se bitím, elektrickými šoky, topením atd. se vyklubala špionáž pro americkou CIA, přestože Američané neměli - stejně jako dnes - žádný zájem o Československo. Kromě toho jsme spolu s prof. Karlem Nigrinem založili skupinu na převádění přes hranice - ve spolupráci s plukovníkem Hmečkou - vedoucím policejních složek - a skupinou pohraniční- ků. (Celkem jsem sám pomohl převést více jak 200 osob, převážně vyloučených vysokoškoláků, diplomatů (mezi nimi konsula Slavíčka s důležitými dokumenty MZV, generála Moravce atd.) Dále se v mém bytě scházela skupina (Jebavý, Gonitz, Sabela, Hubálek - 11 provedených rozsudků smrti provazem, která připravovala povstání proti komunistickému puči 1948. Moje cesta vedla nyní přes Ruzyň, Pankrác, kde jsem byl odsouzen Státním soudem pro špionáž a velezradu k 20 letům vězení (Bory, Jáchymov, Kartouzy-Valdice, opět Jáchymov a nakonec přes Bytíz, kde jsem byl po 11 a půl letech podmíněně propuštěn na základě amnestie v r. 1960. Po příchodu našich „bratrských“ armád v roce 1968 jsem pro sebe viděl opět velké nebezpečí a tak v roce 1969 se mi nečekaně podařilo uprchnout přes rakouské hranice do Vídně a odtud do Švýcarska, kde jsem našel své nové působiště a nový život v Curychu. Zde jsem poprvé ve svém životě žil jako opravdu svobodný člověk. Měl jsem nádherný pocit při pomyšlení, že jsem poprvé hodnocen podle svých schopností, a to nejen rukama, ale hlavně svou hlavou. Po určité době jsem se stal finančním poradcem anglo-amerického koncernu W. WEDDEL & CO., kde jsem zůstal až do svého pensionování. Své myšlence, za níž jsem byl prakticky celý život pronásledován, jsem zůstal stále věrný aniž jsem za to čekal nějakou vděčnost národa nebo uznání. Stále jsem se setkával jen s nepochopením a nenávistí. Dnes žiji zbytek svého života byť těžce nemocen, ale přece jen v klidu a spokojenosti. Do Světového sdružení bývalých čs. politických vězňů se sídlem v Curychu jsem vstoupil v r. 1971 a působil téměř nepřetržitě v představenstvu, nakonec jako pokladník a 1. náměstek předsedy. Byla to krásná činnost a dala mi alespoň částečně to, po čem jsem celý život toužil. Každá věc má svůj konec a každé loučení je těžké, obzvláště když vidím, že sen, pro který jsem obětoval prakticky celý svůj život je v nenávratnu. Přál bych si jen, aby naši lidé mohli žít tak spokojeně a v klidu, jako žijí normální lidé zde ve Švýcarsku. Chtěl jsem postupně v Muklu vylíčit všechny ty tragické příběhy lidí, které jsem během svého života za mřížemi poznal, jenže jsem vše v důsledku nemoci odkládal a nyní je na to pozdě. Za zmínku stojí jen, že v mé skupině bylo spolu souzeno 5 generálů a i Václav Havel, otec dnešního prezidenta, o čemž se on nikdy před svými neokomunisty a před národem nezmínil. Váš Zdeněk Moudrá přísloví Kdo má máslo na hlavě, nemá chodit na slunce (lidová moudrost). Neštěstí je zkušebním kamenem charakteru (moudrost věků). Politika ničí charakter (české přísloví). Kdo se s blátem obírá, zamaže se (staré latinské přísloví). Horší jazyk falešníka nežli kopí protivníka (staré latinské přísloví). 4 [pageend4]Mukl 4/2000 JASNÁ HLAVA PLANOUCÍ SRDCE A NAPROSTO ČISTÉ RUCE To je text obrovského plakátu, který visel na chodbách vyšetřujících orgánu StB v Praze v Bartolomejské ulici. Jak se ta krásná říkánka nejen v Praze, ale v celém komunistickém Československu uplatňovala v praxi v padesátých letech i později, o tom napsal Vojtěch Cekota do MF DNES z ledna 2000 následující reportáž. (red. Hf.) Josef Novák, který dnes žije v nedašovském domove „Naděje“ má událost rovněž v živé paměti. „ Už jsem byl doma a společně jsme večer v chalupě drali peří, když se venku ozval hřmot motorů, který se pomalu blížil, “ popsal svou zkušenost už začátkem devadesátých let. „Do vesnice dorazilo asi sedm autobusů a deset až patnáct osobních automobilů s plně ozbrojenými esenbáky, estébáky a milicionáři. Sjeli se do Nedašova z oblasti od Valašského Meziříčí až po Uherské Hradiště. Můj otec vyběhl z domu, já se jen tak naboso obul a utíkal za ním, abych zjistil, co se venku děje. Před brankou do dvora nás chytili. Při pohledu do namířené hlavně samopalu nemá člověk příliš na vybranou. Moje zvědavost mě pak stála vyražené zuby, dva a půl měsíce vyšetřovací vazby a do smrti zničené nervy. Přehodili mne přes lavici obličejem k zemi, jeden si na mne sedl a bili mne řetízky a nahřátým háčkem od kamen po holých nohou a chodidlech až do krve. A to jsem u fary při odpolední návštěvě estébáků vůbec nebyl - přišel jsem tam až později, když už byli nezvaní návštěvníci dávno pryč.. Po bití mne ze školy pustili na chvíli domů, ale potom pro mne zase přišli, protože někdo řekl, že jsem u fary byl. Nejhůř z nás dopadl kostelník, kterého podezřívali, že v pátek ve tři hodiny vyzváněl při příjezdu estébáků na poplach, aby na ně upozornil celou obec. Viděl jsem jak ho v Kloboukách kopli do přirození, až zůstal ležet zhroucený na zemi. Za týden při převozu do věznice v Uherském Hradišti ho museli do antonu odnést. František Švach tuto atmosféru potvrzuje: „Bili mě tak, že jsem prosil, aby mne raději zastřelili. Jeden z trýznitelů mi však řekl: „ To nejde zastřelit! Vy musíte trpět! - Tloukli mne palicemi, pendreky, řetězy, dostával jsem pěstmi do břicha, kopali do mne... Chtěli znát jména lidí, kteří se zúčastnili odpoledního shromáždění u fary. Výslech s bitím u mne ve škole dvakrát zopakovali. Dochovalo se i svědectví již zemřelého Josefa Holby z počátku devadesátých let.: „Byl jsem svázaný mezi prvními. Třískali mě pěstmi hned v mezipatře školy. Vyšetřovatel si však vůbec nic nezapisoval. Jiný příslušník mi pak setřel krev z obličeje houbou na utírání školní tabule. V sobotu nás dvacet odvezli do věznice ve Valašských Kloboukách, kde bití pokračovalo. Dva mě tloukli, třetí stál se samopalem vedle bachaře u dveří cely. Jedno oko jsem měl podlité krví už z nedašovské školy, druhé mi zasáhli zde. Krev ze mne tekla, ale stále jsem se držel na nohou. To je asi rozzuřilo a nařídili mi lehnout na zem. Klekli si ke mně a bili mne pendreky. Nakonec si jeden z mučitelů skočil v těžkých botách na lopatky. Měsíc jsem se potom nedokázal sám obléct... “ Obyvatelé Nedašova dodnes vzpomínají, že se v místní škole několik dnů nemohlo vyučovat, než ženy odstranily z podlah a stěn školních místností krev vyslýchaných... 5 [pageend5]Mukl 4/2000 Nepřipomíná Vám to, milí čtenáři, pražskou pověstnou „pečkárnu“ z doby německé okupace ? Rozdíl spočívá prý v tom, že v „pečkárně“ to byl projev teutonské krutosti, ale v místech, jako byla Ruzyň, Bartolomejská, Pankrác, Nedašov, Čihošť etc. to byl projev holubicí slovanské povahy. Proto se u nás „hon na čarodějnice“ konat nebude! A basta! (Poznámka redakce) Bohuslav Martinů - exulant s velkou touhou po rodné zemi Vladislav Křepelka k výročí významné kulturní události V době od 20. října do 28. listopadu 1999 uspořádala „Schweizerische Martinů Gesellschaft“ v Basileji „Das Musikfestival“ s komposicemi od Bohuslava Martinů. V koncertech vystoupili, kromě jiných, Josef Suk (housle) a Zuzana Růžičková (cembalo). Vedle koncertních představení přednesla Z. Růžičková přednášku: „Das Cembalo im 20. Jahrhundert“ a Dr. Jakob Knaus z Radio DRS prezentoval film na thema: „Paul Sacher a Bohuslav Martinů.“ Že se tento festival konal právě v Basileji, není náhodou, neboť zde na Schönenbergu (katastr Pratteln) ve vile Paula Sachera a jeho manželky Máji našel B. Martinů a jeho manželka Charlotta (Francouzska) druhý domov, kam se oba rádi vraceli po pobytech ve Francii, USA a Itálii. Paul Sacher (podle životopisce P. S. Jürg Emi-ho) jako „Jahrhundertmäzen“, „die Stifterfigur“, nebo“Geburtshelfer“ moderní hudby a jeho žena Maja poskytli manželům Martinů nejen útulek, ale i finanční pomoc, která jim byla v začátcích velmi potřebná. Ve vile u Sachrů B. Martinů zemřel dne 28.8.1959 a u vily na kraji lesa byl i pohřben, což se neobešlo bez mocné intervence manželů Sacherových, neboť pohřbívání na soukromých pozemcích není ve Švýcarsku povoleno. Zde u hrobu Bohuslava Martinů jsme se každým rokem ku dni jeho narozenin (8.12) my čs. exulanti scházeli, abychom uctili památku tohoto velkého hudebního skladatele našeho národa, který tolik toužil po návratu do své vlasti a své rodné Poličky. V roce 1979 bylo tělo B. Martinů podle přání jeho manželky Charlotty (zemřela rok předtím 1978) exhu- mováno a oba pohřbeni v Poličce. S Paul Sacherem se seznámili Martinů v r. 1929 v Paříži, kde mu je představili Conrad Beck (švýcarský komponista) a Tibor Harsanyi (maďarský komponista). Na podzim v roce 1938 navštívili Martinů Sacherovi v Basileji na Schönenbergu poprvé. O tomto pobytu píše Charlotte ve své vzpomínkové knize Můj život s Bohuslavem Martinů: „Oba jsme milovali Schönenberg, jeho stromy, zpěv ptáků, květiny a les, jeho božský klid. Kolikrát jsme v New-Yorku vzpomínali na tuto skoro neskutečnou 6 [pageend6]Mukl 4/2000 oasu krásy, klidu a harmonie, z níž jsme se těšili dík velkorysému gestu manželů Sa- cherových “ Zde pracoval B. Martinů na „Dvojkoncertu pro dva smyčcové orchestry ' právě v době Mnichova a cítil se rozerván jako Československo. V roce 1940 dirigoval tento koncert Paul Sacher v Basileji. „O přestávce přišel k Bohušovi se slzami v očích Honegger (švýcarský komponista Arthur H.), objal ho a zvolal, bije se v prsa: „Je to ohromné, ohromné...“, vzpomíná Charlotta. V r. 1946 pobývali Martinů v New-Yorku. V květnu se chystali odjet do Evropy, když Sergej Kusevickij (rusko- americký dirigent) B. Martinů přemluvil, aby přijal místo profesora na Barrington School. Paní Martinů však toužila po návratu do Francie, setkat se se svou rodinou a proto se rozhodla v červnu odletět s tím, že její manžel po ukončení kursu na hudební škole odletí za ní. Dne 17. července 1946, pozdě večer, vyšel Bohuš ve tmě na neosvětlený balkon, netuše, že není z jedné strany ohrazen. Myslil, že sestoupí na druhé straně po schodech dolů, učinil krok do prázdna a spadl s výše tří metrů na betonový chodník. Čirou náhodou byla ještě vzhůru kuchařka a slyšela pád. Našla Tatíčka (B. M. si nechal rád tak říkat) v bezvědomí a zbroceného krví. „Zlomil si několik žeber, ale hlavně byla zasažena lebeční kost a centrální nervstvo“, píše ve své knize Charlotta Martinů. V polovině srpna opustil Martinů nemocnici a začal zase pracovat. Ale „po tomto úrazu se už B. Martinů úplně neuzdravil“, vzpomíná Paul Sacher, v knize Jürg Emi-ho: „Paul Sacher Musiker und Mäzen.“ Manželé Martinů měli mnoho přátel. Není možné je všechny zde vyjmenovat. Vzpomeňme jen několika: Stanislav Novák, přítel B. Martinů od dětství, první houslista České filharmonie a interpret skladeb Martinů, Rudolf Firkušný, přítel a interpret jeho klavírních skladeb, z komponistů to byli již zmínění Maďar Tibor Harsányi, Švýcar Conrad Beck a Rumun Marcel Mihalovici, kteří s Martinů byli označováni jako Groupe de Quatre, Skupina čtyř. Dále to byl Malíř Jan Zrzavý a malíř Alfons Mucha. Jeho syn Jiří Mucha, spisovatel, žil od r. 1937 většinou ve Francii, v r. 1939 vstoupil do francouzské armády a před německou okupací odešel do Anglie. Napsal část textu pro Martinů „Polní mši.“ Nebylo divu, že Martinů měl tolik přátel. Paul Sacher o něm říká: „Martinů byl zjev, který si získával srdce člověka. Byl opravdový, přesvědčivý a nadaný zvláštní fantazií i ve svých úvahách o životě.“ Jeho umělecký profil výstižně skizzoval při pohřbu B. Martinů dne 1. září 1959 rumunský komponista Marcel Mihalovici slovy: „Byl to hudebník zázračně plodný. V tomto připomínal velké klasiky a velké romantiky. Nemyslím, že existuje hudební forma, kterou by nebyl pěstoval: od jednoduché písně a prostého klavírního kusu až k velké opeře, přes všechny útvary hudby komorní, symfonii, symfonickou báseň, koncert, suitu, kantátu, oratorium. Ano, pěstoval všechny formy hudebního vyjádření, a to vždy se stejným zdarem. 7 [pageend7]Mukl 4/2000 Poznámka k tvrzení různých českých funkcionářů, že po puči v roce 1948 nikdo nemusel utíkat Prof. dr. Jiří Glos, Washington, D. C., USA - duben 2000 Ihned po tak zvané sametové revoluci význační představitelé českého státu zahájili kampaň proti exilu. Hlavní téma bylo, že nikdo nemusel utíkat a občas se ozvalo i tvrzení, že vlastně uprchlíci zradili a též, že uprchlíci si na Západě dobře žili, zatímco lidé doma trpěli. Tato tvrzení šla ruku v ruce s voláním omlouvatelů tvrdého komunistického režimu, čili těchže lidí, kteří prohlašovali, že u nás nebudou hony na čarodějnice, že nejsme jako oni a že se nebudeme mstít. Byla to vše promyšlená propaganda na ochranu komunistů a jejich pomocníků, kteří se hned dostali k moci, vlastně jimž tvrdý komunistický režim předal moc s tím, že všechny komunistické zločince bude chránit před potrestáním. Národ nechtěl hon na čarodějnice a ani se nechtěl mstít. Chtěl jen spravedlivé potrestání komunistických zločinců, jak pak bylo zmíněno v zákoně 198/1993 o protiprávnosti komunistického režimu a odporu proti němu. To vše postkomunistický režim zamezil a plně chránil komunistické provinilce proti přání celého národa, takže v současné době roku 2000 se dá říci, že roku 1989 šlo jen o záměrné předání moci druhé linii komunistické strany a jejím souputníkům ke škodě celého národa. Tvrzení, že nikdo nemusel utíkat, je průhledná lež. Všeobecně známé skutečnosti o popravených, utýraných v komunistických věznicích a zničených rodinách dokazují opak. Postkomunistickému současnému režimu je líto, že komunisté nemohli uprchlíky popravit, utýrat a šikanovat, poněvadž na ně už nemohli. Je samozřejmé, že současní postkomunističtí velikáni utíkat nemuseli, protože byli chráněni tehdejším režimem. Též se jim nevedlo špatně. Mohli jezdit do ciziny a plnit tam režimní úkoly. Byli na hony vzdáleni řadovým občanům tehdy stejně jako dnes. Rozhodně netrpěli, naopak většina z nich byli pohlaváry komunistického režimu, nebo alespoň jeho spolupracovníky a sluhy. Ohledně tvrzení, že uprchlíci zradili, není jasno, koho měli zradit. Rozhodně nemohli zradit svou zem a národ, za který šli bojovat do ciziny. Komunisty zradit nemohli, protože bojovali otevřeně proti nim a nikdy nebyli jejich členy. Ti komunisté, kteří po roce 1968 odešli do ciziny, sice mohli teoreticky zradit komunistickou stranu, ale většinou byli do ciziny stranou posláni, nemuseli utíkat a po roce 1989 byli hned přijati postkomunistickým režimem jako jedni z nich. Český exil neměl s nimi nic společného. Uvedená tvrzení postkomunistického režimu jsou nehorázná, zcela nelogická, příčící se zdravému rozumu. Jejich šiřitelé si zřejmě myslí, že mohou bezostyšně lhát, že národ je natolik neinformován a režimem otupen, že si těchto lží ani nevšimne. Mohou v tom mít částečně pravdu pokud jde o národ doma, který jejími ovládán jako dříve. V exilu sklidí jen opovržení. Humor je kořením života Otázka pro Rádio Jerevan: „Jaký je rozdíl mezi demokracii a socialistickou demokracií? Odpověď Rádia Jerevan: „ Takový jako mezi křeslem a elektrickým křeslem. “ Otázka pro Rádio Jerevan: „Jaké výhody a nevýhody má život v našem státě? “ Odpověď Rádia Jerevan: “Nevýhoda je, že je špatný. - Výhoda je, že je krátký. 8 [pageend8]Mukl 4/2000 Většina muklů io zná. Čtyři hodiny ráno, zazvonění na domovní dveře. „Otevřete, tajná policie." Milan Cimburek Rád bych vám vyprávěl, jak jsem to prožil já, jako devítileté dítě, kterému právě odvedli tatínka. Já mu ale říkal „otče“. Otec se narodil ve Vídni českým rodičům. Stejně tak moje matka. Po různých odkladech jej Hitler chtěl za vojáka. Vyhnul se tomu přestěhováním do Brna v roce 1942. Všichni jeho spolužáci a kamarádi padli u Stalingradu. O rok později jsem se narodil. Oba prarodiče po válce odešli z vybombardované Vídně na Moravu. Nástup komunistů k moci v 1948 otec i omentoval: „Dýl, jak čtyři roky se neudrží.“ V roce 1952 se bdělým estébákům, vždy v bílé košili a kravatou chodící pan architekt, znelíbil. Vždyť už i do divadla se tehdy chodilo v montérkách. Měli jsme rakouskou příslušnost. Otce přitlačili, aby se vystěhoval, nebo přijai české občanství. Kvůli prarodičům a mizérii ve Vídni, oyl návrat nezajímavý a za velkou louži i atka nechtěla. Tak jsme se stali v létě 1952 československými občany. „Otevřete, tajná policie.“ Dne 17. listopadu 1952 odvedli mého otce na vyšetřování na brněnský Cejl. Důvod zatčení - Špionáž! Předpokládám, že všichni víte, co to tehdy znamenalo, oprátka - v lepším případě doživotí. Mně vzbudili asi o hodinu později a ten dobráčtější příslušník se ptal, kde má táta flintu, schovanou ve sporáku? „Ale táta žádnou flintu nemá.“ - odpověděl jsem moudře. Otec měl štěstí a nebo svou inteligencí přetrumfl vyšetřovatele. Ve vyšetřovací vazbě pobyl půl roku, ještě jim vytvořil smuteční nástěnky za Stalina a Gottwalda a doslova ho vyhodili na ulici Cejl. Bez doznání, bez rozsudku, bez propuštění a přesto nesměl nikde být zaměstnán jako architekt, jen doly, nebo do výroby. Pro mne a bráchu to bylo podobné se studováním. Jelikož uměl velice dobře malovat, tak do dolů nešel, ale maloval horníkům kravaty. Co bych za takovou kravatu dnes dal! Fotbalisti, hokejisti, závodníci na koni, kole, motorce nebo v autě. S přidáním „Socialistická“ do titulu naší republiky, byl zrušen i poslední soukromý obchod a také obchod paní s otcovými kravatami v Ostravě. Kádrový profil si pak vylepšoval zařazen jako dělník, brusič kostěných a parohových knoflíků. Tuto práci nikdy nedělal. Šéf ho radši využil na navrhování kostěných spon do drdolů, které byli v té době v módě. Teprve v roce 1963 dostal místo bytového architekta v družstvu DÝHA. Nikdy o svém věznění nemluvil, snad nesměl a nebo nechtěl. Rok před jeho smrtí jsem se na jeho tehdejší vyšetřování zeptal. „Když po dvou dnech stálého chození jsem už nemohl, zeptal jsem se vyšetřovatele, jestli mohu chodit po kolenou, že už šlapky necítím. Ku podivu s tím chozením přestal. Vyšetřování několik dnů v kuse bylo běžné a jednou mně Milánku tak zmlátili ti blbci, že sem se posral.“ Zemřel pět let před „kotrmelcem“. I kdyby žil déle, nikdy by se nemohl dožadovat rehabilitace a přesto si socialismu užil. Rodnou Vídeň mohl navštívit až v osmašedesátém. 9 [pageend9]Mukl 4/2000 „Objektivní" zpravodajství časopisu Zpravodaj Odsouzení- a opovrženíhodná je žurnalistika tendenční a vědomě lživá, které jsme byli vydáni na pospas po dobu více jak padesáti let. Lživá pak může vzniknout zkresleným líčením nějaké události se zlým úmyslem, rovněž ale nezkresleným líčením nějaké události, leč pouze vynecháním důležitých faktů, které neslouží zlému úmyslu pisatele. Jako klasický příklad by mohl posloužit článek redakce časopisu „Zpravodaj“, č. 11/2000, str. 2, tiskového orgánu Svazu čs. spolků ve Švýcarsku pod názvem „Výzva k ocenění odboje skupiny bratří Mašinových.“ Zde byly patrně záměrně zamlčeny tři zásadně důležité skutečnosti: 1) „Výzva“ byla vydána Světovým sdružením bývalých čs. politických vězňů a uveřejněna v jeho časopisu MUKL a nikoli pražskou Konfederací (Drobný) jejímž tiskovým orgánem je časopis „Věrni zůstaneme“ 2) Pořadatelem tradičního setkání politických vězňů v rakouském Altnagelbergu bylo také Světové sdružení bývalých čs. politických vězňů a žádná organizace jiná, ani Svaz holubářů, ani Spolek pěstitelů bource morušového. 3) Je žádoucí, aby podepsané „Výzvy“ byly zasílány jen a výhradně na platné kontaktní adresy, uveřejněné v 3. čísle časopisu MUKL, nikoli v časopisu Zpravodaj, kde je uvedena adresa Konfederace, protože jedině tak má každý signatář jistotu, že jeho souhlas bude adresátovi doručen. Již dnes můžeme redakci časopisu „Zpravodaj“, Svaz československých spolků ve Švýcarsku a pražskou Konfederaci (Drobný) ujistit, že navzdory jejich trvalé kampani proti Světovému sdružení bývalých československých politických vězňů je redakce časopisu „MUKL“ zaplavena vyplněnými formuláři s adresami a podpisy z celého světa těch, kteří se jednoznačně staví za „Výzvu“ a kteří svůj souhlas zaslali na platné kontaktní adresy (sub 3). Knim pak občas připojují i svůj osobní komentář, z nichž zde jeden ze dne.22. listopadu 2000 uveřejňujeme: Ing. George Breber, CSc. 311 San Gabriel Ct. Sierra Madre, CA 91024 22. listopadu 2000 U.S.A. Pan JUDr. Jiří Setina Na Stáhl ovce 20 160 OO Praha 6 CZECH REPUBLIK Vážený pane doktore, četl jsem výzvu Světového sdružení politických vězňů o kauze odbojové skupiny bratří Mašinu v kanadském Novém domově a plně s výzvou souhlasím. Skupina bratří Mašinu hrdinně bojovala proti komunistické despocii a je vzorem všem lidem, kteří si váží svobody víc než potupného života v novodobém otroctví. Bratři Mašinové, 10 [pageend10]Mukl 4/2000 jejich přátelé a jejich otec dokázali riskovat a obětovat své životy v bojích za svobodu v do- bě, kdy převážná většina národa nenašla k boji odvahu, kolaborovala anebo se přímo stala strůjcem nesvobody. S přáním mnoha úspěchů Jiří Breber, občan USA a ČR. Zde znovu uvádíme jedině platné kontaktní adresy pro signatáře „Výzvy“ Světového sdružení bývalých čs.politických vězňů. Eugen HOFFMANN Kirchstr. 5a CH - 8953 DIETIKON JUR. Dr. Jiří ŠETTNA Na Šťáhlavce 20 CZ- 160 00 PRAHA 6 01 /774 27 17 02/2431 0065 RNDR Gracian Tejral Na hrázi 89 CZ - 669 02 ZNOJMO Josef KOUDELKA Denisova 35 CZ - 770 00 OLOMOUC 068 ! 5227 928 QUO USQUE TANDEM Bedřiška Hoffmannová Na otázku, kterou si klademe už od února 1948 sotva má někdo fundovanou odpověď. Všechno už bylo řečeno, všechno napsáno. Na všetečné otázky na tělo naše politická prominence zarytě mlčí. A má pravdu! Ona totiž nesleduje zájmy republiky a jejích občanů, ale o to více své vlastní. Kdo by je svou kritikou příliš tlačil ke zdi, tomu pohrozí, nebo přímo nějakou smyšlenou historkou defámují a politicky „odkráglují“. Mají totiž hromadné sdělovací prostředky pod palcem a lid slepě věří všemu, co je mu předhozeno k věření. Uvádím zde přímo klasický příklad nezodpovědného zpravodajství. Pro celý křesťanský svět začíná letos ADVENT, t.j. očekávání příchodu Spasitele, <laem 3. prosince. Jinak v české televizi. Český národ je ve své většině stejně atheistický, dooře zpracovaný čtyřicetiletým marxistickým omýváním mozků a tak sám od sebe ani neví, kdy má začít s nákupem dárků a přípravami na slavení něčeho, čemu nevěří. Tak nač si s nějakým datem lámat hlavu. Je tedy jasné, že Česká televize si může říkat, co chce, ono je to stejně jedno. A tak si prostě udělali ADVENT o týden dříve a málokdo na to přijde, že možná v zájmu komerce se jim i v takových zdánlivě bezvýznamných věcech lže. Rok 1989 byl rokem velkých nadějí, které záhy vzaly za své a způsobily hlubokou depresi. Začalo to pronásledováním zasloužilého dlouholetého mukla M. Dolejšího, kterému byly patrně z neopatrnosti zpřístupněny tajné archivní materiály, vysvětlující jak, kdo a kde převlékl kabát. A ten poctivec ve své naivní víře, že se policejní stát už nekoná, chtěl všechno zveřejnit, všem lidem říci pravdu . A co se nestalo! - Lid, ba jeho nejbližší spoluvězni ho div neudupali. Aby zachránil sebe i svou rodinu, musel se stáhnout z veřejného života. 11 [pageend11]Mukl 4/2000 Něco podobného se stalo generálnímu prokurátorovi Dr. Šetinovi v r. 1993. Je to další případ, kromě mnoha jiných, umlčení schopného a neohroženého zastánce pravdomluvnosti. Byl odsouzen a přes pozdější naprostou rehabilitaci, jíž byl zproštěn všech lživých pomluv, svůj úřad nesměl dále zastávat. To jsou drastické metody umlčení dnešní socialistické „demokracie“. Jinak je tomu u těch občanů, jimž se podařilo jakýmkoli způsobem získat popularitu u značné části veřejnosti. Umělci, sportovci, novináři a mediální vtipálkové, kteří jsou jiného politického přesvědčení než vládnoucí garnitura. Ty je také nutno umlčet, ale to nedá tolik práce. Pozvou se prostě na Hrad, slavnostně se jim udělí nějaké vyznamenání za zásluhy, p. prezident jim podá ruku a má zase nové přívržence, protože „koho chleba jídáš, toho píseň zpívej!“ Navíc z tohoto teátru je patrná bolševická rafinovanost, kdy oběti komunistického režimu jsou vyznamenáváni společně s jeho exponenty. Vzniká tedy otázka, proč právě ti komunismem pronásledování jsou ochotni stát v jedné řadě se stoupenci a propagátory totality a neodmítnou takové pochybné vyznamenání? - Je to strach z eventuální ztráty dobrého bydla, nebo je to nevhodná zdvořilost vůči vrchnosti, která dává zapomenout na dlouholetá utrpení a zvrácenost komunistického režimu? „Hon na čarodějnice“ znamená v přeneseném slova smyslu pronásledování nevinných. Je přímo absurdní označit komunisty se všemi jejich zločiny proti lidskosti za nevinné oběti v případě, že by mělo dojít k jejich spravedlivému potrestání. Jaký to příklad pro nadcházející generaci, která jednou převezme otěže řízení státu do svých rukou? Je těžko pochopitelné, že političtí vězni, které je jak z politického, tak náboženského důvodu možno považovat za prominentní a kteří mají výchovný vliv na mládež, na Hradě přijímají vyznamenání za svou práci či oběti od lidí, kteří se jim vysmívají do očí a ponižují je tím, že současně s nimi vyznamenávají bývalou komunistickou prominenci. Vždyť celý dnes stávající mravní a hospodářský kolaps byl jimi způsoben. Je to nechutné divadlo, k němuž národ mlčí a z něhož jedině perverzní režisér může mít radost. U nás platí to, co napsal V. Neff ve své knize „Korouhvička“, že se ti zavře huba po „Čest práci“ stejně jako po „Heil Hitler“. Kéž by se u nás našlo více příkladů statečnosti pro dnešní mládež, aby se naučila říkat „ne“, vidí-li nějakou nesprávnost. Ale čekáme mamě. Touha se „zviditelnit“ a hmotně zbytnět je silnější než ideál mravnosti. 15. září 1990 Vyhovujeme přání mnoha našich čtenářů tím, že v tomto závěrečném čísle časopisu MUKL znovu otiskujeme požadavky Konfederace bývalých politických vězňů, slavnostně proklamovaných dne 15. září 1990 na pracovní schůzce zástupců poboček v Praze 1, Žitné ulici č. 47. V úvodu rezoluce čteme: Konfederace politických vězňů Československa posoudila politickou situaci státu jako nebezpečnou pro budoucnost svobody obyvatelstva a rozhodla se s odkazem na minulost svých mrtvých i živých členů postavit se na její obranu. Vědoma si kreditu, postoupeného jí obětmi popravených, umučených a zákeřně zavražděných, přebírá Konfederace odpovědnost 12 [pageend12]Mukl 4/2000 za to, že všechny tyto oběti a utrpení statisíců nevinných obětí komunistického teroru nebyly zbytečné a vyhlašuje program, o jehož uskutečnění bude usilovat spolu se všemi čestnými občany našeho státu: 1. totální debolševizaci státní moci, odstranění všech tajných mocenských skupin a společností, otevření politiky a její postavení pod veřejnou kontrolu obyvatelstva. 2. Obnovení spravedlnosti potrestáním členů komunistické organizace, kteří jsou vinni utrpením lidí a současným stavem státu. Ve smyslu právních dokumentů OSN považovat zločiny proti lidskosti za nepromlčitelné. 3. Obnovení občanské pospolitosti a soudružnosti národů ve svobodném, demokratickém, celistvém a svrchovaném státu. K uskutečnění 1. bodu svého programu bude Konfederace především usilovat o: a) objasnění pozadí a cílů politického převratu v listopadu 1989 jakož i osob na něm zúčastněných, b) zveřejnění dohod a podmínek předání a převzetí politické moci v našem státě v roce 1989, c) ustavení nezávislé občanské komise ke kontrole plnění těchto dohod ze strany všech inte- resentů, d) rozkrytí všech konspirativních struktur a jejich vazeb k současné politické reprezentaci státu včetně vazeb osobních, skupinových a mezinárodních. e) předání úplného seznamu agentů a konfidentů StB a KGB ústředí Konfederace a ve spolupráci s Generální prokuraturou ČSFR jejich odstranění z veřejného a politického života země. K uskutečnění 2. Bodu svého programu bude Konfederace usilovat především o: a) bezpodmínečný zákaz všech organizací, společností a skupin, usilujících o diktaturu v jakékoli podobě, či usilujících o likvidaci, pronásledování nebo teror proti obyvatelstvu, b) konfiskaci veškerého majetku těchto organizací a konfiskaci osobního majetku těch jejich členů a funkcionářů, kteří ho nabyli prokazatelně v důsledku svého mocenského postavení, c) zákaz veškeré veřejné a politické činnosti všem zkompromitovaným funkcionářům komunistické organizace a jejích tajných spolupracovníků od roku 1945 na dobu nejméně 10 let, d) zvýšení daní všem zkompromitovaným funkcionářům komunistické organizace od roku 1945 o 50%, nejvýše však k hranicím životního minima včetně jejich důchodů k úhradě škod, které způsobili státu a jejich občanům, e) objasnění neústavnosti komunistického puče v r, 1948 a zveřejnění průkaznosti teroristické vlády komunistů, vyúsťující v morální, hospodářskou, intelektuální a kulturní destrukci státu, f) zveřejnění organizace, metod a prostředků použitých komunistickou organizací k fyzické a mentální genocidě proti obyvatelstvu. K uskutečnění 3. bodu svého programu bude Konfederace usilovat především o: a) vytvoření jednotného sdružení všech čestných občanů státu, jejich organizací, seskupení a politických stran, ochotných a způsobilých k napomáhání cílům Konfederace, b) neprodlené vypracování a přijetí federální ústavy ČSFR, která by byla zárukou korespondence všech následně přijímaných zákonů ve smyslu bodu 3 programu Konfederace. 13 [pageend13]Mukl 4/2000 Za účelem realizace uvedeného programu schůze pověřuje hlavní výbor Konfederace politických vězňů: 1) navázáním styků s občany a jejich organizacemi mimo Konfederaci za účelem společného postupu, 2) vypracováním opatření, jimiž by bylo možné společné čelit snahám komunistů a jejich spolupracovníků využít nadcházející politické Krize k obnovení totalitního režimu, 3) svolat valnou hromadu Konfederace k projednáni uložených opatření a k jejich schváleni, 4) zahájit jednání o uznání protikomunistického odboje jako 3. národního odboje zákonnou formou. Potud některé ze stěžejních bodů zmíněné rezoluce z 15. září 1990. Komentář Světového sdružení bývalých čs. politických vězňů se sídlem v Curvchu, které existuje od roku 1969jako první čs. muklovská organizace a není dodnes členem pražské Konfederace pro její nesplněni shora zmíněných požadavků: Právem se tážeme, co je příčinou tohoto naprostého selhání Konfederace ve věci prosazeni shora uvedených spravedlivých postulátů ve skutek? (redakce) Putin je pro návrat k sovětským symbolům (Neue Zurcher Zeitung ze 6. 12. 2000 - A. R. Moskva) Ve sporu o ruskou národní hymnu vystoupil prezident Putin jako rozhodčí a vyslovil se pro návrat melodie zaniklého Sovětského svazu. Jeho návrh sklízí v parlamentu široký souhlas. Putin prohlásil, že si také rudá vlajka Sovětského státu zaslouží čestné místo, které získala vítězstvím ve Velké vlastenecké válce. Jako státní znak: se zásluhou Jelcina vrátila dvouhlavá orlice, jako vlajka: bílá, modrá a červená trikolóra. Nicméně komunisty ovládaná legislativa odmítla novým symbolům udělit souhlas. K jejich uzákonění nestačí prezidi- ální dekret, aleje nutno změnit ústavní zákon. Není pochyby o tom, že parlament vzhledem ke komunistické převaze v parlamentu otázku symbolů urychleně vyřídí. Co mohou naše národy ještě očekávat po pěiačtyřicetileté totální nadvládě starých sovětských symbolů? (Pozn. redakce) Moudrá přísloví Soudce, který není schopen trestat, sám k zločinci se druží (Goethe, Faust). Bohu a soudcům nic není nemožné (právnická moudrost). Lidé, kteří se každému risiku vyhýbají, postupují risiko největší (lidová moudrost). Rot reimt sich mit Not und Tod (německé přísloví). 14 [pageend14]Mukl 4/2000 Trapná reminiscence br. Stanislava Gajdošíka Cestou do Jáchymova na muklovské setkání jsem projížděl Prahou. Podél hlavní trasy autobusů jsou vylepeny plakáty. Dost velké, aby každého upoutaly. Levá strana srp a kladivo, pravá strana sovětský voják ve známé přílbě. Přes celý plakát nápis: „My se vrátíme!" Poslední pokračování cyklu „Naše holčičky" od Boženy Jíšové (Naši emigranti) Bedřiška Synková provdaná Hoffmannová - t.č. předsedkyně Světového sdružení bývalých čs. politických vězňů se sídlem v Curychu. Byl podzimní večer roku 1968. Po celodenní práci jsem konečně uložila děti, nasedla do tramvaje a vydala se přes celou Prahu za mou kamarádkou Bedřiškou (říkaly jsme jí Bej- ba). Ta cesta byla dlouhá, trvala přes hodinu, ale byla to jediná hodina, kdy jsem si mohla dovolit nečinně sedět a oddávat se myšlenkám, které mě v poslední době tížily jak noční můra: Bejba se rozhodla i s celou rodinou emigrovat, navždy opustit svou vlast a najít si nový domov někde v cizině. V tu dobu se tak rozhodla celá řada lidí, mezi nimi samozřejmě i mnoho bývalých muklů. Většina z nás měla ještě podmínku a nikdo neměl jistotu co se stane, až znovu spadne železná opona. Ale odejít znamenalo zároveň přiznat definitivně porážku, vzdát se země, na kterou jsme my i naši potomci měli vlastnické právo, uhasit poslední jiskru nadějí, které jsme dvacet let tak úzkostlivě udržovali. V tramvaji byly ještě plakáty s různými krásnými hesly a sliby, že zůstaneme věrni ideálům svobody, že budeme svorně (!) čelit násilí, i když nás (jako vždy) všichni opustili atd. atd. Ale mezi tím již nenápadné, úskočné výzvy představitelů strany a vlády, abychom zachovali klid, nenechali se strhnout provokatéry a nepřátelskými živly k nepředloženým akcím..../vida, pomyslela jsem si unaveně, už jsou z nás zase jen „živly“/. Ještě se sice nikdo neodvážil otevřeně souhlasit s okupací, ale za krátký čas, jen co se situace „znormalizovala“, byla do kádrových dotazníků zařazena rubrika: „ souhlasil(a) jste se vstupem spojeneckých vojsk Varšavské smlouvy?“ ...A kolik lidí, ochotných v těch pohnutých dnech třeba položit život za svobodu, vepsalo do té rubriky své ANO, jen aby neztratili zaměstnání... Ale v té tramvaji byla také vylepená báseň, nazvaná „ZACHOVEJTE KLID“. Nastavovala pravdivé zrcadlo všem těm matoucím, podlým návodům, jak se rychle a dobrovolně nechat znovu spoutat na věčné časy. Nepamatuji si ji celou, jen úryvky: „...Zachovejte klid! Zabírají vám zem? - Zachovejte klid! Zastřelili vám syna? Zachovejte klid! Končila prorockými slovy, jak jednou bude existenci našeho národa připomínat jen mrtvý, bezcitný balvan, obrostlý mechem, s nápisem: „Zachovali jsme klid.“ 15 [pageend15]Mukl 4/2000 Ta slova vyvolávala ve mně svou pravdivostí takové zoufalství, že jsem raději zavřela oči a přenesla se v duchu do jiné doby a na jiné místo. Byl to osvědčený způsob, jak přežít temné chvíle, kdy se člověku už nechce jít dál. Ve vězení jsem se takto vracela domů, nyní to bylo naopak. Vybavovala jsem si den, kdy jsme se s Bejbou poprvé sešly. Bylo to v Želiezovcích na Velkém Dvoře při ranním nástupu do práce. Trochu stranou od ostatních děvčat stála poněkud neobyčejná postava: zmačkaná vězeňská uniforma, boty o číslo větší a nohy obalené onučkami svědčily o tom, že je to „přírůstek“. Ale tvář vybledlá po dlouhých měsících vyšetřovací vazby neklamně svědčila o tom, že nepatrí k žádné z těch žen „světem a krimináiem protřelých“, ale že patří mezi na še děvčata. Ruce měla prázdné - bylo zřejmé že není -í. práce vůbec připravená, když si nenese ani kus chleba Uměla jsem si představit, jaký bude mít do oběda hlad, jak bude spálená sluncem a dlaně bude mít plné puchýřů. Bylo načase oplatit někomu to, co pro mě udělala Brigitka a tak jsem ji oslovila a podělila se o své zkušenosti i maličkosti, které nám usnadňovaly život. Za krátký čas jsme na vázaly nerozlučné přátelství. Ukázalo sr, že můj xlhad byl správný. Bcjba by a zatčení v roce 54 a odsouzena na 10 let za ilegální činnost ve Skautingu, který byi ovšem v té době zakázaný. Byla to jedna z posledních skupin, později se už jednalo spíše o výjimečné, jednotlivé akce. Bejba byla sebevědomá a přímočará (někdy až moc), stále ještě věřila, že je možné dodržovat v běžném životě a dokonce i ve vězení skautské zásady. To, že jsme se spřátelily, vůbec neznamenalo, že jsme měly ve všem shodné názory. Naopak někdy jsme si je vyměňovaly tak neústupně „až jiskry lítaly.“ Mnohokrát jsme se pohádaly a časem i spolu nemluvily, ale zase jsme se usmiřovaly, protože s nikým jiným nebylo možno mluvit tak otevřeně a bez zábran. Neuměla jsem si představit, že bych tímto způsobem jednala třeba s Toničkou nebo Brigitkou, které byly tak tolerantní a vždy ochotné uznat názor druhého, chápat jeho chyby a předem je odpouštět. My jsme si s Bejbou často řekly do očí i velmi nepříjemné věci, ale důležité bylo, že vždy jen do očí. Nikdy jsme se vzájemně nepomlou- valy, což se tak často stává právě u nejlepších přítelkyň. Bejba byla ale oblíbená i u ostatních děvčat. Vyzařovala z ní totiž energie a radost ze života, která byla nakažlivá. A tolik potřebná v prostředí, kde si už skoro každý nesl nějaký „šrám na duši.“ Její mysl byla jak čistý rejstřík bez jediného záznamu hořké životní zkušenosti, a to i v osobním životě. Do svých devatenácti let byla obklopena bezpečím velké, laskavé rodiny (pocházela z pěti dětí), nebyla ještě spoutána ani pracovní povinností, protože studovala na střední průmyslové škole. Mohla se bez omezení věnovat svým zálibám, k nimž patřila i jízda na koni - tenkrát to ještě nebyl tak obvyklý sport, zvláště u žen. Byla i hudebně nadaná a když byly na lágru povoleny housle a kytary, patřila k těm šťastným, které nám hrály a připravovaly tak po večerech jediné příjemné chvilky po celodenní dřině. Dodnes mi není jasné, co vedlo náčelníka lágru k tomu, že vůbec povolil hudební nástroje. Bylo to ojedinělé gesto a také to dlouho nevydrželo. Snad chtěl vykázat jen nějakou kulturní činnost, ale nechci mu upírat tento dobrý skutek, i když je tak zatěžko té „druhé straně“ přiznat něco dobrého. 16 [pageend16]Mukl 4/2000 Kolem těch děvčat, které hrály, se samozřejmě tvořily skupinky ostatních, které bud’ zpívaly anebo jen poslouchaly, nebo si vyprávěly. Při té dlouhé smutné cestě pražskou tramvají se mi vybavovaly i tváře ostatních děvčat, které se účastnily těch „hudebních dý- chánků“, jejich hlasy, zvláště těch, které krásně zpívaly. Patřila k nim třeba jedna mladá Slovenka, Norika Dvorecká, kterou bylo radost poslouchat a které jsme říkaly „Slavíček“. Ale i ty, které přispěly k zábavě jen svým vyprávěním, se mi ve vzpomínce vracely a chvílemi jsem se dokonce musela usmívat. Třeba když jsem si vzpomněla na zážitek Věry Pekárkové: jednou ji dozorce vedl se zavázanýma očima od výslechu a bez rozmyslu ji strčil do cely. Dříve než si stačila sundat šátek z očí, ozvalo se nesmělé - dobrý den! A Věra ke svému úžasu viděla, jak se z kouta cely, kde byl umístěn francouzský záchod, rozpačitě zvedá nějaký mukl. Odvrátila rovněž v rozpacích oči a vteřinu oba přemýšleli, co je to za nový estébácký podraz, dávat ženy a muže dohromady na jednu malou celu. První se vzpamatoval ten starý pán a protože byl zřejmě dobře vychovaný a také jistě potěšený z toho nenadálého dárku, pravil pohostinně: „Vítám vás ! Já jsem —ale než se stačil představit, dozorce si uvědomil chybu, bleskově se otevřely dveře, Věru vytáhl vztekle za límec ven a umístil na samotku tam, kam patřila. Děvčata měla v zásobě víc takových historek, o které se s druhými ochotně dělila. Dnes už by asi nikomu nepřipadaly tak zábavné, ale tenkrát, když náš život byl tak chudý, jsme byly vděčné za každý okamžik, kdy jsme se mohly od srdce zasmát. Bejba mi vždy připomínala, že i tyto chvilky patří do délky trestu a že se nám ten trest vlastně o ně zkracuje. A tak horlivě sbírala nové písničky a zdokonalovala se ve hře na kytaru. Ale snažila se sebe i mě také zdokonalit v křesťanských ctnostech. Když jsme se dozvěděly, že byl na hřbitově v Českých Budějovicích odstraněn krásný, vysoký kříž, navrhla mi, abychom jako náhradu za něj vyřezali co největší počet malých křížků z kartáčků na zuby. A tak jsme pilně vyřezávaly a doufaly jsme, že tím zmírníme Boží trest, který určitě na náš národ dopadne. Dohodli jsme se také na hlavních pravidlech našeho chování během věznění: Předně bylo nutné nenechat se strhnout nikdy k vyslovení jediného vulgárního slova. Ale tak se chovala většina našich děvčat bez toho, že by si to musela nějak zvlášť připomínat. Byly jsme na to prostě zvyklé už z civilu. Ale ve vězení bylo nutné určitý druh lidí nějak pojmenovat a slušně to opravdu nešlo. Bejba pro tyto případy vymyslela krásný výraz. Říkala jim „zatáčky“, což je překlad německého slova „die Kurve“ a hodí se nejen na prostitutky, ale zejména na všechny příslušníky Ministerstva vnitra, kteří nad námi měli skoro neomezenou moc. Dále bylo nutné vůči těmto zatáčkám zachovat vždy odstup, pokud možno se jim vyhnout, nedat před nimi nikdy najevo lítost ani hněv. I když jsme byly zavřené krátkou dobu, už jsme poznaly, že právě tím bychom jim dělaly největší radost. Někdy to bylo ovšem těžké. Jednou Bejba kategoricky odmítla nějaký nesmyslný rozkaz dozorce a on ji chtěl dát kraportu. Dřív než si stačil zapsat její vězeňské číslo, vyřešila to neobvyklým způsobem: otočila se na podpatku a prostě mu utekla. Bylo to v Želiezovcích na Velkém Dvoře a nikdy nezapomenu na ten pohled, když letěla přes celý dvůr, jen za ní její dlouhé vlasy vlály a dozorce si to bičoval za ní, co mu síly stačily. Ale ačkoliv byl sám také mladý, neměl nárok ji dohnat. Bejba se schovala na latrínách a on tam dlouho čekal a vyptával se, kdo je ta s těmi dlouhými vlasy. Ale já jsem jí za chvíli donesla šátek, ona si zahalila hlavu a vlasy stáhla do uzlu. Naštěstí ji nepoznal, jinak by jí hrozila korekce a to nebylo nic příjemného. Korekce v Želiezovcích byla jen jedna a stála v řadě s ostatními celami. Lišila se od nich pouze „nad- 17 [pageend17]Mukl 4/2000 standartním vybavením“, t.j. betonovým lůžkem a malým zamřížovaným okénkem ve dveřích. To lůžko si musely postavit trestanky samy a já jsem se na té práci také podílela, když jsem byla svého času zařazena do čety „murárek“. Později jsem byla svědkem, jak na tom lůžku ležela spoutaná žena ve svěrací kazajce obličejem k zemi. Při prvním pohledu nebylo ani k poznání, že to byl člověk., vypadala jak velký neforemný balík. Nepatřila k našim děvčatům, byla jedna z „krajských“, ale to neměnilo nic na tom, že to byl bezcitný a ponižující trest. Proslýchalo se, že tam jednou takto svázaná žena zemřela při astmatickém záchvatu, ale toho jsem nebyla svědkem - píše o tom Dáša Šimková ve své knize „Byly jsme tam taky“. V každém případě ten útěk Bejby nebyla tenkrát jen legrace, ani snaha trochu prohnat dozorce. Všechny ty vzpomínky mi proletěly hlavou, byl to kus života a my jsme se dělily o všechno, co nám přinášel. Naše přátelství pokračovalo i po propuštění, obé jsme bez úhony přežily a dočkaly se i dětí. Naše zájmy se opět ztotožnily, ale zejména nás spojovala nezničitelná touha po svobodě a naděje, že sejí dočkáme. Ale teď byl konec. Bylo nutné otevřít oči a vzít na vědomí skutečnost. Celá rodina už byla připravena k odjezdu, jen malý syn Albert ještě spal. Když ho budili, bránil se, ukazoval na svou teplou, rozesílanou postýlku a domlouval rodičům: „...hájí .... hájí...“ Ale všichni se tvářili, že mu nerozumí. Na nádraží bylo víc takových rodin s dětmi a já jsem si znovu uvědomila, kolik lidi opouští vlast navždy. Můj otec vždy říkal, že emigrace je pouštění žilou národa, a tenkrát jsem měla skutečně pocit, že po každém z nich zůstane nezhojená rána. Jejich láska i schopnosti už budou patřit cizím zemím a doma po nich zůstanou jen prázdná místa jako po poražených stromech. Pak už následovaly jen stisky rukou, sliby, že si budeme psát a vlak s našimi emigranty včetně mé věrné kamarádky zmizel ve tmě. Trvalo dlouhých 21 let, než jsem je zase mohla přivítat na pražském nádraží. Bylo to nadšené shledání, všechny pohřbené naděje vzplanuly a celý národ se poddal radosti ze vzkříšení. A teď by byl ten správný okamžik skončit pohádkovou větou: „...a žili šťastně až do smrti.“ jenže život není pohádka a připravuje stále nová, nečekaná překvapení. Bejba, její manžel a řada dalších našich emigrantů nebyli poražené stromy, byli jen přesazené. Protože poražené stromy už nenesou ovoce. Ale oni tím, že odešli z vlasti, prospívali jí často víc, než jsme byli schopni my, co jsme zůstali. Nezapomněli na ni a vyvinuli velké úsilí, aby ani svět na ni nezapomněl. Vydávali časopisy, knihy, připomínali všechna naše významná výročí a stavěli pomníky našim padlým. První byl postaven Světovým sdružením bývalých čs. politických vězňů v rakouském Alt-Nagelbergu. Ale hlavně svědčili slovem i písmem o tom, co znamená komunismus v praxi. Protože proti svědectví bývalých politických vězňů jsou jakékoliv teorie, hlásané ve svobodném světě, jen mlácením prázdné slámy. Ale jak už to bývá, po „sametové revoluci“ je vlast nevítala s příliš velkým nadšením. Bylo jim upíráno volební právo i když si ponechali české občanství, byly jim kladeny překážky v uplatňování restitučních nároků, protože je to tak „složité“ vracet ukradený majetek!, atd., atd. Ale po otevření hranic jsme zjistili jednu zvláštní věc: naši emigranti nikdy nelitovali svého rozhodnutí - ale nelitovali jsme ani my, co jsme zůstali. Vychovali jsme děti k obrazu svému, naučili jsme je lásce ke svobodě a úctě k pravdě. Budou mít co dělat, aby tu pravdu vydolovaly zpod toho nánosu lží, které se u nás nahromadily za posledních padesát let. Aby 18 [pageend18]Mukl 4/2000 vrátily věcem pravá jména, aby se krádežím neříkalo tunelování a lásce k vlasti šovinismus, aby se neklaněly směrem na východ, ani na západ. V každém případě budou mít velkou práci s dědictvím, které jim zanecháváme. Ale Bůh je nám svědkem, že jsme dělali, co bylo v našich silách. S Bejbou se stále stýkáme, i když už zůstala ve Švýcarsku. Dělíme se o všechny starosti a znovu nás spojuje zejména starost o osud naší země. Už jsme ovšem zestárly, naše těla i mysl začínají vykazovat to, čemu se u strojů říká „únava materiálu“. Dnes už by Bejba určitě nebylo schopna utéct žádnému dozorci, ani kdyby kulhal.... ale důležité je, že se všechny rány zacelily, na těch prázdných místech vyrůstají nové, mladé stromy, které se hlásí o své právo na slunci....... Bedřiška Synková Božena Jíšová Vzpomínkou na naše emigrantky končím i vzpomínky na naše holčičky. Je mi to trochu líto, protože je ještě tolik osudů, které by si zasloužily chytit na papíře. Ale jsou tu jistě i další, které by chtěly sdělit své vzpomínky a já nechci, aby mě pomluvily, že je nepustím ke slovu. Aforismy z knihy „Český kreslený humor XX. století“ vydal „Odeon“. - Zamiluje-li se mladík, zhloupne obyčejně. Zhloupne-li stařec, obyčejně se zamiluje. - Lidé jsou jako káča, jež - i když je špatná - běhá dobře i po nerovné zemi - jen když bič je dobrý. V životě hrej si jen s těmi, které můžeš dohonit - jinak budeš stále slepou bábou. (Josef Schmidt: Aforismy) Otázka: „Kde domov můj? “ Odpověď: Všude na světě, kde vládne úcta k lidské důstojnosti, všude na světě, kde nejsou pošlapána lidská práva, všude na světě, kde vládne nepředstíraná demokracie! 19 [pageend19]Mukl 4/2000 Humor je kořením života Mezi lidožrouty Československá vědecká expedice bádá uprostřed africké džungle a nepříznivým řízením osudu padne do rukou lidožroutům. Druhý den nechají lidožrouti nastoupit všechny zajatce na prostranství před náčelníkovu chýši, kde už praskají tři ohně pod třemi kotly. Ze stanu vychází děsivě pomalovaný náčelník, přechází okolo třesoucích se československých výzkumníků, ukazuje na jednoho po druhém kopím a mumlá: „Toho na dušení, toho na pečení, toho do polévky, tenhle na dušení, tenhle na pečení, tenhle ...a tohohle pusťte na svobodu, toho nesežereme.“ „Právě toho nejvypasenějšího! A proč?“ křičí zklamaní lidožrouti. „Protože to je můj spolužák!“ zařve náčelník, „studovali jsme spolu na Karlově univerzitě v Praze!“ Nouzové řešení Pod náporem protestů světové veřejnosti rozhodl se Klement Gottwald přece jen trochu zmírnit komunistický teror. Navrhl některá zlepšení vězeňského života - nařídil, aby se místo šibenice používalo bezbolestné elektrické křeslo. Jen co se Státní bezpečnosti podařilo křeslo obstarat z Ameriky, pozval Gottwald do Československa mezinárodní komisi a sám ji vodil po věznicích a poskytoval odborný výklad: „Klasické mříže v oknech jsme nahradili mřížemi umělecky tvarovanými. V každé cele jsou toaletní potřeby, mezi kterými nechybí ani tampony na zastavení krvácení po výslechu a folklorním ornamentem zdobené pohárky na vyražené zuby. To všechno má náš vězeň k dispozici už během vyšetřovací vazby, ještě před vynesením rozsudku - vždyť po vynesení rozsudku by to mnozí nestihli už využít. Co se týče poprav - i ty jsme zhumanizo- vali. Popravujeme bezbolestně na elektrickém křesle!“ Právě v tom okamžiku se kdesi nablízku ozve příšerný řev. „Co se děje,“ znepokojují se členové mezinárodní komise. Šéf věznice něco Gottwaldovi zašeptá do ucha a Gottwald vysvětlí: „Toho si nevšímejte, nejde o nic vážného. Jen v elektrárně vypnuli proud a musíme jednoho odsouzence dorážet bateriemi.“ (Ze sbírky „Proletáři všech zemí odpusťte!“ Vydal Columbus, spol. s r.o., 1992) 20 [pageend20]Mukl 4/2000 Důležité upozornění: K avizovanému rozhodnutí o další existenci Sdružení z 3. čísla časopisu Mukl na str. 30 během podzimní valné hromady 2000 bohužel nedošlo. Proto znovu prosíme jak členy Sdružení, tak odběratele našeho časopisu, aby zatím neposílali předplatné na rok 2001. O dalším osudu naší organizace tedy rozhodne až jarní valná hromada bud’ volební či likvidační (během dubna 2001), o jejímž výsledku budou všichni předplatitelé včas informováni. (Redakce) Tímto se loučíme se všemi věrnými čtenáři časopisu MUKL, příznivci a mecenáši s ujištěním, že nás v budoucnu naleznou na stránkách jiných časopisů stejného zaměření v rámci jiných politických seskupení. Manželé Hoffmannovi 21 [pageend21]Mukl 4/2000 Díkůvzdání S koncem stávající edice časopisu MUKL je redakce zavázána díkem p. Milanu Cimburkovi, který už po desetiletí vede středisko české kultury v Curychu. Tiskne, graficky upravuje a prodává vybrané aktuální písemnosti z celého světa ve vztahu ke kulturnímu i politickému dění ve vlasti. Jeho naprostá spolehlivost, solidnost, umělecký vkus a dovednost jsou charakteristické známky jeho úspěšného podnikání. Pane Cimburku, díky za dlouholetou tvůrčí spolupráci s přáním dalších osobních a podnikatelských úspěchů. E. Hoffmann redaktor 22 [pageend22]Mukl 4/2000 Kniha „Kamínky“ podává drobná svědectví o pronásledování křesťanů v době komunistické totality i o jejich snahách o svobodu a biaho vlasti. Vydáno ve spolupráci s komisí Iustitia et Pax (Spravedlnost a mír) při České biskupské konferenci pod patronací ÍVIons. ThL*c. Karla Očenáška, iniciátora této práce. Soudím, že není tolik práce na vinici Páně, pane faráři. Lidi se vám sami vzájemně okopávají. 23 [pageend23]Mukl 4/2000 Podávání novinových zásilek povoleno Českou poštou, státní podnik, OZ Jižni Morava, ředitelství v Brně, č. j. P/2 - S74/00 ze dne 17. 2. 2000 Postretouren an: MUKL, Postfach 4111 CH - 8022 Zürich POŠTOVNÉ VYPLACENO Schweiz ČR- Stan. Gajdošik Okružní 4699 /612 760 05 Zlín 5 MUKL Čtvrtletník Světového sdružení bývalých čs. politických vězňů MUKL Presseorgan der Weltvereinigung der ehem. tschechoslowakischen politischen Häftlinge MUKL Quarterly-Revue - Editor: Association of Former Czechoslovak Political Prisoners MUKL La revue trimestrielle - Editeur: Association mondiale des anciens prisonniers politiques tchécoslovaques Nevyžadené rukopisy se nevracejí. Redakce neručí za obsah inzerce. Podepsané články nemusí vždy vyjadřovat názor redakce. Řídí redakční rada - odpovědný redaktor Eugen Hoffmann - Tiskem Milan Cimburek, Badenerstrasse 698, CH - 8048 Zürich, Schweiz, Tel. / Fax 01 / 431 68 78. Předplatné pro nečleny Sdružení (ročně): Šýcarsko: Sfr. 20.— včetně poštovného ostatní Fvropa: Sfr. 24.- Zámoří (letecky): Česká republika: Sfr. 26.- Kč. 100,— pro členy Sdružení Kč. 60,- pro hromadné objednávkv Vychází 4x do roka. Prosíme platit bankovkou v doporučeném dopise na adresu: MUKL, Postfach 4111, CH - 8022 Zurich (pro zahraničí). Objednávám MUKL ........najeden rok ........na půl roku Adresa objednávajícího: Příjmení:............................... Jméno:................................... Ulice a č.:............................. Místo..................................... Stát:....................................... Objednávky v ČR na adresu : Stan. Gajdošik, Okružní 4699 /612 76005 Zlín 5 Objednávky v zahraničí: Postfach 4111 CH - 8022 Zurich Switzerland [pageend24]