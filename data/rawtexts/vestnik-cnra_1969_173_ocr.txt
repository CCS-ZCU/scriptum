VĚSTNÍK Uplynul rok 1968. Byl zlý. Zde ve Spojených státech byl poznamenán násilnostmi všeho druhu, politickými vraždami a neschopností domluvy, natož spolupráce mezi různými skupinami, třídami, vrstvami a složkami zdejší společnosti. Ještě mnohem krutější ovšem byl osud Československa. Květ nově se rodící svobody byl podupán ještě před svým plným rozpukem. Důvěra v dodržování slavných mezinárodních smluv byla ohrožena a naděje v byt’ i sebemenší slušnost ve stycích mezi svrchovanými státy byla otřesena. Na konci tohoto osudného roku si chceme uvědomit několik poznatků, důležitých pro postup v naši další práci. Uvidíme, že závěrečné účtování není pouze záporné, jak by se zprvu zdálo. 1) Celý Západ v uplynulém roce projevil žalostnou malo- dušnost. Nejvíce nás ovšem bolí postoj Spojených států. Oficielní Amerika se plným právem chce vyhnout atomické válce mezi Spojenými státy a Sovětským svazem. Proto v pořadí naléhavosti Amerika přisuzuje první místo své horečné snaze o zmírnění jakéhokoli napětí mezi oběma ato- mickými velmocemi. Je ochotna k významným ústupkům. Je ochotna promíjet Sovětskému svazu soustavné porušování smluv. Je ochotna trpět Sovětskému svazu opětné upírání svobody a neodvislosti evropským porobeným národům, jen aby nepopudila Moskvu a nepřiblížila se tak možnosti atomické války. Amerika zapomíná, že sovětskou dobrou vůli nelze koupit na úkor svobody jiných národů. Amerika zapomíná, že svoboda je nedělitelná, ač to byl právě Lincoln, který tuto pravdu zdůrazňoval. Ač změny v zahraniční politice jsou vždy možný, musíme přece do budoucna počítat s tímto postojem Ameriky a celého Západu. V tomto ohledu tedy naše poznatky nejsou příliš radostné. Byli jsme zato převelice povzbuzeni způsobem, kterým některé západní státy přijaly novou vlnu našich uprchlíků. To platí nředevším o Rakousku, Švýcarech a Kanadě. 2) Československá Amerika dokázala svoji životnost. Při společné vzpomínce padesátého výročí vzniku Československé republiky ve Washingtonu jsme se sešli všichni. Byli tam zástupci snad všech významnějších krajanských organizací a byl tam zastoupen skoro celý politický exil. Kdy- bv i ze sjezdu nemělo vzejit nic jiného, bylo i to, že jsme se sešli, samo o sobě velikým úspěchem. A stejně to vypadalo při místních oslavách 28. října i při protestních manifestacích, uspořádaných ihned v zápětí sovětské invase a okupace Československa. Zájem o svobodu a neodvisiost Českoslovenka mezi námi stále žije a nebyl tentokráte přehlušen každodenními starostmi života v naší nové vlasti Láska k českému a slovenskému národu přemohla všechny rozpory, které nás bohužel často rozděluji. Po znásilnění Československa a o padesátém výročí 28. října jsme promluvili hlasem jediným. Zde jsou tedy poznatky uplynulého roku povzbudivější, než si mnozí naši škarohlídové troufali doufat. 3) Sovětský svaz ukázal celému světu svoji slabost, svůj strach i svoji zlovůli. Mocenský aparát Moskvy musí věru stát na hliněných nohou. Musí si být vědom, že není nesen důvěrou a podporou lidu. Musí se bát o svoji existenci. Vždyť i omezenou demokratizaci v malé části svého impéria považuje za smrtelné ohrožení, které je nutno potlačit i za cenu předvídaných, velmi nepříznivých následků na mezinárodním fóru, v celém světovém komunistickém hnutí i v Sovětském svazu samotném, kde jsme po československé invasi poprvé slyšeli projevy otevřené kritiky na půdě Nejvyššího sovětu. Svět také poznal tyto další pravdy: moskevské vedení je zcela nejednotné; sovětská inteligence nedůvěřuje politickému vedení komunistické strany a nevěří již v samospasitel- nost komunistické nauky; Sovětský svaz předstírá strach z Německa v míře, která nikterak neodpovídá branné schopnosti celého NATA, natož Západního Německa samotného; většina komunistů a komunistických stran celého světa již nespatřuje ve vládě Sovětského svazu předvoj lepšího, spravedlivějšího společenského řádu, nýbrž jedině násilný, mocenský aparát sovětského imperialismu; Sovětský svaz je vždy ochoten ze strachu, slabosti či hltavosti porušit každou i nejslavnější smlouvu a není velmocí, jejímuž slovu by vůbec bylo možno důvěřovat; tzv. přátelství a ochrana Sovětského svazu mají asi stejnou cenu, jakou měl nacistický protektorát. To vše dnes celý svět poznal. A proto víme, že si v očích všech slušných lidí i skoro celého světového komunistického hnutí — na Rusi, v porobených národech i ve svobodném světě — sovětská vláda sama přivodila mravní úhonu, ze které se již vzpamatovat nemůže. Tyto poznatky dotvrzují, že stromy nerostou do nebe a že všeho je dočasu. Jsme rádi, že svět poznal pravdivost toho, co jsme my říkali stále. 4) Poznali jsme, že v komunistickém režimu může dojít z vlastní síly a vůle lidu — bez vnější války, bez domácího proléváni krve — ku změnám tak významným, že nově vznikající režim, i kdyby se ještě jmenoval komunismem, je čímsi podstatně odlišným. Režim, který v Československu vznikal od ledna do srpna minulého roku, směřoval svým vývojem k humanismu a demokracii a lišil se podstatně od komunismu, jaký jsme za uplynulých padesát let poznali všude tam, kde se komunismus dostal k moci. Toto je důležité. Válka by určitě přivodila nepředstavitelné hrůzy. Povstání se zbraní v ruce může končit, jako skončilo v Budapešti: v moři nevinné krve. Nenásilný československý postup však může uspět, ovšem jedině za podmínky, že nedojde k vnějšímu zásahu, k jakému se snížila Moskva v srpnu minulého roku. Je naprosto myslitelno, že by v budoucnu k vnějšímu zásahu dojít nemusilo Třeba by Moskva nemohla, třeba by Moskva nechtěla zasáhnout. Mezinárodní situace by se mohla do té míry změnit, že by Moskva měla tolik jiných starostí, že by zasáhnout nemohla. Také by v Sovětském svazu samotném mohl nastat vývoj, obdobný vývoji československému, takže by Moskva ani zasáhnout nechtěla. FRANTIŠEK SCHWARZENBERG: ÚČTUJEME S MINULÝM ROKEM ČESKOSLOVENSKÉ NÁRODNÍ RADY AMERICKÉ Číslo 173 Leden 1969 [pageend1]VĚSTNÍK JANUARY 1969 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 4125 West 26th Street, Chicago, Illinois 60623 Tel. LA 1-7953 Second class postage paid at Chicago, Illinois Ještě před rokem jsme s určitostí nevěděli, zda je vůbec myslitelné a možné, aby došlo k změnám k lepšímu bez války, kterou nikdo z nás nechce, či bez krvavého povstání, které si pro velikost obětí a nejistotu výsledků rovněž nikdo nepřeje. Československo nám mezi lednem a srpnem podalo důkaz, že takový vývoj možný je. Nepochybujeme, že opět nastane — a to ne pouze v Československu. Vždyť svoboda je omilostnění, jehož šíření nikdo natrvalo nezastaví — ani tajná policie, ani sovětské tanky. Střetne-li se síla ducha a hrubé násilí, zvítězí nakonec vždy síla mravní. 5) Ze všeho nejradostnější jistotu do budoucna ovšem čerpáme z postoje lidu v Československu. Nemám zde pouze na mysli skutečnost, že si československý lid získal, jako nikdy dříve, úctu a obdiv na celém světě a dokonce i u svých bezprostředních sousedů, kde to je nejpodivuhodnější. Nemyslím jen na to, že v očích světa s něho byla sňata příhana “švejkoviny” a že byla naprosto očištěna jeho národní čest, poskvrněná v očích světa — byť neprávem — událostmi roku 1938 a 1948. Nemyslím jen na to, že po roce 1968 Československo již nemůže být onou “malou, vzdálenou zemí, o které skoro nic nevíme’’, jak ještě mohlo být řečeno v roce 1938. Myslím především na skutečnost, že dvacet let tvrdého komunismu nevštípilo národu víru v komunismus a materialismus a že si naopak všechen lid po dvacet let zachoval víru, touhu po svobodě, humanismu a demokracii, úctu k pravdě a k právu i ku všem mravním hodnotám, úctu k odkazu předků a lásku ke každému jednotlivci. Mám na mysli skutečnost, že události uplynulého roku vyvolaly jednotu, jaké u nás dříve nebývalo. Vždyť kratičké opojení svobodou překlenulo všechny dřívější rozdíly třídní, stranické, náboženské, věkové i národnostní. S malou výjimkou nepatrné menšiny skalních komunistů stojí dnes všichni Češi a Slováci v jediném šiku se svojí inteligencí v čele a s mládeži v prvním sledu. Donedávna jsme nevěděli s určitostí, jaká je naše mládež. Dnes víme, že by nemohla být lepší. s ČESKOSLOVENSKÁ g S NÁRODNÍ RADA AMERICKÁ g ■ OBLASTNÍ VÝBOR CHICAGO | E ■ 4125 West 26th Street, Chicago | « zve srdečně vás, vaši rodinu a vaše přátele g L S na g | XVIII. VÝROČNÍ PLES i sg V SOBOTU VEČER, DNE 15. ÚNORA 1969 " w E *“ v 8:30 hodin večer |ve velké dvoraně SOKOLA HAVLÍČEK-TYRŠ | ■ E g 2619 South Lawndale Avenue *ÍBBBaBBBflBBBBBaflBBBBBBBBEBBBBBBBBBBBBflBBBB VĚSTN I K LEDEN 1969 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 4125 West 26th Street, Chicago, Illinois 60623 Tel. LA 1-7953 Doma se stmívá a to je důvod našeho nejhlubšího zármutku. Nejspíše zas bude nějakou dobu tma. Dnes však víme, že po prožití loňského jara náš národ i toto nové temno přečká a že ho již nic zlomit nemůže. 6) Nám v Národní radě tento rok krom práce, starosti a zármutku přinesl také jisté zadostiučinění z toho, že jsme šli správnou cestou, že jsme zachovali věrnost a že jsme měli pravdu. Bohužel jsme měli pravdu, když jsme stále varovali, že úmysly Sovětského svazu jsou nedobré. Lidé nám nevěřili. Dnes každý ví, že jsme se nemýlili. Nechtěli nám lidé věřit, že mládež v Československu není nakažena komunismem a že v ní žije duch svobody. A přece jsme měli pravdu my. Nechtěli nám lidé věřit, že se nám podaří uspořádat vzpomínku, či jak jsme původně doufali: oslavu, při které všichni zasednou za jeden stůl. A přece se tak stalo. Důvod k radosti spatřujeme v tom, že dnes tak veliký počet organizací i jednotlivců pomáhá zdvihat pochodeň, kterou jsme po léta drželi vztyčenu tak skoro jen my sami. Její plamen jsme udržovali jen nadějí a vírou, které byly lidem k smíchu. Dnes před rokem nás bylo málo, kteří jsme hlásali, že český a slovenský národ mají — jako každý vyspělý národ na celém světě — nezadatelné právo na svobodu, sebeurčení a neodvislost. Dnes nás je mnoho, nejen v Americe, ale po celém světě. A tak se s minulým rokem loučíme sice se zármutkem v srdci, ale naplněni nesmírnou hrdostí a pokornou úctou při vzpomínce na postoj lidu v Československu. A naše naděje jsou tentokráte opodstatněny novými důkazy, že nekrvavý vývoj k lepšímu je myslitelný, možný — a troufám si tvrdit i pravděpodobný. (Předneseno na schůzi předsednictva dne 7. ledna v Chicagu.) Výprava ČSNRA na Floridu Výprava odjíždí z Chicaga ve středu, dne 19. února. První noc přenocuje v Cumberland motelu v Manchester, Tenn., druhou noc v High Springs, Fla. Třetí den dopoledne bude již na místě, v Slovák Sokol motelu v Tampa, kde pobude 3 dny a noci. Během této doby podnikne celou řadu výletů po okolí, do Masaryktown, Tarpon Springs, shlédne vyhlášené vodní představení v Weekie Wachie, Busch pivovar a krásnou tropickou zahradu, prohlédne si St. Petersburg a v neděli večer zúčastní se večírku odbočky ČSNRA v St. Pe- tersburgu v Letter Carriers Halí. V pondělí ráno opouští výprava Tampu. Cestou do Miami zastaví se na pozváni pí. Poláškové, vdovy slavného sochaře Albína Poláška, ve Winter Parku. Večer se výprava ubytuje na plné dva týdny v Miramar hotelu, 1744 North Bay- shore Dr. Během svého pobytu v Miami výprava podnikne každodenní výlety, po lodi db Fort Lauderdale, busem na Key West, zúčastní se pikniku v Croydon parku pořádaného Dámským dobročinným klubem, koncertu čs. hudby v Bayshore parku, slavnosti ve Společenském klubu atd. Dne 10. března se výprava vydá na zpáteční cestu a navrátí se do Chicaga ve středu dne 12. března. Výpravu vede pí. Božena Janoušová. Budete-li tou dobou také na Floridě, vyhledejte své známé, členy výpravy. 2 VĚSTNÍK [pageend2]ČSNRA PRESIDENTU NIXONOVI Dne 3. ledna 1969 zaslalo předsednictvo ČSNRA nastupujícímu presidentu USA Richardu Nixonovi dopis následujícího znění: “Vážený pane presidente: Brzy budete utvářet zahraniční politiku Spojených států. Tisíce členů našich národních organizací Američanů československého původu vyslechne s mimořádnou pozorností Váš nastolovací projev, o němž doufáme, že jasně vyjádři směr Vaší budoucí politiky. Naši členové byli vskutku znepokojeni tónem Vaší odpovědi presidentu Podgomému. Rádi bychom věřili, že byla pouze výrazem zdvořilosti a nikoli vyznačením směru Vaší budoucí politiky a že Vaše zahajovací řeč přinese positivní návrhy k podpoře opravdové svobody a nezávislostí Československa i ostatních komunisty ovládaných národů. Důvody našich obav a přesvědčení jsou následující: Jsme si plně vědomi, že východo-západní détente a prohlubování hospodářských, kulturních a jiných styků jsou v našem vlastním zájmu. Víme, že záchrana lidstva v atomovém věku vyžaduje využiti všech možností, které by vedly k oficielním, písemným zárukám, týkajícím se použiti zbraní největšího ničivého účinku. Uznáváme potřebu sovětské spolupráce a ochoty podílet se na naší snaze o dosaženi čestného míru v Jihovýchodní Asii a zachování míru na Středním východě. Nepopíráme naléhavost těchto cílů a očekáváme, že budou náležitě zmíněny ve Vašich prohlášeních. Jasně ale cítíme, že tyto žádoucí cíle nemají být sledovány za každou cenu a máme za to, že by neměly být přehlíženy následující okolnosti: Plodná spolupráce v otázce světového míru, zmírnění napětí v zájmu vyvarování se nebezpečí atomového střetnutí dvou velmoci, širší hospodářské a jiné vzájemné styky mezi ' Spojenými státy a Sovětským svazem — jsou v nemenším zájmu Sovětského svazu než v zájmu našem. Ačkoliv jsou tyto cíle žádoucí stejnou měrou jak pro Sovětský svaz, tak pro USA, bylo by podle našeho soudu chybou, sledovat jejich uskutečnění za cenu ústupků činěných pouze z americké strany a na úkor svobody a nezávislosti milionů lidí žijících mezi Západní Evropou a Ruskem. Bylo by rozumnější dát Sovětům najevo, že mohou docílit to, co je v jejich zájmu (právě jako v našem), jen když budou ochotni jednat v souhlase s pravidly všeobecně platnými v mezinárodním styku. Historie nás učí, že je chybou očekávat jakékoli upevnění světového mírového řádu, dokud jsme ochotni trpně přihlížet k sovětskému hrubému znásilňováni i tak závažných nástrojů, jako je Charta Spojených národů. Pro nás, kteří jsme podepsali Chartu, je povinností nejen splnit vlastní závazky, ale také zabránit, aby ani druzi, kteří Chartu podepsali, se nedopouštěli znásilňováni. Máme za to, že je chybou, očekávat od sovětské vlády, — tak jak bychom si to přáli, — jakékoli respektování mezinárodního práva, dokud trpně přihližíme — a tím zdánlivě i přijímáme — t. zv. Brežněvovu doktrínu, dle které Sovětský svaz může “v zájmu obrany socialismu” porušit některý či všechny smluvní závazky a vojensky intervenovat ve kterékoli zemi t. zv. socialistického bloku. Bylo by lépe trvat na tom, aby Sověti respektovali neporušitelnost smluvních závazků jako nutný předpoklad naší ochoty ku spolupráci v záležitostech obecného zájmu. Zkušenosti posledních 50 let jasně demonstruji, že sovětští vedoucí budou vždy ovlivněni jen svými vlastními zájmy a naší pevnou rozhodností, ale nikdy ne naší slabostí či dobrou vůlí. Zlepšení je možné jedině tehdy, bude-li odčiněno alespoň poslední a nejhorší prohřešení Sovětského svazu. Jedině pak je nějaká naděje, nikoli před tím. Jestliže toto nevyjádříme zcela jasně, budou se sovětské neoprávněné zásahy stupňovat, tak jako se stupňovaly požadavky Hitlera po Mnichově, — což by nepochybně vedlo ku stejným koncům. Žádoucí zmírnění napětí, určité dorozumění v oboru jaderné energie, stupeň hospodářské spolupráce a politické koexistence jsou myslitelné jedině tehdy, až sovětské okupační jednotky budou staženy z Československa a skončí sovětské vměšování se do vnitřních záležitosti Československa, a suverenita Československa, nedotknutelnost území a politická nezávislost budou plně obnoveny. Na základě pragmatického politického realismu, nikoliv jen s ohledem na morální a právní charakter, docházíme k závěru: Ochota Sovětského svazu k dorozumění by nikdy neměla být vykoupena ústupky učiněnými na úkor svobody — ať už je to dnes svoboda Československa nebo zítra naše vlastní. Toto je základní myšlenka, o které doufáme, že od Vás nyní uslyšíme, a o níž vžěříme, že dojde svého naplnění. Nikdo nebyl loyálnější k presidentům USA, než my, američtí občané československého původu. Je přirozené, že míra naší podpory projevovaná různým administracím byla ovlivněna ochotou a schopností té které administrace sledovat cil svobody a spravedlnosti kdekoli na světě, a zvláště v zemi našich předků. Je našim zřejmým posláním ve světě a je též v našem vlastním americkém zájmu, abychom podporovali opravdovou svobodu — a proto toužebně doufáme, že Vaše administrace bude sledovat tento směr s větším úsilím a úspěchem než tomu bylo až dosud. Až dosud Amerika pouze slovně odsoudila, ale ve skutečnosti trpně přihlížela k prvému i druhému znásilnění Československa Sovětským svazem. Naléhavě se dožadujeme, aby Vaše nastolovací řeč byla jasným závazkem k činu. Uctivě Československá národní rada americká Vlasta Vráz, předsedkyně James V. Krákora, tajemník Prof. Frant Sehwarzenberg, předseda Politického výboru.” Telegram Státnímu sekretáři Dne 20. ledna, po tragické smrti studenta Jana Palacha, ČSNRA zaslala telegram novému státnímu sekretáři: The Hon. William P. Rogers Secretary of State Washington, D. C. U příležitosti tragického sebeobětování pražského studenta protestujícího proti sovětské invasi a okupaci, v souladu s city a přesvědčením všeho svobodymilovného lidu Československa, upozorňujeme na vzrůstající omezování svobody a spravedlností v Československu. Tyto tragické události demonstrují naléhavou potřebu silnějšího zásahu ze strany Spojených států, které v duších československého lidu representují velkou a poslední naději na svobodu. Czechoslovak National Council of America Vlasta Vrázová, předsedkyně James V. Krákora, tajemník VĚSTNÍK • 3 [pageend3]ING. PETR A. JÁNSKÝ: SLÁVA A PÁD ČESKOSLOVENSKÉ DEMOKRATISACE Odešel jsem z Československa do USA po sovětské okupaci. V ČSR jsem pracoval v projektové organisaci a posledních 8 měsiců velmi úzce s Literárními listy. Byl jsem tedy “při tom”, když se u nás rodil ten velký demokrati- sační experiment a prožil jsem i jeho pád, když do Prahy přijely ruské tanky. Zde v emigraci jsem se setkal s různými názory na celý vývoj událostí, k němuž v ČSR došlo po lednu 1968. Rozhodl jsem se tedy popsat vám tyto události, i když si samozřejmě nedělám nárok na monopol tohoto hodnocení. Nejsem politik, ale jak správně zhodnotil Dr. L. Radimský, Literární listy byly motorem demokratisačního procesu v ČSR, v jejich redakci se zrodila řada podnětů, které celý tento proces urychlily. Jak vůbec došlo v Československu, jako v jediné z komunistických zemí východního bloku, k tomu, že uprostřed komunismu se začaly prosazovat liberalistické tendence? Když si přečteme dějiny komunistické strany Sovětského svazu, zjistíme, že v každém ústředním výboru se vždy objevily t. zv. “frakce” — to jest skupiny, které stály proti vedoucím osobnostem strany. Vzpomeňte na období, kdy v čele ústředního výboru Všesvazové komunistické strany bolševiků stál Josef Stalin. Z původního ústředního výboru po Leninově smrti nechal Stalin popravit 16 členů pro frakční činnost. Nakonec se sám stal obětí Malenkovovy frakce a tento zase frakce N. Chruščeva. Studujeme-li podrobněji tuto “frakční činnost”, zjistíme, že nikdy nejde o nějaké ideologické odchylky či jiný výklad pouček marxismu — jak se to vždy oficielně hodnotí — ale jen a jen o boj o moc. V komunismu totiž platí jedna základní poučka, ze které se dá pak odvodit prakticky všechno. A to, že “moc jde vždy před právem, neboť právo musí být třídní”. Tento nesmysl, kterým Stalin vylepšil marxismus, se stal v komunistické společnosti oficielní politickou linií nejen pro samotné právo, ale zasáhl do všech oblastí společenských věd i do oblastí ekonomické. A pochopitelně, “kdo má moc, má právo”, se stalo posláním každého komunisty. A tento boj o moc, a tudíž i právo, vedl vždy k tomu, že se vytvářely tyto “frakce” — každý chtěl být blíže k té nejvyšší moci, kterou v komunistickém systému má vedoucí osobnost strany. Také u nás v ČSR byly vždy v politbyru ústředního výboru strany, kde se soustřeďovala veškerá moc, tyto frakce. Nyní už pochopíme všechny ty politické procesy se členy strany, jako s Husákem, Smrkovským, Reicinem, Čepičkou, Barákem a pod. Vždy šlo jen o odstranění těch, kteří měli tvrdé lokty a drali se na vedoucí posici ať už Zápotockého nebo Novotného. Antonín Novotný měl ve svém ústředním výboru tyto “fnakcionáře” stále —• byť se sebevíce snažil neustále je odstraňovat -— stále se objevovali noví. V posledním období se v ústředním výboru komunistické strany Československa utvořily skupiny, které vedly skrytý boj o uchvácení moci ve straně. Prvou skupinou — nejsilnější — byli ortodoxní komunisté shromážděni kolem Antonína Novotného. Tato skupina slepě poslouchala všechny příkazy Moskvy. “Sovětský vzor” byl pro ni skutečným vzorem a byla ochotna třeba nařídit jezdit trakařem místo automobily, jen aby se co nejvíce přiblížila názoru Moskvy a vyhověla jejím přáním. Protože Antonín Novotný byl v této době nejen prvým tajemníkem strany, ale i presidentem republiky, shromáždil tak absolutně veškerou moc na svou stranu. Ovládal nejen všechny stranické orgány (kde měl všude své lidi), ale i parlament a vládu a prostřednictvím těchto institucí i národní výbory — od krajských až po ty v posledních dědinách. Svého nejvěmějšího nohsleda Laštovičku udělal předsedou parlamentu, Lenárta předsedou vlády, Lomského ministrem národní obranv, Kudmu ministrem vnitra, V. Davida ministrem zahraničních věcí a Šalgoviče hlavním náčelníkem Státní bezpečností. Aby mohl rychle a účinně za4 • VĚSTNÍK sahovat proti “frakcionářům”, vyňal Státní bezpečnost z pravomoci ministra vnitra a podřídil ji přímo 8. oddělení ústředního výboru strany, v němž měl svého nejlepšího přítele Mamulu. Pro případ, že by se snad začalo něco dít mezi lidem a ministr obrany zradil, měl Novotný další pojistku: politické oddělení armády, které rovněž podléhalo ústřednímu výboru strany. Přesto, že se A. Novotný takto “zabydlel” ve vedoucí posici ve státě, byla přímo v ústředním výboru další skupina —- a to slovenských komunistů shromážděných kolem Husáka. Husák sice vždy hlasoval pro návrhy Novotného, ale na druhé straně nemohl zapomenout, že to byl Novotný, kdo ho kdysi odstranil nejen ze všech funkcí, ale dal ho dokonce zavřít. Tato skupina — i když dosti silná — se ve svém boji proti Novotnému zaměřila hlavně na slovenskou autonomii. To byl hlavní cíl jejího snažení. A konečně třetí skupina, soustředěná kolem Dubčeka, se Smrkovským, Pelikánem, Černíkem a Hájkem. Říkali si progresivní komunisté. Tato skupina se v boji o moc ve státě soustředila na pole ekonomické. Jejím nejbližším spolupracovníkem — i když nebyl členem výboru strany — byl prof. Ota Šik, který ji dodával ekonomické rozbory a vypracoval “novou ekonomickou soustavu” pro závody, která pak byla prosazena. V této době, době tohoto zápasu, byla ekonomická situace ČSR na pokraji propasti. Československo bylo členem RVHP (Rady vzájemné hospodářské pomoci) a bylo proto nuceno v ekonomické i výrobní oblasti bez výhrad poslouchat pokynů vedoucích osobností RVHP, a to byli pochopitelně sovětští komunisté. Pro ilustraci: v roce 1967 bylo v Československu 90 miliard tesaurovaných peněz bez jakéhokoliv krytí. Protože tuto skutečnost už nebylo možné utajit (hlavně při projednávání rozpočtu v parlamentě, kam měli přístup žurnalisté), vymyslelo si ministerstvo financí další “vylepšení” marxistických pouček, neboť “v komunistické společnosti je hlavním tvůrcem hodnot, tudíž kapitálu, lidská práce”. Na základě tohoto “vylepšení” pracovníci ministerstva financi, lidé Novotného, “rozhodli”, že těch 90 miliard je vlastně kryto — a to prací lidí v budoucnu. Československo bylo nuceno odebírat ze Sovětského svazu zboží za krajně nevýhodné ceny — až o 100% vyšší než byly ceny těchto produktů na západě — a to ročně za více než 17 miliard korun. Při tom toto zboží ze 75% představovalo pouze suroviny, ze zbývajících 25% strojní zařízení, obojí velmi pochybné kvality. Ze Sovětského svazu musilo např. odebírat sovětskou ropu, která se pro vysoký obsah síry velmi špatně zpracovává. Ve Valašském Meziříčí z ní vyrábělo benzen a z benzenu vyráběl závod Spolana v Neratovicích základní surovinu pro výrobu umělých hmot a výrobu léčiv — fenol. Veškerá výroba fenolu (přes 2,000 tun měsíčně) šla do Sovětského svazu, kde z něj snadno vyráběli umělé hmoty, které pak ovšem Československo bylo nuceno kupovat, ačkoliv samo mělo několik závodů na zpracování fenolu a na stejnou výrobu. Na tomto obchodě prodělávalo Československo ročně 11 milionů valutových korun. V Československu se zpracovávala ze 75% kubánská cukrová třtina v největším čs. cukrovaru v Čelákovicích. Tento cukrovar byl celý přestavěn, aby ji mohl zpracovávat. Zpracovaný cukr v balení s kubánskými vignetami československé lodě rozvážely zákazníkům — a výtěžek inkasovala Kuba, neboť vše se dělo v rámci “pomoci dobudovat socialismus na Kubě” a na dvacetiletý úvěr. Na příkaz Rady vzájemné hospodářské pomoci byl v Košicích postaven mamutí ocelářský kombinát, mnohokrát větší než Vítkovice či Třinecké železárny. Protože Československo nemá železářskou surovinovou základnu, byl celý tento projekt nesmyslem od samého počátku. Nyní Československo zpracovává sovětskou rudu a hotové výrobky (ple[pageend4]chy) jdou do Sovětského svazu k zpracování ve středním a lehkém průmyslu, ve kterém však má právě Československo dlouholetou tradici a zkušenosti. Největším negativním prvkem v průmyslové ekonomice byl náš zbrojní program. Na příkaz Rady vzáj. hosp. pomoci byla celá řada závodů přebudována na zbrojní výrobu. Ve Vietnamu se střílí československými samopaly, v Alžíru se bojovalo československými zbraněmi, Egypt má československé zbraně — a všechno na mnohaletý úvěr nebo dokonce zadarmo. Ve výrobě elektrické energie se Československo' stalo díky elektrárnám postaveným na Vltavě jednou z nejpřednějších zemí ve výrobě elektrické energie v průměru na obyvatele. Tato energie se však dávala v rámci Rady vzáj. hosp. pomoci do Polska, Maďarska a Sovětského svazu — a v Praze byl večer vypínán elektrický proud, protože nebylo dost elektřiny. Tento jev na podzim 1967 vedl ku známým “Strahovským událostem”, vyvolaným tím, že studentům byl nejen vypínán elektrický proud na osvětlení, ale nebyla jim dodávána ani voda. Vyšli do ulic demonstrovat se svíčkami v rukou. Výsledek je dobře znám. Několik desítek studentů bylo raněno při brutálním zákroku orgánů ministerstva vnitra. V těchto až nepochopitelných ekonomických a politických poměrech skupina Alexandra Dubčeka správně odhadla, že nejoptimálnější cesta k poraženi kliky A. Novotného je na poli ekonomickém, neboť toto pole je nejslabším místem Novotného politiky — a na něm je největší možnost dosáhnout viditelných úspěchů a získat další členy v ústředním výboru na svou stranu. Navíc se na podzim r. 1967 tato oblast stala hlavní náplni československého tisku. Na jeho stránkách se stále více objevovaly ekonomické rozbory a mezi řádky bylo možné stále jasněji číst, že hlavním viníkem této situace je Novotného dogmatismus a absolutní podřízenost Sovětskému svazu, vyplývající přímo z čs. členství v Radě vzáj. hospodářské pomoci. V prosinci 1967 byl na zasedání ústředního výboru proveden rozbor hospodářské situace. A Novotný, po prvé po 12 letech během kterých seděl na nejvyšším trůně ve státě, >, nejen nebyl schopen podat vysvětlení stávající situace, ale nepodal ani jeden návrh na její zlepšení. Na tomto zasedání Alexandr Dubček využil velmi ostrého výpadu Dr. Husáka proti Novotnému a podal návrh na reorganisaci celé ekonomické politiky. Žádal, aby do čela “hospodaření republiky” byl postaven prof. Šik, kterého Novotný nenáviděl. Novotný se postavil proti tomuto návrhu a byl — po prvé po 12 letech — přehlasován, neboť skupina Husáka se přidala k Dubčekově návrhu. Toto zasedání bylo prohlášeno za tajné, jeho výsledky byly zveřejněny až daleko později. Novotného posice byla však ještě silná, v té době měl totiž dosud v rukou svoji největší zbraň — veškerou censuru komunikačních prostředků. Ale přesto to bylo prvé vítězství “frakce” v ústředním výboru a byl to prvý signál, že Novotného posice je v důsledku hrozné hospodářské situace silně ohrožena. V lednu 1968 se na novém zasedání ústředního výboru A. Dubček rozhodl využít prosincového úspěchu k dalšímu, radikálnějšímu zásahu do pravomoci Novotného a navrhl rozdělení funkce presidenta republiky a prvého tajemníka strany na dvě osoby. Navrhl, aby Novotný zůstal dále presidentem republiky, ale funkcí tajemníka čs. komunistické strany aby byl pověřen někdo jiný. Svůj návrh zdůvodnil tím, že Novotný je příliš zaměstnán státnickými úkoly, takže mu nezbývá čas na úkoly stranické, čímž pak trpí i ekonomická oblast. Tento návrh obsahoval velmi chytrý dodatek v tom, že Dubček prohlásil, že v zájmu zlepšení hospodářské situace by se mělo uvažovat i o federalizaci Slovenska. Věděl dobře, že toto prohlášení je pro Husáka a celou jeho skupinu vábným vnadidlem — a věděl také to, že Novotný bude samozřejmě proti oběma návrhům. Vyšlo to přesně podle Dubčekových předpokladů: Husák hlasoval pro Dubčekův návrh a Novotný nejen že byl přehlasován, ale na tomto zasedání ztratil více než polovinu své moci — byl zbaven funkce prvého tajemníka čs. komunistické strany. Husák — pour revanehe — se ihned Dubčekovi odměnil — navrhl jej do funkce prvého tajemníka strany. A návrh byl odhlasován. Po tomto zasedání byla situace jasná jen zdánlivě. Novotný byl sice odstraněn prakticky z veškerého rozhodování ve straně, která má v Československu doslova na všech vedoucích místech rozhodující vliv, ale všude jinde dále seděli jeho lidé. A ti byli desorientovani — už proto, že z tohoto zasedání vyšly jen velmi kusé zprávy. A tak pokračovali dále v politice, kterou jim Novotný po léta vštěpoval, v linii starého dogmatického komunismu. Takže se i po tomto Dubčekově vítězství ve státě vlastně nic nezměnilo. Naopak Dubček sám viděl, že i když je nyní “u toho”, že je jeho posice krajně labilní, neboť všechna rozhodující místa jsou obsazena lidmi jemu osobně i celé jeho politice nepřátelskými. Věděl, že musí udělat nějaký rozhodující a zcela neobvyklý krok, chce-li si vydobytou posici udržet. Tak vsadil na lid — na národ. Dubček nám později vysvětlil, že tehdy uvažoval tímto způsobem: “Jestliže jsou všude Novotného lidi a chci-li se udržet, musím mít proti nim silnou zbraň. Ideologii? Jakou? Lidé už nevěří ničemu, vždyť pomalu nemají co jíst. Co dělat? Dávat lidem zas nějaká malovaná mávátka a hesla?” Vsadil proto na jedinou možnou kartu — na to, dát lidem, co 20 let postrádali, v co 20 let doufali, že přijde, odstranit to, co jim 20 let leželo jako můra v srdcích — prostě dát jim kus demokracie. Vystoupil se svým programem, v němž toto vše lidu slíbil. Jsem sám přesvědčen, že v tomto okamžiku — pokud jen trochu uvažoval o dopadu svých slov a proklamací — pochopil, oč jde československému národu, co chce. Lidé v republice se rázem přestali dělit na rudé a bílé, tento prvý krok k demokratizaci — i když v té době jen velice maličký — rázem Dubčekovi přinesl splnění jeho přání. Celý národ se postavil za něj a Dubček měl najednou proti Novotnému zbraň, rozsah jejíž síly v té době snad ani sám ještě nedocenil. 14 milionů lidí bylo ochotno pro něj udělat cokoli — uskuteční-li, co slibuje. A tehdy toho neslíbil mnoho — zrušení veškeré cen- sury, zahájení rehabilitačních procesů nevinně odsouzených a potrestání viníků těchto zločinů, uzákonění práva na svobodné cestování do zahraničí. Jak málo z toho, co je v každém demokratickém státě naprostou samozřejmostí — a československý národ, každý občan naší vlasti, měl pocit, že dostává ten nejkrásnější dar jaký si může přát. Situace se tedy rázem obrátila. Dubček měl nejen moc, ale měl i pevné zázemí a tím si mohl dovolit namířit zbraň na kádrové změny v klíčových posicích. Upřímně — v této době bylo hlavním smyslem celé “demokratisace” v Československu odstranit lidi, kterým došel dech, kteří dogmaticky lpěli na vyjetých kolejích, a prostě převzít moc do vlastních rukou. Dubčék určitě v této době ani ve své fantasii netušil, že uvedl do pohybu lavinu, kterou už žádná vnitřní síla ve státě nebude schopna zastavit, že uvolnil šroub na víku přetopeného kotle a celé víko uletělo. V této době byl bez jakékoli pochyby přesvědčen, že celou situaci ovládá — a bude ovládat i v budoucností. Kádrové změny mohl Dubček provést jen ve státnických funkcích. Ve stranických orgánech zasahovat nemohl, neboť podle stanov čs. komunistické strany může členy ústředního výboru volit a odvolávat pouze sjezd strany. Sjezd strany vyžaduje několikaměsíční přínravy, s níž se musí začít v základních stranických organisacích na závodech a vesnicích: tam jsou voleni delegáti na okresní konference a tak to jde dál až k ústřednímu výboru. Dubček ve stranických orgánech v tomto období zavedl po prvé v historii komunistických stran tajné hlasování, což je okolností, která si jistě zaslouží obzvláštní zmínky. Věděl totiž dobře, že Novotného lidé, kteří v těchto organisacích sedí, bv provedli starý, osvědčený způsob aklamační. Lidé v těchto organisacích už byli tak otupělí, že prostě odhlasovali vždy to, co jim bylo výborem předloženo^ k odhlasování. Ale nyní měl kažVĚSTNÍK • 5 [pageend5]dý možnost volně, svobodně se vyjádřit bez obavy, že si zhorší kádrový posudek. A protože Dubček v přípravách na sjezd, který měl být v září 1968, začal uskutečňovat liberalizační reformy, které slíbil, volili komunisté na základních i okresních stranických konferencích takové členy, o kterých věděli, že jsou těmto reformám příznivě nakloněni. Tím se v základních stranických organisacích dostali k funkcím t. zv. poúnoroví členové komunistické strany, kteří se stali jejími členy ze strachu o svou práci, z obavy, že by jejich děti nemohly studovat, prostě oportunističtí komunisté, kteři jsou komunisty jen podle členské legitimace. Stačilo velmi málo, kupř. přihlásit se na schůzi veřejně k Dub- čekovým reformám, a takovýto člen byl rázem zvolen za delegáta. V období od února 1968 do července 1968 proběhly tyto stranické konference až do 'krajských oblastí a všude se dostali k moci noví lidé, lidé, kteři měli daleko blíže k demokracii než ke komunismu. Dubček zatím v tomto období provedl celou řadu kádrových změn ve státních orgánech. Odstranil předsedu vlády Lenárta a nahradil ho svým člověkem — Ing. Černíkem. Odstranil ministra zahraničních věcí Václava Davida a do jeho funkce dosadil prof. Dr. Jiřího Hájka. — Jmenoval prof. Šiká místopředsedou vlády, odstranil ministra národní obrany Lomského a jmenoval gen. Martina Dzura. Největšího uznání se mu dostalo, když odstranil ministra vnitra Kučmu a jmenoval do této funkce gen. Pavla. O gen. Pavlovi se totiž vědělo, že byl mnoho let vězněn v komunistických koncentrácích a každý byl přesvědčen, že člověk, který jimi prošel, nemůže v budoucnu dopustit všechna bezpráví, týrání a příkoří, která sám prožil. Jako dalšího odstranil Dubček předsedu parlamentu Laštovičku a dosadil J. Smr- kovského, který ihned začal jeho reformy uskutečňovat v parlamentě po legalisační stránce. — Odstranil předsedu Ústřední rady odborů a jmenoval Dr. Císaře tajemníkem pro kulturní záležitosti. — Prakticky nebylo vedoucího místa ve vládě, jehož by se byly nedotkly Dubčekovy kádrové změny. Dubčekovy reformy zasáhly i ústřední výbor Národní fronty — byl tam dosazen Dr. Kriegel. A protože Národní frontě podléhaly i ostatní tři politické strany Československa — které ovšem do této doby byly jen filiálkami československé komunistické strany — došlo za nového vedení Národní fronty ku změnám i v těchto politických stranách. Lidová strana československá, kterou ve vládě zastupoval ministr zdravotnictví Plojhar, jej jako přisluhovače komunistů z této funkce odvolala a ministrem zdravotnictví se stal Dr. Vlček. Stejným způsobem se zachovala čs. strana socialistická (bývalá strana národních socialistů), která měla ve vládě křeslo ministra spravedlnosti. Odvolala Dr. Neumanna a do této funkce byl jmenován Dr. Kučera, který byl znám jako čestný soudce i z období stalinismu. Nakonec musil po všech těchto změnách odejit i Antonín Novotný z funkce presidenta a parlament zvolil presidentem republiky gen. Ludvíka Svobodu. Do tohoto období, těsně před abdikaci Novotného, spadá nechutný případ generála Šejny. Myslím, že je zbytečné šířit se o tomto případu blíže. Šejna je nyní v USA a ve zdejším tisku byl celý případ popsán podrobně. V Československu byl posledním hřebíkem do Novotného rakve. Novotný byl v tisku obviňován, že po lednovém zasedání ústředního výboru — na němž byl zbaven funkce prvého tajemníka strany — se s generálem Šejnou dohodl, že mu tento povolá na pomoc armádu. Na stránkách tisku se objevila fotokopie dopisu generála Šejny, kterým sliboval Novotnému, že zvedne na jeho obranu celou naši armádu. Novotný tedy odešel z funkce presidenta a s celou svojí "partou” vyhozených funkcionářů odejel na Krym na dovolenou (!). V období těchto kádrových změn byly podle Dubčekova slibu zahájeny rehabilitační procesy, které měly rehabilitovat nevinně odsouzené či dokonce popravené lidi. Tyto rehabilitační procesy ukázaly v celé šíři zrůdnost a bestiál- nost komunistického systému. Literární listy přinášely v každém čísle reportáže o těchto procesech, o všech intri6 • VĚSTNÍK kách Státní bezpečnosti a jejích metodách, kterými z lidi doslova vytloukala přiznání — a to i k trestným činům, jichž se nikdy nedopustili — o používání drog na vězních před soudním řízením, kupř. skopolaminu, či o vlivu radioaktivního ozařování, po kterém lidé zakrátko umírali, apod. Celý národ, kterému byl po dvacet let předkládán komunismus jako něco posvátného, dokonalého a nedotknutelného, najednou viděl druhou stranu tohoto systému. I členové strany, kteří do ní vstoupili ještě před válkou z ideologických pohnutek, najednou poznávali, že německý fašismus za války a komunismus po válce se od sebe vůbec neliší a že hnědý klacek byl pouze vyměněn za červený. Teprve nyní si lidé uvědomili, že v dějinách lidstva pouze dvě politické strany měly svoji vlastní ozbrojenou moc — hitlerovská NSDAP své SS oddíly a komunisté oddíly lidové milice. A proč — proti komu? Proti vnějšímu nepříteli? Na to je přece armáda! Proti špionům, jak se oficielně říkalo? Proč tedy mohl být členem lidové milice jen prověřený komunista? Ti ostatní už mají republiku méně rádi? A jestliže jsme až dosud měli lidové milice proti “špionům”, rehabilitační procesy nyní dokazují, že tisíce “špionů” bylo nevinně odsouzeno, utýráno či popraveno. Na co tedy máme tuto složku ozbrojené moci, nedělá-li svoji práci dobře? Tyto otázky, které lid počal klást a které tisk ihned na svých stránkách popularisoval, daly podnět a vedly k známému sjezdu lidových milicí v Praze. Je třeba si uvědomit, že vrchním velitelem československých lidových milicí je prvý tajemník čs. komunistické strany — to je A. Dubček. Na tomto sjezdu lidových milicí se tato ozbrojená složka po bouřlivých diskusích nakonec také přihlásila k Dubče- kovým politickým reformám a distancovala se od předchozí politiky Novotného. Přesto, že tisk a hlavně Literární listy požadovaly zrušení a rozpuštění lidových milicí jako naprosto zbytečné instituce a přinášely odstrašující důkazy o jejich bývalé činnosti — např. o razii v Pikovicích na Sázavě, kde lidové milice přepadly tábor skautů a s obušky celou noc honily mladé lidi po lesích, o zásazích lid. milicí do kádrové politiky na závodech, o jejich činnosti při “Plzeňských událostech” po měnové reformě v roce 1953 -— udržela se tato instituce nadále v nezměněné formě a udržela si i nadále své plné muniční sklady zbraní. Jak se později ukázalo, bylo Dubiekovou velikou chybou, že neuposlechl rady všech hlasů tisku a lidové milice nerozpustil. Po okupaci totiž Sověti prohlásili tyto sklady zbrani za zbraně kontrarevoluce. Přes tento neúspěch demokratisace v Československu pokračovala. Jedním z hlavních předpokladů liberalizace bylo zrušení censury tisku, rozhlasu a televise. Na toto téma psal denně čs. tisk — až nakonec parlament, přes to, že 60 poslanců (šlo vesměs o lidi Novotného) hlasovalo proti zrušení censury, tento nový zákon prosadil. A nyní se teprve ukázalo, jak dobrý novinář — nemá-li svázané ruce a může psát tak jak mu velí jeho svědomí, a psát též do svědomí celého národa, — je daleko silnější než divise ozbrojených milicionářů. Byl to československý tisk, ta velká řada poctivých žurnalistů, kteří nyní denně na stránkách novin doslova radili lidu co dělat a hlavně co chtít dál. Byl to náš čs. tisk, který vyprovokoval obnovu Sokola, Skautingu a Junáka. Byl to náš tisk, který vytvořil atmosféru kolem Státní bezpečnosti, která se stala nedýchatelnou i jejím samotným příslušníkům. Nakonec to vedlo k tomu, že Dubček byl donucen zřídit v parlamentě zvláštní t. zv. bezpečnostní výbor, který měl kontrolovat práci celého aoarátu ministerstva vnitra a práci politického oddělení armády, a musil dát celé to pověstné 8. oddělení ústředního výboru strany pod kontrolu parlamentu. Jsem přesvědčen, že tato skutečnost byla největším vítězstvím, největším úspěchem demokratisačních reforem u nás. Kdo na sobě zažil — a já jsem to sám na sobě zažil, co je to vyšetřování Státní bezpečnosti, co jsou to procesy za zavřenými dveřmi, co je to “bachař” na Pankráci nebo v Leopoldově — ten dvojnásob uvítal toto opatření. [pageend6]Dubček prosadil v parlamentě rovněž svůj poslední slib, který lidu dal po svém usednutí na nejvyšší trůn ve straně — svobodné cestování do zahraničí. Pasové záležitosti, které byly po dvacet let doménou Státní bezpečností, najednou vyřizovaly cestovní kanceláře a prakticky na počkání. Lidé, kteří dříve mohli jet nejdále na Slovensko, mohli najednou jet do Jugoslávie, Itálie, Rakouska, prostě na co jim kapsa stačila. Toto opatření uvítali s nadšením především mladí lidé, neboť touha po dalekých krajích a poznáni světa je jejich přirozenou vlastností. Touží učit se od jiných. Dvacet let jsme nevěděli o ničem, a bylo to, jako kdybychom si vymýšleli koloběžky a stavěli na jejich výzkum ústavy, zatím co ve světě již dávno jezdí auta. Typickým příkladem ekonomické zaslepenosti je Výzkumný ústav československé barevné televise. V Praze-Vokovi- cích byl před 7 léty vybudován ústav, který měl za úkol vypracovat projekt barevné televise a tento projekt realiso- vat. V tomto ústavě pracovalo přes 700 zaměstnanců a roční provozní náklady činily přes 90 milionů korun. Po 4 letech se zjistilo, že nemáme prostředky k filtraci fialové barvy — a v této době nám anglická firma PAL nabídla licenci na kompletní postavení celého zařízení za cenu, která odpovídala ročnímu nákladu na udržování tohoto výzkumného ů- stavu. Nabídka byla odmítnuta z československé strany z titulu členství ČSR v Radě vzájemné hospodářské pomoci — ačkoliv v té době Sovětský svaz pro moskevskou oblast tuto licenci sám zakoupil. Výzkumný ústav čs. barevné televise dodnes pracuje dál a dál “vymýšlí”. Tím, že dal Dubček lidem možnost svobodného cestování do zahraničí — a Smrkovský ji podložil uzákoněním v parlamentě, získali si nesmírnou popularitu u celého národa. Dubček tedy splnil to, co po lednu 1968 slíbil ve svém “vládním programu”, a získal si tím srdce lidu. Uvědomme si při tom, že nešlo vůbec o Dubčeka jako o osobu, neboť národ by byl stejným způsobem zbožňoval kohokoli jiného, kdo by mu byl dal to, co mu dal Dubček. — Říká se o nás, že jsme národ Švejků — říká se to v tom dobrém slova smyslu. Ono na tom něco pravdy je. Snad nás tomuto “švej- kovství” naučilo 300 let Habsburků a 6 let okupace. Umíme totiž — v politice myslím — velmi chytře, vpravdě švej-' kovsky proplouvat různými úskalími a hlavně umíme využít šance. Také v této době liberalistíckých snah využil náš národ šance, kterou mu Dubčekovy reformy vlastně přímo vnutily. V rámci reforem se totiž najednou začaly uskutečňovat další a další — a i když byly čím dál víc v rozporu s komunistickými ideami, stále se jim všem říkalo “Dubčekovy reformy” —a to bylo to naše švejkovství. Mluvili jsme o novém demokratickém komunismu, dál jsme se hlásili do tábora socialistických států a hlásali nerozbomé přátelství se Sovětským svazem, dovolili jsme manévry armád Varšavského paktu na čs. území — ale pod komunistickým kabátem jsme si rychle navlékali nekomunistíckou košili. V rámci liberalizačních reforem došlo také k založení Klubu angažovaných nestraníků — KAN. Tato organizace vznikla v intelektuálních kruzích a jejím posláním bylo pomáhat Dubčekovi mezi nestraníky, jimž by Dubček — jako nejvyšší velitel strany — nemohl dát stranický příkaz. KAN se ve velmi krátké době rozrostl do takové šíře, že měl více členů, než sama komunistická strana Československa. Měl svůj pevný organizační řád, v každém městě i na závodech své pobočky, pořádal tábory lidu, ze kterých vzešly požadavky po dalších demokratísačních akcích — a dokonce začal navrhovat své kandidáty do chystaných voleb do národních výborů. Je zásluhou tohoto klubu a jeho členů především z řad novinářů, že byl prosazen radikální požadavek, o němž se dvacet let jen snilo — a to TAJNÉ VOLBY do národních výborů. Nová vláda, parlament i Dubčekův ústřední výbor tomuto požadavku vyhověly — i když jsem přesvědčen, že jen z přesvědčení, že i z těchto připravovaných tajných voleb vyjdou díky provedeným politickým reformám opět vítězně. Podobným způsobem vznikl další klub — Klub 231. Ten, kdo prošel komunistickými žaláři, ví dobře již z titulu, o jaký klub jde, neboť v rozsudku každého politického vězně figuroval paragraf 231, který se vztahoval na velezradu. V Klubu 231 byli tedy organisováni všichni propuštění političtí vězni. Klub měl podobné poslání jako KAN — a navíc se měl stát strážcem dodržování zákonů a respektování lidských práv. Zamyslíte-li se dobře nad tím prostým faktem, že v komunistickém státě byla ustavena organizace z lidi, které tentýž komunistický stát před nějakou dobou věznil a dal na index — a tito lidé pak vystupují na veřejnosti se svými požadavky, pochopíte, co jsem měl na mysli, když jsem užil přirovnání o utrženém víku na přetopeném kotli. Pochopíte, že tento demokratisační trend v Československu byl už rozjetým expresem a nebylo síly, která by ho zastavila. (Pokračování příště.) Na činnost Rady: Český Národní Hřbitov, Chicago, 111.............................$200.00 Odbočka ČSNRA Long Island, N. Y............................ 100.00 Mr. Jaroslav Zich, New York, N. Y............................ 50.00 Mr. Štefan Papánek, Chicago, 111.................................. 38.00 Mrs. Libuše Růžička, St. Paul, Minn............................ 25.00 Charlotte Masaryk Society, New York, N. Y............. 25.00 Mrs. Marie Tůma, No. Miami, Fla................................ 15.00 Mr. Rudolph Nový, Tucson, Ariz.................................... 12.00 Mr. and Mrs. G. Muška, Masaryk Towers, N. Y......... 10 00 Mr. Miloš Halouzka, Santurce, P. R............................ 10.00 Dr. Zdeněk Hruban, Chicago, 111.................................... 10.00 Dr. and Mrs. Jan Micka, Berwyn, 111............................ 10 00 Mr. Ludwig Pfeifer, Eugene, Oregon......................... 10.00 Mrs. Julia Rychtera, Paradise, Cal................................ 10.00 Mr. Charles Vorlicek, New York, N. Y........................ 8.00 Mrs. Anna Hovorka, Cicero, H1..................................... 7.00 Mr. George French, Whiting, Ind.................................. 5.00 Mr. James Švihlik, Brookfield, III................................ 5.00 Mrs. Frances Hlavín, Chicago, 111.................................. 5.00 Mr. Karel Erba, Chicago, 111.......................................... 5.00 Sokol Town of Lake, Chicago, 111.................................. 3.00 ln Memoriam K uctění památky zesn. manžela, p. Antonína Hrušky, věnuje pí. Julia Hrušková, North Riverside, 111......$50.00 K uctění památky zesnulých rodičů věnuje Miss Marie Hayderová ................................................................... 15.00 K uctění památky zesn. p. Leopolda Svrčka věnují: Mrs. Anna Kuderle, Cicero, 111.................................. 15.00 Dr. and Mrs. K. Kohler-Rausch, Riverside, 111...........10 00 Miss Libuše Kalivoda, Oak Park, 111............................ 5.00 Mr. Frank Kratochvíl, Berwyn, 111............................ 5 00 Mr. and Mrs. Jim Carwell, Cicero, 111........................ 5.00 K uctění památky p. Vladimíra Geringera věnují Mr. and Mrs. Charles Vana, San Bemardino, Cal.......12.00 K uctění památky sestry své matky, pí. Josefiny Šlech- tové, věnuje Mrs. Vlasta Hartzel, Chicago, 111....... 5.00 K uctění památky p. Alberta Sládka věnuje Mrs. M. Hanke, Berwyn, 111..................................................... 3.00 K uctěni památky sestry, pí. Marie Moravečkové, věnuje Mrs. Marie Valenta, Miami, Fla................. 5.00 a American Czechoslovak Ladies Club. N. Miami, Fla. 5.00 K uctění památky zesnulých rodičů a sourozenců, Máni. Emana, Frantíka a Karla, věnuje Mrs. Jana Duffek, Chicago, 111........................................................ 5 00 V prosincovém čísle Věstníku byl oznámen dar $25 00 Americké Čsl. Besedy v San Bemardino a okolí, který tato věnovala k uctění památky p. Vladimíra Geringera. Omylem byla uvedena adresa Americké Čsl. Besedv jako Yucaina, California, místo: San Bemardino a okolí. Prosíme, abyste náš omyl omluvili. VĚSTNÍK 7 [pageend7]Z UDÁLOSTÍ V ČESKOSLOVENSKU NEJSLAVNÉJŠÍ UDÁLOSTI KOUZELNÉHO R. 1918 Akademik Bohumil Bydžovský se pochvalně vyjádřil o článku Prokopa Drtiny, který byl před únorem 1948 ministrem spravedlnosti. Prokop Drtina popisuje ve Svobodném Slově z 21. prosince 1968 příjezd T. G. Masaryka do Prahy před 50 léty. Tato nejkrásnější a nejslavnější událost onoho roku dr. Drtinou popisovaná oživila vzpomínky na slavné dny svobodného národa Čechů a Slováků. “Za výstřelů z děi vlak přivážel navrátilce nejvítanějšího, nejzasloužilejšího a nejmilovanějšího.” Nádražní vestibul tehdy již pojmenovaný na Wilsonovo nádraží, byl plný spisovatelů, a tak zvaných revolucionářů. T. G. Masaryka přivítal pěvecký sbor Hlahol a uvítání pronesl spisovatel Alois Jirásek slovy: “Vítejte, vzácný náš hrdino a vítězi, jehož jménu budou žehnati u nás od pokolení do pokolení.” Článek pak uvádí další podrobnosti o příjezdu T.G.M. Čerpání mravních sil z velkých historických dnů čs. národa je za dnešní doby mnohem důležitější nežli hmotné zajištění lidu. Velikým zážitkem pro čs. národ byl televisní přenos slavnostní mše svaté z chrámu Svatého Jakuba o vánočních svátcích. Při této příležitosti byl biskupem Tomášem kardinálu dr. J. Beranovi zaslán pozdrav k jeho 80 létům a pozvání do Prahy. Oboji vzešlo z podnětu presidenta republiky gen. L. Svobody. NOVÁ FEDERÁLNÍ VLÁDA 28. prosince 1968 se konala poslední schůze vlády, která vzala na vědomi, že od 1. ledna 1969 vstupuje v platnost ústavní zákon o čs. federalizaci, o federálních ministrech a federálních výborech. Od 1. ledna nastupuje nová vláda v následujícím složení: Inž. O. Černík, předseda vlády. Prof. dr. Petr Colotka, Dr. Samuel Falťan, František Hamouz a inž. Václav Valeš, místopředsedové vlády. Inž. Ján Marko, ministr zahraničních věcí. Gen. pluk. inž. Martin Dzur, ministr národní obrany. Jan Pelnař, ministr vnitra. Dr. Frant. Vlasák, ministr plánování. Inž. Bohumil Sucharda, ministr financí. Inž. Ján Tabaček, ministr zahraničního obchodu. Michal Štancel, ministr pro práci a sociální věci. Inž. Jiří Typolt, ministr, předseda výboru pro ceny. Inž. Milam Hnuškovič, ministr pro techniku a investiční rozvoj. Inž. Josef Krejčí, ministr průmyslu. Prof. Kolman Boďa, člen ČSAV, ministr zemědělství a výživy. Dr. Frant. Řehák, ministr dopravy. Inž. Milan Šmolka, ministr pošt a telekomunikace. Dr. Josef Havelka, ministr pro tisk a informace. Dr. Bohuslav Kučera a Jan Pauly, ministři bez resortu. Václav Pleskot, státní tajemník ministerstva zahraničních věci, plk. dr. Ján Majer, státní tajemník ministerstva vnitra, inž. Jan Kraus, státní tajemník ministerstva plánování, Josef Gajdošík, státní tajemník ministerstva financí, inž. Ludvík Úbl, státní tajemník zahraničního obchodu, dr. Vlasta Brablcová, státní tajemnice ministerstva práce a sociálních věcí. Státním tajemníkem presidenta republiky byl jmenován dr. Ján Pud- lák. Dle životopisů uvedených v tisku se jedná převážně o odborníky, většina se stala komunisty až během let čtyřicátých nebo až po válce. Jedině ministr vnitra Jan Pelnař z Plzně je výjimkou. Byly jmenovány obě vlády, jak česká, jejímž předsedou je inž. Stanislav Rázl, tak slovenská, jejímž předsedou je Štefan Sadovský. Uvádět další jména členů obou vlád by nemělo velkého významu, neboť jde o lidi nám celkem neznámé. Avšak tak zvaní “konzervativci”, t. j. lidé nakloněni Moskvě, nejsou ani v jedné, ani v druhé vládě. Již 2 měsíce se urputně bojuje o Josefa Smrkovského, který byl předsedou čs. Národního shromáždění, avšak jak již bylo naznačeno a navrhnuto předsednictvem ústředního výboru 8 • VĚSTNÍK KSČ, má se stát tímto předsedou osoba slovenské národnosti. S tímto návrhem přišel předseda kom. strany Slovenska Gustav Husák, který se zdá být ochotnějším spolupracovat s Rusy. A tak je samozřejmé, že to byl návrh Rusů, aby Smrkovský byl touto cestou dán na vedlejší kolej. Nebyl už pozván před 4 týdny ani na náhlé porady do Ki- jeva. Od té doby se velmi urputně bojuje mezi KSČ a studenty a čs. odbory, — hlavně s mocnou odborovou organi- sací kovodělníků, která má na 900,000 členů. I když všichni byli donuceni nakonec souhlasit s tím, aby se předsedou Národního shromáždění stal Slovák, a Smrkovský byl alespoň jeho zástupcem, tato silná organisace kovodělníků prohlásila v půli měsíce ledna, že nastupuje politiku chránící předně zájmy dělníků, a že za tyto zájmy bude bojovat všemi zákonnými prostředky, což znamená i stávkou. Je to po prvé, co čs. odbory chtějí být mluvčími dělníků, a nikoli pouze služkou KSČ. Předsednictvu KSČ i vládě dochází po celé měsíce resoluce zaměstnanců závodů z celé republiky, které požadují, aby Smrkovský byl nadále novým předsedou čs. Národního shromáždění. Docházelo k stávkám studentů a demonstracím a vláda dělala vše možné, aby zabránila novým zákrokům sovětských vojsk. I když zaměstnanci slovenských závodů ustali tyto resoluce na nátlak KSS zasílat, v Čechách a na Moravě je stále silné hnutí, které bojuje dál proti odstranění Smrkovského. Svobodné slovo z 29. prosince 1969 přináší mimo resoluce ze všech možných závodů prohlášení “Společně s kováky”, jež zní následovně: “Koordinační výbor tvůrčích svazů českých zemí a zástupci českého odborového Svazu umění a kultury a Svazu vysokoškolského studentstva Čech a Moravy na svém společném zasedání 28. prosince 1968 zaujali stanovisko k účasti J. Smrkovského na vedení našich veřejných záležitostí. Seznámili se s usnesením Českého odborového svazu kovoprůmyslu a plně je podporují. Stejně jako pro naši dělnickou třídu je i pro nás J. Smrkovský předním představitelem polednové politiky a jeho postoj k demokratizačnímu procesu — stejně jako u A. Dubčeka — musí být i nyní určující při obsazení funkce předsedy Federálního shromáždění. Po řádných volbách by se již neměla opakovat výjimečná situace, kdy pro spravedlivou zásadu parity by měl ze své funkce odejít politik, který si svým postojem získal důvěru Čechů i Slováků. Tento požadavek budou jak tvůrčí pracovníci, tak i studenti prosazovat všemi prostředky, které jsou v jejich možnostech.” Podepsáni: Svaz čs. architektů. Svaz čs. artistů a estrádních umělců. Svaz čs. divadelních umělců. Svaz čs. filmových a televisních umělců. Svaz českých novinářů. Svaz českých spisovatelů. Svaz čs. výtvarných umělců. Odborový svaz umění a kultury. Svaz vysokoškolského studentstva Čech a Moravy. Přípravný výbor Svazu čs. vědeckých pracovníků. Přes všechny tyto protesty ÚV KSČ navrhnul na místo J. Smrkovského dr. Petra Colotku, který byl před 2 měsíci vedoucím výboru pro kontrolu tisku a informací. Byl to Colotka, který ve své funkci žádal čs. vládu v televisním projevu, aby použila státní prokuratury nebo diplomatických spojů se Sovětským svazem, aby tento zastavil vydávání “Zpráv”, tiskového orgánu vydávaného sovětskou armádou v české řeči, ve kterém se urážlivě píše o čs. občanech, členech vlády a všech, kteří nesouhlasí s okupací. Colotka oznámil, že “Zprávy” jsou nezákonným časopisem vydávaným v ČSR bez úředního povoleni Sovětské velitelství okupačních armád dalo příkaz, že nebude-li Colotka do 48 hodin odvolán, budou znovu obsazeny všechny místnosti čs. tisku a rozhlasu. Colotka, jak jsme již psali v minulém Věstníku, musel odstoupit, avšak nebude Sovětům jistě po chuti, jestliže bude postaven jako kandidát pro předsed- nické křeslo čs. Národního shromáždění. 16. ledna t. r. došlo k další demonstraci vůdců všech or- ganisací v Praze, studentů, dělníků a žurnalistů, při které [pageend8]vydali “Manifest” odsuzující okupaci a požadující ukončení cenzury a pokračování v lednovém programu. V počtu asi 1,000 osob presentovali tento manifest ÚV KSČ, který právě zahájil jednání, jak zamezit rostoucí nespokojenost mezi čs. občany. Zajímavé je, že autoři “Manifestu” odmítli do něj zahrnout . . . "přátelství se Sovětským svazem a ostatními socialistickými zeměmi . . .” Nakonec pod nátlakem uvedli stať . . . “dobré vztahy se sovětským lidem a ostatními socialistickými zeměmi . . . ale taková přátelství nemohou být stavěna na basi událostí 21. srpna (okupace Československa sovětskými vojsky). Prohlašujeme, že 21. srpen bude dlouhotrvající zábranou v přátelství.” OBDIVUHODNÉ SEBEOBĚTOVÁNÍ MLADÉHO ŽIVOTA ZA LIDSKÁ PRÁVA Ve čtvrtek 16. ledna t. r. byla Praha a celé Československo vzrušeno činem mladého studenta pražské Karlovy university Jana Palacha. Palach z protestu proti okupaci ČSR provedené cizími vojsky a proti omezování svobody tisku a vměšování se do vnitřních záležitostí Československa ze strany Sovětů se na Václavském náměstí poblíže sochy Sv. Václava polil benzinem a zapálil, takže se stal živoucí pochodni. Měl při sobě transparent s nápisy požadujícími obnovení svobod v Československu a aktovku, ve které bylo oznámení, že každých 10 dní se pokusí o takový protest další “protestní pochodeň” z řad skupiny studentů. Palach podlehl popáleninám v neděli 19. ledna 1969. Čs. vláda, vzrušená tímto tragickým gestem mladého studenta, vyslala rychle zástupce Národní fronty Evžena Erbana a předsedu české vlády Stanislava Razla ke schůzce se studenty, a naléhavě je žádala, aby upustili od tak drastických obětí a snažili se svou spoluúčastí na budování zajistit ta práva, která dosud mají, a neztrácet životy. Ústřední výbor KSČ, který právě zasedal, byl touto událostí též velmi vzrušen, a debata, při které se rozhodlo, že Slovák Colotka bude předsedou a Smrkovský jeho zástupcem v předsednictvu čs. federálního Národního shromáždění, se nakonec zabývala obětí mladého Palacha. V sobotu tisíce studentů protestovalo v Praze proti okupantům a jejich vměšování se do čs. záležitostí. Jsou obavy, že smrt mladého Palacha vyvolá ještě větší demonstrace. Celý svět mluvil o sebeobětování mladého studenta Jana Palacha, hlavně v Evropě byla vyzvednuta síla jeho víry v mravnost a lidskou důstojnost, neboť po staletí se nic takového v Evropě neudálo. Básník Jaroslav Seifert promluvil v čs. televisi a se slzami v očích žádal studenty, aby zbytečně neobětovali své životy takovýmto způsobem, že i když to byl hrdinný čin. je možné pomáhat dle možností i bez ztrát na životech. Je nesporné, že hrdinný čin studenta Jana Palacha otřásl celou Evropou, ne-li celým světem. Samo Rudé právo napsalo, že jeho čin sebeobětování probudil lidi, kteří byli dosud indiferentní. I když se skláníme v hluboké úctě před jeho činem, je nám líto, jak málo může takové gesto působit na ty, (kteří dnes hrají světovou mocenskou politiku a diktují dnes v Československu, kdo a co má rozhodovat. London Sunday Times přinesly zprávu, že těch 2,000 ruských občanů, kteří protestovali v létě 1968 proti sovětské okupaci Československa, bylo “disciplinováno”. Mnozí byli tajně souzeni a posláni do pracovních táborů nebo na Sibiř. Jeden z předních moskevských právníků, který zastupoval básníka Alexandra Ginzburga v procesu, kdy Ginz- burg byl nařčen ze zločinu hanění a urážení Sovětského svazu, byl nyní za svou ochotu obhajovat Ginzburga zbaven členství ve straně, a členství v Komoře právníků, jakož zproštěn jakéhokoliv práva provádění právnické praxe Je nyní zaměstnán v jakémsi podniku v Moskvě s jednou čtvrtinou platu, který kdysi pobíral. Tato fakta ví kdekdo, ale další protesty mají vyhlídky pouze na likvidaci protestujících. Od okupace Československa, kde v sovětském politbyru převládla skupina militaristů s Březněvem v čele, se dostávají zpět na místa stalinisté, a vyřizují si osobní účty s liberály. DALŠÍ UDÁLOSTI 10. ledna t. r. skončil v Praze sjezd Svazu grafiků, sazečů a tiskařů, kteří se rozhodli zavést tak zvanou “Dělnickou cenzuru”, což znamená, že budou střežit práva lednového programu KSČ a bojkotovat cokoliv, co by se v tisku objevilo proti těmto výdobytkům. Na základě jejich usnesení byl orgán KSČ “Tribuna”, který měl nahradit časopis “Politiku”, vysázen s týdenním opožděním, protože sazeči odmítli vysázet článek bývalého šéfredaktora Rudého práva Oldřicha Švestky, který napadal politiku některých liberálních komunistů a byl ochotným spolupracovníkem Sovětů ve dnech okupace. Sjezd zároveň udělil čestné členství Josefu Smrkovskému. Známý sportovec Emil Zátopek, který vyhrál Československu několik zlatých olympijských medaili, prohlásil k novinářům, že byl zproštěn funkce vedoucího tělovýchovy v čs. armádě, protože byl proti navazování sportovních styků se sovětskými sportovci a všemi sportovci těch zemí, které se zúčastnily okupace Československa. Sdružení herců a umělců Národního divadla v Praze vydalo prohlášení na základě protestu proti vydávání “Zpráv”, novin vydávaných sovětskou armádou dlící v ČSR, a proti vysílání východoněmecké rozhlasové stanice “Vltava” v Drážďanech. V prohlášení je uvedeno, že dokud jak “Zprávy”, tak rádio “Vltava” neustanou ve své hanlivé proti- československé činnosti, nebude v Národním divadle hráno žádné umělecké dílo autorů z těch zemi, které se zúčastnily invase do Československa. V pondělí 13. ledna 1969 vysílal pražský rozhlas vzpomínku na zesnulého profesora dr. Václava Hlavatého, který zemřel v Bloomingtonu, Indiana. Hlasatel podotkl, že prof. Hlavatý odešel z Československa 1948, že byl významným vědcem a že byl dvakrát předsedou Společnosti pro vědy a uměni. Václav David, bývalý ministr zahraničí vlády Novotného, byl poslán do Bulharska. David byl jedním z mála, kteří byli zatvrzelými stalinisty a snažili se o spolupráci s okupanty. Matce tragicky zahynulého Jana Palacha zaslali osobní šoustrastné telegramy pres. Ludvík Svoboda, Alexander Dubček, předseda vlády Oldřich Černík, a bývalý předseda čs. Národního shromáždění Josef Smrkovský. V pondělí se zúčastnilo na 200,000 čs. občanů smutečního průvodu Prahou. Průvod vedl rektor pražské Karlovy university prof. Oldřich Starý, nesoucí černý prapor. Za nim pochodovalo tisíce studentů s čs. vlajkami a se smutečními páskami, a statisíce občanů v smutečním zamlčení. President Republiky československé měl v pondělí 20. ledna projev na televisi, kdy se vyjádřil k tragickému skonu studenta Jana Palacha těmito slovy: “Jan Palach byl člověk čistého charakteru a ryzích vlasteneckých úmyslů. My všichni chceme, aby naše země se rozvíjela jako samostatná, svobodná, suverénní a demokratická. Od našeho polednového programu za žádnou cenu neustoupíme. Potřebujeme, já i Dubček, vaši plnou důvěru a podporu. My bez vás vládnout nebudeme, a nechceme!” Dále prosil občany, aby zachovali klid. Upozornil, co by se stalo, kdyby došlo k případnému zákroku, a oni, kteří dnes jsou na vedoucích místech, by tu již nebyli. Mezitím došlo k dalšímu případu sebeobětování. V Plzni na Dukelské třídě se v pondělí 20. ledna v 8 hod. večer polil benzinem a zapálil 251etý Josef Hlavatý, zaměstnanec plzeňského pivovaru, a byl převezen do nemocnice. O jeho stavu zatím není mnoho známo. V Budapešti z lovality s Janem Palachem se zahalil do maďarské vlajky 171etý student a zapálil svůj oděv. Byl odvezen s těžkými popáleninami do nemocnice, a neočekává se, že je přežije. Zatím co předseda České národní rady Čestmír Císař prohlásil, že čin Jana Palacha musí pohnout člověkem i z kamene, Gustav Husák, tajemník komunistické strany Slovenska, prohlásil, že v Československu počíná vládnout anarchie. A. ŠALOMOUN. VĚSTNÍK • 9 [pageend9]JAROSLAV TUZAR, Northwestern University: ZA VÁCLAVEM HLAVATÝM Václav Hlavatý, Profesor Emeritus na universitě státu Indiana, se narodil v Lounech, v Čechách, 27. ledna 1894. Studoval na pražské Karlově universitě, kde dosáhl doktorské hodnosti v roce 1921. Specialisoval se na studium geometrie. Postupem času se stal jedním z mála vpravdě velikých geometrů současné doby. Napsal přibližně 170 odborných prací a knih. V poslední době pracoval na jednom stěžejním problému z theorie jednotného gravitačního a elektromagnetického pole. Mluvil nadšeně o tomto projektu. Avšak při poslední společné rozmluvě před vánoci si postěžoval: “Závodím s časem. K dokončení svého nového úkolu bych potřeboval ještě dva roky života . . .” Z hlediska ryze vědeckého, život Václava Hlavatého se dá rozdělit na čtyři významná období: První období je časově vymezeno léty dvacátými. V té době Hlavatý studoval nejen v Praze, ale také v Holandsku a Itálii. Byla to doba neúnavné práce a důkladné theoretické přípravy. V tomto období publikoval na padesát prací vysloveně geometrické povahy. Druhé období začíná v roce 1930 a trvá do roku 1939. Hlavatý se stává profesorem matematiky na Přírodovědecké fakultě Karlovy university v roce 1930. Pokračuje v bádáni o synthetické a neeuklidovské geometrii. Současně nabývá pověsti přísného, ale spravedlivého učitele a neúnavného přítele mladých kandidátů matematiky. V té době dochází k hlubokému přátelství mezi Hlavatým a Františkem Záviškou, tehdy profesorem theoretické fysiky na Přírodovědecké fakultě Karlovy university. Toto přátelství nesporně ovlivnilo, ne-li usměrnilo, intelektuální zaměření Václava Hlavatého v pozdější době. Profesor Záviška byl totiž autorem jedné z prvních učebnic o theorii relativity. A myslím, že to byl Záviška, který inspiroval Hlavatého k prvnímu hlubšímu zájmu o matematiku relativity. Byl to zájem přirozený. Neboť matematika relativity byla především matematikou neeuklidovské geometrie aplikovanou na fysikální jevy. A pro tento účel nemohl být nikdo lépe vyzbrojen než Václav Hlavatý. Hlavatého zájem o relativitu nabyl bohatých ítvůrčich forem daleko později, jak se zmiňujeme níže. V tomto druhém období vyšlo třicet vědeckých pojednání a dvě učebnice. První učebnice vyšla r. 1937 a nesla jméno “Differenciálnf Geometrie Křivek a Ploch a Tensorový Počet”. Byla přeložena do němčiny. Druhá učebnice, “Differenciálnf Přfmková Geometrie, Díl I. a Díl II.”, vyšla až v roce 1940 a byla přeložena do němčiny a angličtiny. Třetí období je období let čtyřicátých (až do roku 1948). Tato léta byla obdobím pokořeni všeho akademického života v Čechách a na Moravě. V roce 1939 byly zavřeny všechny pražské a brněnské vysoké školy nacistickými okupanty a víc než tisíc, převážně graduovaných studentů, bylo odvezeno do koncentračního tábora Sachsenhausen. Tyto události ohrozily zdraví Václava Hlavatého. Odchází do ústraní, zotavuje se a vrací se zpátky ke své geometrii. Během této smutné doby připravuje přibližně deset prací a dokončuje svoji skvělou učebnici “Projektivní Geometrie, Díl I. a Díl II.”, která vyšla v roce 1946. V roce 1945 české university byly otevřeny. Hlavatý pomáhá vybudovat Matematický ústav, který byl zničen během nacistické okupace. To bvla radostná práce. Bohužel se dočkává ke konci války bolestného zklamání: Jeho nezapomenutelný přítel, profesor Záviška, zemřel na pochodu smrti z nacistického koncentračního tábora. Po roce 1945 vychází první návrh z pera Hlavatého na organizaci středních českých škol A také se objevují první předehry ke komunistickému puči v Československu. Tato léta zaznamenávají projevy nekompromisního postoje Václava Hlavatého proti komunismu. Toto zlé, ničící období českého vědeckého temna končí šťastně pro Hlavatého: Je pozván státní universitou v In- dianě, aby přednášel matematiku na tomto americkém uče- lišti. V létě 1948 Hlavatý přijíždí se svou rodinou do Spojených států a začátkem akademického roku 1948-49 začíná 10 • VĚSTNÍK působit v Bloomingtonu, Indiana na University of Indiana. A tu začíná čtvrté a poslední období jeho života. Svobodný duch amerického akademického života Hlavatému učaroval. Přijel do Ameriky jako vpravdě dospělý matematik a naplněný touhou a nadšením věnovat svoje vědomosti matematické relativitě, ke které byl inspirován bezpochyby Františkem Záviškou a jeho tragickou smrtí. Styk s Albertem Einsteinem, americké universitní prostředí, bolest nad ztrátou svobody v Praze a jeho přímo husitská hrdost a vytrvalost daly vzniknout osmdesáti pracím z oboru matematické relativity. Jeho tvůrčí schopnosti byly vtěleny pravděpodobně nejúspěšněji do díla “Geometry of Einstein’s Unified Field Theory”, které vyšlo v roce 1958. (V tomto díle Hlavatý vyřešil “takřka neřešitelné” diffe- renciální rovnice jednotného gravitačního a elektromagnetického pole sestavené Albertem Einsteinem.) V těchto letech zasahuje velmi účinně do československého politického exilového života: Nabádá k jednotě a svornosti politických stran, spoluzakládá s Dr. Jaroslavem Němcem Československou společnost pro vědu a umění, která ho volí svým předsedou. A v tomto období se dočkává také prvního oceněni své vědecké práce. University of Indiana ho jmenuje Distinguished Service Professor Emeritus of Maithematics. V roce 1966, víc než padesát matematiků, fysiků a astronomů ze všech dílů světa uctívá jeho práci publikováním prací, vypracovaných na jeho počest, a shrnutých ve fenomenálním díle moderní matematiky pojmenovaném “Perspectives in Geometry and Relativity, Essays in Honor of Václav Hlavatý”. (Indiana University Press, 1966, pod záštitou SVU.) Navíc, University of Indiana zřizuje v roce 1968 “Nadaci Václava Hlavatého” (“Václav Hlavatý Research Assistant Professorship in Mathematics”), která bude sloužit k výchově mladých matematiků. A on sám se raduje především z toho, že je to ČESKÝ Václav Hlavatý, kterému se dostává tak zaslouženého uznání. V tomto čtvrtém období se stal americkým občanem. A je žádán americkou Air Force, aby pravidelně přispíval do výzkumných programů této instituce. V těchto letech prožívá období osobního smutku nad ztrátou své ženy, paní Olgy Hlavaté. A osud ho neušetřuje tří- velmi vážných operací v roce 1966 a 1967. Jedinečná znalost matematiky byla jen jednou z mnoha tváří osobnosti Václava Hlavatého. Byl náruživým muzikantem. Miloval literaturu. Dovedl citovat celé partie z české poesie i z Shakespeare-ových děl. Byl nadšeným, oddaným a spravedlivým učitelem. Jeho hřejivá lidskost a Skromnost byly porovnatelné jenom s bohatstvím jeho vědomostí. Václav Hlavatý byl neohroženým vyznavačem lidských svobod. Zbožňoval Platona, Lincolna a Masaryka. Miloval první Československou republiku, kterou pomáhal budovat. Všemi silami usiloval o navrácení svobody a demokracie do současného Československa. Je neuvěřitelné, že tento skromný velikán již není mezi námi. Profesor Václav Hlavatý zemřel 11. ledna 1969 ve svém domě v Bloomingtonu, Ind. Odešel veliký člověk nesmírně širokých vědomosti, jejichž podstatnou část nám díky své tvořivé plodnosti a pili zanechal. S ním odešlo svaté nadšení pro svobodu a pokrok lidstva. Jeden z velkých potomků Jana Amose Komenského splynul s Vesmírem, o jehož poznání celý život usiloval. Prosíme, nezapomeňte si OBNOVIT předplatné Věstníku - $2.00 ročně. [pageend10]ZPRÁVY O CS. UPRCHLÍCÍCH Z porady s Dr. J. Papánkem v Chicagu, vánoce 1968 Dr. Jan Papánek, ředitel American Fund for Czechoslo- vak Refugees, po svém návratu z Evropy, kde navštívil uprchlické tábory v Německu a Rakousku a kde se zúčastnil v Ženevě porad Intergovemmental Committee for Euro- pean Migration, přijel o svátcích do Chicaga a v pondělí, dne 23. prosince, se sešel se členy nového výboru pro uprchlíky v sokolovně Havlíček-Tyrš, aby nám podal nejnovější zprávy o stavu čs. uprchlíků v Evropě. Po srpnové invazi Československa Sovětským svazem nalézalo se na 100 tisíc čs. turistů na prázdninách na Západě a v Jugoslávii. Dlouho se nevědělo, kolik jich se vrátí domů; mnozí vyčkávali, jak se poměry budou vytvářet, než se rozhodnou. Do čtyř měsíců od invaze polovina se vrátila domů. Do prosince byla výměna s Rakouskem volná, lidé jezdili oběma směry, z Rakouska do Československa a do Rakouska a ještě dnes je v Rakousku mnoho lidí, kteří se dosud nepřihlásili k emigraci. Počet čs. uprchlíků v západní Evropě se odhaduje na víc než 30,000. V Rakousku byly zřízeny pro ně další tábory, celkem 5, v Německu taktéž je 5 táborů. Je snaha je dostat urychleně odtud. Původně to trvalo 5 až 6 měsíců, než se mohl uprchlík vystěhovat do Spojených států. Dnes se mohou sem dostat během 4—5 týdnů po registraci a prohlídce, nejsou-li komplikace. Je tedy pobyt v táborech o mnoho zkrácen. Nejdříve musí se uprchlík zaregistrovat v úřadovně American Fund for Czechoslovak Refugees a to: ve Vídni, Friedrich Schmidt Pl. 4/1, Wien VIII. Adresa na mnichovskou kancelář Fondu je Postfach 8, 8 Můnehen 27. Když je uprchlík zaregistrován, musí být vyšetřen lékařem. Tyto lékařské prohlídky platí Fond a při vysokém počtu uprchlíků, jde to do tisíce dolarů. Po prohlídce uprchlíky přebírají misie, které se postarají o dopravu. Od invaze vystěhovalo se již 7,000 do Kanady, 2,000 do Austrálie, 800 do USA. Z těchto 800 American Fund se postaral o 650. Stále ještě zůstává na 35,000 lidi více méně odhodlaných se vystěhovat. Ti, kteří doufali, že poměry se v Československu ustálí a že bude možno zachránit něco z demokratizačního procesu, budou zklamáni ve své naději. Dnešní dobou 4,000 uprchlíků je v Německu, 1,000 v Itálii, 3,000 ve Francii, několik set v Anglii, nejvíce jich je však v Rakousku a Švýcarsku. Poměry se v těchto zemích velice různí, např. v Německu je práce, takže si uprchlík může přivydělat. Skvěle si počíná Rakousko a neobyčejně pohostinné je Švýcarsko, kde dostanou práci a i možnost se tam usadit. Jiní uprchlíci jdou kam se dá, do Nového Zélandu, Jižní Afriky, sto již odjelo do Jižní Ameriky, a to do Chile, Argentiny a Kolumbie. Několik set se dostalo do Švédská na přeškolení. Nejvíce studentů se nacházelo v Anglii v době invaze, odkud nemohou dostat víza např. do USA, jedině v tom případě, že by americký příbuzný získal pro ně stipendium na zdejší universitě, takže by čs. student sem jel na “studentské visum”. Čtyřicet studentů dostalo stipendium v Belgii; 150 studentů v Německu dostalo dočasné stipendium, ale — upozorňuje Dr. Papánek — potřebují pomoc. Na poradách Intergovemmental Committee for European Migration, kterých se za Fond zúčastnil Dr. Papánek po celý týden v Ženevě, se jednalo převážně o čs. problému. Jednání byli přítomni vládní zástupci Spojených států, Německa, Rakouska, Kanady, Austrálie atd. Zajímavý byl názor zástupce australské vlády, který vypočítal, že doprava čs. uprchlíků do Austrálie stála vládu na půl druhého milionu dolarů, ale že je to pro Austrálii výborná investice, za $650 získají osobu vyškolenou, hotovou, což je pro zem málo obydlenou jako je Austrálie velký přínos, když počítáme kolik let a peněz je zapotřebí na vzdělání jednoho občana Kanada též se zajímá o čs. uprchlíky z těchto důvodů. Některým uprchlíkům se tam poměrně dobře daří, zvláště v případech, kde je jim dána možnost učit se anglicky po několik měsíců. K tomu ještě dostávají $35 týdně. Ne všichni však jsou tak šťastni a pro mnohé jsou začátky v Kanadě dost těžké. Velkou nevýhodou ovšem je, že málokdo z uprchlíků mluví anglicky. American Fund spolupracuje s Intergovemmental Committee a připravuje uprchlíky k emigraci. Mezivládní výbor se postará o cestovné, které je za poloviční cenu, např. let do Ameriky je $140 za osobu. Náklady v Evropě s vydržováním úřadoven v Mnichově a Vídni, obstarávání registrace, lékařských prohlídek atd., hradí Fund úvěrově. Není třeba zdůrazňovat, že Fund v prvé řadě potřebuje peníze na tyto naléhavé náklady. Jak nám sdělil Dr. Papánek, před vánoci přiletělo do New Yorku 150 lidi, a v den naší schůze dalších 35 lidí. Je úkolem p. Jeřábka z newyorské úřadovny být na letišti, vybavit výpravu a postarat se o ně v prvých dnech. Třetina uprchlíků obyčejně má v Americe příbuzné, je třeba zařídit jejich cestu k nim. Co však se sto uprchlíky po jejich příjezdu do New Yorku? Třetinu poslední výpravy si opět vzal na starost po dobu vánočních svátků bývalý uprchlík ze Slovenska, p. Wagner, dnes spolumajitel lázeňského hotelu sto mil za New Yorkem, kam je American Fund dopravil busem před Štědrým večerem. Jinak se Fund musí starat o ubytování. Týdenní pobyt pro desítky, pro sta lidí, dokud se jim nenajde byt a práce, stojí mnoho peněz, i když jsou ubytováni v levném hotelu. Poslední účty za ubytování, na $3,000, zaplatila Národní rada žen v New Yorku. V Chicagu se též nacházejí českoslovenští uprchlíci, ale jsou to ponejvíce “návštěvnici”, kteří se sem dostali na návštěvní visum a mají zde příbuzné nebo známé a pak se rozhodli, že se domů nevrátí. Nově ustanovený výbor pro uprchlíky v Chicagu pomáhá v hledání bytu a zaměstnání, br. Stanislav Jančík je nejčilejší v této pomocné práci. Těžší a nákladnější je ovšem úkol dostat čs. uprchlíka do Spojených států a starat se o celou výpravu lidí, kteří v Americe nikoho nemají. Dr. Papánek ve svém věcném vysvětlení poukázal na finanční potřebu rychlé pomoci velkému počtu uprchlíků. Z prvních, kdo přispěly na uprchlíky, byla čs. národní rada žen v exilu, činná v Chicagu, která od vánoc zaslala American Fundu na $800, a to vídeňské úřadovně a přímo do hlavní úřadovny v New Yorku, a to na adresu 1790 Broadway, New York. Následujme příkladu těchto pilných žen, které rozdávají každoročně veškeré příjmy ze svých podniků. Prohlášení, které u smutné příležitosti pohřbu studenta Jana Palacha vydal Akční výbor pražských studentů — Předsednictvo Státních vysokých škol v Praze: “NEDOPUSŤTE ZNEUŽITÍ POHŘBU JANA PALACHA Občané ČSSR! V patek 24. a v sobotu 25. ledna chceme důstojně uctít památku našeho přítele studenta Jana Palacha. Protože jeho čin promluvil k lidu celé naší země, jsou i smuteční obřady věcí všeho lidu. Nikdo z nás dnes nedovede odhadnout, kolik se sejde těch, kteří ho vyprovodí na jeho poslední cestě. Víme však o lidech, kteří se pokusí zneužít našeho zármutku a roztrpčení, aby nás vyprovokovali k akcím, které by jim tentokrát umožnily zcela zničit naše naděje na socialismus s lidskou tváři. Nedopusťte zneužít pohřebního průvodu! Znemožněte činnost provokáterů! Důstojné mlčení bude v tomto okamžiku nejlepším vyjádřením našeho skutečného smýšlení. Akční výbor pražských studentů — Předsednictvo SVŠ.” VĚSTNÍK • 11 [pageend11]PŘEDSEDNICKÁ SCHŮZE ČSNRA Schůze se konala první úterý v měsíci, dne 7. ledna 1969, v budově ČSA. Předsedali Vlasta Vrázová a br. Mikuláš Ferjenčík. Br. Frank Kratochvil podal finanční zprávu a zprávu za úřadovnu. Nálepková akce, zahájená letos po okupaci Československa k 28. říjnu, se setkala s pochopením a zájmem krajanské veřejnosti. Příštím podnikem ČSNRA je výprava na Floridu v únoru a v chicagské oblasti ples v sokolovně Havlíček-Tyrš. Ses. Vrázová oznamuje, že byl odeslán dopis nastávajícímu presidentu Richardu M. Nixonovi, jehož text připravil br. František Schwarzenberý (viz sír. 3). Předsednictvo se pak věnovalo sjezdovým resolucím, pokud nebyly ještě vyřízeny (Věstník, listopad, prosinec) a rozhodlo takto: Resoluce pro spolupráci amerických organizací: Soustředění a koordinování činnosti na poli školství, vyučování češtiny a slovenštiny na amerických školách, sepsání a vydání nové české učebnice atd. připadá do kom- pentence a programu SVU, který byl přijat na posledním sjezdu Společnosti pro vědy a umění, a též do programu Matice vyššího vzdělání. Rada má projevit iniciativu, dopsat SVU a Matici a přimluvit se za svolání porady. Ses. Vrázová připomíná, že Rada vydala “Progressive Czech” od prof. B. Mikuly a že odbočky Rady a krajanské organisace neprojevují zájem o popularisaci této učebnice. Rozprodej se hlavně soustřeďuje na knihkupectví Pancner, Brentano, úřadovnu Rady atd. “Progressive Czech” učebnice byla sepsána pro studenty čs. původu na amerických high schools ,kde se výborně osvědčila. SVU má na mysli učebnici spíše pro universitní studenty. Musíme si přiznat, že finanční náklad je za dnešních poměrů hodně vysoký a poptávka poměrně malá a že to znamená investici na dlouhou dobu. Br. Jan Mička referuje o stycích Matice vyššího vzdělání s Chicagskou universitou a průběhu jednání o založení trvalé stolice českého a slovenského jazyka, literatury a historie. Co se týče Sokola a tělovýchovných organisaci, většina členů předsednictva jsou členy Sokola. K prohloubení styků Rada nabízí svých služeb, např. bude uveřejňovat tiskové zprávy Slovenského Sokola, Americké obce sokolské, zvláště v předsletové době. Rada dopíše Sokolu a nabídne svých služeb. Rada uznává důležitost krajanského tisku. Předsednictvo doporučuje uveřejňování anglických článků v orgánech krajanských organisaci a časopisech o tradicích a dějinách Čechů a Slováků jak ve staré vlasti, tak ve svobodném světě. Předsednictvu uloženo otázat se redakcí, zda by měly zájem o podobné články a na jaké théma. Br. Chalupa a ses. Vrázová jsou ochotni několik článků napsat. Sjezdový výbor doporučil obnovení “Federace českých a slovenských jednot” za účelem spolupráce jednot a proto má ČSNRA projevit iniciativu písemně a zjistit u bratrských a sesterských organisaci, jak by se projevil jejich zájem. Resoluce pro emigrantské záležitosti: Body 1 až 4: Členové předsednictva potvrzují, že jsou zřizovány v několika městech nové pomocné výbory, s kterými odbočky Rady v místě spolupracuji; v jiných městech odbočky ČSNRA si přímo vzaly za úkol pomáhat uprchlíkům, na př. odbočka v St. Petersburgu odvedla $500.00 Americkému fondu v New Yorku. V Chicagu byl zřízen nový výbor, který se má starat o uprchlíky, ‘kteří přijedou do Chicaga. Br. Kratochvil referuje o pomoci uprchlíkům, které noskytuie zde úřadovna Rady. Bod 6: Ústředí ČSNRA úzce spolupracuje s Dr. Janem Panánkem, ředitelem Amerického fondu, který má jedinečné zkušenosti a styky s americkými úřady atd. Je lépe soustředit se na pomoc jemu. Ses. Vrázová referuje o vánoční schůzi s Dr Papánkem v Chicagu (viz str. 11). 12 • VĚSTNÍK Bod 5: Je nerealistické žádat, aby “organisace přispívaly ročně jedním dolarem za každého člena do fondů, zřízených místními pomocnými výbory pro čs. uprchlíky”. Jedině sjezd rozhoduje o výši poplatků a členských příspěvků. Resoluce o Panoramě: Redakční výbor zaslal dopis, brožuru a dotazník každému delegátu washingtonského sjezdu a zvláštní dopis členům výboru Panoramy. Prozatím nedošla odpověď. Předsednictvo doporučuje, aby byl zaslán druhý dopis. Resoluce 11: Výlohy sjezdové. Br. Krákora referuje o své poslední cestě do Washingtonu, o vyrovnáni hotelových účtů, o filmu, který shlédl se členy wash. odbočky a který byl sestřihán na délku třiceti minut. Nebyla vyřešena dosud finanční stránka filmu, který původně měl být patnáctiminutový. Až bude zjištěn závěrečný finanční náklad sjezdu, budou požádány zúčastněné organisace, aby dle svých možností přispěly finančně k uhrazení deficitu. Politický výbor: Br. Schwarzenberg předložil, jako každoročně, přehled minulého roku “Účtujeme s minulým rokem” (viz str. 1). Z OBLASTÍ A ODBOČEK PRVNÍ ODBOČKA NA LONG ISLAND, N. Y. Naše první schůze v novém roce byla volební. Předsedou zase zvolen br. prof. Bušek, který naši odbočku spoluza- kládal a kterou už přes deset let vede. Ostatní též zůstali v úřadech, až na br. Blahu, který vzhledem k možnému odchodu z města se zřekl předsednictví, přijal ale místo- předsednictví a zůstane naším odborníkem pro “slovenské věci”. Rádi se scházíme, i když nejsme ve všem zajedno, je tu upřímný přátelský poměr, který nás pojí, možnost si pohovořit a pookřát, příležitost si podebatovat a vyměnit názory. Zajímavé jsou i naše “cestopisné výlety”, .které vábí členy i hosty. Posledně to byla ses. Bušková, která nás vzala s sebou do Ecuadoru a Peru, po stopách dávno zašlé civili- sace Inků. Svým svérázným způsobem doprovázela obrázky krajin, měst a ze života domorodců, jejich monumentálních staveb zašlé slávy — pohledy na vysoké horstvo, vodopády a jezera tisíce stop nad hladinou mořskou. Ty tam jsou doby, kdy Montauk Point na Long Island nebo do Catskill hor byly nejvzdálenějším cílem našich prázdnin Br. Svoboda procestoval s klubem architektů Egypt a Střední Východ, včetně svaté země Israele a arabských států. Pořídil na sta překrásných barevných snímků, některé jsou jedinečné a tak zajímavé, že bude dobře jim věnovat samostatný večer a zopakovat si historický výklad, kterým br. architekt Svoboda svou cestu doprovázel. Dále naše Martička Peppelová, která se původně chystala navštívit Československo — a zvláště rodný kraj své matky, Chodsko — a sovětská ničemná invase jí tuto návštěvu no- ikazila, nám vyprávěla o svém stvku s československými uprchlíky, kteří právě v těch dnech zaplavovali Vídeň. A také obrázky nám přivezla z Vídně, Tyrol, Alp, z té poměrně šťastné a prosperující země. V prosinci, jako každoročně, naše Alice Lexová zorgani- sovala mikulášskou zábavu. Přivedla umělce, muzikanty, opatřila stromeček, tombolu, dárkv atd. Jako vždy, byla to vydařená zábava naši odbočky. I Mikuláše přivedla, ve vznešeném biskupském rouchu a dokonce k nám letos došel i děda Mráz z ruské říše (Jára Kohout). Přihnal se zachumlaný v burnusu až po uši. I bumášku (průvodní lejstro) si přinesl, že je na oficielní kulturní výměně Nám československým “votrokům” kapitalismu povykládal. jak je tam u nich na východě vše charašo, jaké mají už 50 let velké požehnání, jaký blahobyt tam vvpukl, — na hromadu našich dárků pod stromečkem pokukoval, a řekl to že prý třeba všechno znárodnit a rozdělit mezi lid. Měl hned pohotově [pageend12]velký prázdný pytel, který si přinesl, hlavně ty flašky se mu líbily. Stačil jeden pohled na jeho baňatý červený nos a nikdo nebyl na pochybách, jaký “lid” by měl pitivo na starosti. Ale děda Mráz neuspěl, poslali jsme ho zpět do rodné země s prázdným pytlem. Celou tu zábavnou, velmi trefnou diskusi mezi Mikulášem a dědou Mrázem připravil nám všem známý Jan Snížek. V poslední schůzi přečetl br. Bubník dopis z úřadovny ČSNRA ohledně krajanské kroniky Panoramy. Teď po úspěšné, nad očekáváni zdařilé oslavě, vlastně to bylo vzpomínání padesátiletého výročí založení Československé republiky, na kterém i naši členové měli aktivní podíl, hodláme se soustředit na tento národní úkol. Při dobré vůli nás všech mohli bychom vytvořit z této vlastenecké myšlenky významný dokument o historii Čechů a Slováků v Americe. Potíž je s krajany, kteří ve své neodůvodněné skromnosti neradi mluví o sobě. Není to sebechvála, je to důkaz zdatnosti našich lidí, kteří ve svobodném prostředí a volné soutěži, i když v cizině, se dobře uplatňují a svou poctivou prací a smyslem pro pořádek vynikají v americkém životě. Po praktické stránce je nejlepši osobní styk. Je důležité vysvětlit přátelům a známým, že zachování jejich životní historie je cenné, v jejich vlastním zájmu, a že takto zachovaná dokumentace o jejich původu bude jednou vzácnou informací v rodinách pro budoucí generace, i pro americké záznamy. V listopadové schůzi jsme vzpomenuli zesnulého Ivana Herbena, novináře a dobrého člověka, spoluzakladatele naší odbočky. Odešel do druhého exilu po roce 1948. Je to krutý osud, který vyhání člověka z domova. Ještě smutnější je v cizině umírat. Ani to skromné přání se mu nesplnilo, prožít poslední “zlatá” léta s jeho Milenou v klidu a pokoji. Dojel sice do slunné Kalifornie, ale sám, a nikdy se nám již nevrátí. Na volební schůzi, konané dne 7. ledna 1969, Long Island- skou odbočkou ČSNRA byl zvolen tento nový výbor na rok 1969: Předseda: br. Vratislav Bušek, místopředsedové: br. Frank Havlík, br. Pavel Blaho, br. Jan Svoboda, pokladník: br. Hynek Marass, jednatel: br. Josef Bubník, zapisovatel: br. Václav Kalouš, tiskový referent: br. Frank Havlík, předs. záb. výboru: ses. Alice Lexová, delegáti do Oblastního výboru: br. Frank Havlík a ses. Anna Havlíková, delegáti na mezíš jezd ČSNRA: br. Bušek a br. Havlík, revisoři účtů: br. Frank Smola a br. John G. Lexa. Frank Havlík. ODB. ZÁPADNÍ PŘEDMĚSTÍ, CHICAGO Odbočka konala výroční schůzi ve středu dne 18. prosince. Předsedkyně Vlasta Vrázová vzpomenula zesnulých členů a přítomní uctili jejich památku povstáním. Jsou to dlouholetý předseda odbočky Mistr Jan Hus a člen předsednictva br. Josef Janečka; nejmladši člen předsednictva, jehož předčasného odchodu všichni želíme, br. Václav Kubíček, dále bří. Branžovský, Holub, Hyšman a sestra Jose- fina Macáková. Br. Antonín Vlček, tajemník odbočky, přečetl zápisy z výroční schůze z minulého roku a z posledni schůze, načež přikročeno k volbám: znovu zvoleny ses. Vrázová na úřad předsednický a ses. Pavla Janečková na úřad ůčetnice. Ses. Vrázová poděkovala br. Vlčkovi za jeho vzorné vykonávání úřadu tajemníka po řadu let. Přítomní přijali s politováním na vědomí, že mu není možno nadále úřad zastávat. Br. Vlček a ses. Stella Vlčková však slibují nadále pokračovat ve své práci pro odbočku, kde od založení obětavě oba působí. Na místo tajemnické zvolena ses. Marie Langová. Br. Frank Kratochvíl, předseda odb. Milady Horákové, nastolil úředníky a za předsednictvo poděkoval odbočce za vykonanou práci. Úřad místopředsedy zůstává neobsazen, pokud je br. Louis Májovský v nemocnici. Přítomní zaslali mu do nemocnice MacNeal v Berwynu přání brzkého uzdravení po operaci, které se před vánocemi podrobil. Ses. Janečková podává finanční zprávu. Odbočka odvedla za rok 1968 členské poplatky za 80 členů a k dubnovému sjezdu v Chicagu věnovala ze svých fondů $200.00. Bylo rozhodnuto podniknout knížkovou obsazovací akci k získáni dalších finančních prostředků. Jak vysvítá z podrobné zprávy odstupujícího tajemníka br. Vlčka, odbočka pořádá čtvrtletní schůze vždy třetí středu v měsíci, ve společenské místnosti banky Mid America. Po každé schůzi je program, obyčejně je promítán cestopisný film, po němž následuje sesterské pohoštění přítomných. Na prosincové schůzi br. Vojtěch Svoboda promítnul na plátně krásné barevné diapositivy ze zájezdu ČSNRA do Washingtonu na oslavu 50. výročí založení Československé republiky, hlavně záběry z Bílého domu, Monticello a Wil- liamsburgu. Příští schůze je 19. března. ODBOČKA JIŽNÍ WISCÓNSIN Výroční schůze se konala dne 7. prosince 1968 v 7 hod. večer ve Wayside hotelu, Walworth, Wis., za účasti 8 členů a členek. Po uvítání předsedou Jar. Šperlem následovala výroční zpráva jednatele br. Bondy-Charváta, který přečetl dopis odeslaný Congressmanu Henry Schadebergovi do Washingtonu; obsah byl přítomnými schválen. Po tomto pořadu jednání přistoupeno k provedení voleb úředníků odbočky na rok 1969. Provedení voleb neprošlo hladce z důvodu resignace br. Bondy-Charváta na úřad jed- natele-tajemnika, ale došlo k dohodě ve smyslu návrhu br. Jaroslava Šperla. Zvoleni byli: předseda br. Richard Bondy- Charvát; místopředsedkyně ses. Zdenka Nováková; jednatel br. Jaroslav Šperl; pokladník br. Josef Mikuláš; zapisovatel br. Frant. Novák; knihovník br. Jaroslav Rek; zábavní a společenský výbor zůstává nezměněn. Br. Bondy-Charvát požádal br. Šperla, aby byla stanovena příští schůze odbočky a většina hlasovala pro odklad schůzí za zimního období a navrhla, aby první schůze se konala až druhou sobotu v březnu, dne 8. března, o 8 hod. ve Wayside hotelu. Po společné večeři probíhala Mikulášská zábava za nejlepší nálady. R. O. Bondy-Charvát. Výroční zpráva předsedy br. Jar. Šperla Výroční naše schůze nám poskytuje příležitost k zpytování svědomí. Nejenom to, ale je přímo naší povinností se znovu zamyslet nad posláním, které jako organizace, nebo jako jeden její článek máme. Shodujeme se v tom, že ČSNRA má primární dvě poslání. Za prvé uchovat to, co bylo a je v českém a slovenském živlu ušlechtilé, krásné a povznášející a tím obohatit život této nové, silné a prosperující země, která nás tak štědře přijala, a za druhé přispět k obrodě naší staré vzdálené vlasti. Pokud se týče tohoto druhého úkolu: Události v ČSR znovu potvrdily, že tam k obrodě může dojít jenom ve větším, silnějším rámci, ve větším silnějším útvaru než je útvar český a slovenský! K obrodě Čechů a Slováků může dojít jenom v rámci středoevropském. Středoevropské národy si musí zcela jasně uvědomit, že budou-li nadále rozděleny, budou předmětem neustálého znásilňování, vykořisťování a vydírání. Aby však mohly společně povstat a společně vykročit za ušlechtilým cílem, středoevropské národy musí mít tento cil jasně vytčený a musí se naučit vzájemnému respektování, vzájemné důvěře, porozumění — musí se naučit vzájemně žít. Řekl bych, že je naší povinnosti — nás, kteří žijeme v této zemi •— našim doma pomoci hledat cíl a ukázat jim, že Češi, Slováci, Maďaři, Rumuni, Jugoslávci atd. se musí vzájemně domluvit, že si rozumí, že se mohou dohodnout na reálném společném cíli a že tento cil může být v souladu s nutným světovým vývojem. Opět tak, jako když jsme zakládali odbočku, vyzývám, abychom se nad tímto problémem z tohoto hlediska zamysleli a tentokráte prosím, abychom skutečně něco vykonali. VĚSTNÍK 13 [pageend13]Výroční zpráva jednatele br. R. O. Bondy-Charváta: Činnost odbočky v r. 1968 značně poklesla; počet členstva nevzrostl, ale úmrtím br. Karla Ridella, který ve věku 77 let dne 20. února 1968 ve Williams Bay zemřel, klesl počet členů odbočky na 13. Br. Ridell narodil se 10. prosince 1890 v již. Čechách. Jednatel zaslal jeho manželce jménem odbočky soustrastný dopis. Odbočka konala celkem 8 pravidelných schůzí, a to: 17. ledna, 20. února, 16. března, 9. dubna; květnová odpadla pro piknik u Šperlů v Beloit; 25. června, na které bylo usneseno, aby příští schůze byla svolána až na 10. záři; 26. října s oslavou 28. října a 50Ietého trvání ČSR a národního osvobození; výroční schůzi 7. prosince s Mikulášskou zábavou. Odbočka obeslala sjezd ČSNRA, který se konal 27. a 28. dubna 1968 v Ciceru, br. Jar. Šperlem a br. Bondy-Charvá- tem jako případným náhradníkem. Na oslavách 50. výročí vyhlášení československé samostatnosti, pořádaných ve Washingtoně, D. C., ve dnech 18. až 20. října 1968, zastupovali odbočku ses. Zdenka Nováková a br. Frant. Novák. O sjezdu ČSNRA odevzdal předseda br. Jar. Šperl šek na $50.00 jako dar odbočky ústředí ČSNRA. Do Panoramy zaslal br. E. Vosický jménem odbočky příspěvek k otištění zároveň s přísluššným obnosem k úhradě výloh, a br. R. O. Bondy-Charvát příspěvek s obnosem $25.00 na % stránkovou biografii. Projednáno a zpracováno bylo za spolkové období 1968 37 jednacích čísel. Jelikož nebyly splněny předpoklady a podmínky, za kterých br. Bondy-Charvát úřad jednatele na rok 1968 přijal, pracovní činnost odbočky poklesla a stav členstva nevzrostl, považuje se uvedený jednatel za méně povolaného tuto funkci zastávat a rozhodně na nový spolkový rok 1969 na úřad jednatele nekandiduje. ZPRÁVA Z ODBOČKY V ST. LOUISU, MO. Česká škola v St. Louisu, vydržovaná spoluprací téměř všech zdejších krajanských organisací, uspořádala v sobotu 7. prosince svou již tradiční Mikulášskou zábavu v Ame- ricko-českém vzdělávacím středisku. K bohatému průvodnímu programu namnoze vysoké kulturní úrovně přispěli kromě žáků školy také jiní příslušnici místních českých spolků. Mezi nimi vynikli vedle osvědčených členů naší odbočky, známých již z mnoha dřívějších dramatických a hudebních vystoupení, i někteří teprve nedávno přijedší novousedlíci, zejména všeobecně nadaná rodina Zvolánkova. V pátek 13. prosince uspořádala naše odbočka veřejný koncert smyčcového kvarteta v hudebním sále ve Webster Groves. Na programu byly zvláště skladby starších i novějších českých autorů. Veškerý příjem z tohoto podniku byl spolu s podstatnou částí výtěžku z našich letních pikniků poslán na pomoc novým československým uprchlíkům v západní Evropě. V sobotu 14. prosince se konala výroční valná hromada ČSNRA v St. Louisu. S největším zájmem byl vyslechnut referát ředitele zdejšího Mezinárodního ústavu, našeho člena Emila Lenze, o krocích, podnikaných různými místními americkými organisacemi, církvemi a jinými institucemi, k zorganisování hladkého příjmu, umístění a zabydlení nových čs. uprchlíků, očekávaných zde během příštích týdnů a měsíců. Bylo konstatováno, že je samozřejmou morální a národní povinností krajanských spolků nedat se v tomto směru předstihnout a zahanbit Američany jiného původu. Po delší debatě odhlasovala valná hromada několik reor- ganisačních změn, které umožní všem zdejším členům lépe, rychleji a intensivněji uskutečňovat rozsáhlý program pro příští rok ve specialisovaných skupinách. Jejich akce bude dle potřeby a dohody koordinovat nový společný výbor, do něhož byli na funkční období 1969 zvoleni Přemysl Králík (předseda), Václav Hlaváč (místopředseda), Václav Dvořák (pokladník) a Radko Jánský (tajemník). Radko Jánský. ODBOČKA T. G. MASARYK V LOS ANGELES Letošní valná schůze v Los Angeles, konaná v neděli 8. prosince, zakončila organisační údobí jubilejního roku 1918- 1968. Byla početně navštívena, vyslechla zprávy všech členů dosavadního výboru a zvolila si nové předsednictvo pro rok 1969. Po vzdání holdu vlajce vzpomněl předseda Ladislav Erban těch, kteří v posledních dnech zemřeli, Jana Svozila a Karla Musila a tragicky zahynulého, nadějného filmového herce Antonína Šury. Odbočka přijala nové členy: Viktora Drdu, Jana Kočího a Emanuele Kejzlara. Dohodla linii spolupráce s nově vytvořenou pomocnou organisací pro řešeni problémů poslední posrpnové vlny uprchlíků ze Sověty okupovaného Československa, s Relief Fund for Czechoslovak Refugees, lne. v Los Angeles. Podpořila finančně i morálně podnik “Vánoce kolem světa”, který připravily Universal Studios a kde mezi tuctem vánočních stromů je strom Svobodného Československa. Byli jsme přítomni, když se podnik filmoval pro barevnou televisi; byl pak vysílán NBC. Zvláštní čs. večer s účasti našich zástupců, koledami, tanci a pohoštěním a za vedení herce Frandse Lederera, známého z mnoha filmů, byl připraven na 19. prosince. Za předsednictví zasloužilého člena odbočky Mistra Adolfa LešovskéhO' pak byl jednomyslně zvolen nový výbor odbočky v Los Angeles. Předsedou byl zvolen Jaroslav Čadek, místopředsedy: Václav Salák a František Petráň. tajemníkem Bohumil Smutník, účetním a pokladníkem Svatomír Riesner, výběrčím příspěvků bude i tentokrát Antonie Bílá, zapisovatelem Jaromír Turek, organisátorem Emanuel Kejz- lar, kulturním referentem Jiří Peřina, revisory účtů: Frank Gayda a Jiří Hodek, Sr., člen výboru Tomáš Ráček a vedoucí kuchyně Alžběta Solilová. V tomto novém výboru jsou prakticky zastoupeny všechny krajanské organisace, členové patří do různých věkových skupin a všichni se už osvědčili v různých krajanských or- ganisacích. Letošní neradostné události doma ve vlasti sjednotily národ a měly odezvu i v krajanské obci v Americe. Forma klidné a nadějné spolupráce se projevila při projevech solidarity s národem doma a při vzpomínkových slavnostech ve všech městech Ameriky, kde krajané žijí ve větším počtu pohromadě. Máme naději, že po letech poměrného klidu ČSNRA jako v minulosti i tentokráte rozvine všecko úsilí a soustředí všechny krajany dobré vůle k práci pro společný cíl: obnovení svobody, prostých lidských práv a slušného i když skromného života v Československu. Bohumil Smutník. ODBOČKA ST. PETERSBURG, FLA. Výroční členská schůze se konala za účasti 64 členů dne 7. prosince 1968 v Letter Carriers Halí na 15. Ave. Po vyřízení spolkových záležitostí br. předseda Hayek znovu vyzval členy odbočky k sensání osobních nebo rodinných historií pro krajanskou kroniku Panoramu Úředníky pro rok 1969 byli zvoleni: Charles Hayek předsedou, A. Melzerová místopředsedkyní, M. Voráčová výkonnou předsedkyní, Jos. Průcha tajemníkem. M. Bouzková účetní a pokladní. J. Vincent stráží dveří. J. Kalabza. Ch. Dvořák a J. Průcha do účtujícího výboru. M. Voráčová předsedkyní zábavního výboru. Dnes jsme pokud jde o počet členstva jednou z předních odboček. V řadách našeho členstva jsou i pionýři, kteří pracovali v prvním a druhém odboji nro osvobození staré vlasti a oracuií i nvní, kdy je toho nejvíce zapotřebí. V dnešní době mohou být dáni za vzor Za 17 let plodné práce odbočka St. Petersburg nikdy neodmítla finanční pomoc, kde jí bylo zapotřebí. I tentokrát byl “Ježíšek” štědrv: Čs. uprchlíkům $500.00, Česká útulna v Chicagu $25.00. Čs. stolice na University of Chicago $25 00. Pinellas T B. Assoc. $15 00. Heart Assoc. $15 00. American Cancer Assoc. $15.00, Crippled Children $15.00, Police Athletic $15.00. 14 VĚSTNÍK [pageend14]Religion in Communist Dominated Areas—National Council of Churches $25.00, Denní Hlasatel $25.00, Americké Listy $15.00, New Yorský Deník $15.00, Sokol Times $15.00, Svět, Cleveland $15.00. Vánoční zábava pořádaná odbočkou 22. prosince se vydařila po všech stránkách a měla velmi dobrou návštěvu. Br. Lojza Janáček nepřijel tentokrát sám. Přijel s dětmi i s vnoučaty. Desetiletý vnuk je po dědovi muzikant a zahrál nám na piano accordeon. Drobotiny bylo více — Vokáčovi a Hanzlíkovi měli návštěvu ze severu a každé děcko bylo poděleno dárkem. O příští zábavě, která bude pořádána 19 ledna, budou jaternice vyrobené br. a ses. Kolárovými. Odbočka pořádá pro (krajany nedělní zábavy každou druhou a čtvrtou neděli v Letter Oarriers Halí, po 6 hodině. Příští zábava dne 9. února bude na počest chicagské výpravy, pořádané ČSNRA. J. Průcha, tajemník. Lednové Proměny První číslo šestého ročníku (1969) tohoto čtvrtletníku SVU, přináší básně Medvěda, Listopada, Kováře, Pachne- rové a Zvěřiny, výklad očitého svědka vojenského přepadení Československa s názvem “Imperialismus bez legend a iluzí” a pojednáni o Klubu angažovaných nestraníků. Dále čtenář nalezne v čísle úvahu E. C. Koeppla o zásadách odboje a brannosti v sokolství, článek Antonína Cekoty o plánování života jedince jako jeden ze základních úkolů nové průmyslové společnosti, filosofický esej Věry Stárkové nazvaný “Logika Boha”, úvahu Pavla Želivana o experimentu Samuela Becketa, a ocenění poezie Offrovy Pavlem Javorem. Antonín Kratochvil pokračuje ve svém přehledu kulturní situace v Československu. Beletrie zastoupena jmény Horečného, Kaleše a Zástěry. Číslo obsahuje zvláště četné recenze a kritiky knih, výstav a událostí nás zajímajících. Číslo možno objednat nebo Proměny předplatit na adrese: Czechoslovak Society of Arts and Sciences in America, Room 1121, 381 Park Avenue South, New York, N. Y. 10016. Tisková služba SVU. Jedenáct otázek Zkoumali jste někdy, jak spolehlivá je vaše paměť pokud jde o novodobou československou historii ? Zkuste to na deseti otázkách. 1) Jak, kde a kdy zahájil T. G. Masaryk získávání světové veřejnosti pro československou věc? 2) Co si pamatujete o rakouské persekuci Čechů za první světové války? 3) Jak byla veřejně odhalována i přes přísnou censuru novin ? 4) Co si ještě pamatujete o vystoupení českých spisovatelů? 5) Znáte text přísahy čs. legionářů v Rusku? 6) Víte, jak byla sibiřská anábase legionářů hodnocena vládami dohodových států ? 7) Znáte text t. zv. Pittsburské dohody? Víte, že má podpisy 17 Slováků a 12 Čechů? 8) První československá vláda byla: Masaryk, Beneš, Štefánik. Víte, kdo byli první čs. vyslanci u spojeneckých vlád? 9) Co si pamatujete ještě dnes o tom, že císař Karel se pokoušel ještě 16. října 1918 přetvořit Rakousko ve federaci ? 10) Znáte text prvního zákona Československé republiky? Tyto a sto dalších otázek si budete moci zodpovědět ze stránek knihy: THE BIRTH OF CZECHOSLOVAKIA — ZROZENÍ ČESKOSLOVENSKA, kterou vydala washingtonská odbočka čs. národní rady americké v anglickém jazyku, aby pomáhala osvětlit historické pozadí 28. října 1918, jehož 50. výročí jsme nedávno vzpomínali. Naše jedenáctá otázka zní: Máte již tuto dokumentární knihu jedinečné hodnoty? Máte také americké přátele, které budete chtít potěšit dárkem. -— Cena knihy je $5.00 i s poštovným. K objednávce připojte šek vyplněný na CNCA/DC a pošlete na adresu: Mrs. Anna M. Faltus, 4708 Kenmore Ave., Apt. 303, Alexandria, Va. 22304. ODBOČKA "ŠTEFÁNIK” Výroční schůze odbočky konala se 17. prosince 1968 v Community Halí ve Winnetce. Přítomno bylo 24 členů a hostí. Zhuštěný přehled činnosti v uplynulém roce přednesl br. jednatel Halaška. V odbočce je organisováno 48 členů, většinou ze severních předměstí Chicaga. I přes územní rozlehlost bylo všech deset členských schůzí dobře navštíveno. Byly vždy obohaceny politickou, kulturní či cestopisnou přednáškou. Schůze jsou konány každou třetí středu v měsíci v domě či bytě některého člena. Průměrná účast 20—30 členů. Tradičního letního výletu zúčastnilo se na 50 členů a hostí. Vedle vlastní činnosti zúčastňují se členové též všech podniků Oblastní rady v Chicagu. Na slavnosti k 50. výročí ČSR ve Washingtoně byla odbočka Štefánik zastoupena 8 členy. Dobrý duch pospolitostí slovenské i české větve odbočky projevil se znovu srdečnou jednotou při volbě funkcionářů na příští období. Obětavý čtyřlístek, jemuž byla vyslovena plná důvěra a dík za dosavadní činnost, byl znovu aklamací potvrzen v dosavadních funkcích: Eduard Dellin — předseda, Jan Prochotský — místopředseda, Karel Halaška — jednatel, pí. Struhařová — pokladní. Dalšími činovníky odbočky jsou: pí. Hubková a pí. Bukov- ská rev. účtů, právním poradcem Dr. Synek, tiskovým referentem pí. Moosová, zábavním referentem Josef Zeman. K důstojné úrovni výroční schůze nemalou měrou přispěl též delegát z ústředí —■ místopředseda Dr. Fr. Schwarzen- berg. Jeho projev byl sledován se soustředěným zájmem přítomných. Již proto, že byl pro nás novým pohledem a zhodnocením posledních tragických událostí ve staré vlasti. Dr. Schwarzenberg velmi objektivně uvádí nejen smutné důsledky 21. srpna 1968 — ale všímá si hlavně nového světla a naděje, kterou s sebou ten osudový den přinesl. Dvacet let hrubého úsilí po formování nového — komunistického člověka v ČSR, octlo se v troskách. Národy Československa zůstaly věrny své tradici humanismu. Dvacet let školení mládeže v duchu cizí ideologie vychovalo generaci, která se nespokojí jen režimní propagandou, ale hledá vlastní pravdu. A když ji poznala, věří a činy dokazuje, že tato vlastní pravda je pevnější než pancéře tanků. Přítomnost Sovětů v zemi může ji pouze na čas umlčet, ale nelze ji vyhladit z mysli a cílů národa. Projevila se jednota mladých a starých — na rozdíl od mnohých zemí Západu. A navíc ještě jednota dělníků a inteligence v míře, jakou sotva znají naše dějiny. A proto, i když budeme svědky ještě mnoha těžkých chvil a mnohého utrpení jednotlivců i skupin, jedno je nepochybné: Stmelený národ má cíl a bude hledat všechny možné cesty a prostředky, jak jej dosáhnout. Chvílemi bude i moudře čekat a pozorovat, co se děje kolem a hlavně tam, kde na tom v dané chvíli nejvíc záleží — v SSSR. Neboť i tam s příchodem nových generací přicházejí jednotlivci i skupiny, které za clonou dogmatismu objevují jiskry nových myšlenek, názoru na člověka a jeho posláni. Nikdo z nás neví, jak dlouhá to bude cesta. Ale jen čas a vnitřní vývoj v oněch zemích i naší vlasti je nejúčinnějším lékem na nemoc krutého komunismu. Zbraněmi bylo by možno odstranit pouze jeho státní formu — nikoliv však myšlenku. Jen cesta vlastního poznání — i když zdlouhavá a pro mnohé tragická, může přinést trvalé zlidšťováni forem, které stamiliony lidi uvrhly do temna a otroctví. A československý přiklad je přesvědčivým varováním dalších stamilionů lidí dosud svobodných. Můžeme být hrdi na to, že jsme příslušníky tohoto národa, který má tak jasný cíl: obrodu jednoty a humanismu. My v zahraničí můžeme pomáhat — ale národ v této době spoléhá především sám na sebe. A ví, že dříve či později jeho pravda opět zvítězí. J. Zeman. VĚSTNÍK • 15 [pageend15]panorama THE WHO’S WHO OF AMERICANS OF CZECHO- SLOVAK DESCENT, to be published in Engiish in 1968 by the Czechoslovak National Council of America, The editorial board is already preparing the first biographies for the printer. Panorama Committee asks that you please send in your prepared questionnaire or autobiography as soon as possible. This will give us more time to help you and others in writing the story of your family. You may write in Czech, Slovák or Engiish. Proof of your biography will be sent for your approval before publication. Subscription rates are from $15.00 for one-eighth page to $100.00 for the entire page (approximately 635 words). Please do not delay. Join the many who wish to add the name of their family to the hundreds and thousands oi Americans of Czech and Slovák descent who háve contributed by their hard work, perseverance, honesty and personál sacrifices to a better life for the family and community. DETACH DETACH Please send us the name of your neighbor or acquaintance to whom Panorama Committee will send free of charge a brochure giving the details about Panorama, sample biographies and a questionnaire to assist the subscribers in writing the story of their life. NAME ADDRESS ______________________________________ ___— CITY STATE ZIP CODE To be sent to: PANORAMA COMM., CZECHOSLOVAK NATIONAL COUNCIL, 4125 West 26th St., Chicago, III. 60623 VĚSTNÍK 4125 West 26th Street Chicago, Illinois 60623 ADDRESS CORRECTION REQUESTED SECOND CLASS POSTAGE PAID at Chicago, Illinois [pageend16]