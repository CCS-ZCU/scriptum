ČESKOSLOVENSKÝ SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ ROČNÍK 45. DUBEN/KVÉTEN/ČERVEN 1995 ČÍSLO 2/427 Sokolové v Mauthausenu [pageend1]Sokolové v Mauthausenu 2 [pageend2]1945 50 1995 Mauthausen Před 50 lety, zdá se, ztichla děla, přestaly výbuchy bomb svrhova- ných bombardovacími letadly nejen na bojištích, ale také v oblastech obývaných pokojnými občany velké části světa, na které se odehrávaly boje, ve snaze, zničit diktátorské režimy obou směrů, komunistického i fašistického. Ale dnes jako účastníci víme, že kolem nás boje neustaly, že trvají v různé síle se stejnou urputností a také ale zvrhlostí stále se udržujících snah uplatňovat ideologie, které byly koncem poslední světové války zbaveny moci a v dobré víře odsunuty do zapomění minulosti. Jednou z forem poražených ideologií k prosazování svých cílů a odstraňování všech, kteří jim stáli v cestě, bylo zbavování svobod, daných lidstvu, zřízením t.zv. ochranných, nápravných ideologií, koncentračních táborů, rozmístěných v celé oblastí tenkrát vládnoucích diktatur. V tomto roce, v roce 1995, vzpomínáme nejen ukončení války nepředstavitelných rozměrů, ale také osvobození vězňů těchto táborů, kteří se často s nalomeným zdravím dočkali této chvíle. V těchto dnech vzpomínáme také s vděčností těch, kteří se nedožili a ukončili své životy za zdmi těchto výplodů lidské zvrhlosti, kterými tak velké množství obětí jimi prošli. Menšinová rada české a slovenské větve v Rakousku uspořádala v sobotu 1. dubna t. r. zájezd do jednoho z koncentračního tábora, do Mauthausenu, kterým prošlo také velké množství sokolů, členů našich jednot, žup i vedení Československé obce sokolské. Bylo tím námi všemi vzpomenuto 50. výročí osvobození tohoto tábora. Pět velkých autobusů se sokolskými příslušníky a krajany české menšiny se rozjeli v uvedený den z Vídně. Byli mezi nimi zástupci Českého srdce Čs. sociální péče v Rakousku, Akademického spolku, Orla DTJ Sdružení spolků, politických stran, školní mládež školy Komenský ve Vídni z 2. a 4. hlavní školy spolu se členy učitelských sborů a zástupci Školského spolku Komenský ve Vídni. Další autobus byl naplněn příslušníky Masarykovy university v Brně. Dále přijeli další representanti spolků, zástupci českého vyslanectví, rakouské televize - vysílání pro menšiny, a pro nás Sokoli hosté z předsednictva České obce sokolské, sestry Evaldová a br. tajemník Hrdlička. 3 [pageend3]Kamenné zdi, ostnaté dráty a věže rozlehlého tábora působí již z dálky hrozivě. Účastníci tohoto pietního aktu, kteří se seřadili v průvod, nastoupili. V čele byly neseny česká a rakouská vlajka, kytice a věnce pořadatelů, dále šli hosté, členové vyslanectví, university z Brna, ČOS, Ústředí čs. sokolstva v zahraničí, prapory sokolských jednot ve Vídni, členové předsednictva Sokolské župy Rakouské, dále Menšinová rada a v ní sdružené spolky, některé s vlastními prapory. Průvod došel na prostranství před táborem, kde jsou umístěny pomníky států a národů, jejichž příslušníci zde přišli o život. Nejvýraznější a nej význačnější je pomník československý. Zde bylo první zastavení a položení věnců. Projev předsedy Menšinové rady, krajana Buchala byl vyslechnut za mírného deště. Vzpomínka zde byla ukončena českou a slovenskou hymnou. Průvod pak prošel velikou branou do samostatného tábora, kterým za války prošlo asi 335.000 osob obého pohlaví. Zahynulo jich zde 122,767 osob a z nich 4473 československých občanů. Při zimou ztuhlých údech jsme prošli půl prostranství s myšlenkou na ty, kteří zde na „Appelplatz“ stáli nazí při nižších teplotách až 48 hodin! Při tom byli obklopeni ozbrojenými hlídači. Vězňové zde byli mučeni při nástupu celého tábora. Oběšenci zde viseli někdy několik dnů pro výstrahu ostatním. Další zastavení bylo u protifašistických bojovníků. Účastníci se postavili v půlkruhu kolem pamětní desky Ústředí československého sokolstva v zahraničí. Tato bronzová deska je umístěna na t. zv. zdi nářku, úplně v rohu. U této zdi museli političtí vězni stát někdy až tři dny, svlečeni do naha a vyslýcháni. Při kruté zimě byli poléváni v odstupu tří hodin studenou vodou. Přátelé jim, pod hrozbou trestu mučením dávali v nehlídaných okamžicích posílení a útěchu. Vlajkonoši vídeňských sokolských jednot, zástupci ČOS, Ústředí a Rakouské župy zarámovali desku. Zazněly fanfáry ze Suková pochodu V nový život a náčelnice Ústředí ses. M. Homerová spolu s místostarostou br. P. Floriánem položili u pamětní desky krásný vavřínový věnec se stuhami v národních barvách a s nápisy: Čest umučeným Sokolům a Ústředí čs. sokolstva v zahraničí. Bratr Pavel Florián oslovil přítomné a vzpomenul hrůz nacistické éry, koncentračních táborů. Připomněl 12 tisíc sokolských příslušníků, kteří v té době byli uvězněni, umučeni, popraveni. Jmenovitě vzpomněl bývalé starosty ČOS bratra 4 [pageend4]Dr. Stanislava Bukovského a Dr. Jana Kellera, mistostarostu Dr. Jana Stolze, náčelníka ČOS Dr. Augustina Pechláta, nám. vzdělavatele Ladislava Jandás- ka, jednatele Jana Pelikána a velikou řadu dalších představitelů ČOS v župách i jednotách, kteří všichni přinesli oběť nejvyšší. V Mauthausenu to byl na př. autor nezapomenutelných prostných mužů z X. všesokolského sletu 1938, sokolský závodník a významný představitel sokolského odboje František Pecháček. V tomto projevu bylo připomenuto, že po krátkém období tří let od ukončení II. světové války, nastal u nás nový režim, který neznal svobodu a demokracii a to zločinecký režim komunistický. Známými z této doby se stali tábory Leopoldov a Jáchymov. Zde páchané nelidské činy, tedy zločiny, byly vymýšleny a páchány rukama a hlavami českých a slovenských komunistů. Byl to pouze malý rozdíl mezi okupací cizí moci, německou, nacistickou. Doslova uvedl: „Toto setkání nás, Sokolů, Čechů a Slováků v zahraničí zde v Mauthausenu, na místě nejkrutějšího vyhlazování menšin, je tím významnější a důležitější, poněvadž události poslední doby v Rakousku dokazují, že mnoho spoluobčanů, hlavně z mladší generace, která tyto hrozné činy, totalitu a válku neprožila, nechápe, jaké poselství nám tato historie zanechala. V těchto poselstvích je varování a příkaz, abychom všude a vždy stáli na stráži proti všem nepřátelům svobody a demokracie.“ 5 [pageend5]Po připomínce bratrství, kteří mnozí z nás prožili na XII. všesokol- ském sletu v Praze v minulém roce, zakončil svůj projev vyznáním: Slibme sobě, i našim velkým mrtvým, že se všichni semkneme v upřímnou národní obec a že náplní našich snah a práce bude nesmlouvavá věrnost demokracii, úctě k pravdě, přímost a poctivost v jednání soukromém i veřejném. Jedině tak zajistíme, že jejich oběti nebyly marné. To je závazek nás Sokolů, soustředěných v Ústředí československého sokolstva v zahraničí! Po tomto proslovu se ujala slova sestra Dagmar Evaldová za Českou obec sokolskou a dojemnými slovy připomenula další oběti sokolských příslušníků v době II. světové války. Starosta sokolské župy Rakouské, bratr Jiří Nováček pozdravil účastníky tohoto pietního setkání těmito slovy: Sokolové, krajané! Za několik málo dnů tomu bude 50 let, kdy skončila II. Světová válka. Klademe dnes v hluboké úctě společně se zástupci České obce sokolské a Ústředí čs. sokolstva v zahraničí věnec na počest Vás, kteří jste byli zde umučeni. Položili jste své životy za sokolské a národní ideály, které jste hájili až do trpkého konce. Je nyní na nás, abychom Váš odkaz uchovali do budoucna. A to celou naší silou. Nenávist a slepá odplata jsou k tomu však špatní společníci. Stejně tak pochlebnictví a pokrytectví. To vše není řešením - způsobí vždy zánik lidských práv a ničení důstojnosti člověka. Zažili jsme to již v dostatečné míře. Ať už je původcem nepráva kdokoliv. Je znepokojující skutečností, že se po všech těch negativních zážitcích 20. století opět objevují síly, které se snaží obnovit minulost. Je na nás, abychom se postavili neprávu. Ale tak, jak mám to kázal TGM: Ježíš - ne Caesar! Rozhodně a bez kompromisu. Jedině pravda může zvítězit. Události let 1989 /1990 nám umožnily, že dnes stojíme společně před pamětní deskou Ústředí československého sokolstva v zahraničí. Budíne si jich stále vědomi, ale neupadejme do falešné sentimentality. Ta slouží pouze těm, kteří nechtějí doznat svých chyb minulosti. Kolem pravdy nevede žádná cesta! NAZDAR! Stejně jako Ústředí položili věnce zástupci ČOS a sokolské župy Rakouské. Zakončením u pamětní desky Ústředí čs. sokolstva v zahraničí bylo zapění české a slovenské hymny všemi účastníky pietního aktu. U kamenné desky brněnské university Masarykovy bylo vzpomenuto obětí jejich vyjmenováním, kteří v táboře Mauthausen nechali své životy. 6 [pageend6]Jako poslední v řadě projevů, oslovil účastníky místopředseda Menšinové rady české a slovenské větve v Rakousku, krajan Karel Matal. Připomněl nespočetnou řadu vídeňských Čechů, krajanek a krajanů v podzemním hnutí a shodně s předřečníkem vyjádřil hrůzu nad tím, že se v Evropě stále nacházejí mladí lidé, kteří se zabývají hnědým morem a nedovedou se poučit z minulosti, ale naopak nacistické myšlení podporují. Vyzval k ostražité bdělosti proti všem zárodkům fašismu a komunismu. Celá pietni slavnost byla ukončena zpěvem české, slovenské a rakouské hymny. Bratr Ota Češka, místopředseda Menšinové rady a předseda Akademického spolku ve Vídni, který se o celou oslavu a její uskutečnění výbornou organisací zasloužil, poděkoval všem za hojnou účast a doporučil prohlídku tábora a zajímavou výstavu ze všech velkých koncentračních táborů té doby. Rozcházejícím se návštěvníkům zůstal v mysli text sokolské bronzové desky: Mrtví, živí, nezrození dosud, v bratrství vroucím neseme svůj osud. Příslušníkům Sokola, kteří v tomto táboře za své národní přesvědčení, za věrnost sokolským ideálům trpěli a obětovali své životy. Ústředí československého sokolstva v zahraničí 7 [pageend7]V EXILU Václav Ženíšek Jak jsme žili v I. R. O. campech K založení sokolské jednoty „Krabbenloch“ v Ludwigsburgu v říjnu 1948 došlo za okolností, které s normálním způsobem života měly málo společného a i ještě dnes, po 40 letech, po překonání počátečních problémů každého exulanta, žijícího dnes v nepoměrném dostatku a pohodlí, těžko uvěřitelných. Do uprchlických táborů přicházeli lidé s holýma rukama, s dětmi na rukou, bez potřebného oblečení, kteří zanechali doma civilizovaný způsob života a pochopitelně i veškerý osobní majetek. Zde se projevovaly charaktery jednotlivců ve svých vrozených vlastnostech. Je snadné být lidumilem, když je všeho dostatek, ale zde šlo o holou existenci a můžeme říci, že mnozí neobstáli. Primitivní kasárenský život nepudil právě ke kulturní aktivitě, ba naopak převracel civilizaci k demoralizaci. Byto to prostředí vhodné pro studie psychologů, sociologů, kriminologů a pod. Bylo opravdu třeba něco dělat. Proto rozhodnutí uspořádat tělocvičnou akademii už v lednu 1949 nebylo sice snadné, ale určitě snadnější než-li ji uskutečnit. V kasárnách Luitpold, kde byli ubytováni Poláci, měli pěkný sál s jevištěm. Sestra Dagmar slíbila nacvičit sletová prostná jen, nízká bradla pro muže jsme měli vypůjčena od místních turnérů, bratr Waldauf dostal na starost připravit něco se žáky a na mně zbylo se postarat o vystoupení mužů. Zásluhou sestry Velímské a Kašpárkové nacvičily ženy ještě jedno zvláštní číslo se závojemi. Sestra Vetímská rovněž nacvičila číslo se žákyněmi. Opatření jednotných úborů byla další starost. Tak jako později pro župní cvičení, nabídnul se bratr Loudil, povoláním krejčí, ušít pro muže trenýrky, ovšem za předpokladu, že mu obstaráme materiál. K tomu nám do- pomohl „Supply officer“ darováním několika bílých slamníků ze zásob I. R. 8 [pageend8]O. Ženy si ušily úbory z ručníků a pro závoje jim dodala gázový materiál sestra Jindra Kostková, ošetřovatelka na „Medical“. Měli jsme štěstí s hudbou. Bratr Libor dokázal z pouhého poslouchání pamětníků sletových i jiných melodií zpracovat noty pro hudební doprovody, které sám osobně přehrával. Co jsme ovšem hodně postrádali - byly kalorie. Vyživovací situace v I. R. O. „lágrech“ nebyla na výši jak, aby se s nimi mohlo plýtvat. Bratr Růžička, bývalý člen náčelnictva župy Plzeňské, dobrý cvičenec a plavec měl nejlepší snahu něco ukázat, ale nedostávalo se mu dostatek síly k potřebnému nácviku. Prodal proto své závodní jízdní kolo, na kterém přijel do exilu, aby si mohl koupit extra nějakou tu masovou konzervu na přilepšení. Nacvičovalo se pilně, což při chudé táborové stravě bylo velmi obtížné, ale ve snaze po úspěchu, každý ze sebe vydal to poslední. Akademie se vydařila. Nebylo to vystoupení pro veřejnost, vlastně se více jednalo o vnitřní kulturní činnost emigrantů. Návštěva byla velmi početná a ohlas mezi obyvateli „lágru“ byl velmi příznivý. Splnilo to svůj účel, poněvadž dva další československé tábory v Ludwigsburgu, „Arsenal Kaserne“ a „Jägerhof Kaserne“ projevily - zájem o založení vlastních sokolských jednot. Někteří jednotlivci z těchto dvou táborů už vlastně s námi spolu cvičili. Na akademii se také právě „sešli“ dva mladíci ze stejného rodiště. Bratr Waldauf s bratrem Kasandou. Úspěch akademie se projevil v tom, že skutečně „probudil“ sokoly v ostatních táborech. Už v únoru se ustavil výbor jednoty Arsenal, za několik týdnů nato byl založen Sokol v Jägerhofu a v několika následujících měsících ustavení dalších sokolských jednot v Eichstättu a Mumau, vedlo k vytvoření „Sokolské župy v exilu Dr. Edvarda Beneše“. Dobrého úspěchu jsme docílili uspořádáním cvičitelských škol. Pomocí bratra dr. Petrželky, pracovníka v čs. YMCA, byl nám propůjčen jeden týden v lednu 1950 v „Training Centru“, výcvikovém středisku americké YMCA v Prienu u jezera Chiemsee pod bavorskými Alpami. Toto středisko byto používáno všemi národnostmi na území západního Německa. Považoval jsem to za neobyčejnou příležitost ku školení příštích možných cvičitelů, kteří se rozjedou po celém světě a připravit program na plných 7 dnů, z hodiny na hodinu. Sešlo se nám z pěti čs. táborů, našim sokolským požadavkům odpovídajícím, něco přes 30 účastníků. Ředitelka ústavu, původem Švédka, paní Cvičitelské školy pod Alpami 9 [pageend9]Drier, byla velmi striktního chování pokud se týkalo západních zvyklostí a hned prvního dne v sobotu večer mi její sekretář, pan Pour (Čech), tlumočil její rozladění nad tím, že jsme porušili sobotní klid. Byla zvyklá, že každá národní skupina využívala pobytu ve středisku k rekreaci, s minimálním, většinou jen debatním programem, který figuroval hlavně na papíru. Bylo to nepříjemné uvítání jehož se nám dostalo jen snad proto, že jsme se snažili býti pilnými. My jsme samozřejmě využívali každé hodiny a použili i soboty od budíčku v 7 hodin ráno, nástupem, vztyčením vlajky (ovšem americké YMCA), rozcvičením, pochodem a zpěvem, s přestávkami pro jídlo podle jejich místního pořádku. Náš program ovšem vyžadoval co největší využití propůjčeného času pro probrání celé Tyršovy soustavy, názvosloví prostných i všech 12ti nářa- dbvých druhů, her tělocvičných, závoděných i zábavných, sokolské myšlenky, dějin, organisace, chování a vlastnosti cvičitele atd. Teoretické a ideové předměty jsme improvizovali tak, že vždy jeden z účastníků přečetl článek z „Příručky pro župní zkoušky, župy Havlíčkovy“, což byl tehdy náš hlavní zdroj učebního materiálu a zbytek hodiny určené pro toto téma byl použit ku prodebatování předmětu. Třetího dne, v pondělí večer, byl jsem volán do kanceláře paní Drier. Vzal jsem s sebou angličtinu ovládajícího účastníka kursu bratra Strunce, jako tlumočníka. Podle předcházejícího informování od jejího sekretáře pana Poura, předpokládal jsem káravý průběh této audience a proto i pociťoval úměrnou nervositu. K. našemu překvapení ale začala vykládat na stůl obsahy několika krabic ve formě balíčku čokolády a různých nám dosud nedostupných amerických pamlsků, a s příjemným úsměvem nám vysvětlovala, že těžce pracující zasluhují odměnu. Dostali jsme k rozdělení mezi naše kurzisty překvapivé podarování „na přilepšenou“. O Sokole mnoho nevěděla. Považovala nás za příslušníky čs. YMCA a prohlásila, že jsme až dosud ta nejlepší a nejpracovitější národní skupina. Pochopitelné jsem se pokusil jí alespoň částečně něco o Sokole vysvětlit. Bylo to krásné rozluštění situace a škola proběhla až do konce týdne ve velmi přátelském ovzduší a za vzájemného respektu. O několik měsíců později, když jsme byli opět všichni zpět ve svých příslušných táborech, dostali jsme zprávu přes bratra E. Ransdorfa z Mnichova o úžasně pochvalné zprávě, která došla na ústřední Committee americké YMCA o skupině čs. sokolů s doporučením paní Drier k použití dalšího termínu, kdykoliv budeme potřebovat. 10 [pageend10]Pí. Drier nám také prodloužila pobyt o dva dny a umožnila lyžařský zájezd do Niederaschau s poskytnutím průvodce-instruktora i lyžařské výstroje. Na základě jejího dobrozdání bylo nám umožněno použít tohoto výcvikového střediska k našemu druhému kurzu ještě v květnu toho samého roku, s více než 50 účastníky, kde už jsem se mohl rozdělit o vedení s bratry Kučerou, Markem a Mecerodem. S pomocí paní Drier a jejím zprostředkováním jsme mohli použít po dvě půldne v týdnu tělocvičnu místních turnerů k výkladům a příkladům nářaďových cvičení. Z chování a výroků účastníků obou škol, jsem přesvědčen o jejich úspěchu. Jistě, že dnes, po 40ti letech, mnohé podrobnosti vymizely z paměti a bylo by proto zajímavé, pokud se tato vzpomínka dostane do rukou kohokoliv z nich a kdekoliv na světě, kdyby nám o tom také něco napsali. Župní slet pod cizí vlajkou? Ludwigsburg jako předměstí Stuttgartu, byl jakýmsi vojenským městem. Oplýval velkým počtem vojenských kasáren a to všech druhů. Byla tam kasárna pěších pluků, jezdeckých, dělostřeleckých i leteckých. Není proto div, že po rozpuštění německé armády po prohrané válce bylo toto město určeno jako sídliště pro válečné uprchlíky a to všech národností. Soustředění tolika tisíců bezdomovců mělo ovšem za následek mnoho problémů. Ne všecky skupiny byly stejné kulturní úrovně, inteligence, vzdělání a povolání a primitivní způsob života ve vojenských kasárnách s nadbytkem volného času, bez jakéhokoliv příjmu a nedostatečné výživy, přinesl místnímu obyvatelstvu mnohé trampoty. Zakládání sokolských jednot v československých uprchlických táborech bylo proto i v zájmu přispění k vytvoření nějaké kulturní činnosti, která byla velmi postrádána. Nebylo tedy divu, že městská správa byla ochotna vyhovět, kde bylo třeba. Ludwigsburg měl kromě kasáren v nejbližším okolí několik krásných zámků a nádherné rozlehlé sady s pěkným městským stadiónem umístěným uprostřed pěkných promenád využívaných obyvatelstvem k nedělním pěším vycházkám. Viděti jsme tam jednoho nedělního odpoledne tělocvičné vystoupení Ludwigsburské policie a přišli jsme proto s bratrem Růžičkou na myšlenku uspořádat na tomto stadiónu veřejné sokolské vystoupení. Z viděného programu byli jsme si jisti, že dokážeme lepší. Byla by to velmi pěkná příležitost ukázat se před německou veřejností a napravit tak dosti špat11 [pageend11]nou pověst uprchlických táborů. Byli jsme také právě v přípravách na konání župního sletu. Při dotazu na městském, úřadu nám byl stadión ochotně pňslíben k použití zdarma. Na čelném místě stadiónu byly tři stožáry ku vztyčování vlajek. Při dotazu, zda bychom museli při programu používat i německé vlajky, bylo nám řečeno, že samozřejmě ano. Přesto, že byla možnost uspořádání tak, že prostřední nejvyšší stožár by byl použit pro vlajku československou a postranní nižší jeden pro německou a druhý pro okupační americkou, byla možnost použití městského stadiónu župním výborem zamítnuta a naše župní cvičení bylo provedeno na nádvoří kasáren za účasti pouze obyvatelů tábora. V tomto případě dosud čerstvá nálada po nedávno skončené válce a stará historická řevnivost mezi českým a německým národem zvítězila. Nebyla totiž pro většinu přijatelná skutečnost, že by Sokol měl cvičit pod německou vlajkou. Inu, „sedávej panenko v koutě.. Uvádím tuto příhodu jako příklad k uvážení, zda někdy ve svém subjektivním zaměření nezacházíme příliš daleko. Nebyli jsme doma, ale na území jiného státu, který i když poražený, pochopitelně jako každý jiný, má plné právo na požadavku respektování své územní suverenity. Procházíme v životě mnoha nezvyklými situacemi, ze kterých se musíme učit a dokazují, že často v rozhodování mezi city, potřebou, teorií, zásadami, realitou a právem, dochází k neobjektivním výsledkům. To není výčitka. Pouze připomínka, jak obtížné je učinit rozhodnutí a jak snadné je posuzovat situaci dodatečně po letech. Tomu říkáme: získávání životních zkušeností. Slet Sokolské župy v exilu Dr. E. Beneše se konal 24. a 25. září 1949 v Ludwfgsburgu. Neobešel se bez potíží. Dvakrát musel být odložen a ještě po stanovení třetího termínu byly pochyby, že k němu dojde. Pořadatelům došla zpráva, že se ruší tábor Eichstätt a bude se stěhovat do Ulmu právě během sletového týdne. Tato, v té době nejčilejší jednota župy, měla dodat sletovému programu tři vystoupení a bez její účasti by slet zůstal pouhým torzem; nakonec vzdor velikým potížím s dopravou, cvičenci z Eichstattu na slet přece dojeli i když poněkud opožděně. V předvečer zahájení sletu, v pátek 23. září, bylo konání sletu ohroženo další zprávou: v táboře Krabbenloch, který měl být dějištěm sletu, se vyskytla spála a byla v něm vyhlášena karanténa; ubytování a stravování 100 hostí bylo ohroženo a muselo se narychlo hledat jiné místo pro konání sletu. I to se vyřešilo přeložením do tábora Jägerhof; nakonec se tak, jakoby zázrakem, ještě podařilo opatřit plátno z něhož dlouho do noci sestra Čechová šila trenýrky pro vystoupení mužů. 12 [pageend12]Na sletu vystoupilo 276 příslušníků 6 jednot: Mumau (81), Eichstätt, Ulm (celkem 80 a dalších 12 z pobočky Schweinfurt), a tří jednot v Lud- wigsburgu, Krabenloch, Arsenal a Jägerhof (celkeml03). Slet byl zahájen v sobotu 24. září vztyčením stání vlajky a sletovou soutěží 4 družstev v odbíjené (zvítězilo družstvo jednoty Jägerhof); večer se konala společenská zábava s vystoupením velmi talentované umělecké skupiny. Hlavní sletový den, neděle 25. září, byl zahájen dopoledne závody 60 mužů v lehké atletice (výška, dálka, běh 100 m, 400 m, 800 m, 1.500 m, 3.000 m, hod diskem, hod granátem, vrh koulí). Odpoledne se na kasárenském dvoře Jägerhof konalo veřejné cvičení. Bylo zahájeno slavnostním rozvinutím a předáním praporu župy, proslovem župního vzdělavatele bratra dr. Petrželky a předsedy Čs. sdružení politických uprchlíků v Německu Emila Ransdorfa. Cvičební pořad byl uveden Českou besedu žen z Mumau; v pořadu pak cvičilo 10 žen z Eichstattu rytmická prostná na národní písně, jež bylo nejhezčím číslem pořadu, muži z Eichstattu předvedli „zlomky ze sletových prostných“, 9 žen z Ludwigsburgu cvičilo úryvky ze sletových prostných žen, muži z Ludwigsburgu překvapili pěkným cvičením na bradlech, 20 žen z Ei- chstättu předvedlo líbivé cvičení s věnečky, a prostná 64 mužů byla vyvrcholením pořadu. Zdařilý župní slet byl ukončen ukázkovou hrou dvou družstev v košíkové a společným nástupem všech cvičících k sejmutí vlajky. SOKOLSTVO V ZAHRANIČÍ 1948 - 1958 13 ČS. [pageend13]Jak jsme začínali sokolskou činnost v Německu Jožka Pejskar Záhy po příchodu do uprchlického tábora v Lindau - Zech u Bodamského jezera, v bezprostřední blízkosti rakouských hranic koncem prosince 1948 jsem ustavil Jednotu Sokol. V táboře tehdy žilo asi 400 našich uprchlíků. Na moji výzvu se do Jednoty přihlásilo na třicet členů. Byl jsem zvolen starostou Jednoty, jednatelem br. Vaculný a pokladníkem br. Šalomoun. Začali jsme cvičit v sále, avšak tehdejší šéf tábora, Madar, bývalý německý voják, nám cvičení v sále zakázal. Naši stížnost francouzskému úřadu (tehdy tu část západního Německa okupovali Francouzi) zamítli. Proto jsme se rozhodli, že cvičit budeme na pobřeží jezera Bodamského. Takto jsme se také zasloužili, že jsme mohli pořádat vzpomínkové schůze. Dne 7. března 1950 jsme cvičili na pobřeží, se vzpomínkou na 100. výročí narození T. G. Masaryka, dne 7. července 1950 jsme uspořádali zájezd do Kostnice a vzpomenuli výročí upálení M. Jana Husa. Když do tábora přicházeli provádět nábor pro emigraci do Austrálie, tak na otázku, jaké tam mohu získat zaměstnání, tak jsme se mimo jiných profesí dozvěděli, že nejlíp jsou placeni ti; kteří dělají volavku při chytání krokodýlů. Toho se někteří lekli, a tak emigrovalo do Austrálie méně zájemců. Na rady a pomoc, kterou jsem v začátcích pobytu v táboře jim poskytoval, poslali mi z Perthu (západní části Austrálie), měl to být balík různých konzerv a jídla, asi o váze pět kilo. Samozřejmě, jsem všem bratřím a sestrám v Jednotě slíbil, že se všichni o zaslané věci spravedlivě podělíme. Asi o dva měsíce později mne poštovní úřad uvědomil, že mám z Austrálie balíček. To panečku byla radost, neboť právě v té době jsme takřka hladověli. Avšak jaké bylo naše zklamání, když nám poštovní úřednice předala jednu konzervu sardinek v roztrhaném balíku. Všecko bylo cestou z balíku vykradeno. V táboře Lindau - Zech jsem za pět měsíců pobytu spadl o 12 kilo. Táborový lékař mi řekl, že mám malý puntík na plicích, a že trpím podvýživou. Správa tábora pak souhlasila, abych byl poslán k pobytu do hor - do Lindenbergu, městečka, které mělo asi tři tisíce obyvatel, leží ve výšce 750 m. n. mořem a všude samé lesy. Tam jsem žil již u soukromé rodiny, jako normální člověk a pil hodně suchého mléka. Z USA mi poslali evangelíci celý pytel toho suchého mléka a to mě pak uzdravilo. Dne 13. února 1951 jsem byl na přání 14 [pageend14]Ferdinanda Peroutky jmenován redaktorem Svobodné Evropy, a tak jsem přesídlil do Mnichova. Tím, však Jednota Sokol v Lindau - Zech skončila činnost. V roce 1952 jsem dal podnět k založení sokolské Jednoty v Mnichově mezi zaměstnanci rozhlasové stanice Svobodná Evropa. Jednota čítala 24 členů, vesměs pracujících v této rozhlasové stanici. Podařilo se nám získat místnost na cvičení v německém tělovýchovném klubu „Tumeran“ nacházející se nedaleko od RFE. Byl jsem starostou Jednoty, jednatelem byl br. Dr. Borecký, pokladníkem Alois Lonovič a cvičitelem Vlasta Lorenc. Uspořádali jsme několik výletů do okolí Mnichova, především do Alp. Avšak členů Jednoty postupně ubývalo odchodem ze služeb Svobodné Evropy, řada jich emigrovala a tak jsme svou činnost po pětiletém působení zastavili. Avšak po roce 1968, příchodem většího počtu uprchlíků do Mnichova, jsme obnovili znovu sokolskou Jednotu. Zpočátku bylo obtížné jednotu ustavit. Po třikrát jsem v r. 1969 a 1970 svolal ty o nichž jsem se dozvěděl, že byli doma členy Sokola. Na prvních setkáních se dostavili pouze manželé Pulcovi a ještě jeden bratr. Nebylo snadné získat místnost, kde bychom cvičili. Nevzdal jsem se a nadále usiloval o ustanovení Jednoty. Dostalo se mi porozumění od rodiny Benešových, Paulových a Trunčíkových. Ustavili jsme přípravný výbor, s předsedou br. Paulem. Náčelnicí byla ses. Pulcová a já vzdělavatelem, a další funkce přijali Benešovi a Trunčíkovi. Postupně se Jednota rozšiřovala, když se nám podařilo na přímluvu red. Svobody u německých úřadů získat tělocvičnu v jedné škole. Zanedlouho pak Jednota měla přes třicet členů. Navrhl jsem výboru, abychom uspořádali zájezd do rakouského Oetzu, kde tragicky zahynul zakladatel Sokola br. dr. M. Tyrš. Většina účastníků neznala sokolský program a ideje. V příjemném prostředí podhorského Oetzu jsem přednášel o poslání Sokola. Od té doby se každoročně v Oetzu koná setkání sokolů. Nejdříve přijeli nejen z Mnichova, ale i ze Švýcarska, kde bylo postupně ustaveno asi deset Jednot. Z iniciativy br. Paula jsme pak každou zimu pořádali závody na lyžích. Po listopadu 1989 a později, přijížděli výpravy sokolů z naší vlasti. Již před tím se setkání účastnili mnozí bratři i sestry z Vídně. Jednota vydávala časopis „Sokolík“, který nám zdarma tiskl br. Paul. Jednota rok od roku vzrůstala, a také několik členů Jednoty cvičilo na sletech, pořádaných Ústředím sokolstva v zahraničí. V roce 1994 se účastnila XII. Všesokolského sletu v Praze. 15 [pageend15]Československé Sokolstvo v exilu Násilný komunistický puč v únoru 1948 znamenal v Československu konec svobodného československého Sokolstva a zničení celé jeho organisa- ce. Neznamenal však zničení a konec Tyršova a Fiignerova sokolství! Jako se habsburskému násilí ani nejtvrdším útlakům nepodařila zlomit úsilí Sokolstva o povznesení tělesných, duševních a mravních sil našeho národa a o soustavnou přípravu k jeho osvobození, jako se Hitlerovým nacistům ani rozpuštěním celé sokolské organisace, zavlečením více než 12.000 sokolských příslušníků do nacistických věznic a koncentračních táborů a umučením téměř 5.000 nejlepších sokolských pracovníků nepodařilo zničit sokol- kou myšlenku, nepodaří se to ani komunistické diktatuře! Nejkrásnějším důkazem toho je vytrvalá a úspěšná práce svobodného Sokolstva ve svobodném světě. Od roku 1948 pokračují v udržování a šíření Tyršových a Fúgnerových ideálů nejen všechny sokolské jednoty ve Spojených státech, sdružené v Americké Obci Sokolské a ve Slovenské Tělocvičné Jednotě. Sokol v USA, ale i všechny sokolské jednoty ve svobodném zahraničí, které tvořily dříve součást Sokolské župy Zahraniční svobodné Československé Obce Sokolské, i nové sokolské jednoty, které byly založeny ve svobodném světě po roce 1948. Od jarních měsíců roku 1948, tedy záhy po komunistickém puči v Československu, začaly se v uprchlických táborech v americké zóně Německa tvořit první malé skupiny sokolských příslušníků a pracovníků. Tehdejší poměry v uprchlických táborech nebyly však jejich práci příliš příznivé. Hmotné poměry byly velmi neutěšené, neboť v celém Německu byla tehdy všeobecná bída a nouze - a i nejnutnější potraviny se prodávaly pouze na přídělové lístky. Také pomocných sbírek ze zahraničí docházelo tehdy ještě velmi málo. Ubytování v táborech bylo velmi, nedostatečné - většinou ve starých dřevěných barácích. To vše zabraňovalo, aby se tu mohla rozvinout nějaká soustavnější sokolská práce. Přes všechny tyto obtíže však začaly se již od jara 1948 objevovat na různých místech pokusy o sokolskou činnost, hlavně o cvičení, pěstování sportu a o přátelské sokolské schůzky, při kterých se uvažovalo možnosti většího rozvinutí sokolské práce v uprchlických táborech. K takovým pokusům došlo zvláště v uprchlických táborech v Schwabachu, Dieburgu, Wasseralfingen, Unterjettimgen a v táboře v Burgu v Hessensku. 16 [pageend16]Dne 27. května 1948 přišel do exilu do západního Německa posledně svobodně zvolený starosta Československé Obce Sokolské bratr Dr. Antonín Hřebík, který ihned po svém příchodu do uprchlických táborů uspořádal - 28. května 1948 v táboře ve Schwabachu u Norimberka a 3. a 27. června 1948 v táboře Burg v Hessensku - přednášky, ve kterých - mimo jiné - poukázal na velký význam a důležitost sokolské práce v exilu - v těchto vážných dobách. S řadou sokolských činovníků měl tu porady o organisování sokolské práce v exilu a ve svobodném zahraničí. - Za svého pobytu v létě 1948 v Bruselu v Belgii navázal spojení se všemi sokolskými organisacemi a řadou sokolských jednot ve svobodném světě. - Ve svých přednáškách a poradách se sokolskými pracovníky pokračoval jak v prvé polovině září 1948 v Paříži a před svým odjezdem do Spojených států koncem října 1948 ještě v Londýně. Porad, konaných v září 1948 v Paříži, se - kromě činovníků Pařížského Sokola - v čele se starostou br. Augustinem Smutným, místostarostou br. Josefem Živným a jednatelem br. Františkem Fiedlerem - zúčastnil i starosta Londýnského Sokola bratr Ing. Josef Daněk, který za tím účelem přiletěl tehdy z Londýna do Paříže. V měsíci srpnu 1948 přijela se sokolským družstvem na Olympijské hry do Londýna náčelnice ČOS sestra Marie Provazníková, která odmítla vrátit se do komunisty znásilněného Československa, a od té doby oba tito posledně svobodně zvolení činovníci Československé Obce Sokolské ruku v ruce pokračovali v organisování sokolské práce ve svobodném zahraničí. K jejich první osobní schůzce došlo v domě starosty Londýnského Sokola bratra Ing. Josefa Daňka v Ascot u Windsoru v Anglii ve středu dne 27. října 1948. Vlajka Sokola v Murnau v záp. Německu. První sokolská vlajka v exilu, rozvinutá při Sokolských slavnostech v Murnau ve dnech 4. až 6. července 1949 17 [pageend17]K zahájení organisované sokolské práce v exilu došlo ještě v roce 1948, když v srpnu toho roku byli čs. uprchlíci soustředěni do větších táborů Mezinárodní uprchlické organisace (International Refugees' Organization). K tomuto soustředění čs. uprchlíků došlo nejen v americké zóně Německa, ale i v Itálii, kam koncem měsíce srpna 1948 odjelo z Německa na 1.650 čs. uprchlíků, jednak do tábora v Bagnoli u Neapole, jednak do tábora v Pagani u Pompejí. Tím nastaly pro sokolskou práci v exilu značně zlepšené podmínky. Zlepšily se poměry hmotné a také soustředění velkého počtu čs. uprchlíků Sokolů na jednom místě značně přispěla k soustavnější sokolské práci v exilu a k jejímu úspěšnému organisování. Tak došlo k zakládání prvých sokolských jednot v exilu. První sokolskou jednotou v exilu byla sokolská jednota v Bagnoli u Neapole v Itálii, která byla založena 2. září 1948. Výbor jednoty oznámil tuto radostnou zprávu starostovi ČOS, bratru Dr. Ant. Hřebíkoví, který tehdy dlel v Bruselu v Belgii a který pozdravil ustavení této první sokolské jednoty v exilu dopisem ze dne 18. října 1948, jehož obsah byl v podstatě určen nejen této první sokolské jednotě v exilu, ale i všem dalším sokolským jednotám, o jejichž ustavení se v té době již jednalo: „Bratrské I. Tělocvičné Jednotě Sokol v exilu v Bagnoli u Neapole v Itálii. - Bratři a sestry! - S radostí jsem uvítal Vaši zprávu o založení první sokolské jednoty v exilu. Je to na půdě Itálie, kde také vzorný sokolský náčelník Moravskoslezské župy bratr Jan Čapek, zakladatel italských legií, zahájil svou odbojovou činnost v první světové válce prací sokolskou. A je zajímavé, že je to opět tato sokolská župa, z níž vyšel br. Jan Čapek, župa Moravskoslezská, jež první - 3. srpna 1948 - postavila na odpor dnešnímu násilnému režimu v Československu svým statečným protestem, posilujícím sokolské bratrstvo -as ním i všechny věrné Čechy a Slováky doma i za hranicemi. Všechno zahraniční Sokolstvo, se kterým jsem již ve spojení, ve Spojených státech severoamerických, v Kanadě, v Jižní Americe, ve Francii, v Anglii i jinde, stojí dnes pevně za sokolskými ideály a bude se jimi řídit po všechnu svou činnost, silnou vírou, že i doma zase Tyršovo sokolství brzy zvítězí! A s ním zvítězí i nová svoboda a skutečná demokracie pro celý náš národ! Snažte se svou prací udržovat nejen svoje příslušníky, ale i všechny československé uprchlíky při tělesné, duševní i mravní síle, aby se všichni 18 [pageend18]dočkali svého návratu domů nezlomeni, pevní a připraveni k další poctivé práci pro národ a vlast!“ První sokolskou jednotou v exilu v americké zóně Německa - a druhou sokolskou jednotou v exilu byla sokolská jednota v uprchlickém táboře Krabbenloch v Ludwigsburgu u Stuttgartu, která byla založena 24. října 1948. - V Ludwigsbusrgu byly později založeny ještě další dvě sokolské jednoty - v uprchlických táborech Arsenal a Jägerhof. Vlajka Sokola v Eichstättu v záp. Německu Druhá sokolská vlajka v exilu, rozvinutá při Sokolských dnech 13 . a 14. srpna 1949 v Eichstättu Od počátku do ukončení období exilových sokolských jednot bylo založeno celkem 17 sokolských jednot v exilu v západním Německu a 9 sokolských jednot v exilu v Itálii. Byly to sokolské jednoty v americké zóně Německa: Krabbenloch, Arsenál a Jägerhof v Ludwigsburgu, Mumau, Eichstätt, Ulm s pobočkou Schweinfurt, Lechfeld, Hannover - Buchholz, Domstadt, Lindau- Zech, Valka u Norimberka, Babenhausen, Wegscheide, Braunschweig, Pforzheim, Traunstein a Fridland. V Itálii to byly sokolské jednoty Bagnoli, Pagani, San Antonio, Villa Alba, Children's, Centre Salerno, Jessi, Fermo, Grugliasco a Senigallia. Některé z těchto jednot trvaly sice pouze krátký čas - v důsledku přemísťování čs. uprchlíků do jiných táborů, avšak jiné trvaly po dlouhou dobu a vyvíjely velmi úspěšnou sokolskou činnost. 19 [pageend19]Činnost velké většiny sokolských jednot v exilu v Německu i v Itálii byla velmi bohatá. Vedle pravidelné tělocvičné, vzdělávací a sociální činnosti konaly se v těchto jednotách různé tělocvičné a kulturní podniky, jako akademie, závody, veřejná cvičení, oslavy čs. státních svátků, besídky, divadelní a loutková představení, výlety, vycházky, přátelské zábavy a jiné. siř Dne 5. března 1949 byla z tehdejších sokolských jednot v exilu v Německu a v Itálii utvořena Sokolská župa v exilu Dr. Edvarda Beneše - se sídlem v Ludwigsburgu. Sokolské jednoty v Itálii utvořily 27. listopadu 1949 Italský okrsek župy - se sídlem Pagani u Pompejí. Činnost obou těchto složek - župy i jejího Italského okrsku - se vyznačovala nejen vzornou prací organisační, ale i řadou významných podniků, které byly těmito složkami, anebo za jejich pomoci uspořádány. K nejvýznamnějším podnikům Sokolské župy v exilu Dr. Edvarda Beneše a k podnikům, uspořádaným za její pomoci, patřily: Sokolské slavnosti v Mumau ve dnech 4. až 6. července 1949, při nichž byla slavnostně rozvinuta první sokolská vlajka v exilu - vlajka sokolské jednoty Mumau, která nese heslo Pravda vítězí! Sokolské dny v Eichstättu za účasti všech tehdejších sokolských jednot v americké zóně Německa ve dnech 13. a 14. srpna 1949. Při těchto sokolských slavnostech byla rozvinuta druhá sokolská vlajka v exilu - vlajka sokolské jednoty Eiechstätt s heslem Věrni zůstanem! Slet a závody Sokolské župy v exilu Dr. Edvarda Beneše ve dnech 24. a 25. září 1949 v Ludwigsburgu za účasti 76 cvičenců a závodníků. Sletu, který byl vyvrcholením činnosti župy, zúčastnily se všechny tehdejší sokolské jednoty v západním Německu a byla při něm slavnostně rozvinuta vlajka Sokolské župy v exilu Dr. Edvarda Beneše s heslem. Za pravdu a bratrství! Župní pomahatelská škola, pořádaná vždy v pátek, v sobotu a v neděli od 21. října do 6. listopadu 1949 v Ludwigsburgu. Pracovní sjezd sokolských jednot v exilu, který se konal ve dnech 19. a 20. listopadu 1949 v Ludwigsburgu. První župní cvičitelská škola v Priemu u jezera Chiemsee v Alpách, která se konala ve dnech 15. až 22. ledna 1950 za účasti 28 bratří a sester z 8 sokolských jednot v exilu, a to: Krabenloch, Arsenal a Jägerhof v Lu- dwigburgu, Munnau, Ulm, Domstadt, Lindau - Zech a Hannover - Buchholz. Vedoucím školy byl župní náčelník bratr Václav Ženíšek. Druhá župní cvičitelská škola v Prienu u jezera Chiemsee v Alpách, která se konala ve dnech 4. až 14. května 1950 za účasti 36 bratří a 16 sester 20 [pageend20]ze 7 sokolských jednot v exilu, a to: Krabbenloch a Jägerhof v Ludwigsbur- gu, Mumau, Ulm, Lindau - Zech, Hannover - Buchholz a Valka u Norimber- ka. Školu vedli bratři Václav Ženíšek a župní náčelník Dr. František Mece- rod. Župní akademie na rozloučenou před rozchodem župy, která se konala 16. dubna 1950 v Ludwigburgu. K velkému úspěchu činnosti Italského okrsku přispěla prostorná a téměř veškerým nářadím zařízená tělocvična, kterou v létě 1949 - z popudu náčelníka okrsku br. Mety Krejčího - vybudovala v Pagani Mezinárodní uprchlická organisace IRO. Tato tělocvična byla sice určena pro nápravná cvičení invalidů, kteří však o ni neměli téměř vůbec žádného zájmu, a tak se tělocvična stala střediskem činnosti sokolské jednoty v Pagani a celého Italského okrsku. Vyvrcholením činnosti Italského okrsku byla okrsková pomahatelská škola, která se za účasti 32 účastníků ze sokolských jednot Bagnoli, Paganli a Senigallia konala v tělocvičně v Pagani ve dnech 31. prosince 1949 a 1. a 2. ledna 1950. Při té příležitosti byl v neděli 1. ledna 1950 v této tělocvičně slavnostně rozvinut prapor Italského okrsku, který byl okrsku věnován jednotou Senigallia a který nese heslo Věrni svobodě! Dne 5. března 1950 konala se okrsková akademie na oslavu 100. narozenin prezidenta Osvoboditele Tomáše G. Masaryka v Bagnoli. Dne 23. dubna 1950 uspořádal Italský okrsek okrskové závody nižšího oddílu mužů a žen v nářaďovém tělocviku, které se konaly za účasti 16 závodníků v Pagani. K dosavadním čtyřem vlajkám Sokolstva v exilu - sokolských jednot Mumau a Eichstätt, Sokolské župy v exilu Dr. Edvarda Beneše v Ludwigs- burgu a Italského okrsku župy v Pagani - přibyly později ještě dvě další sokolské vlajky v exilu. Byla to vlajka sokolské jednoty v Babenhausen, která byla slavnostně rozvinuta 12. listopadu 1950 a která nese heslo Svoboda v národě - svoboda národu!, a vlajka sokolské jednoty v táboře Valka u Norimberka, která byla rozvinuta při sokolských slavnostech ve Valce 10. srpna 1952 a kterou zdobí heslo Dospět, nebo klesnout! Sokolská jednota ve Valce vydala k této slavnostní příležitosti vkusný Sokolský Památník. 21 [pageend21]Sokolská župa v exil u Dr. Edvarda Beneše vydávala také svůj vlastní časopis - rozmnožované Sokolské Listy, jichž vyšla celkem dvanáct čísel. První vyšlo 25. června 1949 a poslední 21. listopadu 1950. V tomto časopise byla podrobně zachycena nejen činnost župy a jejího Italského okrsku, ale i činnost všech tehdejších sokolských jednot v exilu. Župa, Italský okrsek i některé sokolské jednoty v exilu zaznamenaly podrobně svoji činnost ve svých sokolských kronikách, z nichž vzornou úpravou vynikají zvláště kroniky sokolských jednot Eichstätt - Ulm a Valka uNorimberka. Podle vzorně vedené župní matriky a seznamu členských legitimací, které župa ve velmi vkusné úpravě vydala, čítala Sokolská župa v exilu Dr. Edvarda Beneše - včetně Italského okrsku - na sklonku svojí činnosti na 2.000 členů. Činnost Sokolské župy v exilu Dr. Edvarda Beneše, byla formálně ukončena při likvidační župní valné hromadě, která se konala 24. června 1950 v Ludwigsburgu, a činnost Italského okrsku byla formálně ukončena okrskovou likvidační valnou hromadou 11. června 1950 v Pagani. V obou případech byly zvoleny několikačlenné likvidační komise, které pak ještě po nějaký čas pokračovaly v činnosti. Ukončení činnosti sokolské župy v exilu Dr. Edvarda Beneše a jejího Italského okrsku neznamenalo však ještě konec sokolské činnosti v exilu. V této činnosti pokračovalo několik jednot, které tehdy ještě existovaly a které byly později založeny. Poslední z nich - sokolská jednota v táboře Valka u Norimberka - ukončila svoji činnost teprve 15. března 1954. Vedoucími Činovníky Sokolské župy v exilu Dr. Edvarda Beneše v Ludwigsburgu byli bratři a sestry: Starostové Dr. Leopold Pospíšil a František Kratochvíl, jednatelé Jan Tůma, Petr Kleskovič a Ladislav Volše, náčelníci Václav Ženíšek a Dr. František Mecerod, náčelnice Marie Svačinová a Marie Čermáková a vzdělavatelé Dr. Stanislav Velinský a František Hudec. Vedoucími činovníky Italského okrsku v Pagani byli bratři a sestry: starosta Vladislav Slavík, jednatel Dr. Rudolf Václavík, náčelník Meta Krejčí, náčelnice Miroslava Hanušová a Marie Roháčková a vzdělavatel Jožka Hajda. Bohaté archivy župy, okrsku a všech sokolských jednot v exilu, jakož i kroniky těchto sokolských organisací, byly po ukončení jejich činnosti soustředěny v archivu Ústředí Čs. Sokolstva v zahraničí a budou jednou tvořit 22 [pageend22]bohatou látku pro dejiny Sokolstva v těchto pohnutých dobách. Také všechny vlajky Čs. Sokolstva v exilu jsou uschovány v sídle Ústředí Čs. Sokolstva v zahraničí ve Spojených státech - až na vlajku sokolské jednoty Babenhausen, kterou starosta této jednoty br. Jan Přibík odvezl s sebou při svojí emigraci do Anglie, kde tato vlajka zůstala. Sokolské jednoty v Evropě, v Kanadě, v Argentině, v Indii a v jiných částech světa byly před únorem 1948 sdruženy v Sokolské župě Zahraniční, která byla založena v roce 1921 a která byla jednou z 52 žup Československé Obce Sokolské. Mnohé z těchto jednot měly ovšem již před založením této župy za sebou dlouhou řadu let - v některých případech i několik desítek let - pilné a vytrvalé sokolské práce. Po komunistickém puči v Československu v únoru 1948 některé zahraniční jednoty z této župy vystoupily a jiné s ní prostě přerušily styky. Většina těchto zahraničních sokolských jednot pokračovala i bez jakéhokoliv přerušení ve své sokolské činnosti v duchu Tyršově a Fůgnerově. Ur V druhé polovině roku 1948 začalo se jednat o nové organisaci zahraničních sokolských jednot, které dříve tvořily součást Sokolské župy Zahraniční ČOS. Po poradách posledně svobodně zvoleného starosty Československé Obce Sokolské bratra Dr. Antonína Hřebíka se sokolskými činovníky v září 1948 v Paříži a v říjnu 1948 v Londýně byl rozeslán všem zahraničním sokolským jednotám návrh na utvoření nové Sokolské župy zahraniční Jana Masaryka se třemi okrsky - Evropským se sídlem v Paříži anebo v Londýně, Kanadským se sídlem v Torontu a Jihoamerickým se sídlem v Argentině. O návrhu vedlo se mezi zahraničními jednotami písemné jednání, které však - pro velkou vzdálenost jednotlivých jednot - bylo velmi zdlouhavé - a v důsledku toho až do roku 1951 bezvýsledné. Ústředí Čs. Sokolstva v exilu, které - jako organisace sokolských jednot v exilu - bylo utvořeno v listopadu 1950, bylo proto několika zahraničními sokolskými jednotami požádáno, aby byly zahájeny kroky k utvoření společné organisace Čs. Sokolstva v exilu i v zahraničí, jakožto organisace členstva, jež dříve tvořilo součást svobodné Československé Obce Sokolské. Byl proto vypracován podrobný návrh na vytvoření této společné organisace, který byl rozeslán všem zahraničním i exulantským sokolským jednotám, z nichž téměř všechny jej projednaly a schválily ještě před koncem roku 1951. Výbor Ústředí Čs. Sokolstva v exilu se proto ve své schůzi, konané dne 12. ledna 1952 v New Yorku, jednomyslně usnesl, že Ústředí Čs. Sokolstva v exilu končí svoji činnost a že na základě souhlasu sokolských jed23 [pageend23]not v zahraničí i v exilu zakládá se Ústředí Československého Sokolstva v zahraničí. Současně bylo usneseno, že časopis Sokol v exilu bude nadále vycházet jako Československý Sokol v zahraničí. Ústředí Čs. Sokolstva v zahraničí je tedy od ledna 1952 organisací zahraničních sokolských jednot ve svobodném světě, t. j. jednot, které dříve tvořily součást Zahraniční župy ČOS, a jednot, založených v zahraničí po únoru 1948. Svoji činnost zahájilo Ústředí Čs. Sokolstva v zahraničí prohlášením ze dne 20. ledna 1955, které bylo uveřejněno v sokolském i krajanském tisku a v časopise Čs. Sokol v zahraničí - a v jehož závěru se praví: „Na prahu roku 1952, v němž československé Sokolstvo dovršuje 90 let svého trvání a svých čestných a bohatých dějin, zahajujeme činnost svobodného československého Sokolstva v zahraničí. Jako dříve, i v budoucnosti budeme se snažit plnit sokolské úkoly a poslání podle příkazů Tyršových a Fiignerových, podle zásad Masarykových, Benešvých a Štefánikových a podle závazných usnesení svobodných sokolských sjezdů! Budem, tak činit až do doby, kdy se vedení československého Sokolstva doma i v zahraničí ujme opět svobodná Československá Obec Sokolská!“ -v Ústředí Čs. Sokolstva v zahraničí mělo krátce po svém utvoření čtyři okrsky: Australský okrsek T. G. Masaryka, ustavený na sjezdu australských sokolských jednot ve dnech 8. a 9. prosince 1951 v Adelaide v Jižní Austrálii, Argentinský Sokol, který se připojil k Ústředí 8. května 1952, Evropský okrsek, utvořený 7. června 1952 u příležitosti oslav 60-ti letého trvání sokola v Paříži, a Kanadský Sokol, ustavený dne 5. července 1952 v Torontu v kanadské provincii Ontario. Koncem roku 1955 - po zrušení sedmnáctileté okupace Rakouska, rozhodla o svém vstupu do Ústředí Čs. Sokolstva v zahraničí Sokolská župa Vídeňská, která po dohodě s Evropským okrskem Čs. Sokolstva v zahraničí utvořila s ním - po vzoru bývalých sokolských „krajů“ v Československu - Evropskou oblast Čs. Sokolstva v zahraničí. Utvoření této Evropské oblasti bylo schváleno ve schůzi výboru Ústředí Čs. sokolstva v zahraničí, která se konala u příležitosti Sletu svobodného Sokolstva ve Vídni - v pondělí 2. července 1956. Krátce poté Evropský okrsek Čs. Sokolstva v zahraničí se rozhodl změnit své jméno na Sokolskou župu Západoevropskou. V roce 1956 a 1957 byla na základě usnesení výboru Ústředí ze dne 2. července 1956 ve Vídni provedena podrobná rozprava a nových stanovách Ústředí. Všechny došlé návrhy na změny, doplňky, opravy a úpravy stanov 24 [pageend24]byly projednány ve schůzích výboru Ústředí 18. května 1957 v New Yorku, 29. června 1957 v Chicagu a 9. listopadu 1957 v New Yorku. O novém návrhu stanov jednaly pak všechny jednoty, okrsky a župy, sdružené v Ústředí, a návrh byl jednomyslně schválen. Nové stanovy Ústředí Čs. Sokolstva v zahraničí vstoupily v platnost dnem 18. května 1958, kdy se konala schůze výboru Ústředí v Torontu v Kanadě, ve které bylo zjištěno, že návrh nových stanov byl předepsanou organi- sační cestou schválen. Nové stanovy Ústředí jsou připojeny na konci této brožurky. Ježto ve stanovách jsou podrobně uvedeny i úkoly Ústředí, není o nich na tomto místě další zmínky. Ústředí Čs. Sokolstva v zahraničí mělo v roce 1958 dvě sokolské župy - Vídeňskou a Západoevropskou a tři sokolské okrsky - Kanadský Sokol, Australský okrsek T. G. Masaryka a Argentinský Sokol. K Západoevropské župě patří také dvě sokolské jednoty v Africe. V těchto dvou župách a třech okrscích bylo koncem roku 1958 sdruženo celkem 26 sokolských jednot, a to: v Evropě: Vídeň III, IX, XI, XII-XV, XVI, XVIII, XX a XXI, Paříž, Londýn, Curych, Brusel, Mnichov, Stockholm a Västerás ve Švédsku, v Africe: Casablanca v Maroku a Bulawayo v Jižní Rhodesii, v Kanadě: Toronto II, Windsor, Montreal (Sokol „Masaryk“), Noranda a Winnipeg (Sokol „Štefánik“), v Austrálii: Sydney, Melbourne a Adelaide, a v Argentině : Villa Dominico u Buenos Aires. Tyto sokolské jednoty měly podle statistiky, uvedené na konci této úvahy, v druhé polovici roku 1958 - kromě mládeže - celkem 1.357 mužů a 836 žen, úhrnem 2.193 členů. Před koncem roku 1958 začalo se jednat o utvoření nové zahraniční sokolské jednoty - v San Paulo v Brazílii. Sokolské jednoty Casablanca, Brusel, Paříž, Montreal a Sydney vydávají svoje vlastní rozmnožované věstníky. Také jednota Adelaide vydávala na počátku svojí činnosti svůj rozmnožovaný časopis „Sokolská Beseda“. - Kanadský Sokol, okrsek Čs. Sokolstva v zahraničí, vydává od května 1956 svůj okrskový věstník „Kanadský 25 [pageend25]Sokol“, od druhé poloviny roku 1958 také v anglickém jazyce - „Canadian Sokol“. Sokolská župa Vídeňská uveřejňuje zprávy o svojí činnosti a o činnosti svých jednot ve „Vídeňských Svobodných Listech“, které jsou časopisem Menšinové rady české a slovenské větve v Rakousku a které vycházejí pravidelně každý týden ve Vídni. Dne 30. června 1954 vystoupila z Ústředí sokolská jednota v Torontu, která v létě 1955 utvořila novou sokolskou organisaci - Kanadskou Obec Sokolskou, k níž přistoupila sokolská jednota Batawa v kanadské provincii Ontario a část členstva sokolské jednoty ve Winsdsoru, Ontario. „Každý pravý, opravdu uvědomělý Sokol bude strážcem, tedy politickým a sociálním pracovníkem naší republiky, naší demokracie“. T. G. Masaryk Politický význam sletů Jarmila Uhlířová Představuji si v duchu čtenáře, jak kroutí nedůvěřivě hlavou a dumá: „Vidíte je, vždycky tvrdili, že jsou nepolitickou organizaci a najednou se přiznávají k političnosti sletů.“ Máte pravdu. Jenže - Podívejme se na tuto záležitost trochu důkladněji! Sokol vždy byl a je nepolitickou organizací, znamená-li pro nás politika politické strany. Ty v Sokole neměly místa. To je nám všem ze sokolské minulosti jasné. Politický význam sokolské práce spočíval na jiných základech než bylo politické stranictví a projevoval se svérázně sokolskou cestou. Národ doma i svět okolo dovídal se o sokolské práci z různých veřejných vystoupení, z nichž největší a nejpozoruhodnější byly sokolské slety. Bylo jich šest od založení Sokolstva do I. světové války a po ni už jenom pět. Všecky slety do první světové války vyznívaly v nej silnější akord touhy po svobodě, uvolnění z rakouské nadvlády. Byla to doba národního růstu, sílení politického vědomí, které se soustřeďovalo v úsilí k vytvoření samostatného státu. 26 [pageend26]Sokolstvo pronikalo do nejširších vrstev a získávalo je pro své cíle. Do stejného šiku s námi se řadil myšlenkově postupně celý národ. Tak se stával Sokol pro všecky jednotícím prvkem národního úsilí. O sokolských sletech se sjížděly v Praze nejen delegace Slovanů, ale zástupci spřátelených národů, čímž se vytvářel základ mezinárodního přátelství, které bylo postaveno na základech pokroku, demokracie, rovnosti a bratrství. Tu jsme u toho politického významu. - Ten chápala dobře rakouská úřední místa. Jen vzpomeňte na to, jak za I. světové války stačila sokolská legitimace k tomu, aby byl český voják prohlášen za zrádce monarchie! Mezi politicky nejvýznamnější patří VI. slet v roce 1912. Bylo to těsně před I. světovou válkou. Vedle sokolských delegaci z ciziny, přijeli krajané ze všech části světa, města Paříž, Londýn, Petrohrad, Moskva, Kyjev, Bělehrad, Sofie, Záhřeb, Lublaň poslala své zástupce. Celý slet vyzněl tak, že Journal des Debats napsal: „Ukázněni a sjednocení Čechové doufají, že uskuteční své národní tužby svým právem a svou silou.“ Tento slet působil také na Jihoslovany, žijící roztříštěně v několika zemích staré monarchie, že o sletě vystoupili všichni společně a skladbou svých prostných cvičení vyjádřili své naděje na osvobození. Vidíte, jak vystupuje politický význam sletů? Když brzy po VI. sletu vypukla balkánská válka, Česká Obec Sokolská poslala dvě lékařské výpravy na pomoc raněným Srbům a Bulharům. Sokolské smýšlení vyjádřil za všecky tehdejší starosta Obce Sokolské, Dr. Josef Scheiner, když odmítl návštěvu císaře na sletě, když se nehrála pň zahájení sletu rakouská hymna a nebyl ani vyvěšen rakouský prapor, ač byl vydán striktní úřední rozkaz. Význam poválečných sletů se projevil nejsilněji v konsolidaci národa. Posiloval důvěru lidu ve vlastní sílu, stál proti rozvratu nekalých živlů zprava i zleva. Fakt, že na sokolských sletech vystupovala čs. armáda i zástupci armád Malé Dohody (Rumunsko, Jugoslávie, SR) přispíval k tomu, že upevňoval víru lidu v demokratický řád republiky a její rostoucí vnitřní sílu. Sokolstvo pokračovalo ve své práci v národě, prohlubovalo ji, rozšiřovalo a připravovalo další slety. Není možno minout IX. slet v roce 1932, k němuž se sjel celý kulturní svět. Byli na něm i Australané, Japonci, Chileánci a Jiho- afričané. Politická situace se začínala měnit. Vrcholila hospodářská krize, Hitler se dral k moci. Nebezpečí jako plazivé býlí se projevovalo na všech stranách. Důsledky se obrazily i v Sokole. Bylo třeba myslet na obranu národa. A tak vedle dosavadní tělovýchovné práce počala se pěstovat i branná výchova. 27 [pageend27]Poslední slet v roce 1938 těsně před II. světovou válkou, měl už na obloze hrozivé chmury Hitlerovského nacismu. Národ si to uvědomoval a semkl se opravdu v jeden celek. Hrozba rostla každým dnem, až během několika měsíců vyvrcholila roztrháním republiky, odtržením Slovenska a konečně II. světovou válkou. Politický význam sokolských sletů podtrhuje také poslední, XI. vše- sokolský slet v roce 1948. Sokolstvo jasně ukázalo komunistickým uchvatitelům, kde stojí, co vyznává, za čím jde. Incidenty vyjadřující oddanost demokracii a svobodě, které se udály během průvodu Prahou (ženy) i na sletišti, kde žactvo volalo slávu presidentu Benešovi, nenechaly nikoho na pochybách o jeho smýšlení. Dopadla tvrdá pěst diktátorů a sokolské slety byly uloženy do paměti a archivů. Klademe si otázku: Je možno zničit ideu, která pronikla celým národem, zasloužila se o jeho národní uvědomění, dokončila jeho obrození a přispěla k uskutečnění staletého snu o svobodě a samostatnosti? Co je fysické, to možno zničit. Ale myšlenku nelze ani upálit, ani pohřbít, ani poslat do koncentračního tábora. Ta žije a bude žít, dokud budou vyznavači, kteří jí nedají umřít. A tu mluvím do našich řad. Máme před sletem v Curychu. Na každém z nás záleží, jak vyzní. Jsme skromní, žijeme v cizích zemích, ale můžeme ukázat celému světu, že Českoslovenští sokolové zůstali věrni idejím, na nichž byli založeni. V porovnání se slavnými všesokolskými slety v Praze byl náš slet ve Vídni malý - jestliže na Strahově vystupovali cvičenci v mnoha tisících, počítali se ve Vídni cvičenci na stovky, u některých složek jen na desítky. Jestliže počet diváků na strahovských tribunách dosahoval čtvrt milionu, ve Vídni to byly necelé čtyři tisíce. A přesto slet pořádaný na oslavu 100. výročí konání prvního sokolského sletu a 150. výročí narozenin zakladatele Sokola dr. Miroslava Tyrše byl sletem velikým. Poměrnou malost počtu nahradila síla a mohutnost ideová, které bylo zapotřebí, aby se v těžkých podmínkách naší zahraniční činnosti mohl být uskutečněn. Náš V.- Jubilejní slet byl až dosud největším a po všech stránkách nejúspěšnějším podnikem svobodného Československého sokolstva v zahraničí od roku 1948. Byl také největším podnikem celého československého Náš pátý - jubilejní slet 28 [pageend28]demokratického exilu, neboť v době sletu konaly se ve Vídni také sjezdy, schůze, setkání, zájezdy, porady a další podniky celé řady čsl. exilových a krajanských organizací. Slet ve Vídni tím vyzněl v mohutnou manifestaci všech demokratických Čechů a Slováků v zahraničí za obnovu svobody a demokracie v Československu. Velkolepou přehlídkou sokolské činnosti, výchovy, dobrovolnosti aukázněnosti bylo hlavní sletové vystoupení v nedělí 4. července, kdy za krajně nepříznivého počasí vystoupilo přes 1,000 cvičenců všech složek. V rámci tělocvičné a sportovní náplně sletu konaly se úspěšné sletové závody v nářaďovém tělocviku a v odbíjené. Kulturní stránka sletu byla vyjádřena zajímavou výstavou sokolských památek a vyvrcholila ve vysoce hodnotném pořadu sletové umělecké akademie. Zakladateli Sokola dr. Tyršovi byla vzdána pocta odhalením jeho pamětní desky; jeho význam pro národ byl zhodnocen zástupci mnoha přítomných organizací a spolků na sletovém „Holdu Tyršovi a jeho sokolské myšlence“. Velmi úspěšné byly také oba společenské podniky sletu: páteční seznamovací večer s recepcí starosty města Vídně v historické vídeňské radnici a nedělní závěrečná sokolská veselice v paláci Auersperg. Sokolská výchova mládeže byla zdůrazněna „Dnem mládeže“, který se konal v pondělí 5. července, i následujícím 14ti denním sokolským táborem v obci Lackenhof v krásném alpském předhoří. Slovanská vzájemnost byla manifestována zasedáním Svazu sokolstva ve svobodném světě za účasti zástupců československého a jugoslávského sokolstva. V pátek 2. července byl uspořádán hromadný zájezd do bývalého koncentračního tábora Mauthausen, kde v pietni slavnosti byla odhalena pamětní deska sokolským obětem nacismu. Veliký politický význam sletu, konaného v bezprostřední blízkosti Československých hranic v současné době mezinárodního napětí, byl dokumentován také zejména tím, že president Rakouské spolkové republiky dr. Rudolf Kirchschläger přijal početnou sokolskou delegaci, rozšířenou o zástupce ústředních čsl. demokratických exilových a krajanských organizací. Průběh sletu byl vysílán rozhlasem Svobodné Evropy a Hlasu ameriky a záběry ze sletu vysílala také rakouská televize. Slet byl ukončen v pondělí 5. července celodenním sjezdem Československého sokolstva v zahraničí, který zaujal stanovisko k mnoha otázkám současnosti a usnesl se na projevu, vyjadřujícím zásady další činnosti svobodného československého sokolstva v zahraničí. Nejsilnější dojem zanechalo nedělní hlavní sletové vystoupení, které v takřka katastrofálním počasí bylo absolvováno s povznesenou myslí a ra- 29 [pageend29]dostným nadšením všech účastníků. Cvičenci důkladně promokli a prostydli, místo obvyklého ožehnutí a opálení se chvěli zimou - tím výše je nutno hodnotit a vyzdvihnout cvičení a zdařilý tělocvičný průběh. Závěrečné vystoupeni, prostná mužů a žen, diváky přímo uchvátilo, poslední takty úplně zanikaly v bouři potlesku. Na okamžik byla naše srdce zcela zaplněna národní radostí a hrdostí a na chvíli se zapomnělo na současný rozháraný svět. Slet se plně zdařil, splnil, ba předčil naše očekávání. Podíl na jeho úspěchu mají všichni kdo jej připravovali, aktivně se na něm podíleli i ti co jej jakýmkoliv způsobem podporovali. Sletem jsme se všichni, sokolové i další jeho účastníci, srazili do jednoho houfu, byli jsme v těch několika dnech jedním národem, vytkli jsme si společný cíl našich snah. Vídeňský slet a všechny jeho podniky skončily s mimořádným úspěchem a všechny úklady komunistů a jejich pomahačů o jeho zmaření vyzněly na prázdno. Slet dokázal, že sokolská myšlenka nezahynula i když zatím žije jen v zahraničí; vyjádřil znovu neochvějnou víru sokolství a celého československého demokratického exilu i krajanské veřejnosti v zahraničí v konečné vítězství pravdy, práva a spravedlnosti a byl současně i závazkem a projevem pevného odhodlání pokračovat a vytrvat v úsilí vedoucí k návratu svobody a demokracie v naší drahé vlasti, v Československu. V tom tkví hlavní význam letošního sletu ve Vídni. Význam sokolského sletu, konaného v blízkosti československých hranic a v době velkého mezinárodního napětí, byl zdůrazněn a zvýšen také tím, že se Sokolu dostalo pozvání k návštěvě presidenta Rakouské spolkové republiky, k niž došlo v pátek 2. července 1982. Výbor Ústředí Čs. sokolstva v zahraničí se usnesl, že delegaci budou tvořit členové výboru Ústředí a to členové předsednictva v doprovodu svých manželek nebo manželů, další členové výboru bez doprovodu. Současně bylo uneseno, že ústřední myšlenkou návštěvy bude vyjádření vděku Rakousku - jeho lidu, za pomoc poskytovanou uprchlíkům z komunistického Československa v období uplynulých 34 let. Protože vyjádření vděku Rakousku mělo být vysloveno jménem všech demokratických Čechů a Slováků v zahraničí, usnesl výbor Ústředí, aby bylo jednáno s kanceláří presidenta republiky o možnosti rozšíření dele- 30 Sokolská delegace u presidenta [pageend30]gace o zástupce ústředních čsl. exilových a krajanských organizací. Kancelář presidenta navrhovaným rozšířením delegace souhlasila, načež Ústředí zaslalo pozvání 28 čsl. organizacím a spolkům v zahraničí se žádosti o určení delegátů pro návštěvu, jejichž jména byla oznámena příslušným činitelům. K projednání podrobností návštěvy byli do kanceláře presidenta pozváni I. místostarosta Ústředí bratr Arch. Jiří Lísner a starosta župy Vídeňské a člen výboru Ústředí bratr Dkfin. Antonín Sysel. Oba byli představeni presidentu Dr. R. Kirchschlägerovi, za jehož přítomnosti byl stanoven pořad a průběh návštěvy, jejiž délka byla určena na půl hodiny. Sraz pozvaných členů delegace byl v pátek 2. července v 17:15 hod. na Ballhauzplatzu před vídeňským hradem Hofburg, sídlem presidenta, odkud se šlo společně do hradu, do salónu Marie Terezie. Sokolskou delegaci tvořili bratří a sestry Zdeněk M. Dobrovolný s manželkou, Ing. Miroslav Doležal, Arch. Rudolf Fiala s manželkou, Jaroslav Hanuš, Václav Harmul s manželkou, Josef Horvath, Arch, Jiří Lisner s manželkou, Ludvík Musil s manželkou, Josef Paul s manželkou, Otto Stehlík s manželkou, Vladimír F. Svoboda, Jan Waldauf s manželkou, Stanislav Žmola s maželkou, Alois Fogl, Vlasta Friihbauerová, Vittor Kent, Jiří Koříst- ka, Oldřich Mařík, Aleš Nypl - Newman, Marie Provazníková, Dkfin. Antonín Sysel, Ing. Rudolf Veselý. Dalším členy delegace byli: za Americkou obec sokolskou její starosta bratr Roy Žitný, za Slovenskou Tělocvičnou Jednotu Sokol v USA náčelník bratr Štephen J. Banjak, za Jugoslávský Sokol ve svobodném světě starosta bratr Ing. Ladislav J. Bevc, za Československou obec legionářskou v zahraničí předseda mjr. gšt. Miroslav F. Kašpar a jednatel kpt. let, Karel Pospíchal, za Čs, národní radu americkou I. místo předseda Ing. Stefan Papá- nek, za Čs. Národní sdružení v Kanadě předseda br. Jiří Com, za Československý Orel v exilu dp. Dr. Jan Lang, S. J. , za Československý poradní sbor v západní Evropě předseda Dr. Ing. Jaroslav Anděl, za Menšinovou radu české a slovenské větve v Rakousku předseda Antonín Nekovář, místopředseda Karel Matal, jednatel Jindřich Foltin a člen výboru Vilém Langer, za Naar- denský výbor předseda Ing. P. Moritz, za Radu svobodného Československa předseda zastupitelstva dr. Rudolf Fraštacký, předseda výkonného výboru dr. Mojmír Povolný a místopředseda dr.Vladimír Krajina, za Sdružení bývalých čsl. politických vězňů v zahraničí jednatel Ing. Jiří Sochor, za Sdružení čsl. dobrovolníků ve Francii - rotu Nazdar předseda Ludvík Mániček, za Společnost pro vědy a umění předseda dr. Leopold Pospíšil, za Svaz československých spolků ve Švýcarsku předseda dr. Jan Tichý, za Svaz svobodných čsl. sportovců v zahraničí jednatel Zdeněk Pražák a člen výboru Jan Petlička, za 31 [pageend31]Stálu konferencii slovenských demokratických exulantov generální tajemník dr. Martin Kvetko, za Ústředí čsl. demokratických organizací v Austrálii a na Novém Zélandě predseda František Nový. Přesné v 17:30 hod. vstoupil do salónu Marie Terezie president Rakouské spolkové republiky dr. Rudolf Kirchschläger. Presidenta oslovil I. místostarosta Ústředí bratr Arch. Jiří Lisner: „Vážený pane presidente! Mimořádně mne těší, že jste nám, zástupcům svobodného Sololstva, ale též přítomným zástupcům českých a slovenských organizací poskytl příležitost, abychom sem k Vám do hradu, do krásného historického sálu Marie Terezie mohli přijití a Vám osobně a rakouskému lidu vysloviti náš dík. Dovolte mi, abych Vám představil našeho starostu Ústředí československého sokolstva v zahraničí pana Jana Waldaufa z Toronta a starostu Sokolské župy Vídeňské, pana Dkfm. Antonína Sysla, kterého již znáte. Pan Dkfm. Sysel pronese krátký proslov a předá slovo panu Wald- aufovi, který jménem nás všech Vám a rakouskému lidu náš dík vysloví. Dovolíme si Vám také předat dvě malé upomínky na náš slet.“ Starosta Sokolské župy Vídeňské bratr Dkfm. Antonín Sysel ve svém pozdravu uvedl: „Jako starosta Sokolské župy Vídeňské, jež byla našim Ústředím v Kanadě pověřena provedením V. Jubilejního sletu ve Vídni, dovoluji si Vám, jakož i všem rakouským úřadům a činitelům, srdečně poděkovat za porozumění a pomoc nám poskytovanou při organizaci a provádění sletů. Pomocí této podpory podařilo se nám dáti sletu důstojný rámec, který velmi zapůsobil na naše četné účastníky a návštěvníky ze západního zahraničí. Děkujeme Vám také za Vaše dnešní přijetí a ujišťuji Vás, také jménem našich přátel a členů, věrností a oddaností vůči naší domovině, demokratickému Rakousku, při němž budeme státi nejen v dobách dobrých, ale i zlých, jak jsme to vždy během 115 let našeho trvání zde prokazovali.“ Nato tři krojované trojice - žák a žákyně v národních krojích, muž a žena rovněž v národních krojích a další muž a žena v slavnostních sokolských krojích, předaly presidentu upomínkové dary - pamětní sletovou medaili, v kožené vazbě provedený „Úřední pořad“ sletu a kytici. Po přijetí darů, při čemž projevil radost z přítomnosti obou dětí v krásných národních krojích, president dr. Rudolf Kirchschläger oslovil delegaci: „Vážené dámy a pánové! Vítám Vás jako president Rakouské spolkové republiky u příležitosti V. jubilejního sokolského sletu co nej srdečněji, zejména také ty, kteří zde ve Vídni trvale žijí. 32 [pageend32]Je několik důvodů, proč mne těší, že se Váš jubilejní slet koná v Rakousku. Jedním z nich je, že v důsledku jeho dějin, zeměpisné polohy a na základě jeho trvalé neutrality, Rakousko se snaží být zemí vzájemného styku, zemí středu. Dalším důvodem je silné dějinné pouto mezi Čechy a Rakušany, které tu vždy bylo a které se za všechna ta léta od konce monarchie osvědčilo a až do dnešních dnů se stalo vskutku příslovečným. A konečně dalším důvodem radosti nad Vašim sletem je úcta k hodnotám Vašeho hnutí, neboť především my starší jsme Sokol v době našeho mládí znali - stal se pojmem mimořádně silného tělocvičného hnutí a tak jsme jej zažili. Tělocvik se vyvíjel přibližně tak, jak tomu bylo u zpěvu, který je v našich zemích velmi silně rozšířen. Zpěv a tělesná výchova se staly výrazem národní svébytnosti, národního sebevědomí a nalezení vlastní národní identity. I když dnes národní prvek ve sportu a v tělesné výchově ztratil poněkud na svém velkém významu, který měl vždy v minulosti, žije přesto v tělovýchovných hnutích zde v Rakousku, jakož i v sokolském hnutí, které se mezitím stalo mezinárodním. Zůstala dobrá myšlenka radosti z vlastního národa, ze sounáležitosti k němu, která zůstává i tehdy, když jsme mimo vlastní zemi. Hluboce na mne zapůsobilo, že mnozí z Vás navštívili na počátku vašeho sletu koncentrační tábor v Mauthausenu. Tato návštěva je součástí tragiky politického vývoje, který Vás postihl. Tuto i nadále trvající tragiku dotvrzuje skutečnost, že Vy všichni, kteří jste se zde dnes shromáždili, žijete mimo svoji vlast a mnozí z Vás mimo svoji vlast žiti musí. President dr. Kirchschläger při uvítání delegace 33 [pageend33]Přeji Vám upřímně, aby Vaše velké setkání u příležitosti V. jubilejního sletu nebylo příliš stíněno dějinami, ale bylo spíše vedeno naději do budoucnosti a vědomím, že kdo se dosud cítil být k Sokolu poután, zůstane Sokolem i nadále. Nezáleží při tom, ve které zemi nalezne svou druhou vlast. Prosím Vás proto, abyste u příležitosti tohoto sletu přijali má upřímná přání úspěchu vašemu velkému sokolskému hnutí, Vám osobně a vašim rodinám pak má srdečná přání šťastné a klidné budoucnosti.“ Tyrš a Vídeň Rudolf Fiala (Projev při odhalení pamětní desky dr. Miroslava Tyrše ve Vídni) V životě našeho národa se až obdivuhodně znovu a znovu opakují události, které nám připomínají časté jeho mezníky. To platí nejen o celém národě, ale i jednotlivých jeho složkách a skupinách. My, sokolové, si můžeme tuto zkušenost velmi dobře doložit z různých událostí, kterými naše hnutí od jeho vzniku procházelo. Po prvním rozmachu ve chvílích jeho založení nastává stagnace, zpomaluje se vývoj, činnost, aby ve vhodnou chvíli a s novými myšlenkami novou situací přivoděných, s novou silou a mnohokrát až výbušnou, znovu uvedlo v pohyb vše, co zakladatelé měli na mysli. Není tedy zcela a beze zbytku pravda, že dějiny se neopakují. Jen popudy k dalšímu pohybu a životu toho, co k životu je, se mění. Mění se vlivem situace rázu společenského, kulturního i politického. Dnes jsme se zde sešli, abychom nám všem a dalším, kteří po nás přijdou - pevně věříme - a i těm, kteří se v těchto místech zastaví, připome34 [pageend34]nuli velkou postavu, pro nás stále živou a vůdčí, zakladatele Sokola, bratra Dr. Miroslava Tyrše. Deska, kterou zde odhalíme, byla už jednou slavnostně předávána sokolské obcí vídeňské. Bylo to před 50 lety, v roce 1932, kdy sokolská jednota Tyrš - Vídeň XV., ji umístila v Tyršově dvoraně Národního domu v Tumergasse č. 9. Když bylo v roce 1959 rozhodnuto Národní dům zbourat, byla deska slavnostně sejmuta a uschována. Letos, ve 150. výročí Tyršova narození a 50 let po prvním jejím odhalení ji budeme znovu předávat do péče vídeňských Sokolů, aby se stala trvalým, živým připomenutím Vzpomeňme při této příležitosti také bohaté historie Sokola ve Vídni. O založení Sokola ve Vídni se zasloužil nejvíce posluchač vídeňské výtvarné akademie Bohuslav Šnirch, pozdější slavný český sochař, dobře známý se zakladatelem Sokola Dr. Tyršem. Ustavující valná hromada se konala 3. března 1867 pod jménem „Slovanská tělocvičná jednota Sokol Vídeňský“. Mezi zakladateli jednoty byli také hudební skladatel Fôrchtgott-Tovačovský a slovenský vlastenec Matuš Dulla - Hohoš. Cvičební činnost získala postupným příchodem tří členů cvičitelské- ho sboru Sokola Pražského. Byli to bratři Světozar Nevole, Tyršův pobočník, Emil Heythum a Jindřich Reeger. Ve cvičitelském sboru se v prvním dvacetiletí vystřídala řada členů, kteří později zaujali významná místa v kruzích českých vědců, umělců, výtvarníků. Byli mezi nimi prof. Maydl, malíři Liebscher a Ženíšek, architekti Václav a Antonín Roštlapilové i arch. Šmoranc. Mezi cvičiteli působili též zasloužilí sokolští vůdcové, bratři A. V. Prágr, V. Velkoborský a průkopníci sokolské myšlenky na Rusi, Julius Grumlík a Bohumil Potůček. V době jeho poslancování ve Vídni cvičil ve Vídeňském Sokole také prof. Masaryk. V roce 1873 konala se ve Vídni světová výstava, na níž přijel také Dr. Tyrš se svou manželkou Renátou (jejich sňatek byl 28. srpna r. 1872) i když hlavním jeho cílem byla dvouměsíční studijní cesta do Itálie. Byl tehdy ve Vídni od 22. srpna do 6. září a navštívil také cvičení Sokola Vídeňského, jež se konalo v tělocvičně v Stubenbastei č. 3; během svého pobytu ve Vídni byl péčí sokolského cvičitele bratra Heythuma ubytován v soukromí na Landstrasse. Tuto budovu, v Steinergasse č. 7., kde dnes znovu odhalujeme desku dr. Tyršovi, zakoupila v roce 1924 jednota Vídeň XVI, založená roku 1889. Od zakoupení je budova sídlem této jednoty. Za II. světové války utrpěla sokolovna velké škody bombardováním. Za připomínku rovněž stojí, že v roce 35 [pageend35]1925 si sokolovnu prohlédl také velký Tyršův nástupce, starosta ČOS Dr. Josef Scheiner. Rád bych v této chvílí obrátil naši společnou pozornost k několika myšlenkám z mnohých, které vyjádřili při vzniku, nebo v počáteční době Sokola oba naši zakladatelé, bratři Tyrš a Fügner. Při jednom ze společných výletů, které měly sokolské bratrstvo vzájemně sblížit, ale kdy již improvisovaným cvičením při nich položili důraz a těžiště veškeré činnosti na cvičení, řekl Fügner: jsme spolek „bratří svorných, nerozdvojených ni náhledy politickými, ni náboženstvím“. Mířil při tom do vnitřních poměrů jednoty, kde se odrážely politické neshody tvořících se tenkrát dvou stran - staročeské a mladočeské, ale mířil také navenek, odkud byla činnost spolku bedlivé sledována a dokonce podezřívána z „podvratných snah“. Tyto tehdejší výlety se osvědčily, byly skutečně sokolské, ukázněné. Nemáme při tom dojem, že dnešní naše situace, život v prostředí jiných národů, je v mnohém podobná? Uvědomme si ale, že základní usnesení o Sokole, že v něm politika, nebo jiné dělení nemá místa, bylo podloženo rozborem, co to politika je a kdy i Sokol musí myslet a jednat politicky. Nejednalo se o strany politické, které úzce myslely na svůj vlastní program, nýbrž o činnost ve smyslu národním. Významní sokolští pracovnicí, na příklad Tyrš, Grégr, i venkovští byli také politicky činni. Tak na příklad Tyrš mluvil na táboru omladiny na Letné, byl v přípravném výboru pro založení „Slovanské lípy“, byl poslancem a podepsal i státoprávní deklaraci. Sokolstvo činně spolupracovalo při kladení základního kamene k Národnímu divadlu v r. 1868, převezení korunovačních klenotů z Vídně do Prahy, při oslavách Husových r. 1869 atd. V době tlaku a úpadku, kdy se to dotýkalo i činnosti Sokola, uveřejňoval Tyrš v časopise „Sokol“ své úvahy o vytrvalosti a o bratrství, o vlastnostech, jichž bylo právě v těch dobách národu potřebí, aby se stal národem sbratřeným a lidem vytrvalým v práci ve prospěch celku. Ještě v posledním ročníku vyzývá Sokolstvo: „Čím temnější a zakalenější je obzor nadějí národa, tím pevnější budiž naše vytrvalost, tím vydatnější naše činnost, tím pilnější naše práce.“ První sokolský slet, který řídil sám Tyrš, byl na Střeleckém ostrově v Praze a cvičilo na něm 720 cvičenců. 17,000 cvičenců najednou cvičilo na Strahovském stadiónu při jedenáctém sletu v roce 1948. Jak úchvatný výsledek práce několika generací obětavých Sokolů a Sokolek, dávajících dobrovolně, s nadšením všechny síly k uskutečnění, rozšíření a udržení ideí zakladatelů Sokola. 36 [pageend36]Snad podobný počet cvičenců, jako při prvním sokolském sletu před 100 lety v Praze, nastoupí zítra na stadiónu v Híitteldorfu, krásném „Weststadionu“, který nám vídeňští bratři a sestry pro náš V. Jubilejní slet československého sokolstva v zahraničí zajistili. Nechť také o nás budou platit slova Tyršova, kterými první slet hodnotil: „Slavnost ta v prach povalila bídnou pomluvu těch, kdož mluvili o upadání Sokolstva. Odpůrce své jsme porazili, příznivce věci své jsme v přesvědčení jejich mocně posílili. Skvělý zdar slavnosti naší nás všechny novou důvěrou naplnil v posvátnou věc sokolskou... Uzřeli jsme na vlastní oči vlastní svou věc v plné, neporovnatelné kráse, jarostí a síle její a obraz ten zůstane nezahladitelný v duši naší, on naplňuje nás všechny hrdostí na úkol náš v životě národním a povzbudí nás k vytrvalosti a činnosti další, ještě vydatnější, ještě usilovnější...“ Toto nechť nám zní v uších i v duši naší při pohledu na pamětní desku toho, který k tomu všemu nám dal základ, ukázal úkol, vytyčil směr a cíl. To budiž naší přísahou v tuto chvíli. Tuto desku, kterou nyní odhalujeme, předáváme v bratrskou péči vídeňských bratří a sester vídeňské župy. Posletové zamyšlení Rudolf Fiala Byl to symbol, upozornění, připomenutí? Ranní nástup na vídeňský Weststadion ke generální zkoušce byl ve znamení zamračené oblohy. Zraky všech nás se obracely směrem, kterým mohla přijít sprška. Naděje, že se nic nepříjemného nestane, byla čím dál, tím menší. A potom to opravdu přišlo v míře víc než vrchovaté. Zkoušky, jejichž jedna část se vůbec mohla uskutečnit, byly za přívalu vody, deště, který dovedl promočit víc než na kůži. Po přerušených zkouškách, napjaté očekávání po celé poledne. Blížila se hodina zahájení. Stadión byl stále v přívalu vody. Vyslovené, anebo jen v hloubí duše myšlené „bude možné hlavní sletové vystoupení uskutečnit“? Vždyť hrozba majitelů stadionu byla jasná - na rozmočený trávník stadionu nesmíme nastoupit. Zničil by se. Prudký déšť neustával. A přece: pevná slova přesvědčení a vůle bratra starosty Ústředí Waldaufa: slet bude!, se splnila. Déšť ustal. Zamračená obloha však neměla vlídnou tvář. Hlavní tribuna začala oživovat trousícími se návštěvníky. To těmi, kteří byli přesvěd37 [pageend37]čení, že Sokol se nikdy nezastavil před překážkami. Kolik deště a vody jsme užili na Strahově i jinde! Byli ti, kteří přišli, vedeni těmito úvahami? Kam můžeme řadit ty, kteří raději zůstali doma, než aby byli v nebezpečí, že cestou na stadión trochu zmoknou? Patří mezi ty, na které se můžeme za každých okolností spolehnout? Pro nás zůstává závěr a pevné přesvědčení: i když méně, než bychom rádi očekávali, je těch, kteří jsou s námi dost, kteří chceme a pevnou vůlí, postavit se proti nepřízni doby i času. A to sesterské a bratrské společenství, jehož sílu si vždy znovu a znovu při společných setkáních potvrzujeme, to je pro nás pobídkou a hybnou pákou: jen dál, jen výš. A tak jsme vykročili pevným krokem na stadión, ještě plný vody a za prudkého větru, kterému praporečníci museli často s nasazením všech sil odolávat. Nastupovaly jednotlivé oddíly podle vzdáleností států, domácí sestry a bratři uzavírali proud cvičenců. Sletová plocha se naplnila. Nastal okamžik, pro sletové dění nejslavnostnější: vztyčení sokolské vlajky. Co to, co se to děje? Vlajka se přibližuje vrcholu stožáru. Do této chvíle ocelově šedá obloha, je jako by prostřelena paprskem slunce, které ozařuje vlajku na vrcholu. Pohnutí nás všech se nedalo zadržet. Je to opravdové potvrzení, že naše cesta i náš cíl jsou správné a je to příslib, že kdykoliv a v kteroukoliv i těžkou chvílí, kdy propadáme malomyslnosti a beznaději, že bude nám paprsek slunce ozařovat další kroky do budoucna a že nakonec bude sluncem zalit celý náš kraj, země i náš život na ni? To pevně věříme! A byl-li slet ve Vídni pátým, jubilejním v zahraničí, že i další slety budou mezníky na cestě tam, odkud jsme se do všech koutů světa rozlétli, abychom drobnou, každodenní prací pomohli budovat lepší zítřek nás i našich sester a bratří ve vlasti. To také budiž náš slib ve všech našich jednotách, kde se zase scházíme k pravidelné sokolské činnosti. Ale musíme také pamatovat na to, že jen strom, nesoucí ovoce je určen k životu, strom neplodný však bude podťat a na oheň uvržen. A naše ovoce je mládež! 38 [pageend38]Z ústředí Ve dnech 28. - 30, dubna t.r. sešlo se předsednictvo a výbor Ústředí k jednání, které jsme pravidelně měli jednou za rok za osobní účasti. Toto jednání, na rozdíl od minulých let, mělo mimořádný význam. Hlavním tématem bylo splnění usnesení VIL sjezdu, který byl v červenci minulého roku při příležitosti XII. všesokolského sletu v Praze. Tento sjezd se ve smyslu naplnění stanov Ústředí, které pro jeho činnost byly v roce 1952 předloženy a přijaty rozhodl, že pro splnění závěrečných článků, ukončí Ústředí svoji činnost dnem 31. prosince 1995. V řádném programu této schůze výboru bylo: 1. Schválení zápisu minulé, 91. schůze výboru, 2. a/ přijetí zpráv předsednictva, b/ zprava sborů cvičitelských - mužů, žen, c/ zprava sborů vzdělávacího 3. projednána a přijata zpráva hospodářských a účetních dozorců, 4. rozpočet na rok 1995, 5. byly projednány další došlé návrhy. 6. přijetím zprávy o vydávání časopisu „Československý Sokol v zahraničí“. Po podrobném rozboru bylo usneseno, časopis v rozsahu navrženém předsednictvem vydávat až do konce íunkčního období našeho Ústředí, t.j. do konce roku 1995. 7. posledním bodem jednání prvního dne bylo projednání postupu plánu likvidace Ústředí po stránce správní, finanční a administrativní a to podle návrhu předaného předsednictvem. Jednání obou organisačních složek, předsednictva i výboru ve dnech 28. - 30. dubna t.r. splnila svá poslání. Na počátku prvního dne jednání, po náležitostech rázu organisačního, bylo vzpomenuto a chvílí hlubokého zamyšlení přítomných i díkem naším sestrám a bratřím, kteří nás od posledního osobního setkání v dubnu minulého roku opustili. Bylo to sedm sester a bratří, o jejich odchodu z naší sokolské rodiny jsme věděli, případně o nich nám byla podána zpráva. 39 [pageend39]Úvodem k našemu jednání, směřujícím hlavně k uzavření činnosti Ústředí, byl rozbor posledních údobí a to vzpomenutím volební schůze v roce 1987, kterým byl povolán nový výbor a předsednictvo, kteří řídili naši činnost původně pro období 1987 - 90. V tomto roce rozhodnutím sjezdu v Paříži bylo prodlouženo na další dva roky a volbou novou pro další funkční období 1992 - 95. VIL sjezd v Praze se v roce 1994 usnesl definitivně ukončit činnost Ústředí československého sokolstva v zahraničí definitivně dnem 31. prosince 1995. Druhý dne našeho rokování byl určen tímto úkolem: „Budoucí uspořádání sokolstva sdruženého v Ústředí československého sokolstva v zahraničí po zastavení činnosti k určenému datu“. Podkladem bylo předcházející jednání ve všech pěti župách v době mezi sjezdem v červenci m.r. a nynějším jednáním osobního setkání. Účastnili se delegáti všech pěti žup, župy Rakouské, Švýcarské a Západoevropské osobní přítomností, zástupci župy Australské a Kanadské písemným podáním k zaslaným předlohám, pro další jednání sloužily předlohy, ke schůzím v řádných termínech zaslaných na všechny členy výboru i starosty žup a dále návrhy předsednictva z předcházejících jednání členům výboru předložené. Celé rozhodování tohoto druhého dne bylo rozděleno takto: a/ Probrání všech návrhů v předepsaným lhůtách nám předaných. b/ Jednání zástupců všech tří žup evropských, sestávajících ze starostů: žup a několika zástupců jednot župy Západoevropské. c/ Další část závěrečná s přijetím rozhodnutí a usnesení pro splnění určených úkolů. Podkladem konečných návrhů této skupiny se stala pracovní předloha pro Organisační řád nového útvaru, který má podle návrhu pokračovat v naší další sokolské činnosti a to s názvem: Zahraniční obec sokolská účinností od 1. ledna 1996. Činnosti v tomto organisačním celku se aktivně účastní všechny shora jmenované, jednání přítomné župy, případně další z bývalého Ústředí čs. sokolstva v zahraničí. Definitivní organisační řád bude po konzultacích se zástupci jmenovaných žup předložen do konce roku 1995 všem uvedeným župám. Projednávaná předloha, která se stala podkladem, byla připravena starostou župy Ra- 40 [pageend40]konské br. dipl. Ing. Jiřím Nováčkem, který je autorem všech 7 znění delegátům předaných. Pro všeobecnou orientaci o poslání nového útvaru uvádím ve výňatku z jednotlivých článků řádu: OBEC je dobrovolným seskupením členských žup bývalého Ústředí čs. sokolstva v zahraničí a v zahraničí nově založených žup, pokud splňují předpokladu bodů 2 a 3 tohoto organisačního řádu. Obec je právnickou osobou, jejiž základ tvoří dohoda mezi členskými župami. Obec nemá charakter spolku. Účel Obec je volné seskupení sokolských žup ve světě mimo území republiky České, které mají společný zájem o rozvoj Tyršovy sokolské myšlenky. Ve stejné míře pečují o uchování národní identity svého členstva. Členské župy podle svých potřeb a možností koordinují svou a společenskou činnost. V případě potřeby a nutnosti se přechodně spojují k provedení určitých úkolů a k pořádání společných podniků - tělovýchovných a jiných závodů a soutěží, pomahatelských, cvičitelských a činovnických škol, letních táborů, veřejných vystoupení a sletů, vzdělávacích a kulturních podniků atd. Spolupracují s Českou obcí sokolskou /ČOS/ a se Světovým svazem sokolstva /SSS/. Používají ke své činnosti v co největším měřítku zařízení a nabídky ČOSaSSS. V pevné víře a přesvědčení, že celá jednání, která byla vedena na výši sokolského bratrství a porozumění všech delegátů i hostů, se všichni rozcházeli s velkou nadějí v budoucnost Sokola ve všech oblastech, ve kterých jsme dosud soustředěni. Nazdar! (R.F.) Nové naše organisační uspořádání bude od 1. ledna 1996 v Zahraniční obci sokolské 41 [pageend41]Seznam publikací vydaných Ústředím československého sokolstva v zahraničí, uskladněných u Rudolfa Fialy, starosty. 2x Školení sokolských cvičitelů - J. Waldauf 2x Příručka ke zkouškám pomahatelským (náčelnictvo) 20x Rádce sokolských činovníků - M, Provazníková 7lx Náš úkol, směr a cíl - M. Tyrš 8x Sokolský zpěvník -1977 3x Sokolský zpěvník -1961 14x Sokolstvo, jeho organisace a vývoj - Havlíček 18x Stručné dějiny sokolstva -1862 /1912 5x Stručné dějiny sokolstva -1912 /1941 32x V zdravém těle zdravý duch - Jandásek M. 135x Tyršův odkaz -sborník symposia v Oetzu 5x Tyršova soustava - M. Provazníková 2x 100 let Sokola - M. Provazníková 9x Slabikář (vydal Sok. pomoc, výbor N. Y. 1958) P. S. Prosím zástupce jednot a žup, které mají zájem o tyto publikace, o jejich sdělení. Cena publikací je od Fr. 5.— do 15.—. Tyršův odkaz, publikace ze symposia Oetz stojí Fr. 25.—. V případě zájmu budou publikace /podle přání/ rozeslány poštou s přiloženým vplatním lístkem Ústředí, konta ve Švýcarsku nebo Kanadě. Rádi otiskujeme toto sdělení: Bývalý starosta České obce sokolské, bratr Jiří Janoš podal na ministerstvo vnitra České republiky k ochraně své cti žalobu, která byla městským soudem v Praze rozsudkem z 13. února 1995 takto vyřízena: Dr. Jiří Janoš byl neoprávněně, protiprávně veden v předmětném seznamu bývalých spolupracovníků složky STB ministerstva vnitra. Zdůvodnění rozsudku bylo tak kategorické a jasné, že vyloučilo jakoukoliv pochybnost. 42 [pageend42]Přítomní členové předsednictva Ústředí Předsednictvo Rady Fondu obnovy ČOS (PRFOČ) při jednání 30. dubna 1995 [pageend43]1945 - 1995 K 50. výročí druhé světové války byly uspořádány v Plzni ve dnech 5. 7. května 1995 slavnosti, jako dík za osvobození armádou Spojených států severoamerických. Účastnili se jich také Sokolové jednot a žup České obce sokolské a ze sokolských organisací v zahraničí. V hlavní části oslav to byly: 1./ Slavnostní defilé veteránů druhé světové války 2 ./ Odhalení památníku Díky Ameriko 3 ./ Slavnostní průvod městem Plzní 4 ./ Položení věnců k památníku na místě, kde byla vztyčena vlajka USA 5 ./ Položení věnce k pomníku T. G. Masaryka 6 ./ Sokolské slavnosti byly ukončeny hlavním vystoupením na stadionu E. Šrunce předvedením skladeb z XII. všesokolského sletu v roce 1994. Během oslav byly slavnostní koncerty, kulturní pořady a slavnostní ohňostroj. Za Ústředí Československého sokolstva v zahraničí byly jeho zástupci položeny věnce u památníku Díky Ameriko, k pomníku veteránů a k pomníku T. G. Masaryka. O těchto slavnostech a sokolské účasti na nich bude podrobněji uvedeno v dalším čísle našeho časopisu 3/1995 září - říjen. 44 [pageend44]Ve dnech 20. a 21. května 1995 měla Česká obec sokolská svůj IV. sjezd. Zahájen byl starostou ČOS br. Dr. Stanislaven Doutlíkem. V pořadu prvního dne jednání bylo: Schválení programu sjezdu Schválení jednacího řádu sjezdu Schválení zapisovatelů, ověřovatelů záznamů a výsledku zápisu, volba komisí, schválení změn stanov ČOS, dále byly podány zprávy jednotlivých činovníků a dozorčí kontrolní komise, smírčí komise. Nově zvolený výbor ČOS provedl volbu předsednictva. Druhý den jednání byl předsedou volební komise oznámen výsledek volby starosty ČOS a jejího předsednictva. Do předsednictva ČOS byli zvoleni tito noví členové: 1. Starosta ČOS br. Dr. Jiří Janoš 2. I. místostarosta Doc. PhDr. Jiří Žižka 3. II. místostarosta Ivan Pinka 4. Jednatel Ing. Antonín Mrzena 5. Náčelník Doc. Vratislav Svatoň CSc. 6. Náčelnice Jarina Žitná 7. Předseda odboru sportu Jaroslav Vít 8. Vzdělavatel MUDr. Miloš Janota 9. Předseda legislativně právního odboru Prof. JUDr. MUDr. Lubomír Neoral CSc. 10. Předseda organizačního odboru Vladimír Waas 11. Předseda stavebního odboru Ing. Radovan Poděl 12. Předseda správy fondu sokolského majetku Ivan Kolelka 13. Předseda haspodářsko finančního odboru Ing. Vojtěch Adámek 14. Předseda zdravotního odboru MUDr. Věroslav Dušek 15. Člen předsednictva Růžena Dítětová 16. Člen předsednictva Prof. MUDr. Stanislav Doutlík DrSc. 17. Člen předsednictva Jan Černý 45 [pageend45]Během tohoto dne byly: Projev nově zvoleného starosty Dr. Jiřího Janoše, projev hostu 4. sjezdu ČOS, schválení usnesení 4. sjezdu, schválení pozdravného telegramu presidentu republiky Václavu Havlovi, závěr sjezdu ČOS nově zvoleným starostou. Jednání sjezdu bylo ukončeno přáním, přesvědčením i nadějí nás všech přítomných, že Sokolstvo združené v ČOS půjde ve šlépějích našeho zakladatele, Dr. Miroslava Tyrše a jeho následovníků, kteří nám ukazovali další cestu ve světle kréda Tyršem vyjádřeného v jeho spisku Náš úkol, směr a cíl. Toto vše budiž v duchu toho, co nám sokolské bratrství dává a k uskutečnění předkládá. Přítomní zástupci našeho Ústředí československého sokolstva v zahraničí odcházeli ze sjezdu s plným vědomím cesty ČOS sjezdem určené a s přesvědčením, že naše společné cesty v zahraničí budou sice samostatné, ale ve spolupráci se všemi sokolskými organisacemi spojenými ve Světovém svazu sokolstva, jehož jsme zakládajícími členy. 46 Dti S" J. HERČÍK [pageend46]OETZ 1995 Letošní tradiční, již dvaadvacáté setkání se konalo o svatodušních svátcích ve dnech 3.-5. června t.r. V tomto roce zajistila organisačně T. J. Mnichov, která uskutečnila při obnovení činnosti v roce 1974 první zájezd do Oetzu v Tyrolích. Chtěla se tím vědomě přihlásit k ideovému odkazu Dr. Miroslava Tyrše, který nedaleko městečka Oetz v horské řece Aache v roce 1884 zahynul. Znovu se sešla v „Tyrolském Meranú“ - jak je Oetz nazýván pro své příznivé počasí - nejen vytrvalá rodina sokolského exilu, ale též početní členové z řad probouzejícího se Sokola ve vlasti a další naši krajané a přátelé, Vzhledem k tomu, že naše výstavka, Jizba Dr. Miroslava Tyrše, umístěná od roku 1984, ve kterém bylo symposium k 100. výročí úmrtí Tyrše a také slavnostně otevřena, musí být pro umístění výstavní exposice, pořádané majitelem domu, p. H. Jägrem přemístěna a pro nedostatek jiných možností přenesena mimo Oetz. Celá exposice bude podle dohody a laskavosti ČOS trvale umístěna v prostorách Tyršova domu v Praze. Z tohoto důvodu si mohli letošní návštěvníci prohlédnout celou exposici Jizby Dr. M. Tyrše v dosavadním místě naposled. Při této příleitosti musíme majiteli domu a stálé výstavy a musea v Oetzu, panu Hans Jägerovi poděkovat za více než desetileté pohostinství v jeho domě, které nám po celou dobu poskytoval a za jeho vzácný vztah k nám Sokolům a celé naší vlasti. 47 Oetz [pageend47]Bez lásky, bez lidskosti, bez soucítění člověka s člověkem nic neobstojí. P. Pitter 1975 21. června 1995 bude 100 let, kdy se narodil v Praze Drhc. Přemysl Pitter. Kdo to byl, proč na něho vzpomínáme? V Praze byla 28. března 1995 v Pedagogickém museu J. A. Komenského v Praze otevřena, v rámci světového kulturního výročí UNESCO pod záštitou presidenta České republiky Václava Havla výstava na thema Přemysl PITTER - život - dílo - doba Na této výstavě, v množství exponátů Vás zaujme členská legitimace České obce sokolské s datem vydání 1911. V dalším se dovíte, že se ve dnech 26. 6. -1. 7. 1912 účastnil jako cvičenec VI. Všesokolského sletu v Praze. Svým původním praktickým zaměřením směřoval k jiným, vyšším cílům. Stal se z něho pedagog, jeho náplní celého života až do smrti bylo shora uvedené heslo, životní krédo. Jeho lidství, bratrství v pravém hlubokém slova smyslu neznalo žádné hranice. Udělení čestného doktorátu university v Curychu bylo jen zevním vyjádřením hodnoty skutků, činů, i slov skutkem rozsetých všude tam, kam byl ve světě poslán. Obětování se v zájmu utiskovaných, pronásledovaných, bezprizorných dětí (Miličův dům v Praze, akce zámky 1945 atd.), Pittrova mise v uprchlickém táboře Valka v Německu jsou jeho obrazem. Sociální práce v Praze i mimo, později ve Švýcarsku (založení Masarykova fondu, založení české doplňovací školy v Curychu a sociální práce pro uprchlíky po uchvácení moci komunisty v roce 1948). Udělení Řádu T. G. Masaryka in memoriam v roce 1991. To je jen krátký nástin a naše skromná hrdost, že byl členem sokolské rodiny, do které se také vždy hlásil. 48 [pageend48]V době, ve které je v Torontu X. slet sokolské župy Kanadské, se dožívají také dva význační členové této župy životního jubilea 80 let požehnaného života. Je to bratr Zdeněk Mimra, člen jednoty Toronto, dlouholetý sokolský příslušník a zasloužilý činovník, který zastává mnohé funkce od jednoty až po Ústředí čs. sokolstva v Zahraničí. Narodil se 1. července 1915 a do Sokola byl uveden v roce 1923 svým otcem, nadšeným sokolem. Po přípravě k životnímu povolání, nejprve jako obchodní příručí, zástupce Baťových prodejen zahájil vlastní činnost obchodní. Jako člen podzemního hnutí, kdy v roce 1949 mu hrozilo zatčení, odešel do západního Německa. Po pobytu v uprchlických táborech emigroval do Kanady. Po práci v lese a v mnoha dalších příležitostech pracovních studoval a dosáhl titulu C.G.A. Působil jako účetní a později pracoval jako kontrolor u jedné typografické firmy, kde se stal členem správní rady. Po příchodu do Kanady byl a je činný v jednotách Batava, Winnipeg a nyní Toronto. I mimo činnost v Sokole je členem mnoha krajanských or- ganisací. Do mnoha dalších let přejeme bratru Zdeňku Mimrovi mnohé zdraví a osobní i rodinnou pohodu. Dalším naším jubilantem je bratr Vladislav Zajíc. Zvláštní se nezvyklou životní dráhu začínal jako čtyřletý, když se spolu s rodiči dostával s československými legiemi přes Vladivostok na cestu do vlasti. Takto nevšedně byl uveden do rušného života. Vystudoval silnoproudou elektrotechniku a habilitoval se na pražské technice jako profesor. Do Montreálu se přistěhoval v r. 1968. Ihned se zapojil do krajanské činnosti, hlavně v Sokole, ve společnosti pro vědu a umění a v Čs. národním sdružení v Kanadě. Vystřídal mnohé funkce v montrealské jednotě i v sokolské župě Kanadské. Nebylo příležitosti, při které by neuplatnil své nadání, radu i praktickou pomoc. Jeho přispění v prázdninovém táboře župy je příkladné. Bratře Zajíci, přejeme Ti k Tvým životním úspěchům vše dobré do dalších let mezi námi! 49 [pageend49]Jan Waldauf 2333 Kenbarb Road, Mississauga, Ontario Canada L5B 2E9 Tel.: (905) 275 - 4773 8. dubna 1995 Milí přátelé, sestry a bratři: Uplynul již rok od doby kdy byl uspořádán večírek k mým pětašede- sátinám. Přítomnost tolika z vás na něm a četná blahopřání jež mi byla zaslána z mnoha míst mne velmi potěšila a zanechala v mém srdci hřejivý pocit který zůstane natrvalo krásnou připomínkou vašeho přátelství, jehož si velmi vážím a za něž jsem vám všem velice povděčen. Krátce na to jsem tehdy končil své zaměstnáni, předání povinností mému nástupci v zaměstnání zabralo dosti času a protože jsme se s manželkou současně připravovali na dvouměsíční návštěvu vlasti, nepodařilo se mi před odletem vám všem za vaši účast na večírku a za všechna došlá blahopřání poděkovat. S velikým, snad až neomluvitelným opožděním, jsem tak učinil až na konci roku s vánočním pozdravem. Ani tehdy jsem se však nedostal k tomu, abych vám, přítomným na večírku, zaslal snímek na němž jste vyobrazeni; teprve dnes, se zpožděním jednoho roku, vám jej zasílám a upřímně doufám, že tuto mou liknavost, za níž se opravdově hanbím, laskavě omluvíte. Při nedávném promítání videozáznamu se mi také podařilo zaznamenat obsah mých tehdejších poznámek; kopii přikládám, neboť i dnes vyjadřují mé pocity. Naše návštěva vlasti byla jedinečná po všech stránkách - navštívili jsme nejen místa na něž jsme měli vzpomínky z našeho mládi, ale také mnohá další, které jsme znali jen málo nebo jsme je neznali vůbec a potvrdili jsme si, že naše vlast je stále tak krásná nebo snad ještě krásnější než jsme si ji v naší mysli a představách uchovali. Byli jsme také rádi, že jsme alespoň na deset dnů navštívili Slovensko a mohli pn tom jen litovat, že jeho krásy již nejsou součástí společného státu Čechů a Slováků. Při všech našich cestách jsme všude poznali mnoho zajímavých a milých lidí a zůstala nám na to vše přemíra nezapomenutelných vzpomínek. Nej silnějším dojmem byl ovšem XII. všesokolský slet, který byl splněním našich snů a tužeb a jehož úspěšný průběh vysoce překonal veškerá naše očekávání. Zažili jsme chvíle sokolského bratrství a nadšeni, byli svědky sokolské obětavosti a zcela zvláště nás potěšilo, že jsme také poznali řadu 50 [pageend50]Toronto, Ontario June 22 - 25 SOKOL CANADA 1995 51 mladých lidi, kteří k Sokolu přilnuli. Měli jsme štěstí, že jsme ještě před sletem v Praze se mohli zúčastnit slelú několika žup - Plzeňské, Rokycanovy v Komárově, plukovníka Ševče v Jihlavě, Východoslovenské Jána Kollára ve Vranove nad Toplou, zcela zvláštní pocit štěstí jsem však měl, když jsem mohl cvičit na sletu v Lišově a mohl tam na sletiště ještě jednou nastoupit s několika bratry s nimiž jsem na slet své župy Husovy cvičil naposled v roce 1948. Naše radost byla jen zkalena vědomím, že se nádherných chvil nového vzkříšení Sokola již nedožila velká řada vzácných sester a bratří jejichž životní náplní byla nadřená, obětavá a vytrvalá činnost ve prospěch sokolské myšlenky a tím i našeho národa a jimž by jediný pohled na nastoupené šiky cvičencú pod sokolskou vlajkou na Strahově byl před sklonkem jejich životů vrcholnou odměnou již zasluhovali. Děkuji vám všem za vaše přátelství a spolupráci, za vaši bratrskou a sesterskou lásku. Velice si toho vážím a doufám, že i nadále mi vaši přízeň zachováte. Na zdar! Upřímné váš X. SLET [pageend51]Naši krajané a členové sokolských jednot se při příležitosti státní návštěvy prezidenta České republiky Václava Havla setkali s ním a jeho manželkou pod střechami obou sokolských Stánků, v sokolovně v Sydney a národním domě v Melbourne. Rozmnožme jejich radost i naším připomenutím hlasů daných na stránky Věstníku Sokola Sydney a Kvartu Sokola Melbourne. Václav Havel Návštěva prezidenta České republiky Václava Havla v Melbourne Státní návštěva prezidenta České republiky do Austrálie se připravovala více než dvanáct měsíců. Koncem loňského roku jsem se dozvěděl, že Melbourne bylo z prezidentova cestovního plánu vyškrtnuto. Zklamalo mě to, ale nepřekvapilo. Melboumská zkušenost je právě taková, všechny návštěvy jezdí do Sydney a Canberry. Melbourne jakoby neexistovalo. Napsal jsem v tom smyslu úvodník do Kvartu a řekl jsem si, dobře jim tak. Neví, o jak krásné a důležité město přijdou. Ale nedalo mi to a napsal jsem panu prezidentovi, v kterém jsem zdůraznil důležitost státu Viktorie pro Austrálii. Později jsem se dozvěděl, že jsem byl jeden z řady těch, kteří pro znovuzařazení Melbourne usilovali. Podařilo se a v půli ledna mi bylo oznámeno, že předběžná delegace přijede připravit program prezidentovy návštěvy. V pátek 3. února přijel do Národního domu autobus různých úředníků z Prahy, Canberry a Melbourne. Někteří se starali o protokol, někteří o komunikace, jiní zase o transport, další se starali o bezpečnost okolí, jiní o bezpečnost uvnitř budov a samozřejmě ještě další, jejichž povinností je bezpečnost osoby prezidenta a paní Havlové. Den před tím mi zavolal pan konzul a řekl mně, že co jsem si nadrobil si mám sníst, a abych připravil program pro pana prezidenta v Melbourne. Odhadl jsem, že přijde více lidí než pojme Národní dům a zamluvil jsem North Melbourne radnici. Můj program jsem tady předložil delegátům. Kdybych řekl, že se na mne dávali jako na vola, byl bych vulgární, ale rozhodně se divili tomu, že jsem chtěl připravit večeři v Národním domě a něco jako zábavu ve vedlejší Nerth Melbourne radnici. 52 [pageend52]Oznámili mi, že: • celá návštěva nesmí trvat déle než jednu a půl hodiny, protože v Sydney by se zlobili, že mají méně než my. • v Národním domě budou panu prezidentovi představeni lidé, kteří se zasloužili o krajanský život, nanejvýš ale jedno sto lidí. • v Národním domě bude připraveno lehké občerstvení pro ty, kdo již několik dní jí letadlovou stravu a také pro australské policisty, kteří se budou celý den starat o bezpečnost před budovou • kamery budou zakázány, v Národním domě bude jenom jeden oficiální fotograf v Národním domě podepíše pan prezident knihu návštěv a obrázek se svátým rádcem z Národního domu půjde pan prezident pěšky do radnice (90 kroků) stejně detailní program pak následoval pro Nerth Melboumskou radnici. Datum se nezadržitelně blíží. Mám až čtyřicet telefonů za den. Volají mně ti, kteří byli pozváni, ti kteří nebyli pozváni, ti kteří měli být pozváni i ti, kteří myslí, že měli být pozváni. Volají mi krásné paní a slečny, údajně prezidentovi známé - samy o to nestojí, ale pan prezident by je rád viděl. Seznam pozvaných byl určen členy výboru Sokola a panem konzulem. Nedá se nic dělat, více lidí se do Národního domu už nevejde. Dvakrát týdně se scházím s různými policisty, ke spolupráci se přidávají zaměstnanci Města Melbourne. Musíme koupit nové vlajky, nikdo neví kolik lidí bude na pódiu v sále radnice. Konečně je středa večer, k Národnímu domu přijíždí kolona bílých aut, prvnímu z nich vlaje na kapotě česká vlaječka a auto má poznávací značku 1. Rychle ještě poslední instrukce lidem uvnitř Národního domu. Stojím před Národním domem a nevím co říct. Proti mně stojí člověk menší postavy a já si připadám jak cvičený medvěd, který zapomenul rutinu. Představuji se panu prezidentovi a paní Havlové. Ti mi potom představují zástupce ministerského předsedy České republiky pana Kočárníka a guvernéra České národní banky pana Tošovského. Vejdeme dovnitř a samozřejmě hloučky po osmi nejsou utvořené, chlebíčky jsou sněžené a odevšad blikají kamery. Tak to dopadlo. Představuji jednotlivce tlačícího se davu. Vidím, že ti, kteří se snaží udržovat nějaké dekorum se k panu prezidentovi asi nedostanou. Obracím se k jednomu z členů ochranky, aby něco udělal s těmi kamerami a paní Havlová říká: „Ale prosím vás, vždyť to nikomu nevadí“. No jo, ale co ty rozkazy. Připadám si jak doktor Mengele. Pan prezident s paní Havlovou podepisují knihu návštěvníků. Na obrázku pak máme nejen prezidentův podpis se srdíčkem, ale i vlastnoručně 53 [pageend53]udělanou zlatou prezidentskou kaňku. Konečně je první fáze za námi. Ještě musíme přejít těch devadesát kroků do radnice. Pana prezidenta nemají rádi Íránci, Srbové a ten úchylka, ale prezident se nebojí, tak proč bych se bál já, i když jsem lepší terč. Krojovaná děvčata s šedesáti dolarovýma kytkama v rukou se srazila s Havlovými u vchodu, a tak jim květiny předali. Nevadí, ale podle plánu je měli předat až uvnitř. V sále je nabito. Šest set fotoaparátů blesklo naráz, prezident s paní vystupují na pódium, k nim se přidává pan velvyslanec s paní Suchánkovou a melboumský konzul JUDr M. Kantor s chotí. V tom okamžiku hraje Eda Zlatý „Kde domov můj“ a všichni se přidáváme. Sálem hřmí hymna - zpíváme všichni včetně pana prezidenta. Čestný konzul vítá pana prezidenta s paní v Melbourne. Prezident Havel zdraví krajany, děkuje za jejich pomoc a podporu v době totality a vyzdvihuje práci těch, kteří v exilu bojovali proti komunismu. Na pódium jdou děti s dárky. První jde Jareček, ten co umí recitovat „Polámal se mraveneček“. V národním kroji je ho pod kloboukem taktak vidět. Nese paní Havlové Dry-as-Bone vestu a po předání balíčku dostal od paní Havlové pusu. Za ním jde Terezka s kloboukem pro pana prezidenta. Ten má očividně radost. Potom jdou další děvčata v krojích s upomínkovými předměty darovanými městem Melbourne. Panu prezidentovi obklopeného davem dychtivých krajanů zbývá jen se protlačit k východu a je zaplať Bůh po všem. Stálo to za to? Stále o tom přemýšlím. Těch lidí, kteří mi vyčítají, že nebyli pozváni. Generálové, kteří vědí, jak se organizuje návštěva hlavy státu, ale během příprav své vědomosti tajili. To všechno kalí vzpomínku na setkání s výjimečným člověkem. Přes popularitu prezidenta Havla doufám, že se nestane tatíčkem. Myslím, že by mu to nebylo vhod. Vždy, když jsem v dětství projevil nedosažitelné přání, řekli mi moji krutí sourozenci, že psí hlas do nebe nejde. Dnes vím, že někdy i bezvýznamný člověk může dosáhnout zdánlivě nedosažitelného. Jenom musí chtít. Pavel Pospíchal P.S. Prezident Havel se stal členem Sokola Melbourne a obdržel legitimaci s číslem 1. Paní Havlová si přála stát se členkou melboumského Sokola také a její legitimaci s číslem 2 jí posíláme do Prahy. V obou případech Sokol Melbourne nebude účtovat členské příspěvky. P.P.S. Mrzí mě, že se místopředsedovi vlády a ministru financí ČR Jeho Excelenci Ivanu Kočárníkovi a guvernéru České národní banky Jeho 54 [pageend54]Excelenci Josefu Tošovskému, nedostalo v Národním domě tolik pozorností, kolik jejich postavení ve vládě vyžaduje. Setkání krajanů s prezidentem V. Havlem a jeho chotí v Sokole Sydney (Zpráva ČTK) Čeští krajané v Austrálii - Sokol vyzvali prezidenta V. Havla, aby se zasadil o to, aby Česká republika zůstala skutečně českou. Na setkání krajanů s prezidentem v Sokole Sydney řekl na Havlovu adresu v uvítacím projevu starosta sydneyského Sokola Jaroslav Zahrádka: „Budeme za vámi stát, aby český stát zůstal českým, aby patřil Čechům!“ Havel krajanům poděkoval za odvahu, s kterou v emigraci bojovali za svobodu své vlasti. Zdůraznil, že vždy chápal exil jako integrální součást našeho společenství. Václav Havel během návštěvy krajanů povýšil do hodnosti generálmajora ve výslužbě sedmadevadesátiletého plukovníka Jana Nováka, který je podle krajanů posledním legionářem z první světové války žijícím v Austrálii. Byl to nezapomenutelný a nádherný večer, nejkrásnější večer, jaký jsme prožili v Sydneyské sokolovně. Pro vás, sydneyské Sokoly to byla velká pocta i radost, když nám byl svěřen úkol přivítat prezidenta Václava Havla a paní Olgu a uspořádat jejich setkání s krajany. Již v průběhu příprav jsem se přesvědčil jak si naši krajané prezidenta Havla váží, jakou má přirozenou autoritu. Viděl jsem s jakým elánem lidé 55 [pageend55]ochotně pomáhají připravit přivítání Václava Havla, moudrého a statečného člověka, který se neváhal obětovat v boji za svobodu svého národa a který se nikdy nesklonil v nerovném boji s totalitním komunistickým režimem. Jako by před námi ožilo to vzletné sokolské heslo „Ni zisk, ni slávu“, každý odložil osobní dychtivost či ctižádost a pracoval pro společný cíl. A byl jsem opravdu pyšný na to, že jsem Čech, když jsem viděl, co Češi umí, když táhnou všichni za jeden provaz. Odměnou nám byla srdečná a radostná atmosféra celého večera a snad i to že si manželé Havlovi mezi krajany na chvíli odpočli od povinností státní návštěvy. Pan prezident se v jedné chvíli mimoděk rozhlédl kolem sebe a řekl: „Tady u vás je to jako v Čechách.“ Nechci být neskromný, ale musím se zmínit o tom, že Česká televize v hodinovém programu o návštěvě prezidenta Havla v Austrálii věnovala plných dvacet minut setkání s krajany v Sydneyské sokolovně. Na závěr to nejhezčí: Při odletu ze Sydney, před nástupem do letadla pan prezident Havel vzkázal sydneyským sokolům a všem krajanům své poděkování za srdečné přivítání v sokolovně. Starosta Jaroslav Zahrádka Konečně jsme se dočkali odměny za dlouholetou práci a snažení pro zdar a udržení českého a vlasteneckého Sokola zde v Sydney, tak daleko od domova! Návštěva pana prezidenta Havla s paní Olgou byla tak úchvatná a dojemná, že na ni nezapomene nikdo z přítomných. Ten večer jsem si vzpomněl na všechny bratry a sestry, kteří stáli u kolébky zrození naší jednoty a tohoto slavného okamžiku se, bohužel nedočkali. O. Mařík 56 FDC [pageend56]Úspěšné župní zimní hry 24. ročník zimních her Sokolské župy Kanadské se konal v sobotu 25. února 1995 v lyžařském středisku Horseshoe Valley, u města Barrie v Ontariu, 100 km severně od Toronta. Konání letošních her bylo ohroženo, když jednota Ottawa, přívodně provedením her pověřena, musela v prosinci sdělit, že středisko Camp Fortune v pohoří Gatineau, nyní ve správě hlavního města Ottawy, zvýšilo cenu za pronájem natolik, že další konání tam již nebylo únosné, a jednotě Montreal se také nepodařilo zajistit konání her v okolí Montrealu. Zásluhou sestry Dity Hricové, členky cvičitelského sboru toront- ské jednoty, se podařilo, doslova „v poslední chvíli“, zajistit středisko Horseshoe Valley a zdařilý průběh zimních her prokázal, že volba nového místa byla velice šťastná. Někteří účastníci z Toronta a okolí dojeli do střediska Horseshoe Valley již v pátek večer, ostatní, doplněni účastníky z Waterloo, Cambridge, Montrealu a Ottawy, dojeli v sobotu ráno. Sněhové a povětrnostní podmínky byly velice dobré a pěkné prostředí, spolu s výbornou náladou všech účastníků, zajistily velmi zdařilý průběh her, zahájených v sobotu dopoledne závody v běhu na lyžích, jež byly součásti běhu organizovaného střediskem Hose- shoe Valley za účasti 160 závodníků všech věkových skupin. Start na výborně upravené a malebnou krajinou vedené trati byl společný, trať byla rozdělena pro čtyři výkonnostní vzdálenosti: 30 km, 14 km, 7 km a 1.7 km, výsledky byly měřeny elektronicky. Hry pokračovaly v sobotu odpoledne závody v slalomu, při nichž bylo rovněž velikou předností elektronické měření, zaručující přesný záznam docílených výsledků. Závody v bruslení, jež se měly konat po ukončení lyžařských závodů, nebylo možné provést, protože se nepodařilo zajistit patřičně upravené přírodní kluziště. Zimní hry, za celkové účasti 61 závodníků z Montrealu, Ottawy a Toronta (3 žáci, 3 žákyně, 2 dorostenci, 28 mužů, 25 žen) včetně hostů z dalších míst, byly ukončeny v 17 hodin obvyklým vyhlášením výsledků a předáním získaných diplomů, medailí a putovních cen župnírn náčelníkem 57 [pageend57]Župní slet bude spojen s tradičním Českým a slovenským dnem Dohodou Sokolské župy Kanadské s Masarykovým ústavem v Torontu bude letos Český a Slovenský den v krajanském středisku Masaryktown spojen skonáním sokolského sletu. Český a Slovenský den bude proto pořádán o týden dříve, již v sobotu 24. června 1995, bude zahájen ve 2 hodiny odpoledne s obvyklým pořadem v němž také vystoupí krojované národopisné taneční skupiny. Spojením obou podniků budou míti návštěvníci sletu, zejména ze Spojených států a z Evropy - včetně České republiky a Slovenska, příležitost poznat Masaryklown a zúčastnit se tradiční slavnosti kanadských krajanů, Českého a slovenského dne. - Původně na sobotu plánovaná slavnostní schůze k rozvinutí nové župní vlajky, bude se nyní konat o den dříve, v pátek, 23. června ve 13 hod. Zájem o župní slet se zvyšuje Dosavadní zprávy naznačují, že se letos koncem června slétnou do Toronta sokolové z mnoha částí světa. Největší účast připravuje americké sokolstvo - Americká obec sokolská, Slovenská tělocvičná jednota Sokol v USA a Dělnický americký Sokol; dosud jsou přihlášené výpravy z deseti států USA: Connecticut, Florida, Illinois, Michigan, Nebraska, New Jersey, New York, Ohio, Pennsylvania, Texas. Z Evropy byla ohlášena výprava Sokola Curych a Sokola Bern s dalšími členy župy Švýcarské a delegace župy Vídeňské, z České republiky tři výpravy: Sokolské župy Orlické se sídlem v Hradci Králové, župy Máchalovy se sídlem v Brně a župy Moravskoslezské se sídlem v Ostravě, k níž se připojí několik členů župy plukovníka Švece z Jihlavy; zájem o účast na sletu projevili také členové župy Plzeňské a několika pražských jednot. Podle posledních zpráv se na náš župní slet také připravuje 20ti členná skupina cvičenců Sokola na Slovensku. Sokol Toronto - 64. řádná valná hromada jednoty, na níž bylo úvodem vzpomenuto tří zesnulých členů: Marie Buštíkové, Vladimíra Dufka a Miro Přístupy, se konala 19. února 1995 v společenské síni Slovenského luteránského kostela sv. Pavla. Zprávy činovníků, shrnuté v tištěné výroční bratrem Josefem Hřibem, župní náčelnicí sestrou Annou Janoušovou a žup- ním starostou bratrem Janem Waldaufem. Soutěž jednot o župní putovní ceny zimních her - mužské složky: 1. Sokol Toronto 125 bodů, 2. Sokol Montreal 15 bodů, 3. Sokol Ottawa 10 bodů, ženské složky: 1. Sokol Toronto 114 bodů, 2. Sokol Montreal 5 bodů. Konečné celkové pořadí: 1. Sokol Toronto 239 bodů, 2. Sokol Montreal 20 bodů, Sokol Ottawa 10 bodů. 58 [pageend58]zprávě, svědčily o rozmanité úspěšné tělocvičné, kulturní a společenské činnosti v uplynulém období v níž byla vrcholnou událostí účast na XII. všeso- kolském sletu v Praze, na němž vystoupilo 72 cvičenců jednoty. Kromě pravidelných cvičebních hodin s průměrnou návštěvou 20 žen, 16 mužů, 12 žáků a žákyň, 14 mužů a žen v oddíle odbíjené, zúčastnili se cvičenci jednoty nác- vičných srazů v Clevelandu a Torontu, lyžařských závodů v rámci župních zimních her a vystoupili na Českém a slovenském dnu v Masaryktownu. Jednota pořádala tři vzdělávací večery, několik členských besed, oblíbený předvánoční trh, úspěšné „Šibřinky“, Mikulášskou a Silvestrovskou zábavu; byla rovněž opět zastoupena na výstavě „Velikonoce kolem světa“ v nové radnici Metropolitního Toronta a spolupořadatelkou výstavy „Bedřich Smetana - Legenda mé vlasti“ v koncertní hale Roy Thomson Hall. - Po schválení zpráv za uplynulé období byl proveden slavnostní slib osmi nových členů a zvolen nový výbor na další období v čele se starostkou Radmilou Locherovou, náčelníkem Ing. Lubošem Fryntou a náčelnicí Wendy Malysákovou. - Výroční rokování torontských sokolů bylo ukončeno zprávami o činnosti župy Kanadské, Ústředí čs. sokolstva v zahraničí, České obce sokolské a Sokola na Slovensku. Sokolská Vídeň, spolu s další částí krajanů se ve významném počtu účastnila pietní slavnosti v koncentračním táboře Mauthausen, uspořádané k 50. výročí jeho osvobození. Úvodní část tohoto čísla našeho časopisu zachycuje ovzduší tohoto deštivého, nevlídného dne 1. dubna 1995. Župa Rakouská Sokol Vídeň 59 [pageend59]Župa Švýcarská Výbor župy Švýcarské se sešel dne 22. dubna tr. a 1. pověřil své zástupce v Ústředí československého sokolstva v zahraničí souhlasem s dalším vydáváním časopisu a to dle rozhodnutí výboru Ústředí z prosince 1994 a to čtyř čísel v roce 1995. 2. K. ukončení činnosti Ústředí byl projednán a schválen návrh župy na další pokračování v nové formě organisační, 3. Delegátem ke sjezdu ČOS, který bude v Praze, byl zvolen bratr Jaroslav Hájek. 4. Bylo usneseno podporovat finančním darem účast dvou svěřenkyň ústavu pro mentálně postižené dívky v Nalžovicích (ČR) na mezinárodních olympijských hrách, které budou v roce 1995 v USA. 5. Zástupci župy se účastní slavností k 50. výročí osvobození města Plzně armádou Spojených států severoamerických. Bude to v rámci účasti ČOS a župy Plzeňské se sletovým cvičením z XILvšes. sletu v Praze. Členové tělocvičné jednoty Sokol Bern, spolu se cvičenci tělocvičné jednoty Sokol Zürich se aktivně účastní X. sletu župy Kanadské ve dnech 22. - 25. června 1995 v Torontu. Jako každoročně se sokolové a jejich přátelé účastní i letos tradičního setkání v Oetzu, které tentokrát organisačně zajistí T. J. Sokol Mnichov. Přijďte se bratrsky potěšit a setkat s mnoha přáteli, sestrami i bratry z našeho Ústředí a České obce sokolské, kteří se již ohlásili! Tělocvičná jednota Luzern nás zve: 11 . června 1995 na výlet do jeskyní u Baaru /neděle/ 17 .-18.6. na výlet do Locama /kola, lov pstruhů /sobota, neděle/ 60 [pageend60]1. - 2. 7. vandrování po okolí, opékání vuřtů. 20. 8. /srpna/ sjíždění řeky Reuus /neděle/ 10. září 1995 mezinárodní volejbalový turnaj Emmenbriicke Bližší informace o jednotě a jejich podnicích: 041/ 55 86 07 - J. Bachmann 041 / 55 98 58 - B. Jordan Po stopách Dr. Miroslava Tyrše Tělocvičná jednota Sokol St. Gallen uspořádá v sobotu dne 2. září 1995 3. ročník orientačního závodu „Po stopách Dr. M. Tyrše“, tentokrát ve dvou etapách. I. Pro ty sestry a bratry, kteří mají zájem prohlédnout si sanatorium Oberwaid, kde se Tyrš před 125 lety léčil a jeho blízké okolí, je sraz ve 13.00 hodin na parkovišti před sanatoriem. Výjezd z dálnice od Curychu (po projetí 2 tunelů) je označen: St.Gallen-Neudorf-Heiden. Po výjezdu z dálnice se zařadíte vlevo na směr Rorschach, před křižovatkou se zařadíte do pravého krajního proudu a na křižovatce odbočíte vpravo stále směr Rorschach. Asi po 1.5 km odbočíte z hlavní silnice doleva, směr Obere Weid - Strussenhus. Parkoviště je asi po 50 m vpravo, kde je sraz. Po prohlídce místa je společný odjezd ve 14.30 hodin na parkoviště u Drei Linden, kde je výchozí bod orient. pochodu. II. Ti bratři a sestry, kteří nemají zájem o prohlídku Oberwaidu, přijedou přímo na parkoviště u Drei Linden (Minigolf), kde je sraz v 15.00 hodin a společný odchod na Freudenberg. Pochod se koná za každého počasí. Náhradní program bude připraven. 61 Informace: ses. V. Šťastná, tel. P 071 / 28 32 65 večer ses. J. Kalivodová, tel. G 071 / 30 01 56 do 17 hod. br. L. Král,tel. P071/3831 78 večer [pageend61]Západoevropská župa Západoevropská župa se zrodila roku 1956. V tomto roce uspořádala župa Vídeňská slet u příležitosti 90 výročí svého vzniku. Bratr Trnka ze Sokola Paříž dal podnět nejen k současné organisaci Valného sjezdu svobodného sokolstva, ale na jeho návrh došlo na tomto sjezdu k utvoření Svazu Svobodného Sokolstva s úkolem soustředit všechny sokolské organisace svobodného světa, to jest Evropy, Ameriky a Kanady. Starostou nové utvořené župy byl bratr František Fiedler, náčelníkem bratr Smutný, oba z jednoty Sokol Paříž. Dnes tvoří Západoevropskou župu tyto sokolské jednoty: Sokol Mnichov, Sokol Londýn, Sokol Götteborg, Sokol Stockholm a Sokol Paříž. Aktivní spolupráce sdružených sokolských jednot je velice omezená vzhledem k velkým územním vzdálenostem, ale jsou v pravidelném písemném styku a vyměňují si informace. Výjimkou byl Sokol Londýn, jehož zesnulý starosta bratr Staller organisoval se Sokolem Paříž společné secvičné sletových skladeb a často se zúčastnili sportovních slavností na sokolské louce Pařížského Sokola. Každá jednota Západoevropské župy má svou historii a i když kdysi bohatá sokolská činnost dnes změnila těžiště vlivem nedostatku cvičící mládeže, jednoty existují a vykazují nemalou životnost. Tělovýchovná jednota Sokol Paříž je poměrně početná, mající své žactvo a dorost i když se nedá hovořit o družstvech. Její různorodá činnost má svůj zdroj především v neúnavné energii svých starších členů - sokolů, kteří dbají na zachování tradic jednoty v oblasti cvičební i společensko - kulturní. Pařížští sokolové se scházejí v tělocvičně dvakrát týdně: sobotní cvičení je rozděleno do tří různých částí. Nácvik národních a společenských tanců, mírná gymnastika pro starší členy, pod vedením specialisované cvičitelky a běžné cvičení na nářadí a žíněnkách pro všechny členy. Pondělí je vyhraze- 62 [pageend62]no volejbalu. Jednota se aktivně zúčastnila všech sletu, z nichž tři se zapsaly do historie Sokola Paříž jejich výjimečností. Byl to jednak slet ve Vídni roku 1982, kterého se aktivně zúčastnilo 96 cvičencú všech věkových kategorií. Další památný slet v Paříži roku 1990, jehož organisátoři netušili, že na značky nastoupí sokolové obnovené ČOS a vzácnou shodou historických událostí bude pařížský slet posledním ve „svobodném“ světě, tak jako byl prvním v roce 1954. A pochopitelně XII. Všesokolsky slet roku 1994 za účasti 37 cvičencú Pařížského Sokola, z nichž mnozí poprvé v životě kráčeli Prahou a v nezapomenutelných okamžicích. Společensko-kultuní činnost jednoty je bohatá. Společně s ostatními českými organisacemi - Sdružení československých dobrovolníků ve Francii, „Amitié Franco-Tchéco-Slovaque“, „Česká Katolická Mise“ - se zúčastňuje tradičních oficiálních oslav, mezi něž náleží každoroční vzpomínková slavnost památné arraské bitvy u „La Targette“ (9. 5. 1915), kde členové Pařížského Sokola a českého spolku „Rovnost“ jako první dobrovolníci ROTY NAZDAR hrdinně bojovali a utrpěli veliké ztráty; v roce 1959 byl v těchto místech slavnostně otevřen československý vojenský hřbitov v Neville Saint Vaast. Svátek 28. října s položením věnců a oživení ohně u památníku Neznámého vojína pod Obloukem Vítězství. Na své sokolské louce v Goumay s/Mame jednota organisuje své tradiční svátky a slavnosti: jarní otevření sokolské louky, sváteční každoroční oběd pro nejstarší členy, stanový tábor pro mládež a členstvo o jarních svatodušních svátcích, červnová sportovní slavnost za účasti cvičencú, s turnajem volejbalu a pingpongu, Svatováclavské posvícení, besídka sv. Mikuláše v útulné sokolské chatě a občas i veselý Silvestr. Zcela netradičně pařížští sokolové poskytnou svou sokolskou louku jako útulek pro jeden-dva dny sokolským bratřím a sestrám jiných jednot a tyto návštěvy obvykle končívají společným přátelským večerem se zpěvy a bratrskou atmosférou. Každoročně pořádá svůj tradiční sokolský ples, obohacený půlnočním představením národních tanců, jednou v roce organisuje kulturní večer hudby, poesie a literatury. Ku svému stému výročí existence Sokol Paříž uspořádal významnou sokolskou Akademii, která svou vysokou úrovní přesáhla obvyklý ráz. Členové jednoty navštěvují společné divadelní představení, koncerty, v květnu shlédnou operu L. Janáčka „Liška Bystrouška“ Jednota vydává svůj čtvrtletní časopis „Zpravodaj“, který se těší velkému zájmu čtenářů i když neodpovídá plně svému poslání, jelikož způsob podávání informaci není pružný. 63 [pageend63]V posledních čtyřech letech se pařížští sokolici (žactvo a dorost) pravidelně zúčastňují letních sokolských táborů v Čechách a počet zájemců stoupá každý rok, což je nejlepší ohodnocení českých cvičitelů-organisátorů. Pařížský Sokol je v podstatě velice činný, ovšem hlavní problém má v nedostatku mládeže - budoucnosti jednoty, a zkušených cvičitelů a v nemalé míře i v chybějící soustavné vzdělavatelské práci, která by měla vysvětlit mládeži, že Sokol je něco více než obvyklý sportovní klub. Napsáno se souhlasem starosty župy bratrem Henri Chaloupkem. Hana Haroutinian, jednatelka župy Jednota Sokol Götteborg a Stockholm Členové obou sokolských jednot ve Švédsku spolupracují a společně pořádají různé kulturní podniky, výlety a pravidelná setkání. Jednota Götteborg je o něco větší počtem členů a pravidelně jednou v týdnu jsou v tělocvičně a hrají volejbal. Jednou v měsíci pořádají společné večery nazvané „České dny“, kde se diskutuje, předávají informace všeho druhu, zpívá za doprovodu muzikantů. Během roku jsou organisovány filmové večery s promítáním českých filmů pro sokoly i české krajany, s ostatními českými krajanskými spolky konají pravidelnou sbírku starého šatstva, které předávají koncem měsíce Domům důchodců na venkově. Společně pořádají výlety do přírody, na jarní svatodušní svátky jezdí na tradiční třídenní pobyt ve vybrané oblasti. Udržují hezký zvyk a sice každý poslední pátek v měsíci jdou členové obou jednot na společný oběd nebo večeři do restaurace. Úzce spolupracují s českými zastupitelskými úřady a organisují kulturní večery na určité thema, poslední byl věnován životu a dílu hudebního skladatele Bedřicha Smetany. Zajišťují divadelní představení nebo koncerty s českými umělci. XILVšesokolského sletu v Praze se členové jednot zúčastnili jednak aktivně v průvodu, jednak jako nadšeni diváci na strahovském stadiónu. Oběma jednotám chybí mládež, bohužel, a tak je vlastní sokolská činnost, to jest cvičení, omezené pouze na volejbal a zachování české kultury. Zpracováno podle přímých údajů daných telefonicky bratrem starostou Mrázkem z jednoty Götteborg. H. Haroutinian 64 [pageend64]Sokol Mnichov Přes nemalé potíže s registrací u místních správních orgánů byl Sokol Mnichov přece jen v roce 1974 obnoven. Většina nových členů znala Sokol jen z vyprávění, nebo vůbec ne. Proto bylo prvním úkolem uspořádání cviči- telské školy, kterou řídila na pozvání jednoty ochotně sestra Marie Provazní- ková. Po skončení školy napsala jednotě z New Yorku: „Potěšil mne radostný a činný bratrský duch mezi Vámi, který Vás jistě povede k úspěchům.“ A měla pravdu... Tělovýchovná jednota Sokol Mnichov pravidelně cvičí nevynechalo se za celou dobu ani jedno cvičení, účastnila se všech zahraničních sletů a početnou výpravou pozdravila XII. všesokolský slet a matičku Prahu. Jednota si nechala k tomuto slavnostnímu aktu zhotovit nový prapor, který se všem nesmírně líbil (původní prapor jednoty z přelomu století, údajně navržený Josefem Mánesem, se za války ztratil). I společensko-kultumí činnost byla bohatá: každým rokem byly pořádány sokolské šibřinky, reprezentační plesy, zájezdy do oblastí s historickou minulostí a pod. Ve spolupráci s mnichovskou Čs. Společností pro vědy a umění byly a jsou každý měsíc pořádány přednášky na historická, umělecká, vědecko - technická a aktuální témata. Hrdostí jednoty jsou i úspěchy na sportovním poli je to především účast, na Závodech evropských žup ve cvičení na nářadí, kde byli členové jednoty mnohonásobnými vítězi. Úspěchů bylo dosaženo i na lyžařských závodech. Na II. Sletových zimních hrách v lyžování získali členové jednoty 5 zlatých, 3 stříbrné a jednu bronzovou medaili. Další 3 závodníci se umístili na 4. místě. Nejzáslužnější akcí založenou a pořádanou T. J. Sokol Mnichov je ale každoroční sraz v rakouském Oetzu, kde tragicky zahynul Dr. Miroslav Tyrš. Dá se říci, že v průběhu let, se Tyršův Oetz stal obětavostí a pílí pořadatelů „poutním“ místem všech Sokolů ze zahraničí a poslední léta i z domova. 65 [pageend65]To vše ale neznamená, že se jednota nepotýká s problémy. Jednoduše členové stárnou a je malá naděje na dorost. Snad i proto odhlasovala valná většina členů (76%) na poslední členské schůzi, že jednota vstoupí do svazku České obce sokolské. Jan Trunčík, starosta Sokol Londýn Londýnští sokolové se schází na cvičení pravidelně dvakrát do měsíce v sobotu 3-7 PM v Methodist Hall, Half Moon Lane Heme Hill, London. Máme k disposici celou budovu s velkým sálem, jevištěm, kuchyní s příslušenstvím i pianem, jediné co nám chybí je nářadí. Začínáme samozřejmě rozcvičkou a pokračujeme volejbalem nebo badmintonem a stolním tenisem. Také se cvičí Jane Fonda Work Out a pochoduje se se zpěvem. Počet cvičících je zvyšuje přítomností au-pair děvčat přes 20. Jsme rádi, že jim můžeme poskytnout pohyb spojený se zábavou v českém prostředí. Schůze členstva a výboru se konají dle potřeby, valná hromada se plánuje na květen v Česko-slovenském Národním domě. Nedávno jsme oslavili 90té narozeniny sestry Zdeňky Pokorné, zasloužilé vlastenky sokolky, která nevynechá ani jedno cvičení a stará se o občerstvení. Každá organisace jí uspořádala oslavu - České vyslanectví, SVU, Velehrad, legionáři, všude je doposud činná a pomáhá kde může. Sokol London se účastní všech krajanských událostí jako uctění památky Jana Palacha u jeho pomníku na Velehradě, vzpomínky na presidenta Masaryka v den jeho narozenin na Platts Lane v Londýně, kde bydlil za I. světové války, oslavy 28. října spolu ČsOL na Brookwood Military Cemetery (kde je též pohřben starosta Karel Staller), přednášek SVU na Velehradě a podniků Českého vyslanectví. Potíže nám ted způsobuje odchod mnoha věrných sokolů zpět do vlasti. Také je těžké přemluvit členy, aby chodili cvičit, když většinou bydlí daleko od Heme Hill. Přesto se snažíme pokračovat a udržet Sokol Londýn činným. Dagmar E. Stallerová 66 [pageend66]67 HEJ, SLOVANÉ Rozhodně 1. Hej,Slova-né, ještě na-še slovan-ská řeč ži-je, pokud na-še věr-né srdce 2. Ja-zy-ka dar svěřil nám Bůh Bůh náš hromovládný, nesmí nám ho te-dy vyrvat 3. I nechať se též nad námi hrozná bou-ře vznese, dub se lá-me, skála pu-ká 1. pro náš ná - rod bi - je. Ži-je, ži-je duch slovanský, bu-de žít na vě-ky; 2. na tom svě - tě žád-ný i nechať Je ko-likli-dí, to-likčer-tů v svě-tě; 3. ze-mě ať se tře - se: mysto-ji-me stá-le pe-vně, ja-ko mu-ry hrad-ne'. 1. hrom a pe-klo! marné va-še pro-ti nám jsou vzteky, pro-ti nám jsou vzteky! 2. Bůh je s námi, kdo pro-ti nám,to-ho Pe-run smete, to-ho Pe-run sme-te. 3. čer-ná zem po-hl-tí to-ho, kdo od-stou-pí zrá-dně, kdo od-stou-pí zrá-dně. [pageend67]ČESKOSLOVENSKÝ SOKOL V ZAHRANIČI - CZECHOSLOVAK SOKOL ABROAD Majitel a vydavatel: Ústředí československého sokolstva v zahraničí Owner and publisher: Czechoslovak Sokol Abroad Vychází měsíčně s vyjímkou července a srpna Published monthly except July and August Předplatné USD 8.-- ročně - Subscription USD 8.-- per year. Canada, USA : Otto STEHLÍK, 1665 Bloor St.East, Apt. 1001, Mississauga, Ont., Canada L4X 1S4 Redaktor: Rudolf FIALA, Stauffacherstrasse 222, 8004 Zurich, Schweiz Dagmar BERGOVÁ, Hügeliweg 3, 5040 Schöfland, Schweiz Administrátor - přijímá změn adres a předplatné: Australie / Afrika / Evropa. Subscription orders, changes of address: Australia / Africa / Europe / should be directed to: [pageend68]