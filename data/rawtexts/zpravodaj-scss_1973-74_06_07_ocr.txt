zpravodaj Čechů a slovákú ve Švýcarsku 1973 * ročník 6 * číslo 7 [pageend1][pageend2]OSN — Organizace spojených národů, sekretariát, k rukám generálního sekretáře U Thanta, New York, USA Žádáme, aby bylo svoláno Valné shromáždění OSN a navrhujeme: Vyhlaste SSSR, Polsko, NDR, Bulharsko a Madarsko za AGRESORY Donuťte agresory, aby propustili naše představitele, jediné zákonné naše zástupce, aby opustili ihned naše země a zaplatili reparace /veškeré okupací napáchané škody/. Pomozte ČSSR k obnově normálního života a k rozkvětu našeho demokratického, socialistického, neutrálního státu. Obyvatelé hlavního města PRAHY Praha, 23. 8. 1968 Co k tornu dodat? Že Československo, tak těžce zkoušené v komunistické minulosti, jásalo, když «byl volen» presidentem L. Svoboda. Nepříliš mnoho lidí si rvalo vlasy. Ale určitě si je rval onen novinář, který na plenárním zasedání pražské odbočky Svazu čs. novinářů měl také hlasovat, aby byl odeslán na Hrad telegram: SE SVOBODOU ZA SVOBODOU! Dal protinávrh: SE SVOBODOU DO OTROCTVÍ! Sál pražské Lucerny, vřící jak aréna, utonul v tichu. Pak se vzpamatovali . . . Několik set ostatních novinářů ho ukřičelo. Tak tohle bylo také «pražské jaro». 1 [pageend3]Za nejnepříznivějších okolností někteří doma přece napsali své paměti. Je to stále totéž. Autoři vynechávají polovinu dějů, jež pamatují, poněvadž je zakázáno vyslovit některá jména. Je jedním z úkolů exilu zachránit jména a děje před ortelem zapomenutí. Když paměť národa doma je komolena, musí být pěstována tam, kde je to možno, třeba tisíc nebo pět tisíc mil daleko. FERDINAND PEROUTKA PROHLÁŠENÍ SVAZU ČESKOSLOVENSKÝCH SPOLKŮ VE ŠVÝCARSKU K PÁTÉMU VÝROČÍ OKUPACE ČESKOSLOVENSKA Čas v dnešní době moderní sdělovací techniky, která denně přináší nejzajímavější politické události z celého světa, letí tak rychle, že se pomalu zapomíná, že před pěti lety přepadla vojska Sovětského svazu a jeho vazalských států Československou republiku. K obsazení došlo přes mnohé smlouvy o vzájemném přátelství a spolupráci, které v průběhu poválečných let byly podepsány mezi komunistickou vládou Československa a komunistickými vládami států Varšavského paktu včetně Sovětského svazu. Sovětská vláda v prvních dnech okupace prohlásila, že okupační vojska byla pozvána odpovědnými vládními činiteli Československa. I když tehdejší «vládci» Československa byli komunisté a viděli, že si český a slovenský národ hodlá vybojovat skutečnou demokracii, přece se žádný z nich neodvážil požádat Sovětský svaz o tuto, v dějinách neslýchanou intervenci. A tak ani dnes — po pěti letech okupace — nemůže sovětská vláda uvést ani jeho jméno, protože žádný z tehdejších odpovědných vládních činitelů okupační vojska do Československa nepozval. Naopak — vedoucí veřejní funkcionáři byli z Československa do Moskvy odvlečeni v poutech. Později si pod tlakem okupačních vojsk Sovětský svaz vynutil uzavření smlouvy o dočasném pobytu svých armád na československém území, avšak — jako všechny předcházející — ani tuto smlouvu nedodržel a tento dočasný pobyt — protismluvně — přeměnil v pobyt trvalý. Dnes — po pěti letech — jsou tíž představitelé Sovětského svazu, kteří nařídili a vedli přepadení a obsazení Československa, přijímáni jako věrohodní a vážní partneři při různých vrcholných konferencích, důležitých mezinárodních jednáních a k uzavírání smluv. Svaz československých spolků ve Švýcarsku byl vždy stoupencem mírového řešení všech mezinárodních sporů a dnes se zájmem sleduje pokusy o zmírnění světového napětí. Ale nemůže přehlédnout a světové veřejnosti nepřipomenout, že dějiny našeho století jsou dějinami věrolomných zrad podepsaných smluv o přátelství, neútočení, neutralitě a o mírovém řešení vzájemných sporů. Lehkověrně uzavřené smlouvy s nevěrohodným a nepoctivým partnerem vedly vždy k válečným konfliktům, na něž doplatily nejen malé státy a národy, na jejichž úkor podobné smlouvy byly uzavírány, ale také velké státy a národy, které nepoctivým partnerům uvěřily. 2 [pageend4]Na případu Československa měl a dosud má Sovětský svaz možnost světu a svým smluvním partnerům dokázat, že to s uvolněním mezinárodního napětí myslí poctivě. Ale pět let okupace Československa dokazuje pravý opak. Posledních pět let československé historie je jeden řetěz důkazů, že sovětští vládní činitelé zacházejí s českým a slovenským národem jako nejhrubší kolonialisté. Nesmí nás přitom mást existence tak zvané československé «vlády», neboť podobně i Hitler vládl nad českým a slovenským národem prostřednictvím bezmocných, nebo kolaborantských domácích vlád. Sovětská imperialistická a kolonialistická politika vůči Československu se dnes projevuje všude. Ve státní správě dosazováním lidí, kteří za peníze a jiné výhody nebo proto, že mají na rukou krev z padesátých let, či z jiných nečestných důvodů vykonávají slepě sovětské příkazy. V soudnictví vzrůstem počtu lidí zatčených z politických důvodů. Na poli hospodářském jsou v poslední době stále častěji dosazováni takzvaní sovětští poradci přímo do závodů, kde fakticky přebírají vedení a sovětskými methodami potlačují vzrůstající odpor nespokojeného dělnictva. Ale nejvýrazněji se tato kolonisační sovětská politika projevuje v oblasti věd a umění. Po částečném uvolnění se během několika let před rokem 1968 podařilo překlenout prázdnotu, kterou způsobily tvrdá nacistická okupace a krutý a bezohledný stalinismus. Československé vědy a umění se v té době opět dostaly na čestné místo v kulturním životě Evropy. Dnes — pět let po obsazení Československa — není tvůrčí přínos Československa mezinárodní kultuře o nic větší, než přínos již dříve zkolonisovaných samostatných národů Sovětského svazu — totiž žádný. To proto, že stovky /mluví se o 783/ vysokoškolských profesorů byly vyhnány ze škol; kritický moderní československý film byl prostě zakázán; významná díla žijících národních autorů v Československu nevycházejí /hovoří se, že zákaz v Československu publikovat postihlo 152 spisovatelů/. Český a slovenský tisk byl opět zglajch- šaltován. Z jevišť zmizeli významní herci a celá divadla — kupříkladu Divadlo za branou — v Praze byla zavřena. Na špičky kulturních institucí byly dosazeni hrobaři kultury a opravdová kultura — zárodek odboje a obnovení — žije dnes v Československu jen v soukromých malých skupinách a obyvatelstvo se o ní dovídá jen z vyprávění nebo z tajně rozmnožovaných prací a zpráv. Jako příslušníci národa, který v tomto století již dvakrát krůtě doplatil na to, že uvěřil v platnost uzavřených smluv a záruk, považujeme za svou morální povinnost při pětiletém výročí okupace Československé republiky tyto skutečnosti všem mírumilovným a čestným občanům světa připomenout a požádat je: «Nezapomeňte, že v srdci Evropy je Československo stále ještě obsazeno sovětskou velmocí. Nezapomeňte, že českému a slovenskému národu hrozí nenapravitelné škody, způsobené bezohlednou sovětskou kolonisací. Žádejte od svých vlád, aby otázka obsazení Československa byla na pořadu všech jednání se Sovětským svazem. Ať sovětská vláda podá důkaz své věrohodnosti a ať, mimo jiné, odvolá své armády z obsazeného Československa a neklade překážky, aby si jeho obyvatelstvo uspořádalo život a svůj stát podle svých představ. A dále: nedomnívejte se, že vaše demokracie je tak silná a vaše kultura tak vyspělá, že komunismus u vás nikdy k moci nepřijde. To jsme říkali a věřili tomu dlouhá léta také my, kdysi svobodní občané vysoce kulturní a vzorně demokratické Československé republiky — a výsledek je celému světu znám.» SVAZ ČESKOSLOVENSKÝCH SPOLKŮ VE ŠVÝCARSKU 3 [pageend5]JAN BENEŠ, poslední vězeň Antonína Novotného, «dočasně umístěný» v Ciceru. Psáno pro «Zpravodaj» MEZI ČTYŘMA OČIMA (než to na nás praskne) Jednomu docházejí věci pomalu. I odbojnému rozhlasu v srpnových dnech roku 1968 to trvalo nějaký čas, než přestal používat formulace «cizí vojáci» a přijal za své: okupanti. Což ovšem neubírá nikomu z těch, co dělali tenkrát v rozhlase nebo v televizi, na velikosti. O rok později, v prvém srpnovém týdnu roku 1969, přišly do redakce časopisu SIGNÁL v Praze z cenzury opravené sloupce. Číslo bylo shledáno bez závad, pouze titulek módního sloupku doznal změnu. Místo: ČERNÉ BRÝLE, MÓDA NA SRPEN, tam ruka, opatřená v zlepšeném vydání HSTD (Hlavní správa tiskového dohledu) po roce 1968 už jen číslem a nikoli jménem, opravila: SLUNEČNÍ BRÝLE, MÓDA NA LÉTO. Což je konec konců i v rámci jazyka českého O.K., třebaže jsem si jist, že o český jazyk tomu číslem zaštítěnému pánovi vůbec nešlo. Jednomu docházejí věci pomalu, a když tedy do redakce Signálu došly sloupce přehlédnuté cenzurou, nejprve se tomu strachu z poznamenání barvy, jež platí za smuteční, a měsíce, který je skutečně smutečním, přinejmenším pro generaci pamětníků platit bude, tedy nejprve se tomu všichni chutě zasmáli. Kampak na nás! Šéfredaktora (Vlado Kašpara) nám sice vyhodili, ale zastupuje ho zase jen jeden z nás, a všichni víme své, od Dubčeka až k vrátnému, a Jodas a jeho parta ať se jdou vycpat! Jenže jen o docela málo později vyšel ze své úřadovny designovaný vedoucí redakce, jeden z nás, jeden z těch, kteří spolu mnohou lahvinku vypili a mnohou vlastizrádnou řeč vedli, ještě v dobách osvíceného presidenta Antonína Novotného, ten, který to za nás, tam nahoře, chudák, musí uválčit a kterému to tedy nesmíme ztěžovat svou rozpustilostí. A dobrý, předo- brý a ustaraný kamarád pravil, k jednomu, po pár dnech k druhému a po týdnu k třetímu: «Víš, brachu, mluvil jsem, no tam ...» a učinil vševysvětlující gesto. «Bylo by dobře, kdybys sem teď nějaký týden kolem toho výročí nechodil. Jsou nějací nervózní. My ti samozřejmě nemůžeme dát výpověď, to bych se postavil proti. Ale když mi to tak prošlo hlavou ... v zájmu časopisu. Ještě přece jenom něco můžeme.» Mohli. SLUNEČNÍ BRÝLE, MÓDA NA LÉTO. OKUPANTI Miroslav Zeman (český básnik) Praha DĚTI KVÉTIN Šli proti nim Šli proti tankům s kopretinou v klopě V ulicích pěstě hněv popsal Prahu každý kámen křičí: Táhněte odtud! Šli proti nim Šli proti tankům s červenomodrobílou vlajkou Je samá krev Šli posluchači nočních mítinků Vypískávali lež a přece je obelhali Hořící diskutéři stáli ve slově a přece je zradili Šli děti květin milenci kytar kluci a holky z Vinohrad z Pražačky z Libně Nespadlo jim srdce do kalhot Šli proti tankům s kopretinou v srdci 4 [pageend6]A tak i člověku s inteligencí velmi mlhavou nakonec dojde, že se cosi děje a že se něco stalo. Hanba roku 1968, respektive velmocenský akt roku 1968, není náš a nepadá na nás. Svět, řízený velmocemi, ho přijal. Nějaký čas žil a odumíral na stránkách novin. V bezprostředně ohrožené, a proto poněkud po morálce šilhající Evropě o cosi déle než v Americe. A určitý čas bylo dokonce v módě mít někde kolem, či přivést do party československého uprchlíka a dopřát mu povzdechu: «Inu, život není jednoduchý, my jsme taky vyhubili Indiány.» SLUNEČNÍ BRÝLE, MÖDA NA LÉTO. Příjezd bratrských tanků si ve statistice Generální prokuratury (statistice poctivé, protože tuze mnoha lidem na GP rovněž došlo příliš pozdě, že se cosi stalo) vyžádal 72 obětí na lidských životech. Je to méně než ve shodném týdnu roku 1967, kdy podobný počet lidí zahynul v republice při dopravních nehodách. Akcemi čs. občanů bylo na území republiky zničeno 9 tanků a 27 jiných vozidel «spřátelených armád». Úhrnná škoda vzniklá v důsledku okupace mezi 21. srpnem a 1. zářím 1968 měla pak, podle téže statistiky, činit přibližně 270 miliónů Kčs. Když o rok později přišel člověk, jemuž to došlo, na bavorskou policejní stanici, a byl tázán, proč že odchází ze země, kde se narodil a vyrostl, dával třeba patřičnou německou větu dost těžko dohromady, — a milý komisař mu třeba žoviálně napověděl: «Zničil jste ruský tank, já vím!» Well, přátelé, to je jistě jednoduchý důvod, hovořící zajisté i o mnoha tajných přáních mnohého z nás, ale má jednu nevýhodu. V případě těch více než dvou tisíců osob, které ho uvedly jako příčinu odchodu jen v Mnichově, bohužel nepravdivý, aspoň v jednom tisíci devíti stech devadesáti a dvou případech. Devadesáti dvou proto, že znám člověka, který ruský tank skutečně zničil, a ten dodnes žije v Praze. Nepravdivý, a to je špatné. Špatné pro nás, drazí bratři a sestry, kteří žijeme na vnější straně zadrátovaných hranic. Špatné, neboť nemluví pro nás. Jsme tuze nespokojeni se stavem světa, ve kterém žijeme, a mnohý z nás trpí dojmem, že se všechna jeho nespravedlnost soustředila jen a jen proti nám samým. Leč nedejme se mýlit, po spravedlnosti volá vždy právě jen ten, kdo právě dostává pár facek. A my sami, ačkoli se těšíme svobodě, máme vskutku jen velmi málo pochopení i ve věcech, jež se nás dotýkají bytostně. Neboť bitvy se nevedou jen o velké věci, a o málokteré věci ostatně předem víme, zda je velká či nikoli. Je však přinejmenším téměř trestné, jestliže výzva ke sbírce na uhrazení soudních výloh v případě dětí Gabrielových vynese po více než roce od krajanské, exilové a jiné veřejnosti přesně jen 18,64 US dolarů. KŘIK Prokřičela celé noci mezi srpnovými hvězdami přistávaly eskadry Ve tmě strnulo úpění dobíjených koní Ponížení po škarpách slézají se vzdorují dorozumívají se Nikde ani nabodnutá houba s octem ani slovo které by se dalo přiložit na ránu ani vločka úsvitu beznaděj za ní beznaděj před ní Prokřičela celé noci do tváří hluchým Spálená socha svobody spálená socha hrůzy trčí navěky Svět jede na víkend po našich kostech [pageend7]Paní Žludkynová, jejíž výlohy hradí čs. stát s režimem pana doktora Husáka, se bude soudit dál. Resistance exilu proti režimu páně Husákově vynesla 18,64 US dolarů. Kolik desetin centu asi připadne na jednoho koždého ze 100 000 uprchlých «osmašedesátníků?» Před pěti lety spatřila světlo světa v Chicagu myšlenka dát na devastaci československého školství odpověď, a dát vzniknout v cizině vysokoškolské instituci (neoficiálně Universita Jana Palacha), jež bude vychovávat v duchu vědecké svobody v českém a slovenském písemnictví, sociologii, politologii a historii. Hurá! Podpůrné rezoluce jen zapršely a nebylo takřka spolku, aby se o takový projev loajality nepostaral. Od 28. října 1968 do 31. května 1973 se sešlo pro universitu 145.061 US dolarů a 21 centů. Celých sto tisíc dal ovšem universitě do začátku jediný dárce. Kolik celého dolaru připadá tedy na jednoho Čechoslováka v cizině z těch zbývajících 45.061,21 US dolarů? Poláci, Litevci, Rusové, Ukrajinci i mnohdy při menší početnosti svých exilů dokázali potřebné peníze sehnat v době neuvěřitelně krátké. Stačí 600.000 US dolarů, z jejichž úroků už pak universita bude žít sama. Ne my, my si zaprotestujeme, zameleme panty na téma neutralita či jiného zakopaného psa, spíš u piva než na veřejnosti, a pěkně si taky umíme vyložit, jací pitomci jsou občané zemí, jež nás přijaly, a jací kabrňáci jsme my sami. Tuze se nám nelíbí kompromisy, jež vlády různých zemí na zeměkouli uzavírají s Východem. Ale jaké máme právo žádat oběti od jiných, jestliže my sami nejsme ochotni ani sáhnout do kapsy a obětovat pár mizerných grošů? Psát o smyslu exilu je jistě snadnější. Řekl bych, že se mi smysl exilu v tomto duchu nejvíce přibližuje spíše titulu této úvahy, jenž zajisté pobouřil mnohou mravnou duši. Leč svět, zdá se, už je takový. Sluneční brýle, móda na léto. Možná však, že existují ještě lidé, které spíš pobouří skutečný stav věci. Pro ty jsou zde dvě adresy: GABRIEL CHILDREN FUND, P. O. Box 482, Yucaipa, California 92 399 (USA) University of Chicago, Czech and Slovak Studies Fund, 1050 East 59th Street, Chicago, Illinois (USA) FAKTA O PÁDU ]etel dohořel Chatrčemi obchází večer Na Moravském poli na štítech krvácí ticho Strašnými pohledy padlí propalují tmu Nikdo jim nepřisel zatlačit oči Povely v cizí řeči přervávají se trčí korouhve Z hlíny uniká tlumený nepřetržitý nářek Potupená Koruna česká dodělává v bahně V té noci nocují po mahalích žoldáci ale spis pod širákem POHOSTINNOST po ránu pomyje k přesnídávce plíseň ze slin polívku rezavý plech k obědu mražené můry k svačině vitriol k večeři chcíplou kočku pod hlavu kameny žíznit u otrávené studně spát s mlhou mezi vlky 6 [pageend8]Přemysl Pitter K PÁTÉMU VÝROČÍ 21. SRPNA V ten tragický den jsem otevřel bibli a můj pohled padl na žalm 75. Četl jsem: "Ne od východu, ani od západu, ani od pouště přijde povznesení, ale Bůh Soudce jednoho ponižuje a druhého povyšuje.» Jak i my jsme kdysi spoléhali na Západ, a jak jsme pak byli v tom osmatřicátém roce zklamáni! Pak přisel den, kdy národ upjal své naděje k slovanskému Východu. A zas to strašlivé zklamání! A dnes? Odnikud zvenku nám nepřijde pomoc, «ani od východu, ani od západu, ani od pouště». Z pouště jen dravci a “šelmy přicházejí. Uvedená slova volal židovský prorok svému národu v době, kdy byl obklíčen nepřáteli a hrozilo mu vyhlazení. Nebylo to poprvé v jeho dějinách: Babyloňané, Per“sané, Asyřané, Egyptané, Římané, i domácí Filištínští usilovali o moc nad Izraeelem. V sázce byla nejen jeho svoboda vnější, politická, nýbrž především svoboda vnitřní, mravní, duchovní. Co udrží Izrael při životě? Co ho povznese z hlubokého úpadku? A tu zaznělo slovo, kterým ústy prorokovými promluvil k národu Bůh. Dějiny našeho národa se tak velmi podobají dějinám národa izraelského. A co platilo jemu, platí i nám. Také my stále hledáme spásu všude jinde, jen ne tam, kde bychom hledat měli. Není nám tedy vůbec pomoci? Máme upadnout znovu do švejkoviny — nebo rezignovat? Prorok má pro nás jinou radu: obrátit se směrem, odkud jedině může přijít povznesení, směrem, který ukazovali všichni velcí duchové: od Cyrila a Metoděje, přes Husa, Komenského, Palackého, Kollára, Hviezdoslava a Masaryka. K Ježíšovi, ne k cézaru. Čili jak to říká Palacký: «Kdykoli jsme vítězili, dálo se to vždy převahou ducha, nikoli mocí fyzickou.» Na duši a ducha jsme zapomínali, hmotu vyvyšovali, na hmotě stavěli. Ted vidíme, kam nás hmo- tařství zavedlo — na práh smrti. Vyspělá technika je nástroj, který bez Kristova ducha slouží zkáze. Jen síla ducha může národ znovu probudit a postavit na místo, které mu Bůh určil, ale kam národ nešel. A proto ty následky. Musel přijít 21. srpen, a přijdou další rány, jestliže se národ nevzpamatuje, neprohlédne a nedá se za hlasem, kterým k němu mluví osvícení synové a dcery národa. 21. srpen dokázal, že v národě tento duch nezanikl, že sjednotil všecky dobré síly a překlenul propasti. Utrpení a zkoušky naší doby nutí jednotlivce jít do sebe. Objevují v sobě síly, které jsou mocnější než síly světa. Jen ty ho povedou k pravé nezávislosti. A ještě slovo k nám, exulantům a emigrantům. Požíváme pohostinství švýcarských občanů. Každý z nás je představitelem svého národa. A podle nás posuzují celý národ. Máme být mluvčími idejí, které jsou ve vlasti umlčovány. Budme si vědomi tohoto odpovědného úkolu! Nechtějme si hrát na reprezentanty národa, ale konejme drobnou uvedomovací práci od člověka k člověku, od srdce k srdci. Jen tak poznají Švýcaři ducha našeho národa, ducha těch vzácných mužů a žen, kterým dal Bůh v našem národě se zrodit. PRÍKLADY, KTERÉ VARUJÍ Curyšský list «Tages Anzeiger» uvádí ze dne 20. července tuto zprávu: «Podle zpráv z Prahy bylo tam zatčeno deset československých emigrantů, kteří přicestovali do Československa se západoněmeckými cestovními pasy za účelem návštěvy svých příbuzných. Těchto deset osob emigrovalo v roce 1968 do Německé spolkové republiky. Všichni se domnívali, že se na ně vztahuje zákon o amnestii, vydaný 22. února tohoto roku. Podle tohoto zákona se mohou ilegálně vystěhovalé osoby vrátit do 31. prosince 1973 do své vlasti, aniž budou potrestány.» NÁŠ DOVÉTEK: RADĚJI TO NEZKOUŠEJTE 7 [pageend9]Společenská rubrika Pod tímto titulkem se dočítáme v LISTECH z června 73, časopise čs. socialistické opozice, redigovaných Jiřím Pelikánem: «Josef Pavel, ministr vnitra v době «pražského jara», bývalý velitel Dimitrovova praporu Mezinárodních brigád ve Španělsku, odsouzený v roce 1951 na pětadvacet let vězení, a jedna z prvních obětí normalizace po sovětské okupaci, zemřel náhle ve věku 65 let. Na den jeho pohřbu byla vyhlášena pohotovost bezpečnosti, která se obávala demonštratívni účasti četných Pavlových přátel. Jakoby náhodou se ztratila převážná část pohřebních oznámení a řada nejbližších přátel byla vyrozuměna anonymními telefonáty, že pohřeb se koná na jiném místě. Přesto se však na pohřbu sešlo několik stovek účastníků, včetně mnoha předních politiků roku 1968. Interbrigadisté, vesměs vyloučení ze strany jako Pavel, drželi čestnou stráž a demonstrativně zdravili zaťatou pěstí pod vystrašenými pohledy četných příslušníků StB. V čs. tisku nesměla být samozřejmě ani zmínka, zato ústřední orgán KS Španělska «Mundo obrero» otiskl 26. dubna 1973 vřelý nekrolog, jehož závěr je otevřeným odsouzením postoje nynějšího vedení KSČ: «Josef Pavel, dělník, syn komunistického dělníka, žil svůj život jako komunista. Až do posledního dne ...» Snad právě proto byl vyloučen v roce 1970 z normalizované KSČ.» Potud Listy, vycházející jako dvouměsíčník v cizině a doma, určené především čtenářům z Československa. POZNÁMKA REDAKCE: podle nás mají komunisté krátkou paměť. Nekrolog za Josefa Pavla zamlčuje některé skutečnosti, z nichž uvádíme jedinou: právě Lidová milice Josefa Pavla 25. února 1948 obsadila na Václavském náměstí některé úřady, banky a obchody a pod samopaly vyváděla demokraticky smýšlející Čechy na Staroměstské náměstí, aby tam pod namířenými hlavněmi manifestovali «věčnou, nerozbornou atd. lásku ke Klementu Gottwaldovi a ochraniteli Sovětskému svazu, a vůbec». Takže se dá říci, že čeští demokrati oslavili v ten den jaksepatří «komunistickou lidovou veselici». Víme, jak obrození komunisté pohlížejí na sovětskou o- kupaci z 21. srpna 1968. V tom jsme s nimi zajedno; hlavně proto, že našim komunistům zřejmě podnes nedošlo, že se jim takzvané «československé jaro» vymklo z rukou a že nakonec vyvrcholilo v protikomunistický a protisovětský protest, kdy jedni jak druzí pobíhali po celém Československu bezradně a zmateni, ztrácejíce pod nohama svou jistou půdu, až do té doby ochraňovanou a zabezpečovanou jejich nejvlastnějším zájmům rozhodováním zvenčí a estébáckými revolvery. Z rudé šlechty se stávali bezprizorní občané, kterým sice nikdo neplil do očí, ale lidé se jim vyhýbali. Poprvé po dvaceti letech poznali, co je to izolace, do které zaháněli po dvacet let své spoluobčany, kteří na různé věci národnostních dění projevovali smýšlení, odlišné od komunistického. Dosud jsme se od našich komunistů nedověděli, zač považují mezidobí oněch dvaceti let teroru, kdy v Československu panovala ve skutečnosti Moskva prostřednictvím svých bezpečnostních, vojenských a jiných poradců všeho druhu. Víme, že čs. komunisté, ať u nás doma z vynucení, anebo žijící s námi v exilu dobrovolně, považují dny kolem 25. února 1948 za «všelidové národní povstání», zatímco my, nekomunisté, si uvědomujeme, že 25. února 1948 došlo v Praze ke komunistickému puči a zaprodání samostatného, svobodného státu cizí mocnosti. Aktéry této zemězrady byli naši — českoslovenští komunisté. Obáváme se, že ve svých politických omylech pokračují i tady v exilu. A protože působí i na naše lidi doma, a jako vždycky říkají i tentokrát jen polovinu pravdy, zastírajíce celou pravdu jako vždy nejvznešenějšími ideály lidství a podobně, je na místě zeptat se: jak si představujete svou nejvlastnější roli jednou zase u nás doma, až opadne totální okupace? V zájmu historické pravdy byste měli tuto otázku zodpovědět. A měli byste být přitom stejně otevření a přímočaří, jako byl kdysi Klement Gottwald, když ve svých přednáškách a článcích říkal věci svých politických představ několik let dopředu. Jestliže Gottwalda demokratičtí politikové, kteří jeho projevy buď nečetli, anebo se jim vysmívali jako komunistickému velikášství, pak Vás ujišťujeme, že čtenáři ZPRAVODAJE si Vaše představy přečtou rádi, aby věděli, s čím mají počítat. 8 [pageend10]Byli s námi Mohlo by se zdát, že osud přepadeného Československa zůstal lhostejný vzdáleným zemím, s nimiž jsme neměli politicky či hospodářsky mnoho společného, a kterým máme ve zvyku říkat «exotické». Není to pravda. Tak třeba Afrika. Nebylo snad státu na černém kontinentu, který by proti vpádu do naší vlasti nějakou formou neprotestoval nebo přinejmenším nevyjádřil podiv nad způsobem, jakým si «spojenci» ve východním bloku mezi sebou vyřizují účty. Jako příklad lze uvést malou středoafrickou republiku Burundi. Dokud na sebe v loňském roce neupozornila krvavými konflikty kmenů, byla takřka neznámá a na mapě světadílu jen pouhou skvrnou, vklíněnou v údolí Tanganjiky mezi Tanzanii a Zairskou republiku. «Burundská vláda rozhodně odsuzuje okupaci Československa a žádá vlády zemí, jejichž vojska obsadila československé území, aby okamžitě nařídily stažení všech sil a přestaly se vměšovat do československých vnitřních záležitostí,» prohlásil bývalý ministr informací Martin Ndayahoze už 21. srpna večer. Tehdejší sovětský velvyslanec Krukov se snažil různými demaršemi a «vysvětlováním» zabránit zveřejnění stanoviska burundské vlády, ale neuspěl: bylo vysíláno rozhlasem a otištěno v plném znění ve vládním listě s výzvou, aby SSSR «respektoval zásady Charty OSN». A přece Novotného i Svobodova ČSSR udržovala s Burundi styky jen formální a neměla v zemi přímé diplomatické ani obchodní zastoupení, kdežto SSSR ano. Té malé zemi, která není rozlohou větší než Albánie a do Československa by se vešla asi pětkrát, nebyl náš osud cizí, protože sama také musela v minulosti odolávat tlakům sousedů a bojovat za svou svébytnost. Prostí Burunďané věděli v každém případě o Československu víc než Čechoslováci o Burundi, a jména Dubček, Svoboda a Palach — jak je vyslovovali — měla pro ně symbolickou náplň. -ml- KNIHA ŽALMŮ Ty znáš pohanění mé a zahanbení mé, i potupu mou, před tebouť jsou všichni nepřátelé moji. Pohanění potřelo srdce mé, pročež jsem byl v žalosti. Očekával jsem, zdali by mne kdo politoval, ale žádného nebylo, zdali by kdo potěšit! chtěli, ale nedočkal jsem. Nýbrž místo pokrmu poskytli mi žluči a v žízni mé napájeli mne octem. Budiž jim stůl jejich před nimi za osidlo, a pokojný způsob jejich místo síti. Ať se zatmí oči jejich, aby viděti nemohli, a bedra jejich k stálému přived zemdlení. Vylij na ně rozhněvání své, a prchlivost hněvu tvého ať je zachvátí. Budiž příbytek jejich pustý, v stáních jejich kdo by obýval, ať není žádného. Nebo se tomu, jehož jsi tak zbil, protiví, a o bolesti zranění tvých rozmlouvají. Přilož nepravost k nepravostem jejich, a ať nepřicházejí k spravedlnosti tvé. Nechť jsou vymazáni z knihy živých, a se spravedlivými ať nejsou zapsáni. Žalm 69 9 I V ČERNÉ AFRICE [pageend11]Alan Levy je americký žurnalista, který se zdržoval v Československu v době pražského jara, prožil 21. srpen 68 a odjel teprve koncem června 69 zpět do Ameriky. Své zážitky popsal v knize «Člunem do Prahy», která zaznamenává objektivně jarní táni, pasivní odpor národa proti sovětským tankům i porážku bezbranných. Z jeho dokumentární zprávy jsme vybrali úryvek, zachycující náladu onu osudnou středu odpoledne. ma CIZINCE Když jsem šel onoho 21. srpna po Národní třídě, skandovali lidé «Dub-ček! Dub-ček!» a roboti svírali kohoutky křečovitěji a křečovitěji, ale jinak neprojevovali ani záblesk hněvu nebo zájmu. Právě tak jako mi oni všichni připadali stejní, jistě jsme jim připadali pod jejich děly všichni stejní i my. Teď pádil hlouček studentů dolů po Václavském náměstí. Nesli červeno-bílo-modrou československou vlajku, avšak velká část bílého pole byla rudá. «To je krev třináctiletého chlapce, kterého jste zastřelili!» volali na lhostejné roboty. Byla smočena v tratolišti krve vedle chlapcovy hlavy na náměstí, kde byl zavražděn. Roboti jen civěli. Jestliže jsem někdy spatřil vnímat něco jiného než vzpurné napětí, bylo to právě nyní. Někteří z nich se ohlíželi po důstojnících — všichni to byli náhodou Evropané — jako by byli překvapení, že nezazněl povel k palbě. Pak se vlajkonoši stočili doprava k nábřeží a zmizeli z dohledu. Roboti upadli opět do normální strnulosti. Když jsem míjel obchodní dům Perla (který příští den při plundrování vyhořel), viděl jsem několik mládenců se zavázanou hlavou utíkat za vlajkonoši. Jeden z nich si ještě utíral vlastní krev. Na nejbližším rohu jsem zabočil doprava k Václavskému náměstí, které samo bylo postiženo. Kníže Václav přežil ve zdraví. Ale dlažební kostky za ním byly vyrvány ze země. Elektrické vedení tramvají viselo dolů. Zbrusu nová stanice trolejbusu, s níž bylo nedávno sňato lešení, byla pobořena. Pod ní střecha nového podchodu, který se, když jsem ho viděl naposledy, dostavoval, se zhroutila pod obrovskou vahou tanků. Ruští vojáci používali trosek podchodu jako latríny. Monumentální novorenesanční průčelí národního muzea dosud široce vévodilo náměstí. Vodotrysk pod schodištěm vesele šplouchal jako včera a předevčírem. Když však člověk zvedl oči, ustrnul. Ponuře hnědé průčelí bylo hustě poďobáno stovkami bílých skvrn, «jakoby je poklovali zlí ptáci», jak později popsalo dirky po střelách Rudé právo. Tanky neustále v pěti — až desetiminutových intervalech projížděly náměstím, cedily vzduch salvami děl a zaplavovaly chod- DOPIS SDRUŽENÍ BÝVALÝCH ČS. POLITICKÝCH VĚZŇŮ VE ŠVÝCARSKU panu Dr. jur. Miroslavu Tučkovi ze dne 20. července 1973: Vážený pane doktore Tučku, na mimořádné výborové schůzi dne 14. 7. 1973 bylo naše Sdružení informováno o průběhu a výsledku voleb Svazu čs. spolků ve Švýcarsku, konaných v Basileji, jakož i o průběhu schůze předsednictva Svazu, konané v Cu- rychu dne 7. července. Dovolte nám, pane doktore, abychom Vám vyslovili naše upřímné blahopřání k Vašemu zvolení předsedou Svazu čs. spolků ve Švýcarsku a poděkovali za Vaši konstruktivní pomoc a obětavou snahu, kterou jste projevil a projevujete při řešení kritických otázek čs. emigrace ve Švýcarsku. Ujišťujeme Vás svou plnou důvěrou a podporou ve Vaší odpovědné činnosti a těšíme se na další spolupráci ve prospěch společného cíle. S krajanským pozdravem Dr. Ing. J. Zadrobílek, předseda Dr. jur. Bedřich Hostička, místopředseda Ing. J. Sochor, jednatel 10 [pageend12]niky střepinami skla. V klidnějších okamžicích procházeli Češi troskami, hledíce na to, co nikdy nezapomenou. Někteří se dokonce pokoušeli diskutovat s ruskými pěšáky, kteří vroubili náměstí. Jedna babička se jednomu z nich přiblížila a ukazovala mu fotografii: «To byl můj jediný syn. Padl v boji proti Němcům na Ukrajině.» Ruský voják na ni namířil bajonet a řekl: «Stůjte! Pět metrů ode mne!» Jednotky měly přísný rozkaz nebratřit se. Avšak jeden švihácký mladý důstojník si vybral nejhezčí děvče, které bylo v dohledu, a, omlouvaje se za špatnou znalost latinky, chtěl na ni vědět, jak se vyslovuje jméno ulice v jeho rozkazu. Děvče odpovědělo pouze: «Kdybyste sem přijel jako turista, ukázala bych Vám naše město. Ale když přijíždíte v tancích, nechci s vámi nic mít.» Na Václavském náměstí se vytvořila řada československých vojenských vysloužilců. Házeli vyznamenání, která dostali na ruské frontě, do popelnic, jež byly odevzdány několik hodin později na sovětském velvyslanectví. (Československý lékař, ošetřující členy sovětského velvyslanectví, 21. srpna resignoval, a osobně vrátil zlatou medaili, kterou mu Rusové dali za dlouhé a věrné služby. Řekl, že už nemůže ošetřovat lidi, kteří vraždí jeho národ.) To odpoledne pochodovali po Václavském náměstí studenti mezi loupežnými nájezdy tanků. Kráčeli za československou vlajkou, ponořenou do krve mučedníků onoho strašného dne. A kdykoli tanky přijely, postavili se studenti pod jezdeckou sochu knížete Václava, vedle nápisu, vtesaného do jejího podstavce «Svatý Václave, nedej zahynouti nám, ni budoucím», k němuž někdo připsal křídou «Ať žije Dubček!» Tehdy, 21. srpna, se začalo na Václavském náměstí hlídkovat. Pražští studenti se po dvou střídali v čestné stráži s červeno-mo- dro-bílou československou vlajkou a s černým praporem národního smutku, zatímco stovky jiných seděly tiše se sklopenými hlavami. Po celé dny a noci, dvě plné neděle, odmítali se rozejít, nebo i ustoupit, když prška kulek troubila k rozchodu a když tanky pálily nad jejich hlavy (a aspoň jednou také přímo do nich). Sypali květiny ve dne a v noci zapalovali svíce k uctění památky svých mrtvých. A každé jitro a každé setmění přiřadilo k tryzně nová jména, nových hrdinů se vzpomínalo a nová krev sprápěla československou trakoloru. Přeložil J. Strnad HALÓ LIBEREC, TADY EVROPA ! Druhý sjezd Liberečáků svobodného světa se koná opět ve známých lázních ZURZACH ve Švýcarsku (na Rýně) 15. a 16. září 1973 v české restauraci Waag (náj. rodina Kalivodova). Hromadné ubytování na vlastních matracích zajištěno. Deky a plavky s sebou. Zájemci o hotelové ubytování se obrátí přímo na: Verkehrsverein Zurzach AG. Na zajištění večeře a nápojů poukažte 20 SFr. Jablonečáci a ostatní krajané jsou vítáni. Případné dotazy řiďte na adresu ZPRAVODAJE, budou okamžitě předány k přímému vyřízení. SLOVA NA ZDECH Přátelský stisk (na rozbitém automobilu v Nekázance) Lenine, probud se, Brežněv se zbláznil (na museu a jinde) Kde je ta ulice, kde je ten dům? (Zpěv pracovníka NKVD dnes v noci v Praze) Sovětský cirkus opět v Praze (Staroměstské náměstí) Moskva 1800 km (Národní třída) Sapér Vodička měl pravdu (na madarském kulturním středisku) Koldere, Koldere, nikdo ti to nežere (po celé Praze) Sovětské automaty vás obslouží rychle a bez čekání (Perštýn) Nenechte si ujít výstavu sovětských pracovních oděvů, která se koná v Praze (Spálená ulice) Násilí stvořilo první otroky, jejich netečnost zachovala je navždy (Národní třída) Pošťák to najde, rošták ne (heslo, vyzývající ke strhávání tabulek a čísel z domů) Mas žízeň, cizí vojáku, máš hlad? Chce se ti lásky, teplých vět? vodu a chléb si můžeš dobýt snad, jen k srdci člověka se nelze prostřílet (na ÜV KSČ) Rudí bratři, vratte se do svých rezervací! Vinnetou (Opletalova ulice) Z tanku je možné střílet, ale ne vládnout (na hospodě u Slavíků) Tento způsob bratrství zdá se být poněkud nešťastným (na budově Svazu čs. spisovatelů) Pozor! Alexandrovci v Praze! Valašky maximálních ráží. Přískoky. Úskoky. Jedinečný repertoár (na budově krajského výboru Svazarmu v Brně) My Prahu nedáme, radši ji zbouráme (oblíbená píseň Leonida Brežněva) Dřív jsme měli přátel pět, ted jich máme plný svět (na ČTK) 11 [pageend13]Hovory s Janem Masarykem Pod tímto titulem vydalo exilové nakladatelství CCC-Books knihu Viktora Fischla. Jde o dílo kromobyčejné politické zásluhy. Proto se o něm také zmiňujeme pravé v tomto srpnovém čísle ZPRAVODAJE a navíc přinášíme několik málo ukázek z knihy: «Někdy v dubnu 1947 jsem letěl s Masarykem z Londýna do Prahy. Letěli jsme v soukromém letadle tehdejšího ministra národní obrany, generála Svobody, a po celé čtyři hodiny cesty jsme mluvili o mnoha věcech, ale nejvíce o vnitřní situaci v Československu. A zase v mých poznámkách o tomto hovoru je pasáž o svobodě. «Jak chcete vychovávat národ bez tradice svobody?» zeptal se pojednou Masaryk. «My, Češi, jsme nešťastný folk. Praotec Čech, dej mu pámbůh věčnou slávu, byl vůl. Tolik pěkných míst na světě — a on se musil zastavit zrovna tam, kde se zastavil, a posadit nás mezi Němce a Rusy. Vůl. Nemám jiné slovo. Jak si máme udržet svobodu? Nejdřív Habsburci. Pámbůh ví, že nám těch tři sta let všelijak pokřivilo páteř. Pak konečně svoboda. A za dvacet let přijde Hitler. A teď, dva roky po válce, to zas už vypadá, jako by nám ze vší svobody zbyl jen ten generál, co dneska letíme v jeho aeroplánu. A mezi námi, ten taky za moc nestojí.» Jak přibývalo tlaku z Moskvy, přibývalo i obav v Janových myšlenkách o osudu malých národů. «Jak tohle všecko může nakonec dobře dopadnout?», řekl mi jednou, když jsem vstoupil do jeho pracovny právě po tom, co odtamtud vyšel sovětský velvyslanec. «Ukusují z toho našeho koláče kus po kusu. Nakonec nám seberou všechno a přitom nám budou hledět vsugerovat, že ten koláč pořád ještě máme. Stalin, kamaráde, je větší hypnotizér než Hanussen, na kterého se vy možná už ani nepamatujete. Já si myslím, že až se u mě Zorin příště přihlásí, tak ho přijmu v národním kroji. Proč? Protože to pomalu bude to jediné, co nám snad nechají z národní nezávislosti. Oni totiž, dokud pěkně na befél veslujete na galeji Ej uchněm, však víte —, nemají celkem nic proti tomu, když si k tomu pískáte nějakou tu lidovou písničku. Jen to musí být rychlejší, než třeba «Teče voda, teče...» Pak jsem viděl Jana Masaryka jen jednou, a to jen krátce, mezi rezignací nekomunistických ministrů a okamžikem, kdy president Beneš se poddal nátlaku a přijal utvoření komunistické vlády. Všechno, co tehdy řekl — a řekl to s nezvyklou rezignovaností — bylo: «Uvidíme. Snad zas jednou budeme sloužit aspoň jako výstraha ostatním demokraciím.» Bylo to naposled, co jsem slyšel slovo demokracie z Janových úst. Byl to též konec demokracie v Československu. Bylo to naposledy, co jsme hovořili o komunismu, než se komunisté zmocnili vlády. Po únoru byl Masaryk změněný člověk. Člověk plný úzkosti. Plný nejistoty. Pojednou on, který mluvíval s takovou otevřeností, začal vážit slova. Co chvíli se obracel a rozhlížel, jako by se bál, že by někdo mohl naslouchat. Začal podezřívat každého. Byl bych rozuměl, kdyby byl ztratil důvěru i ve mne. Pak jsem mu však jednoho dne šel odevzdat jakousi práci, o niž mne krátce před tím žádal. Potkal jsem ho ve dveřích, právě vycházel. Byli jsme sami ve výtahu, když pojednou řekl: «Já věděl, že to bude zlé, ale je to hroznější, než jsem tušil. Peklo.» Jako ve všem ostatním, i ve svém postoji ke komunismu a komunistům, nebyl Jan Masaryk nikdy veden záští. Neodsuzoval komunismus jako ideu a neodmítal jeho sociální základ. Co odmítal, proti čemu se bouřil, bránil a bojoval, bylo násilí, nesvoboda, lež a neúcta k nesmrtelnosti duše. Pro všechno toto především byl proti komunismu. I ve svých odpůrcích a nepřátelích viděl především lidi. A i pro ně bylo v něm víc lítosti pro jejich bloudění, než nenávisti.» 12 [pageend14]Vzpomínáte si ? Redakce časopisu ZPRAVODAJ Vám připomíná tyto dokumenty jen proto, abyste si po pěti letech mohli učinit zralejší úsudek, než to bylo možné tehdy v roce 1968. Rozhodně nebude na škodu, když si oživíme v paměti, co říkal Ludvík Svoboda, co říkali «obrození» novináři, a co říkali komunisté «s lidskou tváří«. Tedy čtěte: Drazí spoluobčané! V posledních hodinách vznikla v naší zemi složitá situace. V současné chvíli vám nemohu říci více k jejímu objasnění. Jako president Československé socialistické republiky se k vám obracím s plnou zodpovědností, kterou jsem přijetím této funkce převzal, a naléhavě vás žádám, abyste zachovali plnou rozvahu a naprostý klid. U vědomí své občanské zodpovědnosti a v zájmu naší republiky nedopustte, aby došlo k nepředloženým akcím. Zachovejte důstojnost a kázeň, kterou jste prokázali v minulých dnech a vyčkejte dalších kroků ústavních orgánů republiky. (Telefonická výzva občanům, vysílaná v čs. rozhlasu 21. srpna 1968. Ludvík Svoboda.) Předsedům vlád SSSR, PLR, MLR, NDR a BLR, předsedům parlamentů těchto zemí! Předsednictvo Národního shromáždění vyjadřuje hluboký a zásadní nesouhlas s postupem spojeneckých vojsk, které dnes začaly bezdůvodně obsazovat naši republiku. Došlo tak k porušení suverenity našeho státu, které je nepřípustné v našich dalších vzájemných vztazích. Žádáme vás co nejnaléhavěji, v okamžicích, kdy se na ulicích Prahy ozývají výstřely, abyste dali ihned rozkaz k okamžitému stažení všech vojsk z naší republiky. Předsednictvo Národního shromáždění ČSSR 21. srpna 1968 .. . . v těchto chvílích se schází předsednictvo Svazu českých novinářů, aby vyjádřilo znovu svou pevnou víru v cestu, kterou naše komunistická strana, naše vláda, celý náš národ nastoupily po Lednu. Chceme znovu před celým národem prohlásit, že zůstaneme pevně za presidentem Svobodou, za řádně zvoleným předsednictvem ÜV KSČ a Alexandrem Dubčekem, za zákonnou vládou, vedenou Oldřichem Černíkem, za vedením Národního shromáždění v čele s Josefem Smrkovským. Nikomu jinému sloužit nechceme a nemůžeme. Vyzýváme všechny novináře, aby vytrvali v duchu pokrokových a demokratických tradic našeho lidu a neučinili nic, za co by se v budoucnu museli stydět! (21. srpna 1968, Předsednictvo Svazu ČN) Všemu lidu Československé socialistické republiky! Včera dne 20. 8. 1968 kolem 23. hodiny večer, překročila vojska SSSR, PLR, NDR, MLR a BLR státní hranice Československé socialistické republiky. Stalo se tak bez vědomí presidenta republiky, předsedy Národního shromáždění i prvního tajemníka ÜV KSČ. V těchto hodinách zasedalo předsednictvo ÜV KSČ a zabývalo se přípravou 14. sjezdu strany. Předsednictvo ÜV KSČ vyzývá všechny občany naší republiky, aby zachovali klid a nekladli postupujícím vojskům odpor. Proto ani naše armáda, bezpečnost a lidové milice nedostaly rozkaz k obraně země. Předsednictvo ÜV KSČ považuje tento akt (okupaci) za odporující nejenom všem zásadám vztahů mezi socialistickými státy, ale i za popření základních norem mezinárodního práva. Všichni vedoucí funkcionáři státu, Komunistické strany i Národní fronty zůstávají ve svých funkcích, do nichž byli jako představitelé lidu a členů svých organizací zvoleni podle zákonů a jiných norem platných v Československé socialistické republice. Ústavní činitelé okamžitě svolávají zasedání Národního shromáždění a vlády republiky. Předsednictvo ÜV KSČ svolává plénum ÜV KSČ k projednání vzniklé situace. (Předsednictvo ÜV KSČ, 21. srpna 1968) Takové a podobné výzvy vysílaly stanice československého rozhlasu a televize od časných ranních hodin toho tragického dne. Po vlnách éteru na všechny strany letěly hlasy zásadního nesouhlasu s okupací. Za jedinou noc se ukovala jedinečná a nebývalá jednota českého a slovenského lidu, spojená úsilím postavit se na odpor násilí. Zůstala jen jediná disonanční nota, jediný bod, na který jsme neměli stejný názor: máme se bránit se zbraní v ruce — jako třeba Vietnam — anebo máme uposlechnout výzev ke klidu a přejít k formám pasivní rezistence! 13 [pageend15]Historie jednou ukáže, zda naše volba toho druhého byla v dané situaci správnější. Faktem zůstává, že v noci z 20. na 21. srpen nás jako kobylky zaplavili «spojenci», rozhodnutí nezastavit se před ničím, ani před hrozným krveprolitím. V těch pohnutých dnech střídaly se v nás pocity zklamání, vystřízlivění, zloby, naděje i bezmocnosti. «Chtěl bych vám popřát dobrý den, vážení přátelé, z dalšího pracoviště československé televize,» ozval se ráno hlas známého komentátora. «Ale bohužel, dnešní den nikdy už asi dobrý nebude. Vejde do dějin jako hanba socialismu . . . Hrdinní lidé ve sdělovacích prostředcích se bili do poslední chvíle. Üsili okupantů odhalit vysílací centra bylo dlouho naprosto marné. V labyrintu Dubčekových a Svobodových ulic, a v zemi, kde jediný ukazatel neudával správný směr, byla i detekční technika cizích vojsk v koncích. Až jednoho dne jsme uslyšeli vzrušený hlas v přijímačích: «Vážení přátelé! Československý rozhlas končí své vysílání. V naší vrátnici jsou cizí vojáci! Loučíme se s vámi, držte nám palce! Československý rozhlas končí své vysílání. Odedneška další prohlášení nebudou z našich úst! Československý rozhlas končí, bohužel, své vysílání. At žije Československá socialistická republika, at žije svoboda, at žije přátelství!» Následovala česká hymna. Na slovenskou už nebyl čas . . . T.G. Masaryk o kompromisu O kompromisu by se musilo mnoho mluvit. Upozorňuji na spis Angličana Morleye o kompromisu. Každý kompromis je zlý. Kritickou otázkou při kompromisování je, jde-li o zásadu či o včc indiferentní. Je-li zásada o nebezpečí, je kompromis mravně nepřípustný. A ze zkušenosti víme, že takových příležitostí, kde by šlo jen o věc indiferentní, je málo. Kompromis nejčastněji proto znamená slevení ze zásad, a vzniká tak ten etický a politický diletantism, který vidíme u nás. Voličstvo u nás stejně odhlasuje resoluci radikální jako snad za hodinu konserva- tivní; mase voličstva se nedivím; člověk z venkova tomu nerozumí, nemá na těch věcech žádné účasti, vždyť dvakrát v životě uslyšel politickou řeč, ale právě inteligence to dělá; je to otázka velmi úzkého kruhu inteligence. Tu nezbývá, má-li se stát obnova, než počít tím, že si osvojíme každý náležitě politické vzdělání a že budeme mít víc odhodlání stát v pravdě, nebát se toho, říci mínění své, než se to dnes děje. Nepochlebovat národu a neříkat: národ chce to a to. Prostá poctivost žádá, abychom poměr individua a celku určovali jinak, než se to děje. Z knihy TGM: «Jak pracovat?» Přednášky z roku 1898. Knihu vydalo v roce 1947 nakladatelství ČIN, tiskové a nakladatelské družstvo Čs. legionářů v Praze. POZNÁMKA REDAKCE: Snad si nebudeme příliš fandit, když řekneme, že Československo bylo od dob svého vzniku až po jeho zavraždění v letech 1938/39 jedním z nejdemokratičtějších, nejhumanističtějších, nejsociálnějších a nejkulturnějších států na světě. Byl to stát bez justičních omylů, bez krveprolévání a zbaven bestialit, jimiž se hemžily sousední státy evropské. Byla to náhoda? Samostatné Československo, dítě T. G. Masaryka a Rastislava Štefánika, nebylo dílem náhody. Stála za ním obrodná humanistická filosofie člověka TGM a jeho nejbližšího, oblíbeného přítele Rastislava Štefánika. Mnozí lidé u nás doma i v exilu často říkají, že «Masaryk už nemá co říci dnešku». Považujeme to za základní omyl, bud generačně naočkovaný dvěma okupacemi Československa, anebo vyplývající z neznalosti věci. Víme, že tato verse pochází od lidí, kterým je dnes kolem padesáti. To znamená: nacistická okupace je zastihla jako patnáctileté. Je to tedy vina národů, které měly jedinou možnost projevovat se svobodně od roku 1945 do roku 1948, anebo je to skutečně zásluha oněch okupací, jimž se nikdy nepostavila se zdviženým hledím jedna z nejmoderněji vy«CT1M ČLOVĚKA — BRATRA V KAŽDÉM ČLOVÉKU jakékoli národnosti, ale můj vlastní národ musí mi být nejbližší.» Těmito slovy Boženy Němcové zahájila paní Dana Seidlová výroční shromáždění rodičovského sdružení čs. doplňovací školy v Curychu. A pokračovala: «Naše rodná řeč je součástí a namnoze i nositelkou kulturního pokladu světové úrovně. Dokud budeme střežit a pěstovat náš kulturní poklad a naši řeč a vážit si jí jako si vážíme svobody, nemohou nám vytýkat, že jsme zradili národ. Zradil ten, kdo je netečný k osudu svých bližních a své vlastní země. Právě čeští a slovenští exulanti, kterých jsou po světě tisíce, měli působit k sblížení národů. Ale k tomu je potřebí udržovat trvalé pouto se starou vlastí. Toto pouto vytváříme v naší exilové škole. Mají naše děti zapomenout svou rodnou řeč?» Naše čtyři učitelky, Machulková, Brzoňo- vá, Mařasová a Nápravníková, vykonávají své namáhavé úkoly bezplatně. Zůstaly naší škole věrny a s nimi velká většina dětí. K nim se přidružili nováčkové, takže celkový počet činí 51 dětí. O vánocích byly všecky obdarovány zpěvníčky českých a slovenských národních písní. Používáme teď čtyři učebny a hudební síň ve škole na Riedtlistrasse. Věkové rozpětí je značné a stejně tak i rozdíly ve vědomostech. Děti, které ve vlasti do školy ještě nechodily, se poutavě učí číst a psát ve své mateřštině. Získali jsme ze Spojených států mluvnice, které krajan Fiala rozmnožil. Pro děti starší připravujeme životopisy kulturně historických postav českého a slovenského národa. Budeme je vydávat pod názvem «Listy do památníku». První dva sešity líčí život a význam Mistra Jana Husa a Mistra Jeronýma Pražského, Boženy Němcové, bratří Mánesů, Karla Čapka a jiných. Dětem vyššího oddělení zahrál na housle koncertní mistr Jiří Trnka a podal výklad skladby a nástroje. Ing. Jiří Neuwirth promítl všem 14 [pageend16]zbrojených armád na světě? Bylo naše masarykovské «kompromiso- vání davů» skutečnou zbabělostí, kterou bychom si měli nechat namlouvat po dalších tři sta let? Čest obou národů hájily a čestně obhájily legie prvního i druhého odboje, a také třetí odboj. Některé národy, jmenovitě Angličané a Američané, považují Čechoslováky za nejotužilejší bojovníky proti násilí. A přesto: masarykovské «kompromiso- vání» zůstává v obou našich národech faktem. Chceme-li je dešifrovat, pak to neznamená, že se budeme dovolávat nejsvětlejších stránek obou našich národů, ale že si řekneme z očí do očí jak to opravdu bylo, a hlavně proč. Naše národní tragédie počínají v zahraniční politice a datují se do let 1933; víme, že STARÝ PÁN byl demokrat tělem i duší — a do mnohých věcí že vůbec nezasahoval; byl si totiž vědom, že demokracie má předem vyhrazena svá nepopiratelná práva; nebyl ani tyranem, ani samojediným vládcem, nerozhodoval tam, kde se domníval, že mají rozhodnout ti druzí, zvolení parlamentem. A přesto ... my všichni, kolik je nás roztroušeno po západním světě, s námahou vysvětlujeme, proč jsme se třikrát po sobě vzdali národních svobod. Mnohdy nám chybějí argumenty. Prosíme proto všechny, kdož mají o věci co říci, aby se přihlásili se svým příspěvkem. Rádi jej otiskneme, i kdyby byl sebekritičtější, se- benepříjemnější, protože poznat chyby a jejich zárodky je totéž, jako si uvědomit sama sebe — a my Čechoslováci to potřebujeme v současném rozděleném světě ještě víc než národy okolní, sebejisté svou ne- porazitelností. Tedy prosíme: pište nám o kompromisech, kterých jsme se neměli dopustit. A proč. U vědomí, že nebudeme nadále vytvářet takové podmínky, abychom musili později odstraňovat škodlivé důsledky věcí. V té situace jsme teď. Najděte odvahu k upřímnosti. Uvědomte si: našim generacím pod padesát jsme tím povinováni. Nelitujte námahy a sil. Zväz československých spolkov vo Švajčiarsku pozýva všetkých československých utečencov a ich švajčiarskych priateľov na MANIFESTAČNÉ ZHROMAŽDENIE ČECHOV A SLOVÁKOV, ktoré sa uskutoční v deň 5. výročia okupácie Československa, v utorok 21. augusta 1973 o 20.00 hod. v Zürichu na Bürkliplatz-i (medzi Para- deplatz-om a jazerom). Prehovoria: Nationalrat, univerzitný .profesor Dr. Walter HOFER, predseda Európskej rady pre nečlenskú štáty, Edmund ŘEHÁK, predseda Poradného zboru Čechov a Slovákov v západnej Európe a Dr. Ing. Jaroslav ANDEL, miestopredseda Zväzu československých spolkov vo Švajčiarsku. PRÍĎTE VŠETCI ! DOKÁŽME, ŽE ČECHOSLOVÁCI V EXILE NEZABUDLI NA KRUTÝ OSUD SVOJEJ VLASTI ! POZVÁNKA ČS. EXULANTOM ZE SOLOTHURNU A OKOLÍ Československý krajanský spolek MASARYK a Tělocvičná jednota SOKOL ze Solothurnu zve všechny Čechy, Slováky a jejich švýcarské na MANIFESTAČNÍ SHROMÁŽDĚNÍ, které se koná v předvečer 5. výročí okupace Československa v pondělí dne 20. srpna 1973. Sraz v 19,50 hodin u Gewerbeschule vedle Kreuzackerbrücke, odtud ve 20,00 hodin odchod a průvod městem k St. Urs- Ka tedrále, kde bude přečtena rezoluce Svazu československých spolků ve Švýcarsku. Manifestační shromáždění bude zakončeno národními hymnami. dětem pásmo «Vltava» a «Praha» s hudebním doprovodem. Na závěr druhého školního roku zhlédly děti maňáskovou hru «Princezna Čárypíše». Docházka byla výborná. Přesto, že mnoho dětí bydlí daleko od Curychu. Profesor Balcar promluvil o Albertu Schweitzerovi, «doktoru pralesa», a vyzvedl jeho všelidský význam. Milí rodičové! Neotálejte a přihlaste nám již dnes své děti školního věku. Jste jim povinni nejen výchovou rodinnou, ale i vzděláním v rodném jazyce. Vyučování se koná každou sobotu (kromě doby školních prázdnin) od 15. do 17. hodiny. Nový školní rok zahájíme 1. září 1973. Přihlášku pošlete na adresu: Valerie Ma- chulková, Schaffhauserstrasse 427, 8050 ZÜRICH. PP. OKUPAČNÍ SRPNOVÉ DNY ČS. ROZHLASU VE ŠVÝCARSKÉM ROZHLASOVÉM VYSÍLÁNÍ Publikační skupina Klubu Jana Palacha z Curycha upozorňuje čtenáře ZPRAVODAJE, že se švýcarský rozhlas rozhodl na popud Čechoslováků, žijících v exilu, věnovat pozornost okupačním událostem před pěti lety v Československu. Tyto vybrané dokumenty budou vysílány z Beromünstern, na 1. programu, v pořadu «Prisma». Rozhlasové vysílání je stanoveno na den 21. srpna 73 na 20.00 hodinu. AHT — SPOLEK HELVETO ČESKO- SLOVENSKÉHO PŘÁTELSTVÍ, 1000 LAUSANNE 4, Case postale 137 vyhlašuje LETNÍ SOUTĚŽ ROKU 1973 s těmito podmínkami: 1. PRO DOSPĚLÉ: napsat povídku v českém nebo slovenském jazyce na téma: svoboda. Nejlepší z povídek bude zveřejněna, 2. PRO MLÁDEŽ: fotografie dvou švýcarských fontán (černá nebo barevná, format libovolný) s komentářem na historickém nebo legendárním podkladě, 3. PRO DÉTI: vytvořit předmět, který by mohl soutěžit jako dárek z přátelství. (Hračka, umělecký nebo užitkový předmět atd.). Každý z těchto předmětů bude věnován některému účastníku soutěže, 4. PRO DÉTI: přečíst jednu českou nebo slovenskou knihu podle vlastního výběru a nakreslit k ní se vztahující 4 ilustrace. Nebo napsat buď česky či slovensky stručný obsah knihy a říci o ní své mínění. PODMÍNKY SOUTĚŽE: všechny práce musí být doručeny na uvedenou adresu spolku: Amitiés Helvéto-Tchécoslovaques, Case postale 137, CH - 1000 Lausanne 4 nejpozději do 31. října 1973. Prosíme, aby jméno i adresa každého účastníka byly dobře čitelné. Děti nechť uvedou svůj věk. Je možné absolvovat dvě z uvedených soutěží STUDIJNÍ SKUPINA 15 [pageend17]Zvony, které zazní za Československo Bude to v neděli 9. září v městě Avenches (VD). A ten den budou vyzvánět zvony déle než jindy. Za okupované Československo a všem exulantům, kteří žijí ve Švýcarsku. Je to nápad jistě úctyhodný. Jeho inspirátorem je Spolek helveto-československého přátelství v Lausanne, jehož členové prokázali v minulosti bezpočtukrát své člověčenské vztahy. Byla to především pomoc bezradným čs. emigrantům, kteří přišli do cizí země. Spolek helveto-československého přátelství píše redakci ZPRAVODAJ: «Zvláštní pozvánky nebudeme rozesílat. Řekněte v časopise, že zveme všechny Čechy a Slováky, kterým se dostane oficiálního a bratrského přijetí od zástupců této bývalé římské Helvetie ...» Jsme tedy pozváni všichni a přijíždět můžeme od rána 9,00 hodin až do 17.30 hodin. Každý účastník bude přivítán před románským museem, kde mu budou zároveň poskytnuty nutné informace. PROGRAM: (v pozvánce se říká: není samozřejmě pro nikoho závazný) 9,00 až 11,00 hodin: prohlídka římského musea, vstup volný, odborný výklad v několika jazycích. Ve stejné době proběhnou volejbalový zápas a různé sportovní hry v římském amfiteátru, jakož i běžecký závod kolem římské zdi. Zájemci nechť se přihlásí nejpozději do 9,30 hodin. v 11,10 hodin: slavnostní vyzvánění zvonů. v 11,30 hodin: ekumenická mše ve starém kostele Avenches pod patronátem městské protestantské a katolické fary. Kostel rád uvítá věřící i ateisty. Nato přivítají přítomné zástupci města. od 12,15 hodin: příchod do římského divadla, chůze trvá asi 10 minut. Piknik si vezměte s sebou, nápoje a oheň pro opékání vuřtů budou k dispozici na místě. ve 14,00 hodin: prohlídka římského musea, určená především dětem. O výklad je postaráno. Ve stejné době proběhnou literární i jiné pořady pro dospělé v římském divadle. Prosíme hudebníky, aby si přinesli s sebou své nástroje! od 15,00 hodin: v této době bude možné vyměňovat si knihy, desky a poštovní známky. V téže době bude umožněno navštívit římské museum, zhlédnout federální chov jezdeckých koní, anebo se zúčastnit v římském amfiteátru sportovních her. Podle nejvlastnějšího výběru. Důležité upozornění: při našem společném setkání bude spolupracovat několik místních švýcarských organizací. Zajistí dohled nad malými dětmi od 9,00 do 12,30 hodin. Deště se neobávejte. V takovém případě je k dispozici přístřeší v městském sále. Město Avenches a výbor Spolku AHT se velice těší, že Vás budou moci přivítat v nejhojnějším počtu. Na shledanou, drazí přátelé! Výbor spolku AHT PŘÍJEZDY DO AVENCHES VLAKEM: Ze Ženevy a Valais přes Lausanne: 8,45 nebo 10,35 h z Ch.-de-Fonds a Neuch. přes Chietres: 7,46 nebo 10,02 h z Basileje, Jury, Bielu, přes Lyss: 7,46 nebo 10,02 h z Grissons, St. Gallen, Lucernu, Curychu, Bernu, přes Bern a pak přes Chietres: 7,46 nebo 10,02 h z Fribourgu přes Payerne: 8,45 nebo 10,35 h přímý autobus z Fribourgu: 8,45 h PŘÍJEZDY DO AVENCHES AUTEM: z Lausanne — v Avenches vyjeďte přímo na kopec. Parkování možné po obou stranách. Automobilisté z Bernu nechť jedou podél kopce. Vyjeďte na něj silnicí, vedoucí z Lausanne, to je od jihu. BUĎTE VÍTÁNI V AVENTICUM ! Bude mi obzvláštním potěšením, že Vás budu moci přivítat na tomto místě, tak bohatém na historické události. Jestliže Avenches, pod jménem Aventicum, bylo během prvních tří století našeho věku administrativním, kulturním a náboženským střediskem římského období ve Švýcarsku, je toto místo obzvláště vhodným pro vyjádření našeho vztahu k historickým hodnotám. Vy, kteří jste museli opustit svou vlast z politických důvodů, a kteří se pokoušíte začít nový život v jiném prostředí, máte jistě velké pochopení pro vztah člověka k jeho historii. Přeji Vám z celého srdce, abyste brzy zapustili kořeny v naší zemi. Váš H. Bögli, správce římského musea Avenches POZNÄMKA ZPRAVODAJE: jsme rádi, že tuto pozvánku všem čs. exulantům můžeme publikovat právě v srpnovém čísle časopisu. Je to akt nepředstíraného přátelství švýcarských občanů. A tak — Spolku helveto- československého přátelství za toto pozvání srdečně děkujeme! ZPRAVODAJ, časopis Čechů a Slováků ve Švýcarsku, prosí své čtenáře: spolupracujte s naší redakcí, posílejte nám zajímavé informace z exilu i z domova, dejte nám k dispozici dokumenty (ve fotokopii),* které nesmějí být zveřejňovány doma, vzpomeňte si na všechno, co bychom měli publikovat v exilu, a nezapomeňte ani na náš první, druhý a třetí odboj. Teprve potom to bude Váš ZPRAVODAJ. 16 [pageend18][pageend19]A. Z. 8021 Zürich 1 Postretouren an: Postfach 352, 8025 Zürich zpravodaj Čechů a Slováků ve Švýcarsku Čechov a Slovákov vo Švajčiarsku Zeitschrift der Tschechen und Slowaken in der Schweiz Journal informatif des Tchěques et Slovaques en Suisse Giornale per Cechi e Slovacchi in Svizzera Vychází měsíčně Vydává: Svaz československých spolků ve Švýcarsku ňídí Petr Pasek s redakční radou Adresa redakce a administrace: Postf. 352, 8025 Zürich, Schweiz Číslo účtu pošt. šek. úřadu: 80 - 70357 Bankovní spojeni: Schweizerische Kreditanstalt, Stadtfiliale Rathausplatz, Zürich Zahraniční odběratelé mohou předplatné uhradit mezinárodní poštovní poukázkou, cenným dopisem anebo bankovním šekem. Redakce neručí za obsah inserce. Podepsané články nemusí vždy vyjadřovat názor redakce. Nevyžádané rukopisy se nevracejí. Tisk: Buchdruckerei Guido Sager Rankstrasse 9, 8280 Kreuzlingen Předplatné pro 6. ročník: ve Švýcarsku v ostatní Evropě v zámoří (letecky) celý ročník SFr. 24.— SFr. 30.— SFr. 39.- půl ročníku SFr. 13- SFr. 16.— SFr. 20.- [pageend20]