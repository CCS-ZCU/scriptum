TRIBUNA LIST ČESKOSLOVENSKÉHO ZAHRANIČNÍHO ÚSTAVU V EXILU BŘEZEN DUBEN 1954 ROČNÍK VI V. CHALUPA Z OBSAHU B. Kučera: Náboženské obrození. J. Dresler: Pět ukázek z románu. Kryštof Vondrák: Právo na práci. I. Gaďourek: Československo po Gottwaldovi. Poznámky ze světa i podsvětí Listy z exilu — Recense — Poznámky — Informace. CESTA KOMUNISTICKÉ EXPANSE Komunistické expanse je expansi ideologickou', snaží se přetvořit celý svět na společenskou formu, která je podle pouček marx-leninismu uskutečňována v SSSR. Tím se liší od expanse ryze mocenské, která usiluje o ovládáni jiných společností, aniž by přizpůsobovala jejich skladbu struktuře své. Ve svém úsilí se komunistická strana neopírá o souhlas většiny společnosti, která má býti asimilována, nýbrž o tvrzení, že (a) je historicky nutným posláním dělnictva provést tuto přestavbu společnosti, a (b) že komunistická strana je jediným pravým vykonavatelem tohoto poslání. Před šesti lety padla československá demokracie. Politická, hospodářská a kulturní struktura státu prodělala od té doby změny, jejichž rozsah a intensitu si ani neuvědomujeme. Československo se pro nás stává ne-li cizinou, tož alespoň zemí, o jejímž životě víme ze dne na den méně a k níž nás poutá spíše sentimentalita než zvyklosti a spíše mravní odpovědnost než politický zájem. Vlastní vinou přidáváme k této isolaci v prostoru a času další závaží: nedostatek odvahy vidět svou posici v západním světě jako zástavu středoevropské demokracie, která je nezbytným doplňkem rovnováhy sil na evropském kontinentě a zkouškou opravdovosti případné evropské unie. Ještě nikdy neměli političtí exulanti v mírových dobách takové možnosti k plnění svého poslání jako máme my. Zákon o vzájemné pomoci je téměř hranicí, po kterou podpora demokratické velmoci demokratickým vyhnancům může jít. A přesto vedoucí exulanti živoří ve vzducho-prázdnu boje o imaginární posice, kde zorným úhlem zahraniční akce je mocenské narovnání mezi „politickými stranami” a ne účinnost boje proti komunismu. Divíme se pak, proč osvobození středoevropských satelitů přestává být otázkou méně a méně aktuální pro západní státníky a proč se s exilovými předáky zachází spíš jako s kverulanty než s vůdci lidových revolucí? TRIBUNA Obě tvrzení jsou odvozena od vývoje výrobních poměrů, který je prohlašován za rozhodujícího činitele ve společnosti. Podle této theorie nabývá výroba průmyslová, tovární, stále většího významu: jejím průvodním jevem je stálý početní i mocenský růst dělnictva, proletariátu, který je společenskou třídou na vzestupu na rozdíl od ostatních vrstev, rozkládající se spolu s ústupem výrobních forem, s nimiž jsou spjaty. Jsouc spojeno s nejnovější formou výroby, je dělnictvo také nej pokrokovější, »progresivní« silou společnosti, a je proto jeho posláním, aby v ní rozhodovalo. Nemůže to však dělat bezprostředně, protože není jako celek dostatečně připraveno, dostatečně »uvědomělé«. Ti z dělníků, kteří si poslání dělnické třídy vědomi jsou, musí proto ostatní vést a společný úkol provádět jejich jménem. Za tím účelem se organisují v komunistické straně, jež je v tomto smyslu nástrojem k dobytí a udržení vlády dělnictva. Ztéto theorie odvozuje komunistická strana nejen svůj nárok na vládu nad ostatní společností, ale také výlučný nárok na posuzování správnosti theorie samy i na vyvozování dalších důsledků z ni. Antidemo- kratický, autoritativní charakter komunistické vlády je zřejmý už z tohoto jejího ideologického odůvodnění. Politická strana, odvozující svůj nárok na vládu jinak než od souhlasu ovládaných, nemůže uskutečnit svůj program demokratickou cestou. Komunistická theorie si to plně uvědomuje, vědomě demokracii zavrhuje a vypracovává vědecký návod pro systematické užívání násilí při přebudovávání společnosti podle svých ideálů. Vzhledem k převratným úkolům, které j í j ej í theorie klade, j sou pro komunistickou stranu normální prostředky nedemokratické vlády slabé: musí ve svých rukou soustředit větší sílu, než j akou představují zákony a státní aparát, vynucující jejich poslušnost. Touto cestou se podařilo komunistické straně vybudovat v SSSR nej dokonalejší hierarchickou společnost, [pageend1]2 TRIBUNA POZNÁMKY ZE SVĚTA... JEŠTĚ JE ČAS. Exilové časopisy, rozhovory uprchlíků a dopisy přátel se čím dále více zabývají německou otázkou. V roce 1948 na ni sotva kdo pomyslel. Za šest let je z ní jeden z problémů, který dokonce rozděluje exil. S důležitostí, které Německo nabývá na mezinárodním poli, přibývá i na významu německé otázky pro československý exil. V diplomatickém převratu poválečných let se velká část Německa dostala na stranu svobodného světa, proti kterému nacismus prvně vytáhl do války, a proti sovětskému světu, který Hitlerovu výboji napřed dal zelené světlo a potom se na něm i na chvíli podílel. Za spojenectví se svobodným světem žádá Německo cenu, kterou považuje za spravedlivou: formální rovnoprávnost se všemi ostatními partnery, která v politické terminologii znamená, že Německo chce mít v mezinárodních vztazích slovo úměrné síle, kterou mu dávají tradiční složky národní moci: zeměpisná poloha, velikost obyvatelstva, jeho morálka a národní charakter, průmyslová kapacita a v budoucnosti vojenská pohotovost. Dnešní spojenci Německa jsou si až příliš vědomi výše této ceny a ti, kteří s ním měli nej tragičtější zkušenosti, ji váhají zaplatit bez záruky, že si podobnou zkušenost znova sami nepředplácejí. Československý exil s nimi sdílí nejen dilemma německého spojenectví a obav z obnovení německé síly, nýbrž ■— a ještě v horší míře — i nemohoucnost najít z něho východisko. Všechno, co dosud v exilu čteme nebo slyšíme, má dvojí smysl. Bud se omílá stará nacionální písnička o věčném nepřátelství anebo se budoucí německé síle na celé čáře předem ustupuje. Přitom jedno i druhé řešení roste ze stejných kořenů včerejška. Obojí je minulostí. Ve skutečnosti to není řešení žádné. Spíš nové problémy vytváří, než staré řeší. Chybí mu schopnost rozpoznat novou situaci a nové možnosti na evropské pevnině. Chybí mu tvořivá síla a sebevědomá odvaha těchto možností využít k prospěchu celé Evropy. Bojíme se, abychom v otázce německé neskončili tam, kam jsme se dostali s komunismem a sovětským imperialismem: aby náš přínos k jejímu řešení nebyl jen negativní, obranný a antikvární, aby nepřišel pozdě a nebylo ho málo, anebo abychom dokonce nepředstírali, že svou odpověd na německou otázku odkládáme, zatím co ve skutečnosti žádnou nemáme. Nebot pak se o postavení Německa v Evropě rozhodne bez nás a možná i proti nám. Ještě je čas, abychom k němu řekli své nové slovo, ale je ho už namále. mpý ZAHRANIČNÍ POLITIKA EXILU Československý exil nebude mít zahraniční politiku v pravém slova smyslu, dokud neutvoří vládu, nejmenuje ministra zahraničí a nebude representovat československé zahraniční zájmy na mezinárodním fóru obvyklými prostředky. To však neznamená, že nemá mít vyhraněné mínění o mezinárodní situaci a nemá usilovat o uskutečnění mezinárodně politikých výsledků, jež by prospěly našemu základnímu cíli, osvobození Československa od komunismu. Teoreticky může být tento cíl dosažen trojí cestou: mírovými prostředky, »studenou válkou« a válkou. Mnoho uprchlíků se domnívá, že nelze obnovit demokracii v Československu, aniž by byla obnovena v celé střední a východní Evropě a že toho lze dosáhnout jen válkou mezi Západem a Východem. Proto obvyklé přesvědčují významné i méně významné osobnosti svobodného světa, že preventivní válka je nej schůdnější cestou k zajištění svobody, kde existuje, a k jejímu rozšíření, kde je potlačena. Západ je však unaven druhou světovou válkou a korejskou episo- dou. Politikové si jsou vědomi, že není jisté, kdo válku vyhraje; a že bez ohledu na výsledek je hospodářská situace po každém dalším ozbrojeném konfliktu tak neutěšená, že vede k extrémům. Návrhy uprchlíků jsou proto přijímány se značnou dávkou skepse. Nemá-li se exil zdiskreditovat, je třeba snažit se najít takové prostředky k osvobození Československa, jež jsou pro západní svět přijatelné. Jsou to: hospodářský tlak, účinná propaganda a diplomacie. Bylo by užitečné vypracovat za spolupráce exulantů ze všech satelitních států hospodářský plán jak ohrozit nebo alespoň poškodit režimy za železnou oponou. Nelze-li to docílit, dokázat proč. Propaganda rozhlasem zdá se být dostatečná. Snad by bylo možno zlepšit mezinárodní spolupráci různých rozhlasů, které vysílají česky a slovenský. Možnosti diplomatických styků jsou omezené, ale nic nestojí Radě svobodného Československa v cestě, aby nezaslala ministrům zahraničních věcí memoranda, kdykoli nějaké významné mezinárodní hnutí může dopomoci nebo ohrozit naději na osvobození Československa. Taková memoranda musí vyjadřovat konkrétně formulované politické stanovisko s právními, hospodářskými a vojenskými argumenty. Kromě těchto mírových prostředků k osvobození existují jiné cesty, jež sice nepřispívají k přátelskému soužití Západu a Východu, ale také vážně neohrožují mír. Jde o účinnější organisaci podzemí a tajných služeb, o ovlivnění západních komunistů, kteří ještě stále cestují na kongresy za železnou oponou a o povzbuzování vedoucích československých komunistů k titovštině. Odštěpení Prahy od Kremlu bez podstatné změny režimu by mohlo být první etapou k pozdější demo- kratisaci Československa. Je rovněž naším úkolem zevrubně promyslet problémy, které nás mohou čekat po osvobození Československa: Spojené státy evropské, Středoevropská konfederace a čes- ko-německý poměr. Je třeba vědět v jakém jiném seskupení než v evropské federaci může svobodné Československo existovat. Je třeba rovněž vědět, co může svobodný stát očekávat od zahraničí a jakou hospodářskou a politickou pomoc má požadovat. Čím lépe bude exil připraven na řešení zahraničně politických problémů svobodného Československa, tím významnější úloha naší zemi připadne na u- tváření zítřejší Evropy. — břeský — ... I PODSVĚTÍ [pageend2]TRIBUNA 3 CESTA KOMUNISTICKÉ EXPANSE (se str. 1) jakou dějiny znaly, od základů odlišnou od společnosti demokratické. Komunistický program asimilace celého světa znamená rozšíření sovětské soustavy mocenských monopolů na území a obyvatele ostatního světa a je uskutečňována postupným začleňováním dalších o- blastí do mocenské sféry Komunistické strany SSSR. Nejjednodušší forma expanse sovětské společenské soustavy je přímé včlenění určitého území do SSSR. Vybudovaný mocenský aparát Strany poměrně snadno zvládne odpor, který asimilovaná společnost klade, protože je podporován těmi silami, které v ovládané zemi souhlasí s komunistickými požadavky. Assimilační pochod je mnohem složitější tam, kde přímé včlenění do SSSR není možné. Jeho prvním stadiem je vytvoření komunistické mocenské sféry uvnitř nekomwnistické společnosti. Jejím jádrem je místní (národní) komunistická strana, kolem níž se seskupují organisace, ovládané komunisty: odbory, organisace mládeže, sdružení žen, různé výbory pro mír, pro podporu protifašistických bojovníků, bývalých bojovníků atd., které provádějí politiku, určovanou komunistickou stranou. Tak si komunistická strana vytváří uvnitř společnosti, kterou chce asimilovat, mocenskou sféru, kterou sama ovládá, a soustředěně usiluje o to, aby se tato sféra mocensky vyrovnala státní moci. Až se jí podaří včlenit do své mocenské sféry dělnictvo, které může stávkou podlomit chod státu a které je dost početné a organisovatelné, aby mohlo podstoupit boj se stávkou ochromeným státním aparátem, a když získá politicky podporu malých zemědělců, části inteligence a živnostníků, přebírá násilně státní moc. Druhé stadium je přetvořeni ovládnuté nekomunistické společnosti v místní komunistickou společnost. I po převzetí státní moci zůstává komunistická strana se svou sférou ve společnosti, kterou ovládla, menšinou, odlišným, cizím tělesem, jež zdaleka nemůže uskutečnit své cíle. Postupně dobudovává soustavu mocenských rňonopolů: monopol veřejných sdělovacích prostředků, monopol intelektuálního vůdcovství, monopol tvorby organisací, monopol výrobních prostředků a monopol zbraní, měníc tím ostatní společnost v amorfní masu, ve které i funkce nej základnějších společenských forem (na př. rodiny) jsou omezeny na minimum, a souběžně likviduje jednotlivé prvky života, které dávaly společnosti nekomunistický ráz. Vzniká tak v hranicích státu, který komunistická strana ovládla, kopie hierarchické společnosti SSSR se soustředěním totální moci v rukou manažerské ústředny komunistické strany. Tím přechází assimilace postižené společnosti do konečného, třetího stadia — včlenční místní komunistické společnosti do světové komunistické společnosti. Světová ústředna komunismu likviduje mocenský uzel, který představuje centrum místních komunistických manažerů, přebírá jednotlivé mocenské monopoly sama, včleňuje je do vlastní mocenské soustavy a monopolisuje tak definitivně sama veškerou moc v komunistické oblasti. Vytváří pak přímo životní sloh v získaném státě, v němž místní komunističtí funkcionáři jsou zbaveni autonomie a netvoří už celek, likviduje místní komunistickou společnost jako samostatnou jednotku a integruje ji do světové pyramidy komunistické společenské hierarchie. Přechod mezi fází druhou a třetí je kritickým bodem ve vývoji komunistické společnosti. Zavedením komunistického režimu v dalším státě se nerozšiřuje platnost mocenských monopolů Komunistické strany SSSR, jejíž centrála je světovou komunistickou centrálou, nýbrž buduje se pyramida nová: soustřeďuje v rukou vedení místní komunistické strany všechny mocenské monopoly na území ovládnutého státu, a dává jí dost moci, aby se případně vzepřela úsilí Komunistické strany SSSR zapojit místní komunistickou společnosti do světové pyramidy komunismu. Aby tomu předešla, včleňuje Komunistická strana SSSR určité úseky jednotlivých monopolů místních přímo do své vlastní mocenské soustavy dokonce už v první fázi komunistické expanse. Nemůže však překročit určitou mez, nebot místní komunistické centrále musí být v druhém vývojovém stadiu dáno dost moci, aby mohla rozdrtit nekomu- nistickou společnost, která ji obklopuje, a přeformovat ji podle sovětského vzoru. Na druhé straně nemůže světová komunistická ústředna zakročit proti místním komunistickým manažerům dříve, než proces národní transformace v komunistickou společnost je aspoň v základech dokončen, protože by národní komunistická strana mohla najít posilu v těch protikomunistických silách, které ještě nebyly likvidovány. Tento společenský proces má ovšem svůj odraz i v osudech jednotlivců. Likvidace mocenského uzlu v jednotlivých komunistických státech je provázena fysickou likvidací těch, kteří jsou spjati s jeho vznikem, t.j. těch, kdo provedli komunistický převrat a vybudovali místní komunistickou společnost. Jejich zásluhy v komunistickém zápase a jejich oddanost komunismu či přímo moskevské manažerské centrále jsou bezvýznamné. Jsou nositeli určité historické fáze a s jejím odchodem rovněž odcházejí. V jediném případě — v případě Jugoslávie — se místní komunistické ústředně podařilo odolat tlaku světové centrály komunismu. Ve všech ostatních satelitních státech — s výjimkou Číny — byly mocenské uzly rozpleteny a jejich nositelé zničeni. Ústředí Komunistické strany SSSR nepřipustí už v těchto státech tvoření nových: po rozdrcení a asimilaci nekomunistické společenské struktury jich už není třeba. To znamená, že v zemích, v nichž vývoj vstoupil do třetího stadia, jsou naděje, skládané vt.zv. národní komunismus, zcela neopodstatněné. [pageend3]4 TRIBUNA I. GAĎOUREK ČESKOSLOVENSKO PO GOTTWALDOVI Uplynulý rok znamenal jistě mezník v dějinách československých komunistů a pokud tito určují osudy státu, i v dějinách Československa. Po likvidaci mocenské skupiny Slánského zmírá Gottwald a s ním padá i poslední iluse komunistů československého původu, že jsou pány ve vlastním domě. O Zápotockém si podobných ilusí soudní členové nečiní. Otázka »Kdo nám vládne?« se tím více dostává do popředí, poněvadž strana zůstává dočasně bez předsedy a na místa tajemníků přišli lidé, jejichž minulost je většině občanstva i straníků cizí a temná. Až do roku 1953 soudný pozorovatel byl sto vysvětlovat vládní krise v Československu přesuny v mocenských posicích členů místní komunistické strany. V pozadí změn organisačních hledat skryté ambice osobní. Dějiny jakoby si našly v Československu svou hlavní cestu. Do jisté míry si toto uvědomovali i tvůrcové současných dějin sami: vzhledem k své dogmatické ideologii, tvořili dějiny dialektické. Nebylo nesnadné vybudovat systém protiv, systém soupeřících skupin: Slánský proti Gollwaldovi, orgány vládní proti orgánům stranickým, armáda proti policii (jež je vyzbrojena i tanky!), náměstkové proti ministrům, tajemníci proti předsedům, atp. Nebylo pak těžké posílit autoritou shora (at už autoritou Kominformy, sovětského ministerstva bezpečnosti, či »Gottwalda«) orgán nižší vůči orgánu vyššímu či naopak, a provést tak změnu v souhlasu s dialektickými zákony. Podobné změny (nahrazení ministrů náměstky, vyčištění předsedů tajemníky, vládních a správních činitelů činitely stranickými a naopak) tvořily a tvoří hlavní dynamiku sovětisovaného státu. Rozdíl je však v tom, že dříve tyto změny vyjadřovaly skutečné mocenské přesuny v zemi. Dnes se stávají více a více změnami formálními. Jejich motivem je úsilí zachovat organisační jednotu všech zemí sovětského bloku.Dojde-li k mocenským změnám v jednom ze satelitů či k změnám v SSSR, dochází v zápětí i k přesunům v satelitech ostatních, pro něž místní pozorovatel marně hledá vysvětlení a opodstatnění. KSČ Strana po likvidaci Slánského se zdála překonat přechodné stadium. Náznakem toho je skutečnost, že byl znova obnoven systém jednoho silného muže v organbyru (organisačním aparátě strany), který charakterisoval vedeni KSČ před likvidací Slánského. Způsob, jak toho bylo dosaženo, je typický pro dynamiku komunismu. V září 1951 byla oznámena likvidace funkce tajemníka a její nahrazení kolektivem »tajemníků«, Frankem, Barešem, Davidem, Hendrychem, Baštovanským a »novým múžem« v ústředních orgánech, A. Novotným. S postupující čistkou odpadají Frank a Bareš, později i Baštovanský a Hendrych a na jejich místa se dostávají opět »noví lidé« J. Tesla, J. Uher a pracovník mezinárodního aparátu strany, Pexa-Voda. V takto ustaveném kolektivu po pádu Slánského Novotný nese odpovědnost za vnitřní organisaci, složení a činnost strany, Pexa- Voda zastupuje KSČ v Kominformě a tvoří spojku s nejvyššími orgány strany na území sovětského bloku, David asi vede zahraniční komisi strany, kdežto Uher a Tesla koordinují komunisty v průmyslu (odbory) a v zemědělství. Postupem času Novotný posiluje svou posici. Počátkem 1953 jsou všichni ostatní členové až na Pexu »odpromováni« do státní správy: Uher se stává náměstkem předsedy vlády, Tesla dostává důležitou funkci v odborech, David se stává ministrem zahraničí. Pexa se drží až do podzimu 1953, kdy je pohřben za velké pocty strany několik měsíců poté, co Novotný je formálně prohlášen prvním tajemníkem KSČ. Novotný ovšem nezůstává sám. Z pověření Ústředního výboru se mu dostává spolupracovníka v B. Kbhlerovi, který asi je určen za nástupce Pexy. Kóhler pak spolu s Novotným vybírá i další tajemníky, V. Krutinu a V. Paska. Je typické, že i na Slovensku mizí v politickém propadlišti mnoho z těch, kdo se na čas dostali k veslu likvidací Slánského. Jeden z šesti původních členu »organbyra« S. Baštovanský je nejen odstraněn z této funkce, ale dokonce vypadl i z Ústředního výboru Kouministické strany Slovenska při volbě 31. května 1953. Stejný osud stihá i tajemníka ÚV KSS Miloše Gosiorovského, který ztrácí též kromě funkce i členství v ÚV KSS. Kromě toho byli vyčištěni: Oskar Jeleň, bývalý generál, ministři J. Maurer, a E. Sýkora, Koloman Moško, a jiní. Celkový dosah čistek a nová osobní politika strany se nám ujasní počátkem tohoto léta, kdy se má konat celostátní sjezd KSČ. Kromě schválení plánu nové pětiletky bude jeho úkolem zvolit nového předsedu strany, nový ústřední výbor a ohodnotit organisační změny v nižších útvarech strany. V prvních měsících 1953 byly totiž v souhlase s novými stanovami z konce 1952 rozpuštěny místní (městské či uliční) organisace strany v průmyslových místech a závodní organisace povýšeny na základní organisace strany. Tisíce členů (pensistů, žen v domácnosti, atp.) bylo přiřazeno k jednomu z velkých závodů, u něhož se mají hlásit o zaměstnání či výpomocnou práci. Poněvadž s místními organisacemi byly likvidovány i jejich výbory, došlo k dočasné disorganisaci, když »nasa- zení« členové se nepřestali obracet k svým dřívějším funkcionářům; vznikla dvoukolejnost formální a neformální organisace, kterou vedení ostře potírá. Koncem roku pak Strana uveřejnila nové směrnice o registraci členů. V budoucnu budou i brigádníci a osoby s přechodným bydlištěm (opraváři, kontroloři, atp.) nuceni se přihlašovat u okresní organisace v místě přechodného pobytu, kde budou platit příspěvky, účastní se roku stranického školení a jiných povinností. STÁTNÍ SPRÁVA I když stranické přesuny připouštějí ještě výklad na základě události v Československu samém (ač i tu likvidace Ždanovovy kominformní kliky v Československu za rostoucího vlivu Malenkovova zůstává plodnou hypothesou) vládní změny bez zřetele k Sovětskému svazu být vyloženy nemohou. Moskva zde provedla jeden z četných kotrmelců, který zaráží i povrchního pozorovatele. Koncem ledna bylo oznámeno další dalekosáhlé rozšíření vládního tělesa a jeho důsledné rozdělení na předsednictvo vlády (pozůstávající z ministerského předsedy a asi deseti náměstků) a na vlastní vládu (čítající více než třicet resortních ministrů). Zápotocký, Široký, Dolanský, Čepička, Bacílek, Kopecký, Nejedlý, Novotný, Uher a Fierlinger (později i Beran a Barák) dostávají za úkol koordinovat činnost všech ministrů a fakticky i za ně rozhodovat v mezidobí jednotlivých zasedání. Rozšíření vlády se provedlo dalším štěpením nejen ministerstev výrobních (na př. ministerstvo paliv a energetiky na ministerstvo paliv a min. energetiky) [pageend4]TRIBUNA 5 ale i ministerstev jiných. Příznačné je zrušení ministerstva informací a osvěty a převzetí některých jeho funkcí nově utvořeným ministerstvem školství a osvěty (E. Sýkora), státním výborem pro věci umění (J. Taufer, dosavadní náměstek v ministerstvu informací) a ministerstvem vysokých škol (L. Štoll). Později během roku je do vlády přibrán O. Beran a R. Berák, kterým jsou svěřeny důležité úkoly bezpečnostní. Po smrti Stalina a Gottwalda dochází k dalším změnám. Odchází stoupenci Gottwaldovy a Stalinovy kliky: min. spravedlnosti Št. Rais, později i Nepomucký, který kdysi vytlačil »Slánského muže« Duriše, odchází ministři Pokorný, Havelka a ministr financí Kabeš (který je nahrazen Durišem!) konec konců odchází i ministr státní bezpečnosti (dočasně náměstek ministerského předsedy) K. Bacílek, který byl jmenován na místo pověstného ministra L. Kopřivy, vyčištěného v rámci případu »Slánský«. Bacílek je nahrazen novým mužem Barákem, podobně jako likvidátor Slánského, Harus, je nahrazen O. Beranem, a V. Rais dr. Václavem Škodou. Téměř všichni »noví lidé« ve vládě jsou rekrutováni z řad předsedů Krajských národních výborů či Krajských výborů KSČ, K dovršení paradoxu se dočítáme 27. května 1953, že Kopřiva je poslán jako oficiální zástupce Ústředního výboru strany do Olomouce. A nejde jen o změny osobní. Za necelých osm měsíců svého trvání, vláda se opět reorganisuje, a to zcela opačným způsobem. Ruší se předsednictvo vlády a rozdělené resorty se opět spojují (tak opět ministerstvo paliva energetiky, jedno ministerstvo dopravy i pro železnice, ministerstvo kultury pod Kopeckým atp.) Je příznačné, že se ruší zcela Bacílkův resort, ministerstvo Státní bezpečnosti a bezpečnostní aparáty se stěhují (jako již vícekrát v minulosti) na pověstné ministerstvo vnitra, z něhož byl vyhozen Nosek novým mužem Barákem. Za těchto okolností, kdy z diktátu Moskvy se provádí protichůdná reorganisace během několika měsíců, lze pochopit povzdech stařičkého Nejedlého, který z krátkodobého pobytu v předsednictvu vlády se opět stává ministrem, i když tentokráte bez portefeuille: Strana po smrti Stalinově hledá novou orientaci. Čtenáři článku dr. Chalupy v tomto čísle se však mnohé ujasní: rušení ministerstva informací po čistkách ve Východním Německu, rušení ministerstva Státní bezpečnosti po čistce Berii v SSSR, protichůdné reorganisace vlády, i jiné změny. Hlavním jich motivem se zdá být (jak již uvedeno výše) snaha zachovat stejný organisační útvar ve všech zemích sovětského bloku. Ruší-li se určitý resort, pak se ruší všude. Mnohé ze změn jsou pak jistě změnami formálními. Je nasnadě, že po uplynulých čistkách, když o kádrové pracovníky je nouze, i spolupracovníci Slánského jsou používáni v době likvidace t.zv. Gottwaldovského centra. Pokud nejde o změny čistě formální lze snad též očekávat, že po likvidaci »levice« a po »kosmopolitních úchylkách« přijde řada opět na »pravici« ve straně a na úchylkáře nacionalisty. At již je tomu jakkoli, vláda i vedení se stávají více a více anonymními nástroji Moskvy. Rostoucí for- malism svědčí o tom, že Československo se dostává na vedlejší kolejděj in s hlediska dialektického boje o moc a o »komunism«. POSTOJ LIDU. Nutnost vysvětlovat současné dějiny Československa v rámci celého sovětského bloku nevyplývá však jen ze studia vlády a vedení strany. Je příznačné, že uplynulý rok, který ukázal mocné rozštěpné síly v nejvyšších orgánech strany (konflikt Malenkov-Beria) odhaluje i explosivní tendence potlačeného lidu: veřejné demonstrace proti režimu. Je příznačné, že tyto demonstrace téměř v současné době pozorujem ve více satelitních státech. V Československu jejich motivem byl útlak nejen hospodářský (měnová reforma), ale i duchovní (odstraňování soch Masaryka). Národ byl při nich jednotný, ani štěpení na straníky se neprojevilo. Zástupce kominformy, Kóhler, veřejně pranýřuje skutečnost, že celé organisace strany se daly strhnout reakcí. V Německu byla situace obdobná: i zde demonstrace byly konány za účasti komunistů samých. Je třeba doufat, že porobený lid v různých zemích pod sověty a jeho zástupci jak doma tak i v zahraničí si uvědomí obdobu svého osudu a dosáhne aspoň zčásti koordinovanosti a výměny zkušeností, která vyznačuje postup sovětů. A JEŠTĚ: NAŠE ANKETA. Ve vyhlášení České kulturní rady v exilu v desátém čísle »Sklizně« jsem se pokusil odpovědět na otázku >>jaké je kulturní poslání našeho exilu« formulací: uchovávat a rozmnožovat kulturní bohatství a tradice domova a přispět k pokračování a šíření naší kultury na cizí půdě. Teoretických definic se jistě dá najít libovolné množství. Téměř tolik, kolik zcela konkrétních možností ke kulturní práci leží nevyužito. Kdyby náš kulturní exil dokázal nesloužit, ale vést, nevydělávat, ale obětovat, nestranit, ale respektovat cesty a hledání druhých, byly by naše kulturní výsledky úměrnější nejideálnější definici, již najde tato anketa, než mohou být dnes. Robert Vlach, Stockholm. Nejmenši a nejchudší národ, jako národ nejpočetnijší má jenom jedinou cestu k velikosti a nesmrtelnosti: zvěstování vyššího života, jehož sen v každém národě zraje, naděje všech pokolení jeho. V slově velikých, milujících mistrů nabývá jazyk národa magické moci: láme zakletí oddělující duchy, sjednocuje srdce zjevením krásy, v oslnění vděčnosti dává viděti pozemské věci. Tak duchové světců, velkých poznavatelů a lékařů života, kteří z národa vyšli, pracují po věky v jeho slově a chrání jeho života mocněji, nežli vojska. O. BŘEZINA [pageend5]6 TRIBUNA O NÁBOŽENSKÉ OBROZENÍ B. KUČERA Většinu z nás znepokujuji obecné exulantské trampoty jako politické štvanice, tříštění na skupiny a skupinky, které proti sobě vedou vyhlazovací válku, a konec konců boj všech proti všem, jehož posledním motivem je osobní ctižádost. Ale s výjimkou věřících křestanů, aluž kniží nebo laiků, se málokdo pozastavínad otázkou neméně závažnou: nad náboženskou sterilitou většiny našich lidi v zahraniěi. Je to postoj, který jsme si přinesli s sebou už z domova a na němž pobyt v cizině mnoho nezměnil. Můj článek asi vyvolá vlnu odporu na obranu »nábožensky založeného průměrného českého člo- věka«. Křesťané v cizině však soudí jinak. Z Anglie, Austrálie, Kanady, Spojených států, ze všech zemí, kde se naši uprchlíci usadili a dostali do styku s místním obyvatelstvem, dovídáme se tytéž zprávy: Češi platí za nenáboženský národ. Je to zvláštní, uvážíme-li, jakou úlohu hrálo náboženství v našich dějinách. Skeptikové se domnívají, že dnešní nezájem je důsledkem pozdně středověkých a pozdějších náboženských třenic: že je reakcí lidí, unavených zdlouhavými církevními spory. Podle mého soudu však úpadek náboženské víry u nás má příčiny jiné, a to politické. Zdrojem a prapříčinou našeho náboženského úpadku zdá se mi politika rakouského a rakousko-uherského impéria a jeho postátněné katolické církve. Naše země byly převážně katolické od pobělohorské doby do konce prvé světové války: ostatní náboženské společnosti byly v nepatrné menšině, třebaže měly velký vliv na národní obrození. Byl-li katolicismus spjat s mocnářstvím, pak boj proti mocnářství musel nezbytně zasáhnout i katolictví na rakouské půdě. A byli-li katolíci početně v převaze, podkopání základu katolicismu přivodilo náboženské zhroucení u většiny občanů. (Pozn.: Mluvíme-li o »rakouském katolictví#, mluvíme o něčem absurdním, kontradiktorním, protože princip katolicismu je nadnárodní a nadstátní, všelidský.) V čem vidíme onu náboženskou sterilitu, kterou bychom mohli nazvat náboženskou »barvoslepostí« ? Nejde ani tak o dogmatický atheismus jako spíše o přesvědčení, že Bůh je příliš povýšen, než aby se zajímal o naši lásku, úctu a pokoru, kterou mu projevujeme, a že je pošetilé a výstřední věnovat naše nejlepší myšlenky a nejmocnější city a největší podíl naší energie Bohu. Náboženství takto pojímané není bytostní, životní hodnotou, nýbrž koníčkem určitých lidí. Člověk se bez něho může obejít a jeho život se nestane o nic chudší a Bohu se nebude dít žádné bezpráví. Bůh přestává být absolutum: z této posice ho vytlačila nějaká jiná hodnota, at už osobní zájem nebo lidský kolektiv. Být svědomitý a horlivý v úsilí o osobní blahobyt nebo blahobyt rodiny, anebo pracovat pro politické blaho celku, platí za normální a ušlechtilé počínání, ale žít intensivním náboženským životem znamená v naší společnosti podivínství a fanatismus. Český člověk je přesvědčen, že Bůh to nežádá a že ho to ani netěší. Nejsem v dostatečném styku s různými vrstvami emigrace, abych mohl činit povšechné závěry. Ale zdá se mi, že náboženskou nedokrevnost a úzkostlivost z plného oddání se Bohu shledáváme nejen v táboře liberálním a necírkevním, ale i v řadách těch, kdo se oficiálně hlásí ke katolické církvi a jsou na to hrdi. Od konce prvé světové války je náš národ rozdělen an ty, kteří »jsou s Římem« a kteří »jsou proti Římu«. »S Římem« samozřejmě jsou všichni věřící katolíci, tkeří chtějí žít plným náboženským životem ve shodě s katolickými principy. Ale zdá se mi, že těchto lidí je v »římském« táboře jen menšina. Pro většinu »být s Římem« neznamenalo a neznamená u nás opravdu vyznávát křeslanství v katolickém pojetí. Většina lidí v katolickém táboře jsou totiž »soupoutníci«, které s opravdovými katolíky pojí jen to, že jsou proti něčemu, at už proti revoluci, socialismu nebo mechanické evoluci. Jejich pojítko s církví je spíše negativní než positivní. Většina z nich je snad i ochotna přijmout katolické dogma, ale nehodlá se řídit katolickou ethikou ve svém životě. (Nemám v úmyslu ztotožňovat s touto protikatolickou skupinou evangelíky, kteří do »římského« tábora nepatří.) Kdybychom se ptali pouze na matrikové příslušenství, našli bychom v nekatolickém »protiřímském« táboře polovinu, ne-li více matrikových katolíků, jejichž služba Bohu končí tím, že dají děti pokřtít v katolickém kostele. Je to paradoxní a tragická situace: a je to především problém politický a pak teprve náboženský. Nejde o rozdělení na lidi vyznávající a žijící katolické náboženství a na příslušníky jiného náboženského vyznání, ale o předěl mezi skupinami, které pěstují určitý odstín konservativní nebo pravicové politiky anebo přísluší do určitých spolků s katolickým záhlavím, a přívržence jiných politických frakcí a tělocvičných organisací. A poněvadž většina stoupenců v obou táborech není v pravdě věřící a v pravdě křesťanská, křesťanské zásady vzájemné důvěry, lásky a fair play hrají malou úlohu v jejich vzájemném styku. Zato se často setkáváme s citovým odporem, který skresluje a karikuje odpůrcovo stanovisko, s podezřívavostí, pomluvami a samolibostí. Rozpor náboženský existuje mezi upřímnými katolíky a upřímnými evangelíky. Ale »katolický« a »protikatolický« tábor jsou tábory politické a ne věroučné, tábory lidí s různými rodinnými tradicemi a citovými asociacemi. V obou —• jakož i mezi českými evangelíky — náboženství stůně a je chudokrevné. Příčiny, které vedly k utvoření těchto přehrad, způsobily také náboženskou poušt v našem národě. Je to věc typicky česká, vyrostlá z našich domácích problémů a neblahého spojení církve a monarchie za rakouských dob. Cizinec jí nemůže rozumět. Bude-li naše vyhnanství trvat dlouho, možná, že se hrany obrousí. Nová generace už bude vědět pramálo o domácím mikrokosmu Orlů a Sokolů, Volné myšlenky a Sdružení katolické mládeže. Ale jsem spíš pesimistický ohledně náboženského obrozeni naši emigrace. V náboženském životě hraje rodina největší a rozhodující úlohu. Skrze ni se dědí s generace na generaci náboženství, ale i náboženská vlažnost a lhostejnost. Z dětí se stanou upřímní a důslední křesťané jen v rodinném kruhu, kde láska k Bohu a úcta k jeho zákonům jsou hybnou pákou všeho ostatního počínání, a ne pouhým vyučováním náboženství. Mnoho exulantů se sice vrací k živému náboženství a mnoho našich dětí chodí v cizině do [pageend6]TRIBUNA 7 konfesních škol: ale v poměru k padesáti tisícům uprchlíků je jich nepatrná hrstka. Je daleko těžší vzkřísit, co je mrtvé, než vyvolat život, kde dosud nebyl. Víra nespadá sama do klína. Trvalá úcta a láska k Bohu a horlivé plnění jeho zákonů vyrůstají v ranném dětství. Nedůslednost a nesvědomitost rodičů podkopávají náboženský rozvoj příští generace. Jednou z největších překážek pravého náboženského ducha, to jest ducha podrobení a sebevzdání, je naše Česká rebelská mentalita, vzpoura proti jakémukoli heteronomnímu, a zjevenému náboženství. Je důsledkem někdejšího odporu proti instituční rakouské církvi, která byla ztotožňována více či méně právem s nenáviděným rakouským státem. Nejsme proti Bohu, ale jsme proti jakémukoli závazku a podrobení. Nechceme dovolit nikomu — ani Bohu ne — aby mluvil do našich záležitostí. Nechceme se podrobit žádnému zákonu, leda tomu, na jehož tvorbě jsme měli sami podíl pomocí zvolených zástupců. Podřizujeme se jen sami sobě, neboli nechceme se podřídit de facto nikomu. Služba a kázeň se nám zdají nesvobodou. Jde ovšem o odboj, který je ve svých kořenech tak starý jako lidstvo samo a který má u nás Čechů zvláštní zabarvení a původ. New yorský biskup Fulton Sheen rozebírá tento problém v knize Peace of Soul. Píše o třech předsudcích těch, kdo se nechtějí Bohu podrobit, kdo sice nepopírají jeho existenci, ale chtějí si zachovat nezávislost na Bohu. První předsudek spočívá v domněnce, že sice potřebujeme spásu, ale ne spásu z hříchu. Toužíme po spasení z chudoby, války, nevzdělanosti, nemoci, hospodářské nejistoty. Ale chceme, aby naše soukromé svědomí zůstalo nedotčeno. Naše tužby a vášní jsou jen naší záležitosti, do našeho nejvnitřnijšího života nemá nikdo práva mluvit. Lidé s tímto předsudkem chtějí omezit křesíanství na sociální službu a na mír mezi národy. Nemají námitky proti rozpravám o náboženství — za podmínky, že se nebude mluvit o otázce hříchu a svědomí. Druhý předsudek vyplývá z přesvědčení, že Boži požadavky musejí mít své meze. Bůh nesmi žádat mnoho. Chceme být spaseni, ale nesmi nás to mnoho stát. A je na nás, abychom rozhodli, jak draze chceme vykoupit svou spásu. Tito lidé nemají strach z toho, že nás Bůh nebude dost milovat a že na nás zapomene, ale obávaje, se že nás miluji příliš, a tim si nás zavazuje. Třetí předsudek razí zásadu, že podmínky spásy nejsou záležitostí boží, ale naší. Chceme být spaseni, ale po svém způsobu. Náš postoj k Bohu není uMluv, Pane, nebol Tvůj služebník slyší...«, ani prosba »Ne má, ale Tvá vůle se staňi, nýbrž »Jsem zcela autonomní a mám právo upravovat si svůj poměr k Bohu po svém....« A Sheen užívá triviálních, ale vhodných obrazů, aby ukázal absurdnost tohoto principu Kpásy po svému: mluví o šoférovi, který chce zachovávat dopravní předpisy, ale po svém', o nemocném, který navštíví lékaře, ale upozorni ho, že chce být léčen po svém', o poplatníkovi, který chce platit daně, ale po svém. .. Můj článek se týká emigrace. O domovu lze těžko psát, protože naše informace jsou kusé a nepravidelné. Ale jedno je jisté: stejně jako v jiných věcech, odcizuje se nám domov (nebo my se mu odcizujeme) i v náboženství. Lidé doma se protrpují k pravé, pokorné víře,_ která se značně liší od dřívějšího povrchního křestanství. Lze těžko odhadovat početní sílu tohoto hnutí. Víme, že návštěva kostelů je nesrovnatelně lepší než před pěti lety, ale to ještě nic nepotvrzuje. Mnoho lidí se utíká k Bohu, jsou-li v nesnázích (zažili jsme totéž za války), ale jakmile se tíseň uvolní, opět odpadají. Zdá se však, že tentokrát jde o víc než o pouhé chvilkové útočiště u Boha. Lidé obětují své víře. bezpečí, existenci i své životy. Doma roste ve skrytu a v.nepříznivých podmínkách nová generace, která asi bude mít málo společného s náboženským postojem generace naší a která bude sotva vědět o našem »rakouském katolictví* nebo »rakouském pro- tikatolictví«. * * * STO UPRCHLÍKŮ Z ČESKOSLOVENSKA V zimním čísle The public Opinion Quarterly (1952-53) je článek Richarda C. Sheldona a Johna Dutkowskeho, nazvaný »Are Sovict Satellite Refugee Interviews Projectable ?« Je to pokus o odhad veřejného mínění za železnou oponou podle výpovědí uprchlíků. Autoři doložili své závěry intensivními interviewy tří set uprchlíků; z nich sto bylo z Československa. Úkolem výzkumu bylo zjistit: l.jaký vliv má za železnou oponou západní rozhlas; 2. co si uprchlíci a také lidé doma myslí o některých základních událostech politického vývoje, na př. o Koreji, Marshallovu plánu, Spojených národech, Kominformě atd. Autoři článku upozorňují, že noví uprchlíci neopouštějí své země z ideologických důvodů, ale proto, že je pro ně nesnesitelná nízká životní úroveň. Liší se od lidí doma jen tím, že se buď musí nebo mohou lépe pokusit o útěk, nikoliv však politickým přesvědčením. Autoři pak uvádějí důvody k nespokojenosti: málo jídla, vysoké pracovní požadavky, nízké mzdy, časté schůzky komunistické strany, u sedláků odpor ke kolchozům a množství odváděných potravin, nelidské a ostře prosazované zákony, povinná vojenská služba a konečně silná, všudypřítomná, tajná policie, budící věčný pocit strachu a podezření. Pro nás je nej důležitější, že dnešní uprchlíci jsou hlavně mladí dělníci a venkované, kteří přicházají většinou z pohraničních pásem a nemají rodinné a majetkové závazky. Utíkají především z hospodářských důvodů, nikoliv z politického uvědomění. Proto lze použít jejich výpovědí k posouzení názoru většiny národa (a to mnohem podstatněji, než na př. názorů utečenců z Hitlerova Německa), protaže onis ami většinou vypovídají, že nebyli dohnáni k útěku ani tak přitažlivostí západu jako tlakem z východu. PAVEL KOLDA I pochopujeme, že proti jinému nepříteli jest připraven náš společný tábor; proti nepříteli stále měnícímu svá přestrojeni a skrývajícímu svá zálohy stále k útoku připravené: proti bolesti a smrti a démonickým silám chaosu tajícím se i v hlubinách našich srdci. A že věci této země, ilúse našeho ducha, o něž vedli jsme boj, máji cenu jen tim, jak pomáhají dílu spojeni a osvobozeni. O. BŘEZINA: SKRYTÉ DĚJINY [pageend7]8 TRIBUNA Zkoumej se v lidskosti. Zoufajícímu dává zoufat, věřícímu věřit. FRANZ KAFKA Vidím před sebou několik lidi a prostředí: Františkova známého, tlena železniční ochranné policie, pokojík, kde jsme strávili skoro čtrnáct dni četbou detektivek, hrou v karty a pitím špatné slivovice, ženu, babičku a pétiletého chlapce, dále syna přednosty blízké železniční stanice, který při procházce v lese pustil na šišku celou sérii nábojů z automatu, taxikáře, kterému jsme zaplatili pét tisíc korun za jízdu do Aše, dědka Němce, který se na mol zpil cestou přes hranice, takže jsme v lese zabloudili, přepadl nás dlouhý liják a museli jsme se vrátit. . . {Krajina před námi byla v mlze. Byli jsme na pokraji lesa. Řekl jsem Františkovi, aby to dědek slyšel: VMěli bychom ho uškrtih.') . . .celníky na druhé straně, stanici, kde jsme mrzli do rána u ledových kamínek, cestu do Rehau, sběrné středisko v Selbu, nádraží v Hofu. Všechna tato slova jsou mně naprosto přesnými představami. Jsou jako objekty z panoptika. Jsou to teď křiklavě nabarvené sádrové odlitky okamžiků z oněch dnů. Na pokraji lesa je skupina domů. Je noc. Z několika oken prýští světlo. V místnostech je plno lidi. Někteří jsou zastaveni uprostřed tance, takže jejich polohy působí značně nepřirozeně. Ale nepokračují v tanci, ani sádrové sochy, které vězí v prostoru v polohách, příčících se zákonu přitažlivosti, se neroztřiští pádem na dřevěnou podlahu jizby, již tato noc proměnila v taneční sál. Jiní zvedají číše. Jiní se hotoví krájet dorty. A opět jiní mají pootevřená ústa, z nichž už zmizel výkřik, úsměv nebo akord. Chvoji, fábory a různé ozdoby. Maso-, demižony vína, soudky piva. Díváme se oknem dovnitř. nŽízeň!«, řekne najednou František úpěnlivě. Jakoby pronesl zaklínadlo. Panoptikum se opět dává do pohybu. »Žizeň«, opakuje celník lhostejně. »Zizeň?<i, praví nějaká žena. Ukáže pravicí do stinů dvorku. Pumpa. Celníci pumpují. Pijeme dlouhými doušky z dlani. Pijeme, ale v žaludku jakoby byla vypuštěná přehrada. »Wiedersehen«, pravíme po chvíli nejistě, ale nikdo si nás nevšímá. Jdeme s celníky k stanici. Dívají se do našich věcí. Kamsi telefonují. Vedou nás k malému Tomku. Jíme bez chleba sardinky. František si lehne na zem. ^Ziman, přeruši ticho. V Selbu jsme dostali jízdenky do Wúrzburku, bochníček černého chleba, půl kostky margarinu a čtyři slanečky. Potom jsme jeli osobním vlakem do Hofu. Stáli jsme nepřetržitě u okna, abychom se nezmýlili ve stanici a nepřejeli do sovětské zóny. Čekali jsme několik hodin na další vlak. V prvním jsme vyhodili slanečky, nebol páchly. Na nádraží jsme nechali bochníček. Z druhého vlaku jsme vyhodili margarin. Františkovi sjelo se rtů: Za několik dní bychom byli rádi, kdybychom ty věci ještě mělú. Měl teplotu. Motala se mně hlava z překou- ření a nevyspáni a bylo mně na nic. Ale František začal hořet v tvářích. Několikrát jsem mu počítal tep. V Norimberku jsme museli opět přesedat. Do příjezdu našeho dalšího vlaku jsme měli skoro hodinu. Šli jsme do Bahnhofsmission, kde jsme dostali horkou polévku. Vyměnili jsme několik slov se skupinou bývalých německých zajatců, kteří se vraceli domů. »Domů ? Vy jedete domů?«, smál se František usedavě. »A proč? Domů? Není domova. Nechci. Pryčl Bláznil Vy jedete domů! Najdete spálené domy a vydrancované duše. . .« Několik mužů v roztrhaných uniformách povstalo. Udělali pár kroků k Františkovi. »Ty jsi Polák, co? Zatracenej, všivej Polák?*, tázal se jeden z nich. »Já? Jsem první Evropan. První, slyšíte, chlapi'.^, zvolal František, vyskočil a dal se znovu do křečovitého smíchu. »Má horečku. Vysokou*, pronesl jsem mdle. Muž, který se hrozivě blížil k Františkovi, se zarazil. Přistoupil ke mně a řekl, abychom šli na Červený křiž. Je to vzadu na konci nástupiště. Ne, to nejde, nejste zajatci. Ne, dejte šito přece vysvětlit! A nejste ani uprchlíci. Rádi bychom vám pomohli, ale nejde to. Máte IRQ-papíry'! DP-kartu? Ne? Tak vidíte, musíte si ji napřed obstarat. Dokud nemáte IRO-papíry, nejste nic. Nikdo vám nic nemůže dát. Až si je opatříte, budete uprchlici. Pak -přijďte! PĚT UKÁZEK NAŠE VYH JAROSLAV »Nejsme nic, méně než žebráci a vězni. Nejsme ani zajatci, ani uprchlíci. Jsme méně než vzduch. A třeba ani neexistujeme. Ale pojď, nebo nám ujede vlak! A mnohokrát vám děkujeme*. — Není zač. »My, bez čísel a bez papírů, jsme nic. Nicota uctivě děkuje. Zač ? Za nic*. Ve vlaku nám průvodčí vysvětlil, že se dnes nemůžeme dostat do Wúrzburku, protože není spojeni, ale že budeme nuceni přenocovat ve Schweinfurtu. »Ueber- nachten«, řekl František nechápavě. Nereagoval na má slova. Cosi si vyprávěl pro sebe. V deset hodin večer jsme vystoupili na schweinfurtském nádraží. František byl křídový a třásly se mu ruce. Postavil jsem jej k plotu a šel jsem hledat Bahnhofsmission. Armády spásy, náboženské, misie, klášterní vývařovny, asyly ztroskotanců, to teď bude naše vlast. Po dlouhém bloudění jsem posléze objevil skupinu dřevěných baráků. Pes jde po čichu. Donesl jsem tam nejprve oba naše papírové kufříky a potom jsem přivedl Františka. Byla to, jak si velmi dobře pamatuji, katolicko-evangelická nádražní misie a přenocovaci středisko pro. osoby bez přístřeší. »Jsme. Jsme osoby bez přístřeší*. V kanceláří seděla tlustá žena. Chtěla naše dokumenty. Všimla si hned, Že František je nemocen. Nemocné ovšem nesmíme přijmout. Je to součást našich předpisů. A le dovolila mu, aby se posadil v koutě. Pobíhal jsem bezhlavě v okolí nádraží. Tázal jsem se na nejbližši nemocnici. Byla daleko. Snad tři kilometry. František by zůstal ležet někde na půl cestě na okraji silnice. Měl jsem zlé, bdělé sny. František umirá v příkopě. Ostrým kamenem hloubím mělkou jamku. Z šípkového keře lámu dvě větve. Budou to ramena kříže. Ostny se mně zapichují do dlaní. Krvácím. Mluvil jsem vzrušeně s několika lidmi. Říkal jsem nějaká slova. Německá, česká, francouzská. Byla to mezinárodni mateřština zoufalství, Jakoby někde velice daleko a za clonkou mlhy, jakoby někde v nějakém zámku průhledem desítkami místností jsem viděl, jak železniční policista telefonuje. MP. IRO. Červený kříž. Nemocnice. Ambulance. Postel. Ošetřovatelka. Budou zde nejpozději za dvě hodiny. Je to sem 42 km. Přijede ambulance. Ta slova byla štípnutím do ruky. Vzpamatoval jsem se. ^Františku, přijedou pro nás autem*, řekl jsem, když jsem se vrátil do misie. Našel jsem jej ležet na velkém pytli. Byl přikryt vysokou vrstvou houní, ale zuby mu jektaly zimnicí. «Umírám«,. opakoval mnohokrát umíněně. ^Starého čerta*, řekla jakási žena, podle všeho nevěstka, vtady si vem tu ciftlu a bude ti lip*. František však blouznil, abych prý napsal jeho rodičům. [pageend8]TRIBUNA 9 Z ROMÁNU NANSTVÍ DRESLER Nékolik nocležníků katolicko-evangelické nádražní misie nás upřeně pozorovalo. Byl tu jeden Bulhar, několik Němců, Rus, Slovák, Litevec a ta nevěstka. Dala Františkovi zapálenou cigaretu do úst. Spadla na zem. Litevec ji zvedl, zapíchl mezi rty a vesele se usmíval. Chceš taky! Tu máš! Ano. Díky! Kouřil jsem. Bylo mně jí bezdůvodně líto. Dlouhé minuty nikdo nic neřekl, ale dívali jsme se všichni kradmo po sobě. Až konečně se ozvalo krčeni auta, skřípání brzd, kroky. »Ambulance«, poznamenal Rus. Chtělo se mně najednou smát. * Vybídli mě, abych se posadil. Zapadl jsem hluboko až skoro k zemi ve velké kožené klubovce. Kladli mně obvyklé otázky o jméně, datu narozeni, bydlišti. Bylo tam nejméně šest osob, seděly proti mně.za dlouhým stolem a mně se zdálo, že je to poslední soud, taková slavnostně stísněná nálada tam alespoň panovala. Neviděl jsem je skoro vůbec. Za nimi přes celou stěnu bylo velké okno a uprostřed jeho plochy, slunce. Režie fungovala znamenitě. Byl jsem zmaten, ponížen tím, jak se tak na mě dole u země dívali se svých vysokých židli, oslepen, zaskočen neurčitým vědomím, že tady v té místnosti se má rozhodnout cosi pro mě v jistém smyslu zásadního a neodvolatelného. Byl jsem však vyloučen ze spoluúčasti na této porotě. Připadal jsem si jako obžalovaný, který za okamžik povstane a uslyší ortel. TVyhrňte si rukávy«, slyšel jsem větu, jejíž smysl a dosah mně unikaly. Nešlo to. Měl jsem na sobě námořnickou košili. Vadilo by námořníkům při službě, kdyby se jim rukávy smekaly a klouzaly k loktům. Optal jsem se tedy, zdali ji mám svléknout, ale nebyl jsem vlastně připraven na lékařskou prohlídku. »Ne. Vstaňte. Zatněte ruce v pěst! Pořádně! Vida Jakási žena se ke mně naklonila a jeji prsty se zabořily do svalů na ruce. »Bláto!« To tedy byl ten ortel. Proč prý jsem se přihlásil do Austrálie. Proč prý mám na sobě tak divnou košili. Z toho slunka mně vyvstávaly červené kruhy před očima, ale umínil jsem si, že neudělám a neřeknu nic, co by mě v očích těch mužů a žen mohlo postavit do světla ještě vnepřiznivějšího. aTalt, abychom to resumovali. Přijdte znovu za tři měsíce. Přineste si s sebou: i) potvrzení, že jste pracoval tři měsíce: a) v dolech, V) v železárnách, c) na silnici, anebo d} na stavbě. 2) Osm fotografii. 3) Výpis z trestního rejstříku. 4) Potvrzení o zaplaceni dani. 5) Potvrzeni o pobytu. 6) Potvrzeni o zaplacení bytu. 7) Platný cestovní pas. 8) Výpis vašeho bankovního konta. 9) Potvrzení od vašich známých z Austrálie, že se o vás postarají v prvních dnech...« Dobrý den, pánové a dámy! Otec si pro ten večer vypůjčil sklepni jidenu vývařovny pro staré lidi nedaleko parku Montsouris. Byla to zatuchlá místnost, kde se snad nikdy neotvírala okna, vedoucí na zem dvorku. Znal jsem tu jídelnu od dřívějška. Někdy jsme tam v létě chodili na obědy, dostali jsme od Otce lístky a čekali, až staří poobědvali. Někteří si své porce přelili s talířů do plechovek a snědli je venku na lavičce. Pokud nepršelo, sedávali tam celé dny. Na co ještě čekali tito nuzáci! Nebo snad čekáme všichni na totéž! Po polévce byl kapr, připravovala to všechno Albertova matka. Už rok říkali, že za několik týdnů pojedou do Uruguay, ale stále jsme se s nimi ještě setkávali. Pani byla den ze dne sedřenější. Chudák, viděla ve svém synovi stále malého chlapce. Starý pán si kroutíval cigarety ze špačků. »UŽ nám zase praskla v hotelu žárovkám, řekl a smál se, že bude muset v příštích dnech udělat další výpravu do metra. Na menších stanicích v spleti chodeb byly některé východy málo používané, úzké a nízké a všelijaký zatočené. Bylo dobře slyšet, když někdo přicházel. Žárovky tam visely s nízkého stropu, aniž byly zakryty baňkou z mléčného skla. Stačilo vzít do ruky kapesník, aby si člověk nespálil prsty, vyšroubovat ji a schovat do kapsy. V zimě tam ještě dlotiho příjemně hřála. Metro oblažuje více lidi. V noci uléhají klošaři k východům nebo k větracím komínům a choulí se v těžkých výparech, které až do rána, kdy se zase rozjíždějí první metra, proudí ven. Na jeden metrový lístek se dalo jezdit celý den. Člověk nevidí sice nic z města, ale sedí, odpočívá, studuje lidské tváře, poslouchá útržky hovorů, je v teple a tak trochu účasten na životě, což by bylo nemožné, kdyby byl ve svém syrovém pokojíku. Večeřelo s námi ještě několik osob. Bývalý důstojník se svou rodinou, který byl svého časti konsulárním úředníkem v Jerusalemě. Syn se mu tam narodil. Už rok o sobě tvrdívali, že jsou^Australany. Stále balili a připravovali se na cestu. Řekl jsem jim, že je to vlastně podivné a svým způsobem zvláštní, Jidyž takto celý rok odkládají život na pozdější dobu. Žijí budoucností, která se jim ani třeba nevyplní. Ale povětšině jsme ovšem žilj minulostí. Bylo mezi námi velice mnoho Bývalých Ředitelů a Generálních Ředitelů,~ Vyslanců a Velvyslanců, Továrníků, Redaktorů a Šéfredaktorů, Plukovníků a Generálů tak jako někde v boudě na pouti, vstupné 50 hal. čas na nich zanechal stopy. Jako loutky byli poškozeni stálým transportováním s místa na místo při nedostatečně pečlivém zacházeni a nedokonalém balení', kdysi čímsi byli a zastavil se pro ně čas. Už jenom trvali jako věci. Někteří z nich se pohybovali v rolích, které předcházely okamžiku, kdy jsem se narodil. Existoval jsem pro ně vůbec! Pečlivě obíral svůj kousek smaženého kapra starší prošedivělý pán a jeho obtloustlá a výřečná žena byla v nebezpečí, že se jí kůstka zpříči v hltanu. Byl to Spoluzakladatel Komunistické Strany a mluvíval kdysi před lety s Leninem a Stalinem. Tea skoro každou neděli zpíval »Tam na Velehradě* v cizineckém kostele na Sěvres-Babylone. Patřil také k nám, opuštěným a potřebným. Kdyby byl kdysi dávno v minulosti na kterési, jak se mu tehdy třeba zdálo, nedůležité křižovatce byl býval šel místo cestou do prava pěšinkou do leva, tak jeho pani, jak jsem si uvědomoval, mohla být třeba teď První Dámou Republiky. Po večeři Otec rozdal ořechy, jablka a každému po pomeranči a mandarince. Bylo to velice přesně a promyšleně vypočítáno, takže na každého se dostalo spravedlivě. Potom nás vyzval, abychom zpívali koledy, a už sám zvučně zanotoval. Přidávali jsme se k němu s ostychem, ale za okamžik se už deset nebo dvanáct hlasů odráželo o vlhké sklepni stěny. Narodil se Kristus Pán! Znělo to jako klavir, zapomenutý někde na půdě, rozežraný moly a s několika popraskanými strunami. Pokoušel jsem se přidat, ale stále se mně nedařilo chytit se melodie, nabrat stejnou výšku, vpadnout do stupnice. Kdyby byli naráz všichni přestali a já bych o tom nevěděl, mohli slyšet můj hlas, jak klopýtá o vysoké a hluboké tóny. Nešlo to dál, hlas se mně zlomil, polykal jsem slova [pageend9]10 TRIBUNA jako horké slzy. Cigareta mi posílila. Louskal jsem ořechy a všichni přestali zpívat. Ta výřečná paní pak navrhla, že se trochu rozptýlíme tim, když budeme lít budoucnost. Protože nemáme olovo, budou stačit parafinové svíčky. Otec se jí smál, že je povérčivá stará bába, ale ona si to nedala vymluvit, našla nékolik svíček, napustila do malého plechového umyvadla vodu a šla s tím do kuchyni. Několik lidi se k ni přidalo, kdopak z nás by nechtěl znát zázračné krajiny budoucnosti, které nám mají přinést to, co nám bylo nyní odepřeno, splnění našich přání a snů. František, Otec a já jsme však zůstali sedět na svých místech a také ta skupinka se brzy vrátila, nic z toho nebylo, zato ta pani si trochu polila své nejlepši šaty, parafinem. Řekla, že je to jedno, že se to pokazilo. Vůbec prý není pověrčivá a naopak věři že všechno dobře dopadne. Ale zůstávala ovšem otázka, co, jak a kdy má dobře dopadnout. Na ulicích bylo živo jako jindy v pravé poledne. Jakýsi dědek nás objímal a páchla z něho kořalka. Ptali jsme se jej, odkud jde, a on na to, že z matičky Moskvy, byl to asi ruský baron, který nejspíše už třicet nebo kolik let jezdí po Paříži s taxíkem, ale stále ještě, kdykoli se napije, se cítí být doma anno dazumal. Řekli jsme mu několik ruských slov a on nás objímal a zval nás k sobě, prý by to pro něho byla velká čest, ale my jsme odvětili, že to máme ještě daleko a že se k němu podíváme někdy jindy. Odporoučeli jsme se a on ještě z dálky křičel, abychom prý určitě přišli, ale my jsme ovšem nevěděli ani jak se jmenuje, ani kde bydlí, ale zavolali jsme, že doufáme, že se ještě někdy uvidíme. * Dámy a pánové, a nyní promluví pan ministerský předseda Bidault*, pronesl stísněným hlasem Robert a pokračoval, že je to veliká čest pro všechny krajany uvítat v našem středu muže tak slovutného. (Ve Francii je zvykem takto oslovovat každého bývalého ministerského předsedu, i kdyby svou funkci byl vykonával třeba jen několik dni na př. už před třiceti lety.) »Drazi českoslovenští přátelé, mluvím k vám dnes s neobyčejnou radostí. . . Kdybych já seděl ve vládě. . . Nesmíme dopustit pronikání komunistů. . . Váš osud je výstrahou mé vlasti. . . Buďte ujištěni... Ze všech sil se vynasnažím . . . Mluvil jsem s panem presidentem republiky. . . Oba naše slavné národy. . . Bratrská pomoc v boji. . . Vytrvejme. . .« Robert se díval ztrnule do poloprázdné místnosti. Až to skončí, půjde si s několika známými sednout do Flory. Uvědomil si, že v této místnosti Geografické společnosti více než před padesáti lety uspořádal Lumiére první filmové představeni v dějinách kinematografie. Budou sedět na St. Germain-des-Prés. Každý dvě tři kávy a aspoň deset cigaret. Pak cesta domů. Bude se mluvit o té stávce. Bidault skončil, potlesk, úsměvy, stisky rukou. Cesta do Flory. Sedění. Civěni. Řeči. Cesta domů. Pyžamo. Postel. * Bylo zapotřebí velkého úsilí k tomu, aby vzpomínkám byla zahražena cesta. Snad nejsnadněji se žije bláznům, protože nemají pamět. Asi bychom mohli lehčeji trvat, kdyby bylo lze si dát amputovat svědomí. Byla to hnisající jizva. Anebo jenom exulanté uvažuji, rozebírají se a skládají z kaménků novou mosaikovitou vlastni podobiz- nul V čem jsme se lišili od ostatních, ne-exulantů ? VDNES, DVACÁTÉHO LEDNA 1951, PŘINESLY NOVINY LE MONDE TUTO ZPRÁVU*, napsal jsem tiskacími písmeny na vnitřní stranu desek svého zápisníku a přilepil tam výstřižek. Pod nadpisem »Odysea námořníka, který ztratil své papíry« tam stálo: ^Alfréd Kleeb, námořník švýcarského původu a natu- ralisovaný v Argentině, ztratil v Janově v listopadu 1945 zároveň svou námořnickou knížku; potvrzeni o státním občanství a svůj pas. Chtěl si dát vystavit nové papíry. Čekal na vyřízení. Byl prohlášen bezdomovcem, zatčen, propuštěn, znovu uvězněn a konečně vypovězen z Itálie do Švýcarska. Krátce na to byl vyvezen ze Švýcar do Francie. Z Francie doNěmecka. Tam mu v březnu minulého roku vystavila vysoká spojenecká kontrolní komise visum do Belgie. Měl se zde nalodit a odjet do Buenos Aires. Neštastnou náhodou propásl svou loď, byl zatčen belgickou policii a vypovězen do Francie. Z Francie byl vrácen do Belgie a odtam zpět do Francie. JTento- krát jej Francouzi vyvezli do Lucemburska. Červený kříž velkovévodství mu dal železniční lístek do Trieru, odkud dojel až do Brém a přihlásil se tam v armádě spásy pro námořníky. Vysoká spojenecká kontrolní komise se dotázala argentinského konsulátu ve Frankfurtě, ale odtud přišla odpověď, že Kleebova národnost je »nejistá«. Podle posledních zpráv získaly úřady v Bernu pro Kleeba výpis z matriky a Kleeb se teď může rozjet do Argentiny*. Nalepil jsem tu zprávu do svého sešitu bez jakéhokoli určitého záměru jen proto, že se mně zdála být zajímavá a abych si ji pozďěji mohl zase přečíst. Sbírali jsme teď takové věci. Bylo třeba se obírat, aby se bylo možné zbavit některých nedobytných myšlenek. Bylo lépe přemýšlet o námořníku Alfredu Kleebovi než o jiných nebo o sobě. Ostatně cizí osudy jsou vždycky zajímavější než vlastni. Jinak by přece lidé nevěnovali četbě tolik času. Tak trochu žijeme ve skladišti, mezi zkamenělými pocity, zkatalogisovanými úmysly, přehledně uspořádanými touhami. Nelze si ulehčit tim, že bychom tyto předměty vyvezli na skládku. Vyznáni víry; věřím v hříchů odpuštění. Ale může člověk sám sobě něco odpustit! Pokouší se ospravedlnit, omluvit, vysvětlit, sobě i druhým. Avšak definitivně odpustit? Jsme ve vyhnanství předpekli. Čekáme. * * * Pavel Javor; DO PODZIMNÍCH LESŮ Do podzimních lesů lehly těžké deště — Bilá něho, za prstýnkem zbyl mi ještě proužek tepla tvého. Do podzimních lesů padá štěkot pušek. Svůj pláč ukryla jsi ráno do podušek. Do podzimních lesů těžké deště zvoní, zvoní — Nemohu spát, slyším dusot koni, černých koní. Někdo volá nás. Sbohem má paní! Je to silnější než milování — (Ze sbírky Daleký hlas, která vyšla nákladem Nového domova v Torontu, Kanada.) [pageend10]TRIBUNA 11 ZMATENÍ JAZYKŮ PRÁVO NA PRÁCI Jednotlivé politické skupiny československého exilu se neustále pokoušejí vyslovit svoje názory na politické, hospodářské a sociální uspořádání věcí veřejných v osvobozeném Československu. Tyto názory, at již vyjádřeny formálně v různých programech, či neformálně v návrzích a konceptech programů, mají řadu účelů. Především je zde snaha vytvořit program přitažlivý pro komunisty ovládaný národ doma; dále má být vytvořen program, který by obstál v soutěži svobodných voleb po osvobození od komunistické diktatury; za třetí pak program má získat příslušné skupině důvěru a podporu zpřátelené ciziny. V demokratickém světě vidíme, že programy soutěžících stran jsou si v základních rysech podobné, a liší se jen v názorech na rozsah toho či onoho státního zásahu, na možnou Či žádoucí rychlost postupu k společnému cíli, zkrátka tyto programy se od sebe liší ne tolik v chápání zásad jako v názorech na prostředky. Tato zásadní shoda je jedinou možnou basí demokratického systému: kdyby britští kon- servativci či američtí republikáni měli extremistické zásady laissez-faire a britští laboristé a američtí demokraté extremistické zásady výlučně státního podnikání, ani jedna ani druhá strana by se nemohla podrobit demokratickým procesům a pravděpodobně občanská válka či diktatura by byla jediným řešením. Jediným proto, že sociální procesy jsou ze značné části nevratitelné a náhodná volební porážka té či oné strany by znamenala úplný zánik této strany. Je tedy faktem, že stabilita demokratického státu je, až po jistou mez, nepřímo úměrná vzdálenosti mezi politickými programy vedoucích politických skupin. Pod tímto zorným úhlem jsme se zamýšleli nad neustálou hlubokou krisí československého exilového vedení. Jak profesor Hlavatý správně řekl, většina z nás věří a ví, že ve vedení exilu stojí »lidé počestní« a že důvody krise jsou jinde než v osobních vlastnostech mužů z Rady. Přebujelost organisa.ční je jistě důvod nejvážnější. Zdá se však, že část krise je způsobena i problémy programovými. Tyto částečně vedou zpět k přebujelosti organisační: sebemenší odchylný názor hledá vlastní, »samostatné a nezávislé* zastoupení. Navíc však ještě některé zásadní charaktery programů vedou k jinému druhu nedělnosti našich orgánů: vzdálenost programů pravého a levého křídla exilu je konkrétně tím, co máme na mysli. Slova »pravého« a »levého« říkáme s obavami z napomenutí, protože některé exilové časopisy se již po několik let nám pokoušejí dokázat, že toto rozdělení je zastaralé a neskutečné. Rádi bychom se přidali k tomuto jednotícímu názoru, nicméně se však obáváme že, jak pokud jde o exil tak pokud jde o ostatní demokratický svět, toto tvrzení, není-li jen projevem neochoty říci cokoli otevřeného o tomto nej spornějším bodě současného politického života, je spíše zbožným přáním než výrazem skutečnosti. V československém exilu pak tyto spory o sociální a hospodářskou politiku, které jsou těžištěm moderní problematiky demokratických zemí, jsou tak hluboké a na rozdíl od západních demokracií oblast konsensu je tak malá, že se zatím nepodařilo vytvořit celonárodní representaci pro dobu krise. To nás vedlo k tomu, abychom se v několika článcích pokusili vyjasněním některých termínů, definováním některé problematiky a poukázáním na některé nesporné, ale pod povrchem ležící skutečnosti ukázat, že při dobré vůli a nastavení hluchého ucha extremistům z leva i z prava většina československého exilu může zastupovat sociální a hospodářské programy, které se mohou vyznačovat shodou o věcech nej základnějších a rozdíly názorů na věci ostatní které jsou takového druhu, že nevylučují možnost vzájemné úcty, důvěry a plodné spolupráce. Celkem úmyslně začínáme thematem práce, protože všichni z nás jistě považují práci, ať již fysickou, duševní, či převládající smíšeninu obou, za základ celé společnosti. V exilových programech se setkáváme. s různými formulacemi různých skupin když mluví o nezadatelném lidském právu pracovat, živit sebe a svoji rodinu a přispívat tak i k blahu společnosti. Jedni v exilu rozumí »právem na práci« požadavek, aby národní hospodářství bylo vedeno tak, aby každý, kdo práci hledá, ji našel, a ten, kdo ji na kratší, přechodnou, dobu nalézt nemůže, aby byl pojištěn proti nezaměstnanosti natolik, aby jeho životní standart ani v této době neklesl pod jisté životní minimum. Toto chápání práva na práci je ve shodě s americkým Full Employment Bili a Em- ployment Act, a zhruba s hospodářskými principy značné části západních států. V tomto chápání práva na práci se ve skutečnosti jedná o požadavek plné zaměstnanosti, která je někdy definována jako hospodářský stav, ve kterém je tolik neobsazených míst kolik je lidí práci hledajících. Ve vyvíjejícím, dynamickém hospodářství je nevyhnutelné, že průmysly, o které spotřebitel ztrácí zájem, upadají a jiné průmysly začínají vzrůstat a vzkvétají. Z toho vyplývá přechodná, ale neustále se obnovující nutnost reorganisace pracovního trhu. Nutnost, které nelze zabránit, a která je zintensivněna nutností přestěhování pracujících, jejich neinformovaností pokud jde o nové pracovní příležitosti, nutností se přeškolit na jiný obor, atd. Je úkolem státu i soukromého průmyslu zajistit, aby každá nezaměstnanost byla tohoto druhu a ne buď cyklická nebo způsobená nezodpovědnou hospodářskou politikou státu, aby bylo usnadněno navázání kontaktu mezi těmi, kteří hledají práci a těmi, kteří hledají zaměstnance jejich registrací, aby zaměstnancům bylo umožněno přeškolení, poskytnuty půjčky na stěhování, půjčky na vybudování pracovních příležitostí, atd. Druzí v exilu pod pravém na práci rozumí stav, ve kterém je každému individuelně zaručeno, že dostane zaměstnání, jestliže o ně požádá. Pisatel tohoto článku, který zastává stanovisko prvé, se domnívá, že tento systém je jen složitější a měně uspokojivá varianta principu plné zaměstnanosti. Zatím co v případě prvém společnost postiženému ponechá iniciativu a jen mu pomůže práci najít, respektive se pro novou práci kvalifikovat, v tomto druhém případě přejímá přímou zodpovědnost. Převzetí této přímé zodpovědnosti by si vynutilo složité zákono- dářství, které by stanovilo, jak daleko lze-očekávat že se postižený přestěhuje v případě nutnosti, co je vyhovující náhradní zaměstnání a co není, a různé jiné technické otázky. Zatím co v případě použití principu plné zaměstnanosti živly práce se štítící, kverulanti, mírné psychiatrické případy se musí na svoji vlastní zodpovědnost přizpůsobit hospodářské realitě, v případě použití práva na práci budou tyto živly viset na krku státních orgánů a vymýšlet si miliony method jak »erár« doběhnout. Složité zákono- dářství, které by tyto problémy muselo řešit, by se [pageend11]12 TRIBUNA dotklo i práv ostatních. Je proto přesvědčením pisatele, ža zatím co obě methody byly totožné co do konečných výsledků (počet zaměstnaných a délka pojištěné doby nezaměstnanosti), zaručení práva na práci každému jednotlivě by vedlo, na rozdíl od principu plné zaměstnanosti, k přebujení státní byrokracie a jejího vlivu na život občanů, k dlouhým a nákladným soudním řízením, k arbitrárnosti, a k jiným nedostatkům, kterými by pro malou menšinu živlů asociálních trpěli všichni občané. Třetí skupina v exilu si pak pod pojem »práva na práci« zahrnuje i ^povinnost k prácú. Vysvětlení, která k tomuto postupu používají, jsou různá: jedni tvrdí, že z hlediska čistě právního každé právo má jako korelát právní povinnost: stanovisko jasně neudržitelné, vzpomeneme-li si, že na příklad významné právo jiné, právo volební, v některých právních systémech sebou volební povinnost nese, v jiných nikoli. Jiní říkají, že jestliže »občan má právní nárok, aby mu stát práci dal, má také povinnost přijmout tu práci, která je volná a kterou mu stát může nabíd- nout«. To je ovšem jen další non-sequitur: mám-li nárok na připuštění na státní universitu, nevyplývá z toho moje povinnost tam vstoupit a dokonce začít studovat ten obor, ve kterém je právě jedno volné místo ve třídě. Třetí a poslední argument je pak pro laika nejneprůhlednější. Říká, že jestliže občan má právní nárok na práci, má také povinnost přijmout tu práci, která je volná a kterou mu stát může nabídnout. Jinak prý by stát byl nucen každému, kdo o práci požádá, dát zaměstnání bud ministra či muzikanta (jak známo co Čech to dříve muzikant a nyní ministr) a že tedy povinnost přijmout nabízenou práci je »hospodářská nutnost«. Na nelogičnost tohoto argumentu »národo-hospodářského«’ je až stydno upozornit. Právo na práci může theoreticky znamenat dvě věci: (a) bud právo na práci, která je právě volná, či kterou je v hospodářských možnostech podnikatelů či státu možno nabídnout (tak se normálně právo na práci interpretuje). Pak stát či soukromí podnikatelé splní svoji povinnost tím, že žadateli o práci volnou práci nabídnou a je pak na žadateli ji přijmout či odmítnout. Když ji odmítne, jeho právní nárok, kterému nabídkou bylo učiněno zadost, končí. V tomto případě tedy neexistuje nebezpečí, že bude požadována jen práce ministra či muzikanta a povinnost k práci nelze vysvětlit hospodářskou nutností, (b) nebo může být zákonem zaručeno právo na takovou práci, o kterou nezaměstnaný požádá (jasně absurdní eventualita). Pak ovšem nebezpečí »ministra či muzikanta« bylo vtěleno do zákona bez ohledu na »hospodářské možnosti* a žádná povinnost k práci tomu neodpomůže. Je jasné, že všechny tyto nelogické nexy mezi principem plné zaměstnanosti či právem na práci na straně jedné a povinností k práci na straně druhé jsou uměle vytvářeny k nějakému účelu. Jakému? Právo na práci, ať již ve formě principu plné zaměstnanosti či individuálního zákonného práva na práci vyjadřuje ethický postulát, aby každému občanu státu, který je ochoten pracovat, bylo umožněno žít bez bídy a mravního chátrání jednotlivce i jeho rodiny, kterou nezaměstnanost sebou přináší. Na druhé straně povinnost k práci je vyjádřením jiného ethického postulátu imperativní formou zákona: postulátu, aby každý občan přispíval k zdárnému vývoji společnosti svojí prací. Oba tyto postuláty jsou v západní, křesťanské společnosti nejméně of narození Kristova považovány za platné ethické normy, kdo by byl proti tomu, aby se lidé nenechávali nezaviněně v bídě a ponížení, či kdo by popřel, že lidé mají morální povinnost přispívat k obecnému blahu podle svých nejlepších schopností! Je zde však jeden zásadní rozdíl. V polovině .dvacátého století vývoj společnosti, zejména po velké depresi z let třicátých, dospěl k tomu, že většina lidí je ochotna uvést v právní normu, či státní praxi, ethický postulát první: aby každému, kdo si tak přeje, bylo zajištěno právo pracovat. Naproti tomu velmi málo lidí by bylo ochotno uvést v imperativní právní normu ethicko-křestanský postulát práce »na národa roli dědičné*. Málo lidí je ochotno svěřit náhodné většině právo rozhodnout, zda někdo přispívá či nepřispívá podle svých nej lepších sil k blahu společnosti, a právo donutit občany, kteří nevyhovují normě většiny, aby přispívali lépe. Tento odpor je nepochybně motivován vědomím, že (abychom pokračovali slovy básníka) »cesty mohou býti rozličné* a že náhodná a měnlivá většina není kvalifikována tyto »cesty« hodnotit, do některých občana vnutit a jiné mu zablokovat. Zatím co v případě zajištění možnosti práce se svoboda jednotlivce zmnožuje, v druhém případě se omezuje natolik, že sama existence svobodného individua se vystavuje v nebezpečí. Je to, podle mého názoru, z tohoto důvodu, proč někteří, at vědomě či nevědomě, vymýšlí ony palo- gické nexy mezi »právem« a »povinností« či mezi »právem«, »hospodářskou nutností* a »povinností«: nexy, připomínající hokynáře za války, který byl ochoten prodat kilo jablek jen když spotřebitel koupil současně balíček prášku na štěnice. Bylo by snad dobře, kdyby napříště tvůrcové programů, když mluví o lidské práci, řekli co myslí a myslili co říkají. Ti, kteří zastávají normativní vyjádření ethického postulátu odstranění mravně i fysicky degradující nezaměstnanosti v naší zemi by měli mluvit bud o (a) »programu plné zaměstnanosti*, která je obvykle definována jako hospodářský stav, ve kterém je tolik volných míst kolik je žadatelů o místa a ve které každá nezaměstnanost je pouze přechodná (frictional unemployment) a pojištěná, nebo (b) o »právu na práci* pokud podporují zajištění pracovní možnosti každému občanu jednotlivě, přes všechny administrativní obtíže z toho vyplývající. Ti, kteří podporují normativní vyjádření ethického postulátu »povinnosti k práci* by pak měli tak říci upřímně a otevřeně a být ochotni tento požadavek hájit na basi jeho vlastních předností a nevýhod. Naše pravice by jistě přispěla k uklidnění ostatních, kdyby jasně řekla, že se také domnívá, že zajištění pracovní příležitosti každému, kdo pracovat chce, je jednou z minimálních povinností moderní společnosti a jednotí z minimálních podmínek hospodářské a politické stability. Těžko by kdokoli, kdo opakování katastrofy z let třicátých považuje za nepřijatelné, by mohl žádat méně. Na straně druhé levice by se měla distancovat od extremistů, kteří mimo jiné žádají zavedení pracovní povinnosti. Při podávání těchto návrhů jsme si dobře vědomi, že otázku sociálního a hospodářského uspořádání státu nelze rozškatulkovat tak, jak to musí dělat serie článků. Dohoda na jednom bodě může být naprosto anulována neshodou jinde, jak ukáže následující citát: »Povinnost pracovní v socialistickém státě není podmínkou sine qua non. Vyplývá z faktického stavu hospodářství. Poněvadž jsou odstraněny bezpracné důchody a protože stát má monopol na pracovní příležitosti, občan má pouze jednu možnost jak si opatřit prostředky k životu: pracovat*. Jasně se zde ukazuje, že odisolováním jednotlivých problémů se diskuse může snadno změnit ve slovní kejklířství, ve které se řekne: Dobrá, nebude pracovní povinnosti. Ovšem občan chce-li žít, musí pracovat, a chce-li pracovat, může pracovat jen pro stát, a stát mu dá zaměstnání podle své potřeby. Nebo-li extremisté na levici, hledající formulace které by nikoho nepohoršily, by tak mohli vyprovodit čerta pracovní povinnosti dveřmi, jen aby jej na obrátku pustili zpět oknem v ještě obludnější podobě »odstranění bezpracných zisků* a »zavedení kompletního znárodnění*. O těchto thematech bychom proto chtěli přinést články v příštích Tribunách. KRYŠTOF VONDRÁK [pageend12]TRIBUNA 13 QUOUSQUE TANDEM. . . ? Posledně jsme mohli doprovodit rozpad Rady svobodného Československa jen několika obecnými poznámkami. Teprve podrobnější zprávy nám umožňují jeho rozbor po formální i věcné stránce. Dne 28. října 1953 zřídil výkonný výbor Rady většinou 11 hlasů proti 6 a při 3 zdrženích tak zvaný pracovní výbor, složený z předsedů šesti politických stran, zástupce Podkarpatských Rusínů a dr. Osu- ského. Hlavním úkolem pracovního výboru je vyřešit otevřené otázky organisační, osobní a programové a příslušné návrhy předložit k rozhodnutí zastupitelstvu Rady. Několik skupin se však práce výboru neúčastňuje a neuznává jej — Rada je rozdvojena. Tento postup je formálně vadný, protože při hlasování výkonného výboru byly stanovy Rady porušeny ve třech ustanoveních. Za prvé čl. XVI vymezuje působnost výkonného výboru. Žádnou interpretací se z něho nedá vyvodit pro výkonný výbor právo, podle kterého^by mohl zřídit pracovní výbor. Šlo-li 28.října 1953 o změnu ve složení výkonného výboru, pak k ní mohlo při nej lepším dojít jen politickou dohodou podle čl. XVIII, jestliže jsou ustanovení tohoto článku o vzniku výkonného výboru per analogiam vztažena také na jeho změnu. Za druhé při rozhodném hlasování o zřízení pracovního výboru hlasovali čeští a slovenští členové výkonného výboru společně. Tímto postupem bylo porušeno ustanovení čl. XXII, odst. 2, podle něhož mají v zásadních otázkách hlasovat Češi a Slováci odděleně. Za třetí tímto hlasováním přešly na pracovní výbor funkce, které podle čl. IX patří do výlučné působnosti zastupitelstva nebo do působnosti výkonného výboru, kterému není stanovami dáno právo přenášet je na jiné sbory leč v případech čl. XXIII na pověřence Rady a čl. XXV na sociální komitéty. Stanovení nových politických směrnic, které na sebe pracovní výbor vzal, patří podle čí. IX, odst. 1, do výlučné působnosti zastupitelstva. Také jakékoliv o- sobní změny a změny stanov, to jest změny organisační, jsou podle čl. IX možné jen se schválením zastupitelstva. Proč mohla většina výkonného výboru, a k tomu ještě za souhlasu byt i záporně hlasující menšiny, tak otevřeně porušit stanovy, na které rok předtím složila slib ? Proč musela menšina nechat dojít k novému puči, který se nakonec nevyplatí ani vítězům ani poraženým? Vina celé Rady je ve třech chybách, kterých se dopustila, ačkoliv o jejich nebezpečí věděla jak z vlastní zkušenosti tak z hlasů, kterých nebylo pořídku a LISTY Z EXILU které byly hlasy přátelskými, pronášenými v nejlepším a nejvážnějším úmyslu pomáhat naší tolik ohrožené věci. První chyba byla spáchána, když po loňském sjednocení Rady se nestalo nic, aby stranicko- politický princip, který ji předtím přivedl k rozkolu a na kterém byla v podstatě znova postavena, byl modifikován. Postupné přibírání nestranických skupin i jednotlivců ke spolupráci a později k rozhodování by Radu přiblížilo složitějšímu obrazu exilové i národní skutečnosti. Nahradilo by rovnováhu sil šesti nebo kolika politických stran a při nej menším by jim znesnadnilo — my věříme, že znemožnilo — tak hazardní hlasování, k jakému došlo 28 října 1953. Ačkoliv se v zastupitelstvu ozvaly hlasy po takové modifikaci, nikdy to nebyl hlas jednoho z vedoucích mužů, který by celému plánu dal politickou váhu. Tím méně už někdo pracoval na jeho uskutečnění. Proto když došlo ke krisi, nebylo o koho se opřít a musela zvítězit mechanická většina komickým seskupením hlasů, které však může mít tragické důsledky. Druhé chyby se dopouští politické vedení naší zahraniční akce, když zanedbává veřejné mínění exilu. Přes všechen rozklad, kterým exil prošel zákonně a nezadržitelně, jsou v něm pořád síly, na které lze spolehnout. Není dost na vytváření veřejného mínění v exilu udržovat styk s několika stranickými přáteli nebo s přáteli osobními. Spojení exilových skupin s Radou bylo tak mizivé, že ve chvíli krise byly překvapeny a doslova zdrceny. Exil má prostředky, jakými se dá ještě získávat pro československou věc. Nebyly využity, protože jeho význam byl podceňován. Kdyby se ve dnech krise byla poražená menšina .mohla mravně a mocensky opřít o exil, který za ní potenciálně ve veliké většině stojí, nemohla by si většina dovolit ignorovat její mínění tak, jak je nakonec nevzala na vědomí při totálním prosazení svého plánu. Třetí a základní chyba je v nejasnosti, kterou Rada měla o programu naší zahraniční akce a o našem národním programu vůbec. Uznáváme, že je to otázka nesmírně závažná a že její řešení je úměrně obtížné; uznáváme také, že na ní jednotliví vedoucí politici pracovali a své dílčí názory zveřejňovali. K čemu však nedošlo, je záměrná spolupráce na programových otázkách, kritická konfrontace názorů a jejich ověření v exilu i doma. Z toho vzniklo mnoho nedorozumění, podkládání všemožných úmyslů, podezírání a zrádcování. Místo aby náš exil pomáhal tvořit program demokratického světa a aby z této spoluúčasti čerpal mravní sílu a opod-. statnění své existence, stal se ve skutečnosti jedním z jeho bolavých míst. V našem vedení panuje zarážející nevědomost o tomto dvojsečném poslání politického exulanta, které bylo tolik jasné Komenskému, Masarykovi i Benešovi. Je jen přirozené, že demokratický svět se chová k exulantům pod tímto zorným úhlem a že by mohla nadejít chvíle, kdy naše chyby budou větší než všechna úcta a sentimentalita, spojená s Masarykovým Československem a obětmi Čechoslováků doma, a kdy pro nesentimentální, bojující demokraty začne být československá věc přítěží právě pro naše chyby. Opětovný rozklad Rady počet našich chyb jen rozmnožil. Dal do rukou novou zbraň všem exilovým anti-Čechoslovákům. Ohrozil samu ideu Československa ve chvíli, kdy nový Kulturtraeger Dr. Ober- laender, německý ministr pro uprchlíky, vyzývá svobodný svět, aby sjednoceným úsilím otlačil mírovými prostředky západní kulturu na východ«, což v našem případě znamená, aby vrátil Němce do Československa. A uspal československou zahraniční akci v sa- mém vedení, právě když Západ začíná znova podléhat pohodlným ilusím o sovětských úmyslech, zatím co naši bezmocní doma jsou dále a dále rozemíláni sovětským mlýnem. Proto je zodpovědnost celého vedení za tento rozklad nesmazatelná. Vedení, které se už po druhé rozuteklo uprostřed zápasu, každý na svou a za svou stranu, muselo aspoň tolik očekávat, že se ho jedné chvíle exil i domov zeptají slovy Cicerono- vými: »Jak dlouho ještě. . . ?« JAN BALADA [pageend13]14 TRIBUNA KROK DOPŘEDU. Společným nákladem Naší cesty a Ústřední komise mládeže čs. sociální demokracie v zahraničí vyšlo pojednání Dr. Radomíra Luži »Odsun«. Vedle brožury M. F. Kašpara, vydané touže skupinou v roce 1952, je to jediná práce československého uprchlíka, která čelí propagandě odsunutých Němců, nabývající půdy v západním Německu i v anglosaském světě. Na Kašparovu studii, která končí rokem 1938, vědomě navazuje a ji doplňuje materiálem, který osvětluje československé stanovisko během války a po roce 1945. Upozorňuje na nebezpečí a taktiku nového pangermanismu a na důsledky, které z něho pro československý stát plynou. Svým zaměřením a rozsahem je Lužova brožura především reakcí na dnešní činnost českých Němců, dobře doloženým politickým krédem a tím nanejvýš časovým dokumentem, který pro politického exulanta shrnuje fakta o odsunu, jeho příčinách a provedení. Přestože podtitulek ji označuje za »přís- pěvek k historii česko-německých vztahů v letech 1918—1952«, nedělá si ambicí na studii, rozebírající česko-německé vztahy s hlediska sociologie, politické vědy a historie. Jen tak si lze vysvětlit, že v seznamu pramenů marně hledáme řadu anglických a amerických publikací, zejména peělivou práci E. Wiskemannové The Czechs and the Germans (Oxford Press, 1939). Lužovu práci je třeba uvítat, protože poukazuje na dvojakost namlouvání některých Panevro- panů a končí trapné ticho Čechoslováků. Neříká, ale ukazuje, čeho je nám v exilu zapotřebí: soustavného zpracování materiálu o or- ganisaci, politické orientaci a mocenském postavení odsunutých Němců a programové základny, která by za přátelské styky Československa s Německem neobětovala československý stát. MILAN HRÁZA NESTRANÍCI PROMLOUVAJÍ. Od uveřejnění svého článku v Novém domově k 28. říjnu 1953 dostává prof. Hlavatý desítky dopisů, v nichž pisatelé vyslovují souhlas s jeho programem ozdravění naší zahraniční akce. Z výzvy se stává akce, spontánní hnutí. Uvádíme několik namátkou vybraných citátů, jež dokazují, že víra ve vítězství čs. věci není vírou ve vítězství čs. stran v exilu: »Četli jsme váš článek a všichni jsme zajedno, že je to nejzávažnější článek, jaký byl v tomto exilu napsán. Uvítali jsme s nadšením Vaši veřejnou výzvu Radě svobodného Československa, aby se její členové odřekli svého vztahu k stávajícím politickým stranám, o- známili’ to zvláštním poselstvím domovu a současně slíbili, že připraví a národu k rozhodnutí předloží návrh systému dvou stran. Váš článek otevřeně poukazuje na kořen nemohoucnosti dnešního odboje a jasně načrtuje východisko jak překonat základní zlo«. (Toronto, Kanada) »Byli jsme upřímně rádi, ze jste vyjádřil veřejně potřebu nového uspořádání našeho stranického života. Zdá se, že nesmírná většina našeho exilu se žene po nakloněné rovině, končící na smetišti dějin. Byli bychom velmi rádi, kdybyste mohl navštívit New York a pronést zde přednášku, která by mohla jistě jen zdůraznit onen nový ton, kterým jste psychologicky zbouřil náš exil«. (Nový York, U.S.A.) »Svojí přednáškou přispěl jste k zvýšení morálního významu naší kulturně-politické činnosti. Sám jste se přesvědčil, jak sympaticky Vás naše obecenstvo přijalo a vděčně Vaši přednášku ocenilo«. (Chicago, U.S.A.) »Váš poslední článek k 28. říjnu je skutečně báječný a jsem přesvědčen, že pomůže upevnit orga- nisační strukturu našeho exilu«. (Vancouver, Kanada) »Jsem tak vděčná, že jste v Novém domově psal o Benešovi tak, jak jste psal. Váš článek vzbudil velký ohlas«. (Nový York, U.S.A.) »Souhlasím plně s Vaším rozborem a shodně s Vámi považuji cestu, kterou ukazujete, za dobrou a správnou... V některých případech se používá zástěrky věrnosti straně k získání celkem dobré exilové existence. Nebot někteří jednotlivci by bez stranické nálepky neznamenali zhola nic a těžko by se uživili, kdežto stranická vigneta jim umožňuje vystupovat jménem jakýchsi zástupů, třeba jen pomyslných, a celkem dobře z toho i v exilu žít. To je závažná a někdy snad rozhodující okolnost na obranu stranictví, i když to nikdo nepřizná. Snad nyní, kdy politické stranictví jako základna naší politické činnosti v exilu se jasně ukázalo neúčinným, nedobrým a dokonce škodlivým, se najde více pochopení pro Vaše myšlenky a návrhy. Doma a v široké exilové veřejnosti určitě«. (Washington, U.S.A.) Není bez zajímavosti, že k 28. říjnu pronesl Dr. Miroslav Rašín v Montevideu projev, který se svou náplní i odvahou řadí do stejné linie s názory profesora Hlavatého. Rašín líčí průběh jednání, jež skončila westfálským mírem a zradou na českých zemích a závěrem dodává: »Několikaletému dohadováni v Os- nabruecku se říkalo — jednání o mír. Dnes bychom je nazvali studenou válkou. Tehdy studenou válku ■prohrálo Švédsko, náš nejvitši spojenec, — Jehož slovo bylo granit, bratřen. Dnes — není míru, dnes — není války, dnes je zase, studená válka? Kdo ji prohraje či kdo ji vyhraje Kdo ji přemění ve válku krvavou? A zase otázka: kdo tuto vyhraje či kdo ji prohraje ? Víme u koho jsou naše přání. Avšak nadarmo bych mluvil dnes v podobenstvích o třicetleté 'vojně, kdybych nedořekl mravního naučení: My, Čechoslováci v cizině i ve vlasti, nesmíme věřiti a spoléhati se, že vítěz v zápase mezi svobodou a otroctvím nám přinese svobodu na talíři. My ani nesmíme si přáti, aby se tak stalo, nebot netoužíme po svobodě poplatné. Musíme věřit a doufat, že těch dvacet roků, jež shrnujeme do pojmu 28. října, zanechalo dosti sebevědomí a vůle k činům, vytrvalosti, energie a mravnosti, aby — právě tak jako v roce 1918 — si svobodu vzal a uchopil, až chvíli uzná za vhodnou. Aby postavil svět před hotový skutek a nemusit se chvěti v úzkostech, jaký osud páni v kloboucích či páni prostovlasí pro něj přichystají. Je to národ doma, na němž záleží, jaká bude naše svoboda. Proto je lhostejno, jak dopadnou hádky mezi námi venku, kdo prvni vjede pražskou branou, či bude-li rozhodnuto ji probourat, abychom my političtí exulanti mohli vjet všichni současně. Jen tehdy bude mít Československo svůj nový 28. říjen, jestliže národ nebude čekat a nestrpí, aby mu svoboda byla přivezena — v aktovkách. Ani Osnabrueck, ani Mnichov, ani Jalta — nýbrž nový 28. říjen: to musí být touha československého národa, již musí proměnit v čin, má-li charakterů [pageend14]TRIBUNA 15 SOVĚTSKÁ ŠPIONÁŽNÍ SÍŤ Otiskujeme článek C. L. Sulzbergra, který přinesly New York Times z 20. ledna 1954, abychom upozornili exilovou veřejnost na zintensivněné nebezpečí, které jí hrozí se strany pražské vlády. Komunistická pátá kolona se snaží infiltrovat především exulantské organisace, které se ji zdají nebezpečné, získat od nich informace a nakonec jejich práci zdiskreditovat. Snad jsou onehodyc., které v poslední době postihuji komunistické vyzvédače na západé, obdobou osudu Kpančlákův. v komunistické sféře: snad komunisté sami házejí přes palubu své agenty, jimž pro jejich spojeni s jejich odsouzenými šéfy nedůvěřuji, a tak se zbavují nespolehlivých lidí a současně očerňuji nepohodlné exulantské skupiny. »Podle spolehlivých pramenů je prováděna reorganizace komunistické špionážní sítě v západní Evropě, oslabené čistkami v sovětském impériu. Zpráva říká, že sovětské kruhy vynakládají zvláštní úsilí k získání politických emigrantů bud pro návrat do vlasti nebo pro špionážní službu v cizině. Bylo použito vydírání i slibů. K vydírání dochází ve formě pohrůžek příbuzným, kteří ještě žijí v satelitních zemích, nebo varování, že budou odhaleny kompromitující okolnosti z minulosti emigrantů. Došly zprávy, že Maďarsko, Bulharsko a Československo, východoevropští satelité Sovětského svazu, se snaží získat přízeň emigrantů. Maďarské footballové mužstvo, které nedávno hostovalo ve Francii a Velké Britanii, se pokoušelo navázat styky s maďarskými emigranty v těchto zemích a slibovalo jim dobré zacházení, jestliže se vrátí do své vlasti. Bulharský trestní zákoník byl před dvěma měsíci upraven: byl vypuštěn zákon, který hrozil trestem smrti uprchlíkům, kteří se nevrátili, a vězením jejich příbuzným. Od listopadu minulého roku se snaží česko*- slovenský tisk líčit dobrovolné emigranty jako oklamané oběti »reakčních politiků« a naznačuje, že vracející se uprchlíci budou očištěni. Všeobecně se věří, že brzy po skončení druhé světové války vybudovala Moskva ústředí své špionážní služby pro západ v satelitních zemích, zejména v Československu. Toto podezření bylo potvrzeno v nedávných veřejných procesech. Profesionální špion Rudolf Roessler byl nedávno usvědčen v Lucernu ve Švýcarsku ze špionáže pro Československo... Josef Kubal, mladý československý student, přišel do Francie v roce 1948. Minulý rok byl zatčen jako špion a přiznal se, že fotografoval americké vojenské základny pro Prahu. Po několik let používá komunistická špoinážní služba jako standartní procedury nasazování agentů mezi bona fide uprchlické skupiny. Známá československá exulantská strana byla tak »infiltrována« agenty, kteří pak údajně mohli nasadit své vlastní zástupce jako »uprchlíky« do mezinárodních organisací jako Hospodářské komise Spojených národů v Ženevě, politických a propagačních skupin exulantů a rozhlasových služeb cizích zemí. Zpráva tvrdí, že jedna známá komunistická agentka, vydávající se za uprchlici, byla vyslána z Prahy ve stejné době jako Kubal. Pracovala přímo pro špionážní sít Bedřicha Rejcína, který byl pověřen špionáží ve Francii a ve Španělsku. Dokázala stát se osobní sekretářkou jednoho z nejvýznamnějších československých exilových vůdců a tak mohla vyzradit mnohá tajemství uprchlíků. Vrátila se do Prahy v roce 1951, aby byla vyslána s novým posláním do Tanžíru, kde měla organisovat špionážní sít pro NENÍ PUDL JAKO PUDL. »Jejich reakce byly odlišně: Ješina přijal tento úsudek za správný a důsledně hájil jeho platnost i — jak říká »naopak«, že totiž ani malý pudl nemůže být bílý pudl: byl za to pokárán, že si svévolně doplnil slůvko »naopak«. Zřejmě si o pokáráni řekl tím, že široce a dlouze odůvodňoval, že takové »doplnění« je dovoleno, ačkoli o »dopl- nění« nešlo, nýbrž jen o právo prohlásit, že B není A, platí-li, že A není B. Rozehnal se naproti tomu zalekl, nebot jemu šlo hlavně o to, aby malým pudlům bílá barva nevadila a proto se rychle rozhodl pro závěr, že onen posudek jedná jen o bílých pudlech a vůbec se malých pudlů netýká. Neřekl, proč tedy citoval nálezy Nejvyššího správního soudu, které jsou v naprostém rozporu s jeho závěrem. Pravda je v tom, že se měli oba dva hned na počátku rozhodnout, chtějí-li pudly srovnávat podle velikosti nebo podle barvy a nebyli-li by došli k takovým koncům«. Z debaty o cizím státním občanství v Hlasu Československa. NEJEDNOTNOST A DESORGANISACE nejsou náhodné. Jsou výsledkem tak zvané »balkanisace«. Co je »balkanisace« ? Drobení na malé skupiny, sklon nejmenších složek k naprosté samostatnosti: neustálý boj mezi těmito skupinami pomocí intrik a podvodů. (Pozn.: To není rozbor československého exilu L. P. 1954. Je to citát z řeči Togliattiho ke komunistické straně Jugoslávie v roce 1928.) ROZČILOVAL SE tuhle jeden z prominentů: »Že nemám nárok na členství v Radě? Kdyby komunisti neudělali v únoru puč, byl bych už dávno poslancem a dnes možná i ministrem. . .« Španělsko. Na cestě byla zatčena švýcarskou policií a spáchala sebevraždu v Bernu v červnu minulého roku«. Dnešní reorganisace sovětské špionážní služby a změna taktiky, dovozuje Sulzberger, jsou důsledkem čistek: odstranění Gemindera, Evžena Loebla, Rejcína, Berii a jeho spolupracobníků, kteří vedli a financovali špionáž v západní Evropě. OPRAVA. — V minulém čísle TRIBUNY na str. 14 vypadl omylem tiskárny poslední řádek článku »A ještě: Kultura a politika* se slovem »Českoslo- vensko« a jménem pisatele MAREK HRADECKÝ. Prosíme o prominutí. JACÍ JSME [pageend15]16 TRIBUNA NA KOLIK SI CENÍTE TRIBUNU? Někteří z našich čtenářů si povšimli, že v tiráži uvádíme kromě adresy Tribuny také roční příspěvek $ 5. Protože nezůstali jen při dobrém úmyslu a také nám své příspěvky poslali a protože se nám podařilo snížit některé výdaje spojené s tiskem a administrací, Tribuna bude v tomto roce stát pouhé $ 3. Doufáme, že se všichni čtenáři nad touto cenou zamyslí. Tribuna vychází nepravidelně. Nemůžeme proto požadovat pravidelnou cenu za každé číslo. Ale i nepravidelný tisk se platí v tiskárně. Po dlouhou dobu jsme sdíleli osud všech exilových časopisů. Posílali jsme svým čtenářům číslo za číslem zdarma, s nadějí, že naše prosby o podporu naleznou alespoň částečnou odezvu. Jsme hrdi na to, že díky obětavosti členů Ústavu a podpoře čtenářů můžeme pokračovat ve vydávání a že se Tribuna zvolna stává jedinou revue československého exilu, která nebyla udušena finanční lhostejností své čtenářské obce. Ti z Vás, kteří přispěli na Tribunu, nám umožnili nabídnout ji všem za nižší cenu. Podle staré aritmetiky počet platících čtenářů rozhoduje a bude rozhodovat o ceně našeho časopisu. V prvních měsících a letech exilu jsme si prostě nedovolili, abychom někoho přímo žádali o příspěvek. Dnes je však většina našich exulantů dostatečně hospodářsky zabezpečena a výdaj § 3 nebo i $ 5 ročně není pro ně velkou obětí. Mnozí utratí daleko více za předplatné na Life, Economist, Le Monde nebo Zůricher Zeitung. Proč by neměli přispět na časopis, který je často jejich jediným poutem s domovem? Jestliže se rozhodli vzdát se práce pro domov a nic a nikdo je nepřemluví, pak jim nadarmo posíláme list, který by mohl více prospět v táborech v Německu, kde sice nemůžeme od nikoho čekat předplatné, ale kde zato plní svoje poslání. Cení-li si naši čtenáři Tribuny, jak nám mnozí píší, pak by pro ně příspěvek na její vydávání neměl být finančním břemenem. Během příštích týdnů změníme systém účtování; nadále budou příspěvky účtovány jednotlivým odběratelům. Protože jé náš náklad omezen a poptávka vždy větší než počet výtisků, budou mít v budoucnu zajištěnu pravidelnou dodávku jen ti čtenáři, kteří nám zašlou příspěvek na svůj časopis. Ostatním budeme příště Tribunu zasílat jen pokud nám zbudou neprodaná čísla. Příspěvky zasílejte na adresy: TRIBUNA — list Čs. zahraničního ústavu v exilu. Redakce: Postbox 91, Leiden, Holandsko. — Jako nepravidelný tisk nemáme právo požadovat předplatné. Ale i nepravidelný tisk se platí v tiskárně. Příspěvky účtujeme ročně: Austrálie (22 sh.), Belgie 100 frs, Velká Britanie 18 sh. Brazílie 70 CrS, Francie 900 frs, Holandsko 9 zl., Itálie 1500 lir, Kanada $ 3,~ Německo 10 DM, Norsko 16 K, Švédsko 12 K, Švýcarsko 10 frs, USA $ 3, Mexico 15 pesos. NAŠE ÚČTY: Czechoslovak Foreign Institute in Exile, Oldřich Baxant, Commonwealth Bank of Australia, King Cross, Sydney, N.S.W. — Institut Tchécoslovaque á 1’Etranger, No. 20.763, Banque Nationale pour le Commerce et ITndustrie, 133 Bd. St. Germain, Paris. — GIRO 4603, Holandsko. — Czechoslovak Foreign Institute in Exile, No. 12309, Bank of Montreal, King & Bay Branch, Toronto, Ontario. — Czechoslovak Foreign Institute in Exile, University National Bank, 1354 East 55th Street, Chicago, Illinois. — Nebo na redakční adresu The Czechoslovak Foreign Institute in Exile — Tribuna, Postbox 91, Leiden, Holandsko, pod uzavřenou obálkou. - [pageend16]