REPORTÉR „Myslím, a tudíž nejsem.” POLITIKA - KULTURA - KOMENTÁŘE - REPORTÁŽE DVOUMĚSÍČNÍ K ZWEIMONATSSCHRIFT IN TSCHECHISCHER SPRACHE BI-MONTHLY IN CZECH LANGUAGE PÉRIODIQUE BIMESTRIEL EN LANGUE TCHÈQUE 1989 LISTOPAD NOVEMBER NOVEMBRE Číslo Nummer Number Numero 6 [pageend1]ŽIJÍCÍ DĚJINY LIVING HISTORY HISTOIRE VIVANTE LEBENDE VERGANGENHEIT Jiří Poděbradský, Jan Jakub Ryba a Jan Amos Komenský v kresbě JANA KRISTOFORIHO Nečekali jsme, že edice pro děti a vnuky našich emigrantů, kteří už nečtou česky a přesto se chtějí dozvědět něco povzbudivého o dějinách a tradicích země, kde mají své kořeny (a samozřejmě pro všechny, kteří by měli něco vědět o lepších stránkách Čech a Čechů a Slováků) — nedoufali jsme, že se edice ŽIJÍCÍ DĚJINY — LIVING HISTORY setká s tak obrovským zájmem a ohlasem. Předkládáme seznam organizací, které nad edicí převzaly patronát a sponzorují ji (a u nichž lze také případně jednotlivé svazky edice odebrat): Exilový PEN Klub, Čs. národní rada americká, Čs. sdružení v Kanadě, Odbočka ve Washingtonu D.C. a v australské Sydney Společnosti pro vědu a umění, Krajanský výbor v Chicagu, Klub býv. studentů Masarykova 1. státního reálného gymnasia v Praze, Křemencově ulici, Nakladatelství Bohem Pres, Redakce časopisu Reportér a Klub K-231. Z jednotlivců pak do 15. listopadu patrony jsou Tomáš J. Baťa z Toronta, Rudolf Firkušný z New Yorku, dr. Vladimír Kabeš z Washingtonu, dr. Jiří Kazda z Lugana, W. Ch. Koerner z Vancouveru, prof. Jan Kruliš- Randa z Curychu, Rafael Kubelik ze Švýcarska, Sylva Langová z Londýna, prof. J. M. Lochman z Basileje, M. J. Lom z Floridy, prof. Jiří Nehněvajsa z Pittsburgu, Štefan Papánek z Illinois, Petr Axel-Postřehovský z Vancouveru, Ota Rambousek z New Yorku, prof. Ota Šik ze St. Gallenu, Jana Šrámová z Norimberku, prof. František Schwarzenberg z Rakouska, L. Till z Francie, K. A. Velan z Montrealu, H. F. Wulsinová ze Ženevy a dr. Otakar Zoufalý z Německa. A tady je program edice LIVING HISTORY na rok 1990 (v roce 1989 vyšlo česky, anglicky, německy a francouzský »Masarykové v Ženevě«): Anglicky a německy — (francouzský jen, bude-li zájem) KOMENSKÝ V LABYRINTU SVĚTA. Připravil J.M.Lochman, býv. rektor basilejské univerzity ČESKÁ HUDEBNÍ ŠKOLA A TRADICE PŘED MOZARTEM. Připravil Rafael Kubelik KAREL IV. a EVROPA. Ve spolupráci s mladými historiky, novými exulanty ZLATÁ ULIČKA EVROPY — Rudolfínská Praha jako kulturní, vědecké a politické centrum Evropy SOUSOŠÍ SVATÉHO VÁCLAVA — Křesťanství v Čechách a pětihvězdí jeho patronů (K svatotořečení Anežky České) — Ve spolupráci s Radio Vatikán a s předmluvou kardinála Tomáška. Program narok 1991 a 1992: JIŘÍ PODĚBRADSKÝ a EVROPSKÁ KONFEDERACE JAN HUS a DOBA HUSITSKÁ VALDŠTEJNOVA ČESKOST a TŘICETILETÁ VÁLKA TRADICE ČESKÉHO DIVADLA - Autor: Václav Havel ČS. LEGIE MEZINÁRODNÍ PRÁVO a MY STARÝ ŽIDOVSKÝ HŘBITOV a GOLEM Jednotlivé knížečky se budou prodávat za 8 Sfr nebo 5 US dolarů. Subskripční cena na 2 ročníky 150 Sfr nebo 95 US dolarů. S přiloženým šekem možno objednat buď prostřednictvím patronátních organizací, nebo spolu s předplatným Reportéra (s pozn. »LIVING HISTORY«) anebo přímo: Edition LIVING HISTORY, Postfach 906, CH-8045 ZUERICH Dr.V.M.Kabeš, prof.J.Nehněvajsa a Vladimír Škutina redaktoři edice Living History [pageend2]REPORTÉR Ročník 6 Číslo 6 OBSAH Titulní stránka: Pavel KANTOREK LIVING HISTORY .................................. 2 DOPISY .............................................. 3 Nastává albanizace ČSSR?......................... 8 MASARYKOVA ULICE V ŽENEVĚ . . 8 Projev prof. J.M.LOCHMANA ...... 9 SÍLA SLOVA VÁCLAVA HAVLA .... 9 FILIP Ota: ... a proto musí být Řím zničen ... 19 GREIFENFELS Jan: Svatá Anežka Přemyslovna..........20 HOCHMAN Jiří: Jak to bude až se to potento?.......15 KABEŠ Vladimír: Pittsburská neshoda........................22 KOLÁČEK Josef: Jdi až do Bethel.................................27 KRUPIČKA Jiří: První krok.......................................... 23 KŘÍŽ Vladimír: Kterak přečkat zemětřas..................25' LAMBERT Jaroslav: "Mírotvorci" v akci...........................26 MĚŠŤAN Antonín: Aplikace poznatků moderní politické psychologie na dnešní situaci v ČSSR 16 REINIŠ Stanislav: Z časů dávno zašlých........................25 STROEBINGER Rudolf: NDR - Československo - a reformy . . 21 SVITÁK Ivan: Proč bychom se netěšili..................10 ŠIK Ota: O bídě v SSSR................................. 17 ŠKUTINA Vladimír: Kachna Rafaela Kubelíka...............24 Vytáhněte kůl z plotu.......................... 30 ULČ Ota: Olověné pirožky.............................. 18 VALENTA Vladimír: Kronika ZÁPA Dlého vlastence .... 12 DROBNÉ PŘÍSPĚVKY............................. 27 NOVÉ KNIHY............................................ 30 Toto číslo vyšlo 25. listopadu 1989 UPOZORNĚNÍ Zveřejněné dopisy čtenářů jakož i články samotné nemusí vždy vyjadřovat souhlasný názor redakce Reportéra. Jsou publikovány proto, aby byli čtenáři informováni o všech názorech, které se vyskytují jak v čs. exilu tak i v dnešním Československu. Události posledních týdnů a dnů ve střední Evropě nabírají takových obrátek, že i zpravodajství v denících bývá večer zastaralé. Je proto přirozené, že některé naše komentáře už nemusí odpovídat nejnovější situaci. V nejposlednějších okamžicích jsme zařadili do tohoto čísla články, které došly až po redakční uzávěrce. Omlouváme se proto autorům, jejichž příspěvky jsme museli odsunout, a čtenářům za pozdější datum vydání. DOPISY DOPISY DOPISY DOPISY DOPISY DOP DOPISY DOPISY DOPISY DOPISY DOPISY DOP DĚKUJI, NECHCI! Pod tímto titulkem rozpoutaly režimu- věrné noviny v ČSSR t.zv. čtenářskou kampaň na obranu Jakešova režimu a hlavně proti situaci v Polsku a Maďarsku. Čtenáři se mají masově vyjadřovat, že jsou spokojeni s dnešní situací v ČSSR a nechtějí stát fronty před prázdnými krámy jako v Polsku anebo moci nečinně přihlížet zvyšujícím se cenám a rozprodeji domoviny západním kapitalistům jako v Maďarsku. Do kampaně za oslavu Jakešova režimu se zapojuje nejen Dikobraz, ale i multimilionáři, trpění právě Jakešovým režimem, jako třeba býv. šéf Gottova orchestru Ladislav Štajdl a jiní zbohatlíci, kteří vyprávějí na obrazovkách čs. televize, že přece ke koupi je vše. V tom mají oni, zbohatlíci trpění z milosti Jakeše, jedině pravdu. L. C., Praha CO DĚLÁ BILAK, ŠTROUGAL a spol. ? Ptají se čtenáři, cože činí nedávno všemocní soudruzi jako Vasil Bilak či Lubomír Štrougal a kdy vrátí zabavené paláce a vily? Dotazem na dobře informovaných místech jsme zjistili, že jmenovaní soudruzi, jakož i další, jako npř. Chhoupek, Kapek a d., dál zasedají v ÚV a v parlamentu, horlivě se účastňují debat, a naděje, že by vrátili nakradené objekty (s. Štrougal konkrétně 7 vil a domů) je miniaturní, protože každý na každého všechno ví a nakradené majetky by museli vracet i ti soudruzi, kteří jsou dosud u moci. Soudruh Jakeš dává pro jistotu přepisovat svůj majetek na svého syna, nyní generálního ředitele Krátkého filmu Praha a na svou manželku a jejího přítele, nového člena politbýra prof. Juliše. Dr. Husák nepřepisuje nic, protože zapomněl dát přepsat Hradčany a Lány na sebe. Red. EDICE "ŽIJÍCÍ DĚJINY" Vyprávět stručně, populární a mladým lidem přitažlivou formou kapitoly z našich dějin (a k tomu tak znamenitě ilustrované Janem Kristoforim) považuji za jeden z nejzáslužnějších vydavatelských činů v exilu. Zvlášť pro anglicky mluvící potomky našich krajanů je to edice, na níž jsme tu čekali už celá desetiletí. Jen mě překvapuje, proč se takové akce neujala Čs. společnost pro vědy a umění, jejímž úplně nejhlavnějším programem by taková věc měla být. SVU má přece podle výkazů na kontě na tyto účely víc než 100 tisíc dolarů ? T. Bartoš, New York Předsednictvo SVU bylo ještě před vyjitím prvého svazku edice »Living History« požádáno o spolupráci a o půjčku ve výši 1 tisíc dolarů. Stejně jako v případě spolupráce na vydání dětských knih odpovědělo předsednictvo SVU, že má jiné úkoly a pokud běží o půjčku, že by se tím dostalo na mizinu. Stejně nepochopitelně se zachovala švýcarská skupina SVU. Naproti tomu za své vzaly edici odbočky SVU ve Washingtonu a v Austrálii v Sydney — vedle Čs. národní rady americké, Čs. sdružení v Kanadě, Krajanského výboru v Clevelandu, K-231, vydavatelství Bohem Press a především exilový PEN-Klub, kteří se stali nejen patrony, ale i sponzory a svými dotacemi uskutečnění edice »Žijící dějiny« umožnili. Děkujeme! Redakce edice »Living History«, Curych, Pittsburgh, Washington ÚSTAVA JAKO NÁRODNÍ PROGRAM Utvořením Hnutí za občanskou svobodu a výzvou Demokratické iniciativy k celospolečenské rozpravě o ústavě se rozšířil zápas o nápravu poměrů v Československu na nové pole, pole politické. Všeobecná nespokojenost se stávajícím řádem v Československu je založena na pohnutkách hospodářských, odpor proti němu roste z pohnutek ideových: náboženských, mravních, uměleckých. Hospodářské pohnutky vedly k rozkladu pracovní morálky a vytvoření sítě paralelního hospodářství, ideové pohnutky ke vzniku REPORTÉR 6/89 3 [pageend3]občanských iniciativ. Naproti tomu (s výjimkou úspěšného slovenského úsilí o fe- deralisaci státu) nevzniklo v Československu žádné hnutí politické. Hlavním důvodem tohoto zakrnění politického myšlení je beze sporu mocenský monopol komunistické strany. Po čtyřicet let neměl nikdo — kromě komunistických špiček — možnost podílet se na formulování a provádění politických rozhodnutí a vyvozovat z nich obecně platné závěry. I v údobí »pražského jara« se komunističtí reformátoři soustředili na přestavbu hospodářství a nechávali politickou strukturu země celkem netknutou. Všechny snahy o nápravu ztroskotaly a troskotají na mocenském monopolu komunistické strany a zůstanou marné, dokud tento monopol potrvá. Neústupnost dnešní vládnoucí sestavy si přímo vynucuje, aby se reformní snahy zaměřily na oblast, které se dosud vyhýbaly: politiku, pojímanou jako činnost, která sleduje zlepšení společnosti účastí na řízení veřejných záležitostí. Majíc za cíl zlepšení společnosti, musí politika definovat, co pod pojmem »zlepšení« míní. Musí definovat ideál společnosti, za kterým jde. Z tohoto hlediska byla ústava jako námět národní debaty vybrána dobře. Ústava je skutečně tím, co ustavuje stát, je základní kámen i plán právního státu. Ústava stejně jako právní řád má však význam jen tehdy, je-li zachovávána a státními orgány (policií, armádou a soudy) prosazována. Lenin (správně) definoval diktaturu jako používání moci ničím, ani zákony, neomezené. Takový systém si může dát ústavu sebekrásnější, se zárukami občanských práv a svobod, a nic to neznamená: ústavní a právní záruky platí jen potud, pokud to dovolí mocenské centrum, které stojí nad. státem a kterému slouží i státní donucovací prostředky. Rozprava o ústavě v Československu tudíž předpokládá, že tam dojde ke změně od dnešního bezprávního stavu k právnímu státu, a opomíjí choulostivou otázku, jak se tak stane, případně kdo a jakými prostředky tuto změnu přivodí. V tom směru se spoléhá na blíže neurčený »vývoj«, což je za daných poměrů asi nejsprávnější. Síly domácí (Charta 77, VONS) i mezinárodní tlačí po desítiletí na přeměnu Československa ze státu, kde vládne moc, ve stát právní, ve kterém vládne ústava a zákony, i když nedemokratické. Rozšíření dialogu mezi občanstvem a vládou na otázky poli- lické povahy může tento »vývoj« jen urychlit. Takový dialog nemusí být omezen na Čechy a Slováky, kteří sídlí na území Československa. Rozhodnutí ovšem patří těm, kdo žijí v Československu. Čechoslováci v zahraničí nemají úplnou znalost domácí situace — ani nenesou risiko akce, jsou mimo dosah obušků, obrněných vozů a stříkaček policejních oddílů a komunistických milicionářů. Ale je jejich povinností dát domovu k disposici čtyřicet let svých zkušeností a znalostí, které získali tím, že žili v demokratickém prostředí a byli tak jeho činnými či trpnými účastníky a kritickými obhájci. Dr. Vlastislav Chalupa, Illinois, USA (Redakce má pro všechny zájemce o diskusi k čs. ústavě podrobný rozbor dr. Vlastislava Chalupy současné situace kolem budoucí čs. ústavy. Dr. V. Chalupa je významný odborník na ústavní právo ve Spojených státech. K čs. ústavě a Československu, jakožto federálnímu státu, zaslal článek i dr. Ka- rel Vodička z Karlsruhe, vědecký pracov- nik Collegia Carolina v Mnichově, zabývající se politickým systémem ČSSR.) TVÁŘE Šťastné a nešťastné. Smutné a veselé. Syslí a pohublé. Chudé a bohaté. Lidské a nelidské. Tyhle všechny a ještě všelijaké jiné jsem za sedm dnů viděl na nejrůznějších kanálech americké televize. Míhaly se na obrazovce jedna za druhou. Plačící bolestí. Potom štěstím. Všechny ty tváře (kromě smrtky z pražského staroměstského orloje) patřily lidem ze tří evropských zemí: Československé »socialistické« republiky, Německé »demokratické« republiky a Spolkové republiky Německa. Tváře příslušníků bezpečnosti NDR a ČSSR si byly podobné: jakoby bez oné důležité součásti lidského organismu -- mozku. Slzy mi vytryskly z očí, když jsem viděl příslušníka Veřejné bezpečnosti, jak drží nohu asi půlročního človíčka, jehož kdosi podával přes plot velvyslanectví Spolkové republiky Německa v Praze. A socialistický policista držel tuhle člověčí nožičku, dokud mu ji někdo odvážný nevyrazil z ruky. A malý človíček byl náhle na svobodě. Viděl jsem na obrazovce tváře zoufalství. Matka s dítětem v náručí padající přes povalený zátaras v pražské ulici. Pak jsem tytéž tváře viděl na železniční stanici Hof ve Spolkové republice Německo, kam desítky vlaků dovezly téměř 17.000 občanů NDR, toužících po svobodě. Svoboda za vámi nepřijde. Musíte jít za ní. Já za ní vyrazil před šesti lety přes hory a doly a moře. Unikl jsem tvářím udavačů a lhářů, podvodníků i podvedených. Rok po roce, den po dni mi tyhle tváře mizely z paměti. A pak jsem zmáčkl knoflík televize a seděl těmhle tvářím tváří v tvář. Hrubým, zlým, krutým. Když se mi zasteskne nebo když se budu na něco tady zlobit, pustím si tenhle strašidelný videozáznam z pražských podzimních dnů roku 1989. Tváře. Václav Panocha, USA CO PŘIJDE PO KOMUNISMU (Reportér 4/89) — V odstavci »Víra a náboženství« oceňuje L. Křivánek přínos právě víry a náboženství, jímž asi myslí křesťanství, jako zbraně proti materialismu a atheismu, a říká tam ještě i jiné věci, ze kterých je zřejmé, že stojí mimo, že sám křesťanem není. Kdyby věděl, jak velice se mýlí, bylo by mu stydno. Pro opravdové křesťany totiž začalo království Boží v tu chvíli, kdy se křesťany stali. Nehledí tedy nikam do nedohledné budoucnosti nebo do života v tom druhém světě. Křesťanství se nedá zdědit ani nakomandovat, ale každý jednotlivý člověk se může rozhodnout křesťanem se stát. A když říkám »každý jednotlivý člověk«, míním tím, že pouze jednotlivý člověk, každý sám za sebe, se může stát křesťanem. Křesťanství také nemůže být, nikdy nebylo a ani nikdy nebude služkou nějakého státního zřízení, dokonce ani demokracie ne, po které většina světa zatím marně touží. Služkou může být náboženství, a těch je na světě mnoho. Jenže křesťanství není náboženství, ale přímý, ovšemže positivní, osobní vztah každého jednotlivého křesťana k Bohu Otci skrze Ježíše Krista. Ježíšova církev, která se skládá z jednotlivých křasťanů, zasahuje do politiky jen nepřímo modlitbou a také tím, že jednotliví křesťané jednají tak, jak je vybízí Ježíš: „Jednejte tak, jak chcete, aby druzí jednali s vámi”, a „Jděte a kažte evangelium všemu stvoření.” Útopie!, řekne pan Skřivánek. Kdepak! Skutečnost! Každý křesťan ji prožívá a žije ji, jen se zeptejte. Má přitom i neúspěchy a pády zaviněné nevědomostí nebo i vlastní nedbalostí. Ale to hlavní je, že se vždycky zase zvedne a jde dál. Ví, komu uvěřil. Uvěřil, a vždycky znovu a znovu se přesvědčuje, kdo že je ta Cesta, Pravda i Život. Ježíš Kristus. Ten Ukřižovaný a Zmrtvýchvstalý. Ten, který se žádnými rozumovými argumenty dokázat nedá. B. Ryklík, Berlín LÁMOU SE LEDY? V rubrice »Co se právě stalo« v Lidové demokracii navrhuje vedoucí odboru kulturně výchovné činnosti Domu slovenské kultury v Praze, aby se vydala kniha vzpomínek býv. ředitele čs. vysílání rozhlasové stanice Svobodná Evropa Julia Firta »Knihy a osudy«. Že by aspoň na Slovensku začalo lámání ledů? K.P., Bratislava (Pozn. redakce: V exilu vydalo tuto knihu nakladatelství »Rozmluvy« v Londýně.) "ÚTĚKY ŽELEZNOU OPONOU" Jaromír Stříbrný v článku »Emigranti v české historii« (str.l 13) opakuje na str. 122 už dávno opravený a Jiráskem zpopu- larisovaný omyl, že na »konci světa« byl Václav Šašek z Mezihoře. Tento rod byl ale nobilitován až 1636, což bylo potvrzeno znovu i Marií Terezií 1 746. Autorem cestopisu je ve skutečnosti Václav Sasek z Bířkova, účastník výpravy pana Lva z Rožmitála, uskutečněné v létech 1465 až 1467! Vládykové Šaškové z Bířkova jsou staroštítným rodem doloženým už 1228 a jsou stejného erbu a rozrodu jako Černínové z Chudenic a Švihovští z Ryzm- berka, tedy Drslavci. Šaškové z Mezihoře jsou typickou šlechtou novoštítnou doloženou až o 170 let později, než se cesta pana Lva uskutečnila. Dále: Čs. armáda nezná »španělské jezdce« ale »rohatky«, kulomet nemůže pálit v salvách, ale v dávkách. Salva je výstřel celé jednotky naráz, dnes používaná vlastně jen jako čestné salvy, zatím co v době předovek to mělo i morální význam. Strojní pušky resp. mašinkvéry 4 REPORTÉR 6/89 [pageend4]znali snad naši otcove někde na italské frontě, čs. armáda má kulomety. Německá pistole parabellum se česky jmenuje parabela, ne parabola. Adolf J.F.Karlovský, Birsfelden BÁSNICKÁ LICENCE (J.E.A.Horák: »Já i ty«, politické verše v Reportéru 5/89) — Při vší shovívavosti k poezii a poetům: kde začíná politika, tam by básnická licence měla končit. Autor totiž nedomyslil většinu svých veršovaných výpovědí: 1) Jestliže on, který údajně volil »soc- dem«, teprve »po čase« věděl, co se skrývalo za zdmi věznic a jestliže teprve až od jara 1968 ví, že stalinismus (?) je »zločinecký režim«, pak je to neinformovanost pro sociálního demokrata netypická, ba i soudnost nedostatečně vyvinutá. 2) Tvrzení, že spolu se svým komunistickým přítelem budoval železnou oponu, by vyžadovalo bližšího vysvětlení. 3) Tvrzení, že »po únoru 1948 zřídili sta- linisté v Masarykově zemi koncentrační tábory pro nevinné«,, je nepřesné.Ty koncentráky byly v oné zemi v plném provozu už od roku 1945, »stalinisté« je mohli už jen převzít. Autor, který zjevně měl už v roce 1946 volební právo a tudíž byl plnoletý, by musel být raněn slepotou i hluchotou, aby o masové existenci koncentráků a bujícím gestapismu v národně- frontovní ČSR nevěděl. V celku je básnička pokusem o »historický kompromis« s bolševiky podle vzoru téze, že zavražděný je stejně vinen jako vrah, jelikož se včas spolu s ním »nezměnil sám v sobě«. Podivná to filozofie — a politicky velmi kontraproduktivní. Jiří Loewy, Wuppertal STAVITEL DÓMU V knize »Český šlechtic František Schwarzenberg« se v kapitole o svatovítském dómu na stranách 111 a 112 píše: „Malíř Margold, který maloval akvarely sv. Víta a nikdy nic jiného...”. Dostali jsme do redakce dopis od čtenáře z Prahy, který upozorňuje, že tato věta se dotkla vdovy po architektu Františku Xaveru Margoldovi a přiložil životopis F. X. Mar- golda, v němž je široce dokumentována bohatá činnost tohoto umělce. Přesto však jeho stěžejním zájmem a dílem byl svatovítský chrám. Pro objektivitu upozorňujeme čtenáře knihy »Český šlechtic František Schwarzenberg«, že F. X. Margold nemaloval jen chrám sv. Víta, ale i jiné objekty a mimo jiné pracoval jako architekt na rekonstrukci pražského Karolína od roku 1934 do roku 1951. Red. PRYČ Z ŽALÁŘE NÁRODŮ Jak tak sleduji a poslouchám cvrkot ve světě, začíná se mi zdát, že by byl pomalu čas, abychom my, Středo- a Východoev- ropané .všichni spolu a tady i tam začali zvolna oprašovat staré úsloví, tuším Palac- kého, o »žaláři národů« a začali zároveň rehabilitovat a razit upravenou parafrázi hesla starého Palackého (a přebraného — myslím - i TGM), znějícího nyní v nové úpravě: »Byli jsme před Sovětským svazem, budeme i po něm.«? (To druhé o tom, že »kdyby ho nebylo, museli bychom ho vytvořit« bych raději po daných smutných zkušenostech radil vynechat — to bychom mohli i od slušných lidí za to nějakou chytit). ... Dr. Milan Janoušek, Belgie K IVANU SVITÁKOVI Nepovažuji socialismus za politický úděl seslaný nám Pánembohem, ani za nevyhnutelně nejvyšší vývojový stupeň lidské společnosti dvacátého, nebo kteréhokoliv století. Píšete-li, že se o tento druh polemiky širší čtenářská veřejnost nezajímá, pak je to jenom pokrytecký blábol. Předně, proč tedy téměř v každém čísle předkládáte nezajímajícímu se čtenářstvu odborné socialistické opusy Ivana Svitá- ka, tradičně nejdelší a tradičně zmatené? Za druhé — polemických reakcí na ustálená myšlenková klišé není nikdy dost. Žijeme ve století socialismů různých barevných odstínů, biti každým z nich, ale stále v nadšeném očekávání dalších a lepších socialismů, jak jen si je jednotliví intelektuálští osvícenci stačí vymýšlet. Přes krach všech socialismů uvedených v život, od nacionálních k internacionálním, znovu živíte tyto theoretické neuskutečnitelné naděje otiskováním řečnických cvičení socialistických podvodníků. Řeknete si, že jsem asi nezřízeně zaujat proti soudruhu Svitákovi. A máte pravdu. Však on se o to taky vlastní tvorbou velice zasloužil. ... Nemohu za to, že si polopravdy, lži a nedbalé třesky plesky pamatuju dlouho a tak dobře. Asi je to tou alergií na socialistické ideology. Poslední kapka do zmíněného kalichu byla pak tiráda na oprášeného soudruha Trockého a módní, dnes, oddělování marxismu a leninismu. (Reportér 2/89) V českém národě máme zakořeněnu jednu fixní ideu, živenou spisovateli, politiky, ideology a dějepravci. Že jsme totiž národ maličký a chudičký, z nás každý, vzešel z venkovské chaloupky a nikagdá jsme neměli pány jiné než importované. Opět to není pravda. Pan Adolf Karlovský nás ve svých článcích přesvědčuje, že byla také česká šlechta. Také byli česká knížata a králové, také byl dobrý a rozhodný český (?) president. I když jen jeden a příliš dávno. Dále jména Skoda, Baťa, Kolben, Daněk, Křižík, Wichterle, Janeček, Laurin a Klement, Walter a tak dále a tak podobně, a fakt, že Čechy byly průmyslovou základnou rakousko-uherské monarchie, svědčí o falešnosti mythu o našem plebejském původu. Národ plebejského původu má údajně být kádrově bez poskvrny a přímo historicky předurčen, aby obejmul socialismus a přijal ho za svůj. Tak jest totiž rozuměti této spisovatelské úlitbě. Pokud se této propagandistické lži nezbavíme, jako jsme se již naštěstí zbavili obrozeneckého slavjanofilství, dotud bude v ČSSR tak, jak je v ní nyní. Ať již pod moudrým vedením zdravého jádra, nebo pod neméně moudrým vedením další garnitury socialistů, kteří to budou dělat jinak. Zajisté lépe a radostněji. Socialismus má jednu velikou přednost před kterýmkoliv jiným společenským řádem. Slibuje totiž všem, že si budou moci pod vedením socialistů svobodně rozebrat bohatství (a údajné bohatství), které sami nevytvořili. (Přečtěte si třeba Peroutku, než změnil smýšlení v USA, anebo Drtinu.) Popularita tohoto státem sankcionovaného zlodějství v českém národě způsobila stav, v němž se nacházíme: my v emigraci, oni ve srabu. Ing. Roman Šťastný, Ontario BLUDNOST JEDNÉ PŘEDSTAVY Konservativní, to není lpění na tom, co bylo včera, nýbrž život z toho, co platí provždy. Antoine de Rivarol Málokterý socialista má takovou schopnost ostrého vidění a formulace kritických závěrů, jako Ivan Sviták. Jako vždy lze s ním téměř bez výhrad souhlasit všude tam, kde kritizuje nejen komunistickou diktaturu, nýbrž i jiné směry socialistického hnutí. Rovněž jako vždy ale zaskřípe jeho argumentace tam, kde jde o vytyčení vlastního směru, positivní popis vlastní pozice. Mám na mysli jeho kvadraturu kruhu nazývanou »demokratický socialismus«. „Socialismus znamená v teorii prioritu lidského zřetele před ohledem na vlastnictví věcí, to jest přesvědčení, že hodnoty lidskosti mají být nadřazeny výrobním, společenským a kulturním aspektům.” Tato podivuhodná definice je sice velmi chytrá, ale bohužel nikoliv pravdivá, rozumíme-li pravdě jako shodě rozumu se skutečností. Nejen že pochybuji, že je takto známa komukoliv kromě Ivana Svitáka. Už to »vlastnictví věcí« je tam jaksi divné. Snad má na mysli správnější (ale vykřičené) vlastnictví výrobních prostředků, ale o to ani tolik nejde. Socialismus je v prvé řadě pojem z oblasti ekonomické a znamená to, co dobře známe — stadium přechodu od kapitalismu ke komunismu, po rozvrácení kapitalistických výrobních vztahů. Tíha důkazu oprávněnosti jiné definice leží plně na socialistech. Chceme-li se pak ekonomickému slovníku vyhnout, je filosofickým základem socialistického přesvědčení deter- minovanost člověka jeho vnějšími vztahy, v prvé řadě ekonomickými, sociálními. Socialismus právě principielně a zásadně NEMÁ ve svém hodnotovém systému prioritu, zřetele člověka jako jedince; vždy jen jako součásti celku, který stojí výš. Toto mnohem starší a okcidentální evropské kultuře vlastní filosofické přesvědčení je součástí křesťanského a liberálního humanismu, které právě definují člověka jako jedinou a neopakovatelnou bytost, vlastníka individuální duše, tedy »zevnitř« ; vycházejí z člověka a vnější vztahy odvozují od něj. Křesťanské přesvědčení i liberalismus se svým (někdy jistě přehnaným) indivualismem jsou nositeli priority lidského zřetele! Proto rovněž pravdivý postřeh Svitákův, že totiž otevřená demokracie má mnohem menší nesnáze, chce-li uvést lidská práva, než REPORTÉR 6/89 5 [pageend5]»socialistické« systémy (uvozovky jsou Svitákovy, podle mě tam nepatří), vypadá tak »krajně paradoxní« — on je totiž paradoxní jen ve světle oné podivuhodné definice socialismu. Pokud si uvědomíme, že socialistické přesvědčení, které definuje člověka jen sekundárně jako část kolektivu, tedy »zvenčí«, nikdy nebylo a ani teoreticky být nemohlo »ideově daleko blíže humanistickým postulátům« než křesťansko-liberální ideový filosofický základ, přestane být paradox okamžitě paradoxním a stane se pochopitelnou samozřejmostí — pro všechny, kteří to chtějí vidět. Nepodezřívám ani na vteřinu profesora filosofie Svitáka, že by tyto skutečnosti neznal. On je-jen nesmí brát v úvahu ve svém zoufalém úsilí o nalezení neexistujícího demokratického socialismu. Toto contradictio in adjecto nejen že se nikde na světě nevyskytuje, ale vůbec ani nemůže. Socialismus je buď totalitní, anebo přestane existovat. Roubovat demokracii na socialismus je a priori nesmysl. Když obé otočíme, což zjevně povoleno, neboť sami demokratičtí socialisté to ve svém neřešitelném rozporu často činí, vyjde nám »socialistická demokracie«. Tato chiméra, připomínající ovšem fatálně nám známé »lidové demokracie«, je aspoň o tolik správnější, že je možno z ní vyjít — předpokládám totiž, že základem je tady demokracie. Nedá se vůbec pochybovat, a ani demokratičtí socialisté tak nečiní, že základem moderní vyspělé společnosti může být pouze pluralitní demokracie se systémem rozdělení moci a její vzájemné kontroly, ústavními zárukami právního státu, vyspělou ochranou lidských a občanských práv — a rovněž určitým standardem sociálního zabezpečení. Může být i socialistická? Nikoliv, pouze sociální. Může býtTnéně (USA?, Švýcarsko?), více (Spolková republika?, Holandsko?), nebo nejvíce (Švédsko?) — ale ještě více už snad jen těžko — sociální, ale nikdy ne socialistická. Pokud funguje rozdělení moci a vládnoucí socialisty možno odvolit, je demokracie demokracií — tam,.kde se to nepodařilo a nedaří, je po ní, a nutno začínat, bohužel, úplně od začátku. Přerozdělovat bohatství je sice pěkná věc, ale nejdřív se musí vytvořit, a to na tomto světě umí pouze svobodná pluralitní společnost Západu, tedy »kapitali- mus«, i když je tak sociální, jako třeba západoněmecký. Vývoj posledních dvaceti let ve Spolkové republice ukazuje velmi plasticky, že i pouhá přehnaná sociálnost přináší narůstající problémy pro všechny. Sociální demokraté, kteří jistě patří do spektra pluralitní demokracie a rádi by »demokratický socialismus«, jako profesor Sviták, musí být zase vždycky odvolení, aby podnikatelé (a samozřejmě jejich zaměstnanci, i dělníci) mohli vyrobit další blahobyt k přerozdělení. Stav odborářských koncernů a podniků je katastrofální (Neue Heimat, coop), samotná SPD musela zastavit vydávání svých stoletých novin, což je líto i mně. Stoupající státní zadluženost, socialisace společnosti, beroucí motivaci k práci — a hlavně ideologicky nenáviděnému podnikání, tomuto dítku ekonomické svobody! — a mentalita byrokrata, jsou typické výsledky příliš dlouhé vlády (i demokratické) levice. Bohudíky v demokracii, na tomto jediném zdravém základu schopném skutečných reforem, přijde výměna vlády a zase nějaká jiná strana získá vedoucí roli — omezenou však nejpozději příštími volbami. Problém je ovšem v tom, že jsou si stále podobnější. Chápu těžkosti socialisty, který je zároveň přesvědčeným demokratem a zmítá se v této mlýnici jako kulečníková koule, odrážená z jedné strany na druhou. Obsazovat však pro jakýkoliv svůj příští připravovaný socialismus (snad proboha dokonce už i jakýsi nemarxistický!) všelidské hodnoty humanity, pocházející z křesťansko-liberální tradice, a tedy dnes v nejlepším slova smyslu konzervativní, je nepřípustné a musí vyvolat námitky z nesocialistické strany. V praktické politice, a o to víc v exilu, lze jít v jedné řadě s »demokratickými socialisty«, když jde o svržení a překonání komunistické (ne pouze »byrokratické«!) diktatury. Nutno však počítat s tím, že zůstanou z důvodů principielních ideovými a politickými odpůrci, v žádném případě ale ne nepřáteli neso- cialistů, křesťansko-liberálních konserva- tivních. Ovšem proč ne? Dr. Alex Novotný, Rottach-Egern TUZEX nepřináší našim doma vždy jen radost K vánocům posíláváme svým příbuzným a přátelům dárky. Koncem minulého roku jsem se k tomu nějak nedostala a tak jsem začátkem prosince zaplatila zdejšímu zastupiteli Tuzexu jeden typ balíčku s potravinami a lahůdkami, aby si ti doma nemysleli, že na ně zapomínám. Člověk míní a Tuzex však mění. Místo radostného překvapení jen nepříjemnosti. Místo žádaného a zaplaceného typu balíčku dostala rodina doma jiný, zcela odlišný od toho, který Tuzex ve svém reklamním katalogu nabízí. Bylo v něm docela obyčejné zboží, v Československu běžně k dostání (místo francouzského koňaku tuzemský rum, místo švýcarské čokolády karlovarské oplatky apod.). O tom, že balíček došel až koncem ledna, ani nemluvím. Telefonické a písemné protesty »pomohly« : z pražské tuzexové centrály slíbili odškodnění, prý pro velký zájem už neměli dostatek zboží a tak ho nahradili jiným... Omluvu a slib odškodnění jsme přijali s potěšením, na splnění slibu čekáme dodnes! Dobrá rada pro všechny, kteří posílají balíčky přes Tuzex: pošlete obdarovanému obrázek a přesný popis, co jste mu objednali, aby si to mohl zkontrolovat a případně hned reklamovat. Hana Straková, Rakousko OBRANA IVANA JIROUSE (Reportér 3/89, »IvanoSvitákovštiny«, str.26, odst. »Ivan Jirous«) — Co sleduje pan Sviták tím, že coby profesor marxismu vkládá z Kalifornie naprosto smyšlené výroky do úst člověka, který je ve vězení v Československu a nemá tudíž nejmenší šanci na Svitákův »žertík« reagovat a bránit se? Odkud vzal ten nápad, že Jirous je radikál vyzývající k »občanské válce« a k tomu, aby se »děti ráje« učily »střílet«? Pokud je mi známo, Jirous k ničemu podobnému nikdy nikoho nenabádal. Ale co si mají myslet o něm čtenáři, kteří pouze Jirousovo jméno slyšeli, ale nikdy od něj nečetli ani řádku? Pochopitelně ho po Svitákově citátu chtě nechtě budou spojovat s radikálem a občanskou válkou (zde p. Sviták hrábnul na strunu laděnou podvědomím na hučící Don) — nemyslíte? ... Mám dojem, že Svitákovi jde o to, nabourat Jirousovi jméno. Neboť — jak jinak dávají tyto vymyšleniny smysl? Jejich »humor« mi zcela uniká. ... S ohledem na to, že Jirous musí za svůj jeden a čtvrtstránkový text sedět 16 měsíců ne někde na universitě, ale za mřížema, bych řekl, že by vaše čtenáře jeho text »Tak dost!« dost zajímal: respektive MĚLI by vědět, za co se v Čechách zavírá. Jirousův případ, tak skutečný, je naléhavější, než jakýkoliv Svitákův smyšlený výžblebt. Bohumil Krčil, New York BOL VLADO CLEMENTIS OBEŤOU? Vávro Ryšavý v minulém Reportéru napsal, že dr. Vlado Clementisovi se velmi pravděpodobně stal osudný jeho postoj k maďarské otázce. Nelze popřít, že by na této domněnce bylo něco závadného. Vskutku, mohl to být docela solidní důvod k likvidaci, ale to ještě samo o sobě nevysvětluje, proč byl Clementis souzen v propagandisticky nejhysteričtějším poúnorovém politickém procesu. Vlado Clementis nebyl totiž »obětí maďarské ire- denty«, ale Komunistické strany Československa. Československý oficiální tisk čas od času píše o tom, že nevinně odsouzení soudruzi v létech padesátých byli obětí stalinismu. To je pravda, ale je si třeba uvědomit, že stalinismus je úkaz, který se ve straně začal projevovat už ve dvacátých létech, nikoli tedy až po Vítězném únoru. Tehdy se ale stalinismus jako heslo nerazil. Tehdejším módním trendem byla »bolševizace« strany, která byla definitivně dobolševizována, když se »karlínský kluci« (bratři Slánští, Václav Kopecký, Jan Šverma, Pavel Reinmann etc.) spolu s Klementem Gottwaldem zbavili Jílka a ujali se tak, s požehnáním Moskvy, vedení KSČ. Po tomto vítězství na V. sjezdu strana přestala úchylky tolerovat ještě nekompromisněji než kdy předtím. Konec konců, dějiny strany jsou od samotných počátků lemovány bojem s úchylkáři a vylučováním. S úchylkáři také strana po Únoru zatočila. Dobrým příkladem je osud »trockisty« Záviše Kalandry. Pro zajímavost si také můžeme říci, že na VIL sjezdu KSČ byli pro »pravicový oportu- nismus« kritizováni a disciplinováni soudruzi Rudolf Slánský a Jan Sverma. V čem tedy bylo Clementisovo provinění. Clementis byl jedním ze slovenských komunistických intelektuálů, volně seskupených kolem časopisu DAV (Daniel Oká- 6 REPORTÉR 6/89 [pageend6]li, Andrej Sirácký, Vlado Clementis). Jeho pozice v komunistické straně se na Slovensku opírala o popularitu, která pramenila více z jeho publicistické práce než z partajní hierarchie. Navíc DAV nebyl orgánem strany a tedy jako takový representoval stanoviska, která se vždy nemusela řídit linií KSČ. To bylo Clementisovo první provinění. Jeho druhý, a snad ještě neodpustitelnější hřích bylo to, že si v srpnu 1939 dovolil kritizovat Stalinův pakt s Hitlerem, za což byl dočasně vyloučen ze strany. Po V. sjezdu (1929) strana začala měnit svou organizační strukturu, aniž při tomto procesu byla zdržována vnitřními rozpory. Důraz se kladl hlavně na leninský princip demokratického centralismu a na absolutní oddanost moskevskému ústředí Kominterny. Slepá poslušnost byla ceněna více než individuální originalita. Léta padesátá a s nimi spojené čistky a politické procesy s komunisty jsou jen pokračováním této politiky. Strana se měla proměnit v poslušnou bezduchou masu, neboť jedině taková strana mohla uspokojit prvního českého stalinistu Klementa Gottwalda. V KSČ už nikdy nebylo místa pro komunisty Clementisova formátu. Takoví soudruzi, jako pánové Novotný, Bilak a Jakeš jsou jen naplněním Gottwaldova snu o tom, jak by předvoj dělnické třídy měl vypadat. Jan Šefranka, Santa Barbara PRASKÁNÍ LEDŮ Když u nás v Orlických horách na jaře bylo slyšet, jak praskají ledy, tak bylo všem jasné, na čem jsme. Nějakou dobu se po vodě plavily kry, ale pak se oteplilo, přiletěli ptáci a začalo se orat. Příliš inteligence pro porozumění spádu věcí k tomu tehdy potřeba nebylo. V politice je tomu poněkud jinak. Už je to skoro pět let, co z Moskvy bylo slyšet praskání ledů. Začalo se tam dokonce mluvit o nějakém tom orání, ale dodnes se ptáme, jestli Gorbačov, oráč, dokázal do sovětské vlády vůbec něco zasít a jestli z glasnosti a perestrojky dokonce snad jednou něco vyroste. To je ovšem problém těch tamějších. Pro nás za oceánem je naopak důležité si k tomu všemu vybudovat nějaký rozumný postoj. Podivuhodné je, že se už v exilu přes dvacet let připravujeme na změny v komunistické Evropě, a teď, když přicházejí, si vlastně s nimi nevíme rady. Sovětský svaz prochází změnami, o kterých se nám před pěti lety ani nesnilo. A jsou to právě ty změny, o kterých jsme si kdysi mysleli, že jedině ony dokážou přinést nějalu tu obdobu Pražského jara. Předpokládám, že k tomu také jednou dojde, a proto bych řekl, že je v našem zájmu, aby exil gorbačovismus vítal s otevřenou náručí. Bojím se však, že ve svém názoru mohu být v menšině. Tak například letos na jaře vydal Československý poradní sbor v západní Evropě dokument, ve kterém odsuzuje Gorbačova a dochází k závěru, že v žádném případě nemůže demokratizace vést k »pravé svobodě a demokracii«. V dokumentu nabádá Sbor Západ, aby byl i nadále bdělý a zůstal vojensky připraven, a aby si snad nedělal iluze o nějakém přátelství komunistických zemí. O tom, že bdělost a vojenská připravenost jsou pro Západ i nadále důležité, nemůže být pochyb. O tom, že glasnost a perestrojka nemusí být předvojem demokracie, sice pochyby být můžou, ovšem nejsem s to si představit nějakou jinou sovětskou cestu ke slušnější společnosti. Alternativou už pak může být jen revoluce či občanská válka a jako autor jednoho dlouhého a celkem neúspěšného románu, jehož centrální ideou byla nezpůsobilost násilí k nastolení demokracie, bych tuto cestu ke spasení nedoporučoval. Že soudruhové nechtějí opustit svá koryta, je vlastně jednou z mála vlastností komunismu, která je podložena jakousi logikou. Na druhé straně to považuji za projev nedůvěry k demokracii samé, jestliže pochybuji, že ve svobodných společnostech (dokonce i v těch, co teprve procházejí osvobozovacím procesem) si lidé nebudou vědět rady s vypasenými funkcionáři rodné strany. Jak vidno z Polska, kde se zvolna komunistická strana začíná drolit, marxisté mají daleko pádnější důvod nahlížet na demokratizaci s vydatnou dávkou nelibosti a podezření než ti druzí. A protože se definitivně považuji za jednoho z těch druhých, nevidím zatím v perestrojce a glasnosti žádný podfuk, ale celkem správnou umírněnou cestu k lepší společnosti. Připouštím, že si možná sovětští, polští a maďarští komunisté původně vymysleli demokratizaci jako boudu, ve které by se koza (tedy jako demokracie) nažrala a zelí zůstalo celé (tedy jako rodná partaj a její moc). Už dnes je ale vidno, že se přepočítali. Západní politikové už dávno vědí, že s nadějemi na lidské štěstí se to prostě takhle do autu zahrát nedá. Soudruhové se toto pravidlo teprve budou muset učit. Doufejme, že jako důchodci. Jan Drábek, Vancouver Pozn. redakce: Nejen Jan Drábek a s níni americký a evropský levicový tisk věří v upřímnost Gorbačovovy glasnosti, ale i lidé v Československu. A vůbec jim nevadí (fotografie z novin jako corpus delicti jistě viděl kdekdo), že »jasnozřivý« Gor- bačev se několik dní před Honeckerovým pádem s ním líbal a vychvaloval stalinský režim v Dederonii, který krátce nato začal brát za své. Prozíravý politik by takovou chybu nikdy neudělal, aby se přihlásil k režimu, který se rozsypal jako domeček z karet... ČESKÝ ŠLECHTIC FRANTIŠEK SCHWARZENBERG Kniha líčí věrně postoj české šlechty k našemu národu a její význam v životě národa v posledních 200 letech. Co se týče rodu Schwarzenbergů, ti zaujímali vždy u nás, u Jihočechů, první místo. Oni se cítili připoutáni láskou k našemu kraji a jejich činnost se dotýkala života mnoha lidí. Uvádím jako příklad Františkova pradědečka Karla III., který jako odměnu za výborný prospěch na škole rolnické ve Strakonicích předával mému tatínkovi (býv. čs. ministerskému předsedovi Rudolfu Beranovi — pozn. redakce) čistokrevnou plemennou jalovičku. Tatínek mi o záslužné práci tohoto vzácného muže často vykládal. Kníže Karel III. byl nejen velký znalec lesů, ale znal též problémy blat, t.j. vlhkých kusů polí a luk, a proto již tenkrát podporoval zakládání melio- račních družstev. Když ke konci války nacisti propustili tatínka z zuchthausu a internovali ho u mně v bytě, měl jsem příležitost s ním hovořit o mnoha věcech, na co tatínek před tím prostě neměl čas. A tak když popisoval různé lidi, co hráli úlohu v životě národa, říkal o Františkovi Schwarzenbergo- vi, že se diplomatem nestal, ale narodil, že je to vzdělaný, nebojácný, odvážný mladý muž, ale že na rozdíl od mnoha našich diplomatů má páteř rovnou jako pravítko. Já si ho vážím též za jeho postoj k presidentovi Háchovi, muži čestnému, který se obětoval ve službě svému národu. Jako Kinští, kteří patřili východním Čechám, Lobkovicové Roudnicku a Měl- nicku, tak rod Schwarzenbergů patřil nám, Jihočechům. Oni náš kraj milovali a lid miloval je a byl na ně hrdý. Kapitola, kde František Schwarzenberg provádí čtenáře Orlíkem, mi připomněla den mého mládí, kdy šofér mého tatínka mě a bratra vezl do Strakonic. Cestou nám vykládal o bitvě u Slavkova a někde na Dobříši najednou povídá: „Ví on,” on nám onikal, „máme dost času a tak se zastavíme v museu na Orlíku.” Což se také stalo. Václav Brož jako mladý mechanik u Daimler Benz byl dodán s automobilem arcivévodovi Ferdinandovi na Konopiště, kde zůstal jako druhý šofér až do začátku války. Tedy on byl párkrát s arcivévodou na Orlíku a znal tam některé členy služebnictva. Tenkrát, když jsme vycházeli z musea, starší pán, který uviděl pana Brože, se usmál a šel si potřást rukou se starým známým. My kluci mysleli, že to je kníže pán, tak vznešeně pan Nypl vypadal a jednal. Po krátkém rozhovoru náš pan Brož povídá: „Pane správče, mohl byste našim mladým ukázat zámek? ” Pan Nypl na to, že ano, že panstvo není na Orlíku. A tak jsme viděli Orlík od půdy až do místností, kam se ukládalo dříví na topení. Ty chodby, podobné tunelům, tu nádhernou terasu nad Vltavou, representační i privátní část zámku. Chtěl jsem v několika řádcích poděkovat za výbornou knihu, která popisuje vše, jak to bylo, jak se co událo a vyvrací mnohé nepravdy. Rudolf Beran, Toronto NEZNÁMÝ LENIN (Reportér 3/89) — Napriek tomu, že sa Naděžda Krupská zaujímala o všeličo (možno aj o politiku, kto vie?...), bolševik Bagockij hodnotil hlavne jej kuchárske schopnosti. Ako by aj nie: pripravovať krmu pre takého veľducha, ako bol jej plešivý trpaslík, bolo predsa oveľa zodpovednejšie, ako čokoľvek iné! Pre históriu ľudstva by však možno bolo bývalo výhodnejšie, keby si boli vymenili úlohy, totiž keby sa Krupská bola venovala poli- REPORTÉR 6/89 7 [pageend7]tike a labužník Lenin kuchárčeniu. Pri svojej genialite by bol čo-to zvládol a keď by to aj nebol dotiahol na šéfkuchára v hoteli Europa, spálená praženica a zuhoľnatelá kotleta zďaleka nenarobí toľko škody na svete, ako jeho idiotské teórie, na ktoré naletelo toľko nie menej »geniálnych« mužíčkov aj v iných ze- miach, ako tá sovietska! Veru, mali tí z pekla šťastie (Lenin, Ba- gocki a spol.), že žili v dobe politicky predpotopnej — nech by si teraz niekto dovolil podobnú kritiku politikovej ženy, hordy feministiek by mu riadne zdvihli mandle! M. Krížalová, Québec NASTÁVÁ ALBANIZACE ČSSR? Vypráví se po Evropě, že až v roce 1992 vypukne Evropské společenství, vznikne na východě Společenství zemí usilujících o demokracii. Jen úplně uprostřed zůstane jako turistická atrakce »Stalinský skansen«, dříve Československo. Je to smutný žert, ale je to, zdá se, tragická skutečnost. Mezi vyjitím minulého a tohoto čísla Reportéra byla delší přestávka než obvykle. Během ní však nabraly události ve střední a východní Evropě takové obrátky, že se svět nestačí divit. A nepřestává se ani divit a ptát, jak je to možné, že se nic neděje v Československu — v této před padesáti léty jedné z nejvyspělejších, nejdemokratičtějších, nejsvobodnějších a nej- humánnějších zemí Evropy a světa. Zatím co už i ve východním Německu miliony dříve disciplinovaných lidí vyrazily do ulic, v Praze stalinská bezpečnost snadno zmasakruje těch pár tisíc donquijotů, na něž se ostatní dívají opatrně z oken a pak telefonem odsoudí ... ty demonstranty. Cože provokují? ! Kdyby přece bylo třeba, přijdou na pomoc Blaničtí rytíři! Nechtějí občané ČSSSR (Československé »socialistické« stalinské republiky) změnu? Jsou spokojeni s nejhloupějším vedením, jaké nemá v dějinách našich národů obdoby? A světová veřejnost se domnívá, že 1 5 milionů Čechů a Slováků (s výjimkou několika tisíc statečných a charakterních) si nepřeje nic jiného než Jakeše a Gottwalda na stokorunách. Hlavně, aby těch stokorun bylo dost, aby bylo pivo a vuřty na Václavském náměstí a aby na chalupě či chatě už měli co nejdřív satelitní anténu. Svět se diví a odsuzuje. S podivem však nejvíce křičí bývalí exulanti, kteří nyní houfně jezdí za Jakešem a horlivě vyprávějí na StB všechno, co nevědí (netušíce, že Československo má SVÉ špiony a rezidenty a spíš potřebuje švýcarské peníze. A proto všechny protokoly putují okamžitě švýcarské zpravodajské službě — jen od ledna 1988 do září 1989 předala StB svým švýcarským kolegům přes 3 tisíce denunciantských výpovědí!). Ptáme se proto, jak by se chovali ti, kteří nyní plivají na čs. občany, kdyby byli v Praze, Brně, Bratislavě? Je cosi nezdravého ve státě . . . spíš v hlavách lidí, kteří mají své kořeny v zemi, vonící mateřídouškou a donedávna slynoucí mlékem a strdím. Jeden vynikající český lékař v exilu, světový odborník na rehabilitace, se nabídl, že kdyby v Československu už nebyli komunisti, že by rád zadarmo zavedl do čs. lázní nejmodernější léčebné metody. Takových lidí je v exilu víc. Myslíte, že by je doma vůbec někdo chtěl ... ? Snad až bude z Československa, izolovaného od celé Evropy, novodobá Albanie, dojde těm zbabělým a posluhujícím - v tamzemsku i tuzemsku —, že člověk má právo na tolik práva, kolik si ho vybojuje! Curych, listopad 1989 Redakce Reportéra MASARYKOVA ULICE V ŽENEVĚ Letošní 28. říjen byl dvojnásobně slavnostní pro Čechy a Slováky v Ženevě. Kromě tradiční oslavy výročí vzniku Československé republiky vzdala Ženeva a Švýcarsko hold prvnímu prezidentu Československé republiky Tomáši Garrigue Masarykovi. Nedaleko Paláce Národů a ještě blíž domu Jana Masaryka, kde sídlí Centre Masaryk na avenue de la Paix, byla slavnostně otevřena ulice Tomáše Garrigue Masaryka — Rue Thomas Masaryk. Nebyl to jen slavnostní akt odhalení modrobílé tabulky s názvem úplně nové ulice. Byl to skutečně československý svátek, lépe řečeno československé dny v Ženevě. Už v pátek večer pozvala Čs. beseda Slovan v Ženevě a Svaz čs. spolků ve Švýcarsku zástupce švýcarské vlády, představitele města Ženevy a především všechny ty švýcarské politické činitele, kteří podporovali a uskutečnili pojmenování Masarykovy ulice v Ženevě, na recepci a večeři do hotelu Metropol, kde promluvil prof. dr. Mojmír Vaněk o Tomáši Garrigue Masarykovi v Ženevě a ženevský primátor pak zasvěceně mluvil o dávných přátelských vztazích Švýcarska s našimi zeměmi. Hosté dostali bibliofilskou knížku »Masarykové v Ženevě« — francouzskou a naši účastníci českou, výtečně výtvarně vypravenou Janem Kristoforim jako první svazek nové edice Living History — Žijící dějiny, která bude naše zahraniční přátele a naše děti a vnuky upozorňovat na významné postavy a epochy v našich dějinách. V sobotu už byla oslava převážně československá. Před polednem se shromáždilo několik set našich lidí v ulici Tomáše Masaryka, kde dr. František Chládek, předseda besedy Slovan, připomněl významná data z pobytu TGM v Ženevě a po státních hymnách pozvala shromážděné vnučka býv. čs. ministerského předsedy Udržala, paní Libuše Paukertová, spiritus agens oslavy, aby se odebrali před bránu Paláce národů k Centru Masaryk, k pomníčku Jana Masaryka, kde pak býv. rektor basilejské univerzity prof. Jan Mi- lič Lochman přednesl řeč o odkazu Tomáše Garrigue Masaryka. Bylo už mnohé řečeno o osobnosti a díle našeho prvního prezidenta. Zamyšlení profesora Lochma- na však bylo výzvou dnešku a mířilo do nadcházejících dnů a let. Závěrem zazpívalo shromáždění píseň Teče voda teče. Odpoledne pak po společném obědě ještě promluvili profesor Mojmír Povolný, dr. Jaroslav Anděl a dr. Mikuláš Mičátek. Korunou oslav však byl koncert České filharmonie s Václavem Neumanem za dirigentským pultem a houslistou Václavem Hudečkem. Ženevané — mezi nimi značná část našich lidí, byli informováni o statečném občanském postoji dirigenta Václava Neumana a členů České filharmonie, kteří se manifestačné přihlásili k výzvě »Několik vět« a odmítli perzekuci signatářů. Česká filharmonie a její šéf byli při nástupu na podium přivítáni tak bouřlivým potleskem, že tak obrovské a nadšené přijetí hudebního tělesa před koncertem Ženeva už léta nepamatuje. 28. říjen v Ženevě ve chvílích, kdy v Československu Stalinovi a Brežněvovi pohrobci bezhlavě tloukli československé občany, byl překrásným holdem odkazu všeho dobrého a lidského v našich dějinách. Škt _ a Unikátní fotografie z roku 1924: TGM s vnuky Herbertem a Leonardem při soukromé návštěvě své dcery Olgy ve švýcarském Montreux. 8 REPORTÉR 6/89 [pageend8]PROJEV PROF. J.M. LOCHMANA „S vděčností a radostí jsme přišli na toto místo. S vděčností za to, že evropské město Ženeva uctívá památku českého myslitele Tomáše G. Masaryka. Ne, že by Masaryk této pocty potřeboval. Velikosti jeho odkazu nová ulice s jeho jménem podstatně nepřidá — tak jako zběsilé kácení jeho pomníků a přejmenování ulic s jeho jménem v nacisticky či stalinisticky ovládaném Československu jeho velikosti neubralo. Ne Masaryk, my touto chvályhodnou akcí československých krajanů a politických činitelů města Ženevy získáváme. V čem vidím její smysl? 1. Tabulky s Masarykovým jménem v Ženevě — to je předně služba naší paměti. Víme všichni, jak je živá paměť pro lidský život důležitá. Pro život jednotlivců, ale také pro život národa. Bez paměti své minulosti se trhá podstatná souvislost naší životní cesty, ztrácíme kořeny a tím oslabujeme i identitu svého lidství. To oslabení z nás činí snadnější kořist nálad i tlaků z vnějšku. Však oni to ideologičtí manipulátoři lidí i národů dobře vědí: vždy znovu se pokouší přervat, či aspoh překrucovat dějiny, vymazávat z paměti především orientační postavy minulosti, aby se z nebezpečně uvědomělého národa stala snadno ovladatelná populace. Proti tomuto nebezpečí míří mezi námi oživení Masarykovy památky. O to českému mysliteli nepochybně šlo i v jeho vlastním díle. V kritické chvíli svého života rozpoutal debatu o smysl českých dějin. Neměl nic aktuálnějšího na práci? Byl to útěk z palčivých problémů přítomnosti? Naprosto ne. Naopak: šlo mu o probuzení a zakotvení naší osobní i pospolité identity, o výzbroj k účinnějšímu a cílevědomějšímu zápasu o cestu národa. V tomto smyslu je připomínka Masarykova jména na ulicích Ženevy službou naší paměti. Pro nás Čechy a Slováky. Ale i pro ostatní obyvatele a návštěvníky města. Shodou okolností bude nová ulice adresou organizace Spojených národů pro uprchlíky. Připomínka jména tohoto myslitele je právě pro tuto humanitní práci potřebnou orientační připomínkou. Životodárný symbol, za který jsme vděčni. 2. Stojí za zvláštní pozornost, že se nová Masarykova ulice objevuje v Ženevě. Mezi Masarykem a Ženevou je zřejmá spřízněnost — pokrevní i volbou. Vzpomeňme na rodinné pouto s dcerou i vnuky, s rodinou Revillodovou, občany Ženevy. Ale vzpomeňme především jeho politického programu. V něm hrála Ženeva významnou roli. Zde zahájil své zahraniční odbojové dílo. Čeho si na Ženevě cenil? Ženeva - to je město Kalvínovo. A Ženeva - to je rodiště Rousseauovo. Obě ty postavy k Masarykovi hovořily. Cenil si Kalvínovy horlivosti pravdy a jeho úsilí o budování lidské obce v souladu s Božími řády. A byla mu blízká Rousseauova idea demokracie, správy věcí lidských, ve které neplatí privilegia vrchnostenská či »vedoucí úloha« privilegované strany, nýbrž ve které jest se doptávat po vůli všech občanů. Jistě že měl Masaryk i své výhrady jak proti Kalvínovi tak proti Rousseauovi. Ale ty dva důrazy mu byly velice blízké. V jistém smyslu lze říci: Ženeva — to byl jeho program. Ty dva důrazy mu byly ostatně i proto důležité, protože je vyposlechl i právě z té tradice, jež mu byla z českých duchovních dějin nejvzácnější: husitské a bratrské. Ne jen místo, i datum Masarykova vystoupení má v tomto smyslu symbolický význam: 6. července 1915 v ženevském Sále reformace, tedy v den 500. výročí upálení Mistra Jana Husa. Ani to nebyla náhoda, nýbrž program. A ten pro něho znamenal, při památce české reformace, právě ten dvojí důraz: horlivost pravdy a demokracie. Na Husově pomníku v srdci Prahy čteme citát z jednoho jeho dopisu z Kostnice, výzvu Pražanům: Milujte se a pravdy každému přejte. To byl nepochybně i základní akord Masarykova života: pathos pravdivosti. A láska — nikoli sentimentální, prchavá, nýbrž služebná a pracovitá: demokratická. K těmto hodnotám míří paměť T. G. Masaryka. Je podnes aktuální. Bylo až nápadné, jak v minulých týdnech, při poctách pro Václava Havla, se objevovaly v ocenění jeho díla právě tyto dva motivy: život v pravdě a zápal pro demokratické podílení. To není žádná náhoda: masarykovská cesta k obnově a obrodě našeho života vede jen tímto směrem. 3. Slavnost pojmenování ženevské ulice Masarykovým jménem se neodehrála jen na rohu této ulice, nýbrž i opodál, před Centre Masaryk, pojmenovaném na památku Jana Masaryka. Vzpomínáme tedy ne jenom na otce, nýbrž i syna. Před tím studentským střediskem stojí pomníček s otevřenou knihou. Nevím, co vedlo umělce, aby uctil památku Jana Masaryka právě tímto motivem: otevřenou knihou. Mně ten symbol připomíná jeden podstatný rys života obou Masaryků. V oné poslední, tak temné noci Jana Masaryka, našli na jeho nočním stolku otevřenou knihu. Ne ledajakou knihu, knihu knih: bibli jeho otce, v níž Tomáš každodenně, a také Jan, čítali. Otec a syn Masarykové byli v mnohém odlišní, zájmy, činností, životním stylem. A přece stojí za to nepřehlédnout: v konečném výhledu života, v posledním zakotvení si byli blízko. Ta otevřená bible o tom svědčí. Žili ne jen v suchopáru politických a diplomatických akcí, ne jen na udusané zemi politických zápasů, nýbrž i pod nebem Božím. Lépe řečeno slovem, které TGM tak často formuloval: sub specie aeternitatis — pod zorným úhlem věčnosti. Za tímto důrazem je základní masarykovská vize života osobního i národního. V životě a v politice nejde jen o krátkodobý prospěch a výhodné kalkulace, nýbrž v posledu o cíle, které mají svůj nezadatelný rozměr mravní a humanitní. A tyto hodnoty nelze zakotvit bezpečněji než před Boží tváří, pod zorným úhlem věčnosti, kde nerozhoduje okamžitá výhoda, nýbrž pravda a právo. Ztratit tento úhel znamená zploštit život a zkrátit dech. Ta otevřená kniha ukazuje jiným směrem, na hlubiny. K nim mířili svým celým životem Masarykové. Sem míříme touto vzpomínkou i my. O to nám jde při naší slavnosti, o tyto tři akcenty: o obživení naší často otupělé paměti — v masarykovském odkazu pravdy a demokracie, v jeho výzvě k životu pod zorným úhlem věčnosti. Jedním slovem: jde nám, doma i v exilu, o napřímení páteře — národní i jednoho každého znáš.” ® SÍLA SLOVA VÁCLAVA HAVLA Svou děkovnou řeč za udělení Mírové ceny německých knihkupců na letošním frankfurtském knižním veletrhu, kterou tak podmanivě v přítomnosti prezidenta Spolkové republiky Německo Richarda von Weizsäckera, kancléře Helmuta Kohla a členů vlády přednesl herec a režisér Maximilian Schell, zasvětil spisovatel VÁCLAV HAVEL síle o významu SLOVA. Síla Havlova slova byla mocnější než násilí a sprostota Jakešova režimu. Svými moudrými filozofickými vývody porazil Václav Havel nesmyslnou a zbabělou hrů- zovládu v dnešním Československu. Zvítězil přesně a cílevědomě vyřčeným slovem a noviny celého světa (i ty levicové a pro- komunistické) pak druhého dne napsaly o »blamáži pro tvrdé muže z Prahy« a o »ostudě pro poslední stalinisty z Československa« . Většina evropských televizních stanic přenášela v neděli dne 15. října dopoledne Havlův triumf přímým přenosem. Ostatní stanice — včetně amerických a japonských, vysílaly reportážní sestřih. Václav Havel pouhým slovem vykázal mocipány v komunistickém Československu do pancéřových krytů stalinské ery, aby se tam mohli už jen bát, že slovo pronikne záhy i tam. A pak je ohluší. Částku 25 tisíc DM, kterou sebou Mírová cena nese, věnoval Václav Havel nově vzniklému vydavatelství ATLANTIS v Brně, které chce vydávat v Československu pronásledované autory. (Malý škraloup v tomto případě trochu šokoval exilovou veřejnost, když vydavatelé ohlásili, že hodlají vydávat i spisy Pavla Kohouta, protože prý ho nikdo nechce vydávat.) Naproti tomu výtečná zpráva přišla z Čs. dokumentačního střediska nezávislé literatury v Schwarzenbergu (D-8533 Scheinfeld), kde Vilém Prečan uspořádal a vydal výběr textů Václava Havla z let 1965 až 1969 a eseje a články, rozhovory a prohlášení Václava Havla z let 1983 až 1989 pod titulem DO RŮZNÝCH STRAN. REPORTÉR 6/89 9 [pageend9]SOCIALISMU JE ODZVONĚNO NEBO ROSTE PŘITAŽLIVOST SOCIALISMU? V dnešním čísle uveřejňujeme dva naprosto odlišné názory na budoucnost socialismu. Je dobře, že dva naši významní kmenoví autoři tak otevřeně vyjadřují svůj postoj k ismu, který už zavinil tolik lidského neštěstí a utrpení, a přesto — nebo snad právě proto — stále ještě určitou vrstvu československých občanů dráždí nebo dokonce láká. IVAN SVITÁK PROČ BYCHOM SE NETĚŠILI Evropská scéna: Lze považovat zdar pere- strojky, zánik »říše zla« a ruský návrat do Evropy za možný, jistý či pravděpodobný kolem roku 2000 ? Považuji nezdar perestrojky za jistý, zánik »říše zla« za možný a ruský návrat do Evropy za pravděpodobný. Jako vždy, ďábel je skryt v detailu. O perestrojce není třeba ztrácet slov. S reformistickými předpoklady se nedá provést nikdy a nikde, dá se jen zmírnit úpadek či stagnace jugoslávského typu na přijatelnější míru, což je samo o sobě zlepšením. Proč? Destabilizace struktur byrokratické kontroly uvolňuje historické procesy, jež se politbyru vymykají z rukou na každém kroku. Ať je naladěno k reformám nebo ne, přičemž jediná možná cesta — federalizovat SSSR a decentralizovat moc do jednotlivých republik — zhoršuje možnost centrální vlády ovlivnit ekonomiku. Omezení imperiálních ruských ambicí uvnitř SSSR se projevuje ve střední Evropě jako shovívavější politika vůči národním ambicím Poláků a Maďarů a jako zánik »říše zla«, jenž nevylučuje pokračování »gubernií zla« na ostrovech českého, rumunského a bulharského stalinismu. Podstatné je však to, že architektura ideologických lží, která držela strukturu pohromadě po čtyři desetiletí, se stala tak disfunkční, že nestojí za to lhát, přesněji řečeno: je to v dnešních podmínkách universální komunikace dost nesnadné. Ideologie funguje jen v uzavřené společnosti, kde nelze verifikovat jednotlivá tvrzení propagandy, ale jakmile je možné konfrontovat jednu ideologii s druhou nebo se skutečností, pouhé srovnání činí ideologii bezzubou. Dekonstrukce byrokratické diktatury začíná tím, ze lidé myslí a chápou kriticky skutečnost samu. Zhroucení následuje ve všech oblastech ovládání, v politice, ekonomii a kultuře, protože byrokratická diktatura se reformovat nedá. Reformní ideologie nabízí řešení jak těm, kteří mají upřímný a oprávněný strach, tak těm, kteří ještě nevědí, že ztra- tili budoucnost. Oba typy čeká tedy překvapení na cestě destalinizace, z níž budou dezertovat hned, jakmile pochopí svůj omyl. Na Gorbačova čeká role Kadára, Go- mulky, Husáka. Rusové sice chtějí spolupráci s Evropou a Amerikou, chtějí in- stitucionalizovat své nároky v evropském kondominiu, ale kdyby to Evropané připustili, budou na tom hůř než za studené války. Zlepší-li byrokratická diktatura svou situaci evropskými úvěry, bude horší byrokratickou diktaturou. Ludvík Vaculík, náš nejbystřejší meteorolog, se ve své úvaze o jarním počasí v Evropě chytře ptá: „Milé jaro, nejsi jen ozonová díra? ” Odpověď zní: V Moskvě není žádné pražské jaro, jen ozonová díra vytváří iluzi oteplení. Kolik Evrop se na začátku nového tisíciletí objeví na starém kontinentě — jedna (od Uralu k Atlantiku), dvě (dnešní) nebo tři (se středoevropským »finlandizova- ným« pásmem)? De facto tři, de iure bude pokračovat dnešní rozdělení Evropy, ale bude se otupovat ostří dělících čar, jak je to patrné už dnes. Dekolonizace střední Evropy nebude však probíhat jako revoluční proces, ale jako postupná diverzifikace postojů vlád, jako povolání a utahování uzdy. Jak protagonisté národních zájmů ve středoevropských zemích, tak místní komunistické strany si jsou dobře vědomy, že proces probíhá z vůle supervelmocí a že není žádoucí nadřazovat partikulární zájmy jednotlivých národů nad meze, jež jsou nepřijatelné mimo hranice jednotlivých zemí a států. Otázkou je, zda se národní hnutí uvnitř SSSR nebo ve střední Evropě dají udržet v mezích přijatelných kompromisů, dohodnutých na tajných poradách státníků velmocí. Radikalismus mas je daleko větší, než tuší Gorbačov i Jelcin, Sacharov i Walesa, Havel a Dubček. Kromě toho jsou moderní dějiny stejně unikátní jako ty minulé a budoucí, vznášejíce do stagnace vždy nové momenty překvapení, neodvoditelné z pouhé racionální úvahy o pravděpodobném chodu historie. Dějiny řeší neřešitelné — jsou neustálým řešením kvadratury kruhu. Polský národ poskytl k tomuto paradoxu jedinečný komentář, když Solidarita zahájila demontáž byrokratické diktatury mírovými prostředky. Žádný reformní komunismus Gorbačovova ražení, ale zdánlivá nemožnost se stala polskou realitou. Nejen v Polsku, ale i v dějinách je možné všechno. Dekolonizace střední Evropy bude jakousi modifikací předchozích plánů Adama Rapackého (1957-58) ohledně denuklearizace, plánu Olofa Pal- meho (1982) ohledně odzbrojení a snad i naplněním Jaltské dohody o osvobozené Evropě (1945). V minulosti tkvěl hlavní problém v tom, že západní státníci byli ochotni věřit sovětským slovům víc než jejich jednání, takže opakovaně naletěli na sovětské iniciativy, jejichž obsah byl právě opačný nežli slova dohod. Sověti ostře popírali bolševizační politiku, zatímco ji prováděli, popírali svou imperiálni politiku, zatímco vystupovali stále agresivněji. Proč tomu má být nyní jinak? Vždyť znovu tvrdí o sobě pravý opak toho, co dělají. Reklama demokratizace ostře kontrastuje s masovými stávkami a s policejními masakry, za něž se v demokratizova- ných orgánech SSSR dostává oddílům KGB otevřených ovací! Poslední bitva policie proti lidu vzplála — reformní komunismus nasazuje otravné plyny proti vlastnímu obyvatelstvu. Vznikne dekolonizovaná střední Evropa v důsledku druhé Jalty, sjednocující obě Německa, jako výsledek demokratických revolucí nebo jako výsledek dlouhodobého demokratizačního hnutí za lidská práva? V různých zemích bude probíhat dekolonizace různě, ale všechny tři prvky budou vždy zastoupeny. Proč? Německo bude hrát prvořadou úlohu ve vztazích supervelmocí, demokratické revoluce jsou už zabudovány s dialektickou zlomyslností do aparatur byrokratických diktatur jako jejich self-destructive devices a demokratizační hnutí za lidská práva jsou dlouhodobým vývojem ve všech průmyslových společnostech. Nebojí-li se Gorbačov mluvit o demokratické revoluci proti vlastnímu byrokratickému aparátu jméKniha má 526 stran a vychází jako 5. svazek ediční řady Acta creationis a 254. svazek pražské samizdatové řady Edice Expedice. Je to sborník článků, esejů, komentářů, které dosud vyšly jen časopisecky nebo v různých zahraničních publikacích, nebo některé dosud nikdy zveřejněny nebyly (jako ohlášený Havlův dopis A. Dub- čekovi z 9. srpna 1969). Kniha je vybavena edičními poznámkami a informacemi o okolnostech vzniku jednotlivých textů, bibliografií Václava Havla a jeho díla a údaji o jeho společensko-politické aktivitě. Škt 10 REPORTÉR 6/89 [pageend10]nem lidu, proč bychom se měli zdráhat mluvit o demokratické revoluci proti okupační armádě jménem okupovaných národů? Ještě před rokem mohla být sporná sama možnost národní nezávislosti v Pobaltí nebo vláda Solid arity v Polsku. Dnes je nesporné, že právě této strategii patří budoucnost. Národní jednotu lze vytvořit jen proti byrokratické diktatuře, ne v koalici spisovatelů a aparátníků, ochotných k reformám. Byrokratickou diktaturu destabilizují síly vnitřního odporu, nikoli síly vnější. Středoevropané už odrostli oné intelektuální aroganci, s níž spisovatelé nabízejí nesnesitelnou lehkost bytí těm, kdo klesají pod nesnesitelným břemenem dějin, pletouce si kategorie souložení, politiky, literárních žánrů a epoch studené války. Před námi, ve středu Evropy, nejsou tedy už jen úpravy výlohy, před námi jsou demokratické revoluce, jež budou používat nenásilných metod, ale nedají se korumpovat drobty moci. Strategie lidských práv vítězí a taktické porážky nijak nevadí, protože, pokud jsme neztratili páteř, můžeme začít bojovat vždy znovu. V každé generaci exponenciálně roste odpor proti útlaku, touha po svobodě a v každé generaci se mocenská elita skládá z horší garnitury lumpů, zachraňujících sebe násilím, protože mají oprávněně strach. Prohráli budoucnost, vědí to, a protože z jejich potápějící se lodi odchází kapitán jako první, je u východu tlačenice těch největších gaunerú. Naštěstí loď nemá záchranné čluny, protože byla budována s předpokladem, že ji nelze potopit - podobně jako Titanic. Jak příjemný je v těchto podmínkách pohled na ledovce na obzoru. Nedáme si tedy namluvit od postmodernistických konjunkturalistú, že prožíváme nějakou »krizi modernismu«, že se máme vzdát evropského racionalismu vědy jako určující formy vědomí, ústavního státu, tržního hospodářství a nahradit tyto hodnoty západní kultury relativitou hodnot, eso- termickými mýty a doktrínami spásy, jež krizi přehluší. Vzdát se rozumu znamená vzdát se Evropy v nás samých, ve prospěch technologie, drog a sexu. Československý stát: Očekávají se během devadesátých let takové politické změny v ČSSR, jež a) obnoví parlamentní demokracii na základě svobodných voleb, b) připustí soutěž politických stran včetně sociální demokracie nebo 3) změny, jež pouze omezí monopol komunistické strany tím, že budou v omezeném rozsahu uzákoněny občanské iniciativy? Tři alternativy jsou tři fáze procesu, jenž demokracií se svobodnými volbami skončí ještě dříve než kdokoli tuší, protože proces už začal. S trochou humoru bychom mohli říci, že začal 1. května 1989, kdy v ČSSR vznikla Společnost za veselejší současnost, jež uspořádala běh za propuštění politických vězňů. Start se konal u gestapácké Pečkárny a běželo se Třídou politických vězňů s heslem: »Dnes běžíme my za vás, zítra poběžíte vy za nás.« Bez tohoto šibeničního humoru lze konstatovat, že nezávislých občanských iniciativ je téměř dvacet, i když některé, jako Obroda, jsou podvodné. Iniciativy jsou via facti tolerovány a dříve isolovaní chartisté jsou v čele širokého demokratického hnutí. Další fáze — působení politických stran, zejména sociální demokracie — je za dveřmi. Vedení kompartaje odkládá změny jak jen může a připravuje slavnostní vzkříšení Národní fronty za předsednictví soudruha Piláta, jenž tuto myšlenku přibil na kříž únorovým pučem a Kalvárií normalizace. Jestliže však utíkají z ráje desetitisíce východních Němců, jestliže je už i v Mongolsku neklid a ČSSR je stále více isolována, reformní ochota grázlů roste přímo úměrně s radikalismem ovládaných. Kolaboranti byrokratické diktatury se začali bât - a to je dobře. Připustí tedy, aby »hrdinové« pražského jara připravovali přechod k další fázi, avšak jen tak, aby normalizátorům zůstala kontrola v rukou. Je přímo dojemné slyšet na vlnách vysilače Voice of America pana Alexandra Dubčeka, jenž v Budapešti vyprávěl, jak byl v pokušení zavřít na jaře Svitáka, protože ten chtěl obnovit sociální demokracii, a že ho k tomu jeho rádci nabádali. Kdopak to asi byl? Mlynář? Trapného kapitulanta pražského jara následoval Jiří Hájek, jenž se objevil náhodou (?) na kongresu Socialistické internacionály s cílem znemožnit obnovení Čs. sociální demokracie! A do třetice všeho nejhoršího; několik radů z RSČ mobilizovalo poslední rezervy i v exilu, aby prohlásili svou ochotu k obnovení Národní fronty s kompartají! Sociální demokraté, přesněji ti, kteří jsou ochotni mluvit bez ubrousku, mají povinnost říci NE těmto čachrům a zdůraznit, že se neucházíme o žádný hysterický kompromis s kolaboranty byrokratické diktatury. S komunisty lze vstoupit jen do předem prohraných bitev a normalizaci nevidíme jako chyby jednotlivců, ale jako velezradu instituce komunistické strany a nejsme ochotni vysvětlovat ne- promlčené zločiny jako úchylky od správné linie reformistú dnešních či včerejších. Neslyšíte-li v tomto tvrzení jednoznačné NE Dubčekovi, read my lips. Obnova politických stran — také sociální demokracie — nebude předmětem žádného čachru, s nikým, doma ani v emigraci. Může se ČSSR během pouhého desetiletí opět stát součástí západní kultury, z níž se český stát vyloučil dobrovolnou sově- tizací předchozích čtyř dekád? Návrat do Evropy bude trvat déle, aspoň jednu generaci. Úpadek sám už pohltil dvě generace a škody jsou tak hluboké, že nestačí změnit myšlení nebo politické instituce, vydávat dříve zakázanou literaturu a otevřít kanály, jimž začne proudit konsumní šmejd, debilita porno- video, rock a drogy, na něž toužebně čekají děti ráje v póze bojovníků za svobodu. Otevřená, ba i jen pootevřená společnost zmnohonásobí problém. Naděje na zlepšení vyvolá krutou desiluzi při prvním poznání, že krátkodobě se situace bude horšit — navzdor nové svobodě kon- sumovat. Dobrovolná sovětizace posledních padesáti let zasáhla samu dřeň národa, nikoli jen pár vechsláků a mocenské síly v politbyru. »Totalitární lekce«, jak tomu jevu říkají v Polsku, byla však velmi cenná, pro všechny Středoevropany, i když procházeli zkušeností po svém. Nevytvořila v nás, v Polácích, v Maďarech a Češích vědomí, že jsme si blízcí, — to nejsme, ale vytvořila skálopevnou jistotu, že nepatříme do sovětského bloku a že se dostaneme z institucionálního obětí ocelového muže, to jest ze stalinismu, buď společně nebo vůbec ne. Tak společná zkušenost o tom, co znamená být sovětskými guberniemi, vtloukla i do těch nejneochotnějších zabetonovaných hlav komunistů myšlenku o neuplatnitelnosti leninismu a o zničujícím vlivu sovětského systému na národní kultury. S komunismem opravdu nejde o krk národu, státu, jedincům, ať už kolaborují jako Češi, bojují jako Poláci, nebo se bouří na barikádách jako Maďaři. Sovětizační (totalitární) lekce je trvalou výstrahou pro všechny tyto národy a varováním, že odklon od Evropy je sebevražedný. Zároveň všechny tři zmíněné národy udělaly katastrofální zkušenost nejen se sovětským ortodoxním komunismem, ale i s reformním komunismem domácích zdrojů. Žádný komunismus dnes nemá legitimitu a nikdy ji neměl! Předpokládat tedy dnes trvání daných »legitimních« mocenských elit je stejně nelogické, jako přesvědčit Židy, aby volili nacisty. Zde je však na obzoru historický zádrhel: Jak dlouho bude »totalitární tání« trvat, nežli přijde obrat k horšímu? Nevěřím, že komunisté, kteří mají v ruce ozbrojené složky, mohou být omezeni nějakými dohodami — ve střední Evropě, ve Střední Americe, v Kambodži, v Africe. Dnes mají sověti stále ještě možnost přesedlat na evropský demokratický socialismus. Sáhnou-li ke zbraním, ztratí svou jedinou šanci. Po vojenské diktatuře na tom budou hůře než dnes. Jsou představy domova a exilu o naší národní a státní budoucnosti jako socialistického státu s demokratickým zřízením ještě slučitelné a reálné? Jinak řečeno, je socialismus stále ještě vlnou budoucnosti? Představy exilu a domova o naší národní a státní budoucnosti se jistě liší, ale protože exil je neschopen formulovat základní otázky a domov na ně nemůže odpovědět, ani kdyby chtěl, hlediska sociálních demokratů, reformních komunistů a liberálních radů RSČ nevstupují v dialog ani navzájem ani ve vztahu k obdobně rozrůzněným názorům doma. To nevadí, protože rozhodujícími faktory jsou dějiny, pohyb společenské struktury a hodnoty nikoli osoby, partaje a ideologie. Podstatný obrat nastal v říjnu 1988, kdy byl uveřejněn program demokratického hnutí za občanskou svobodu, výborný dokument, vytvářející platformu budoucí akce bez patronizujícího tónu reformistické provenience. Dokument je nejvýznamnější myšlenkový produkt normalizačního období. Jeho autoři mají jasné hlavy, zasluhují plnou podporu a jsou to, doufejme, vedoucí postavy budoucí ČSSR, se REPORTÉR 6/89 11 [pageend11]státnickými kvalitami a odpovědností k národním hodnotám. Tři základní otázky přesahují však tento minimální program: demokratická revoluce, střední Evropa a evropský socialismus, tedy zahraničně-politický kontext, o němž bylo asi nutné pomlčet. V exilu neexistují tato omezení a tak je vhodné otevřeně říci, že nenásilné demokratické revoluce, probíhající v Polsku a Maďarsku, dostihnou brzy také nás, že neutrální stát a nezávislá národní kultura v rodině evropských národů je naším dlouhodobým cílem a že středoevropská politika se nedá vyčerpat kulturní autonomií finlandizovaným pásmem nebo stažením několika divisí. Naše národní a státní zájmy jsou obdobné jako zájmy pobaltských či zakavkazských republik a zatajovat tyto strategické cíle naší národní a státní existence jako Evropané by bylo osudné v budoucích krizích. Představa, že se můžeme dále prošvejkovávat svými dějinami s Alexandrem Dubčekem, Zdeň- kem Mlynářem a Jiřím Hájkem a reformními komunisty druhého nálevu, je naprosto stupidní politický program, ale je to stupidita houževnatá. Je za těchto okolností socialismus vlnou budoucnosti? Je, ačkoli je leckde krajně nepopulární, protože konjunktura- listé zprava i zleva vytvářejí dojem, že sovětská karikatura socialismu (stalinský komunismus) je konec myšlenky Karla Marxe. Generace demokratických socialistů se nikdy nevzhlížely v kapitalismu jako dnes Gorbačov s Jelcinem, kteří vysekávají systému vykořisťování práce trapné poklony v americké televizi. Chápeme-li, že sovětští komunisté nikdy socialisty nebyli a nejsou, pak se nás, skutečných socialistů — třetina západoevropských voličů — jejich upadající leninismus, jejich strukturální krize a jejich imperiálni antagonismy týkají jen druhotně. Přitažlivost evropského socialismu nepřetržitě roste. VLADIMÍR VALENTA Kronika ZÁPADlého vlastence (U NÁS V ALBERTĚ) Polsko má tedy novou, nekomunistickou, vládu, jako první satelitní stát. I když jsou Poláci na tom o tolik hůře ekonomicky, jejich hrdost na to, čeho dosáhli, je oprávněná a v dějepise se o tom budou děti ve školách učit. Svět se na to dívá a říká: „To to jede s těma bolševika- ma s kopce! Tak rychle jsme to nečekali,” Ale podívejme se na to z jiné stránky. Z moskevské. Podívejme se na mapu jako bychom byli v Moskvě. Je to jiné hledisko, než když se na to díváme z Prahy nebo z Varšavy, nebo ze Západu. V Moskvě mají starost o své imperium, ne o Evropu. Jejich starostí je, jestli vydrží současnou krizi. To však neznamená, že se musí zároveň živit leninsko-tamerlan- skou vidinou na dobytí světa. Pro dnešek to už asi odpískali. Realita sovětské ekonomické i národnostní mizerie je dostatečně poučila. Sovětský svaz má prostě smůlu, že se nemá o koho opřít. Jako se o něj v šedesátém osmém opřel Jodas, Jakeš, Indra, Bilak a 99 pragováků. Asi čtu hodně politické literatury, ale ten Gorbačov mi opravdu připomíná ra- kousko-uherského císaře Karla Posledního. Na jednu stranu měl štěstí a podědil říši, aniž to mohl o něm v kolébce, kromě sudiček, kdo tušit, ale na druhou stranu sotva se dostal na trůn, podědil ten rodný statek tak zplundrovaný, že se to nedalo, ať dělal co dělal, vůbec zachránit. Karla povalila »horká« válka, Michaila, jak to vypadá, studená. Jemu, jako Karlovi, teď nezbývá nic jiného, než se pokoušet o reformy, které mají zpoždění půl století a jimž stejně nikdo nevěří. Tím spíše, že se Gorbačov při svém slibování vždycky utne a zalže tak, že to pozná i malé dítě. Ovšem přece ne všichni to poznají. Redakce New York Times a Edmonton Jour- nahi například drží Gorbimu tak slepě palec, že jsou ochotny, svorně s tvrzením Gorbačova, upřít baltickým státům to, že byly znásilněny v roce 1940, a tvrdí, že by to byla chyba, kdyby se jim dala nezávislost. To jen na ukázku, jak se dají osudy malých národů a států i dnes začach- rovat. Už nemůže být ani nejmenších pochyb o tom, že i Československo je na řadě. Sověty se s tím musí nějak vypořádat, protože mají Brežněvovo proradné chování vůči Pražskému jaru stále na talíři. Ještě nedávno jsme se smáli kondelíkovskému vtipu o onom psu, co přebíhá z Československa, kde se může nažrat, do Polska, aby se tam mohl vyštěkat. Ti, kdo doma formulovali svá stanoviska a často se pod ně podepsali, za daných okolností dobře posloužili národu. Kompromis obsažený v jejich stanovisku nebyl nepochybně otázkou malé odvahy, aspoň tak tomu rozumím, ale realismu. Autoři nechtěli, aby byli považováni za fantasty, kteří jsou mimo hranice možného a uskutečnitelného. Chtěli svými realistickými požadavky zlepšit osud svých spoluobčanů a věděli, s kým o tom budou jednat, respektive kdo je za to zavře a prokleje. Dnes je doba jiná. Uznání vedoucí úlohy strany, jako koncese za přiznání lidských práv všem občanům, patří minulému desetiletí. Otevírá se diskuse o zítřku, až existence komunistického režimu na území republiky skončí s koncem sovětské okupace, která sice dosud trvá, ale jejíž likvidace je již naplánována. A v Praze nemají žádné dělo, ani vodní ani opravdové, kterým by tento vývoj zastavili. Máme na vybranou, jakou republiku budeme chtít. Na jakou »republiku« chceme navazovat. Masarykovu nebo Gottwaldovu. Volba bude naše a jiná není. Neměli bychom se nechat oklamat zdáním, že je možno si vybírat jako ze dvou škatulí a dát to dohromady. Stejně tak je bláhové předpokládat, že zbankrotovaný socialismus by nezkrachoval, kdyby jej řídili jiní lidé. Socialismus je paralelní hospodářský systém řízení společnosti, který prostě nestačí modernímu vývoji hospodářsky vyvinutých zemí, do nichž Československo kdysi patřilo. A které může opět dohnat, jestliže se defi- tivně - a totálně - rozejde s tím, co do země i do mozků lidí vnesl komunismus. Jaké jsou praktické podmínky takového rozchodu? Stojí za to se podívat k sousedům do Polska, kteří si »vyštěkali« svou polosvo- bodu a jsou současnou laboratoří de-ko- munismu. Laboratoří, kde politikům Solidarity bylo dovoleno pod přímým dohledem Gorbačova a Jaruzelského provést jakousi inventuru a vypracovat předběžný plán, jak se dostat z komunistické kocoviny. Polský ministr financí vlády Solidarity, Leszek Balcerowicz, jej přivezl 27. září na zasedání Mezinárodního měnového fondu ve Washingtonu a po osobní přímluvě presidenta Bushe, aby svět pomohl Polsku — zatím USA dávají necelých 200 milionů dolarů —, vytyčil několik principů hospodářské obrody: změny ve vlastnictví státních podniků, privatisace průmyslu, nové podniky v soukromém vlastnictví. Odstátnění velkého průmyslu má trvat několik let, jeho odprodej se má řídit podle vhodné výše ceny, která bude nabídnuta. Ministr Balcerowicz, který vystudoval ekonomii v USA, očekává, že tyto reformy Mezinárodní měnový fond přijme jako záruku na půjčku, která by v tuto chvíli měla být ve výši 450-500 milionů dolarů. Reformy nejsou motivovány ničím jiným než národohospodářským hlediskem, že takto snad by mohlo dnes socialistické Polsko jednou zaplatit svůj dluh. I když Československo snad není v tak tragické hospodářské situaci, i pro něj platí stejné hospodářské principy: socialismus vede k marasmu státu i celé společnosti a když se navíc hroutí celá mezinárodní socialistická soustava, pak není jiné východisko než se konečně vzdát iluzí, že chyba je pouze ve výběru lidí a že jejich výměnou bude možno stávající systém vylepšit. Tak jako Dubček i Gorbačov na to sázel a jeho nedomrlá reforma vyústila nakonec v ještě horší situaci, než jaká byla před jeho převzetím moci. Socialismus nejen nikdy nedohnal a nepředehnal kapitalismus, ale skončil v blátivé škarpě u silnice kolama vzhůru. A protože mizerie je ve spojené nádobě socialistického tábora, můžeme v Československu podle polského vzoru prodat socialismus jako staré železo. Doba prostě uzrála. Ale zbývá nám jen zatrhnout si datum v kalendáři? Takové věci jsou zřejmé jen při pohledu do minulosti. Budoucnost je vždycky nejistá. Co však je jisté, je to, že 12 REPORTÉR 6/89 [pageend12]končí doba, kdy se rozhodovalo »o nâs bez nás« a že mnohé se bude utvářet na dlouhé roky podie toho, jak budeme jednat v příštích měsících. Tohle ovšem Jakeš nechápe. On dosud čeká na kohortu sovětských KGB — to jsou jeho blaničtí rytíři —, která by ho podržela. Brzo se v tom zklame. I to, že musil nechat odejít do Německa východoněmecké uprchlíky, je znamením nejen toho, kdo a co bude rozhodovat o osudu tohoto kusu Evropy, ale také toho, jaký je on sám maličký pion na bolševické šachovnici. Sovětská rétorika na toto téma je už jen tím, co v Kremlu považují za slušné gesto vůči těm, které nechávají na holičkách. A jimž se snaží usnadnit těžké časy přechodu. Aby se to odbylo jen fac- kama, nebo vůbec bez nich. Nastává konec komunismu a v zájmu pokojného přechodu do demokratického systému je možno udělat nějaký kompromis. Kdekdo chce dneska udělat kompromis. Do klece bolševismu se házejí kusy masa popsané jako »Finsko« nebo »Rakousko« a čeká se, kdo se do toho zakousne. Je to hra a její zastánci někdy jako by už zapomněli, proč to hrají a co je to vlastně, co je na konci. Co by oni vlastně měli chtít, kdyby mohli dostat všechno. Kompromis se mění v ideologii. Jako tolikrát v historicky rozhodujících chvílích jsme i dnes nejen na konci půlstoleté cesty tunelem, ale především na počátku té cesty, na níž se vydáváme poloosleplí světlem začínajícího dne. Ale neobávám se tolik, že přijdeme o zrak, jako o to, abychom neztratili paměť. Jsme totiž na prahu nové doby, kdy budeme muset sami rozhodnout o své budoucnosti. Jsme na periferii amerického zájmu. Dokud nebude zcela jasné, že se SSSR rozpadne, toto se nezmění. A ve Washingtonu je dost těch, kteří se hrozí takové možnosti. Jsou politici a novináři, kteří říkají: „Vražte miliardy dolarů do východoevropských států (v Americe si pořád nevědí rady s pojmem »středoevropský«), které to vezmou vážně s reformou, ušetří nám to biliony dolarů na zbrojení.” Válečné napětí je půlstoletá síla zvyku. Dává to zaměstnání milionům lidí a miliardy dolarů zisku. I Amerika má svou »nomenklaturu« — ve Washingtonu tomu říkají »inside the Beltway«, uvnitř okružní dálnice. Jenže schopnou, vítěznou: právě po desetiletích srazila na kolena sou- družskou nomenklaturu sovětskou. A kdekdo z východoevropských nomenklatur dnes létá do Washingtonu žebrat o dolary. Jako by USA zavinily bolševismus. Ovšem, není to hloupá taktika. Jim je známo, že v USA věří na to, že supervel- mocenský klub je pohodlná forma řešení mezinárodních problémů. Je to jistě lepší než smečka presidentů, králů, ministerských předsedů a zahraničních ministrů, jejichž země musí ve Washingtonu hledat v zeměpisném atlasu, kde vlastně leží a o nichž se zatím neví, jak jim podtrhnout stoličku, za jaký drátek zatáhnout, aby přišli k rozumu a jednali podle reálného významu svých zemí. Podívejme se, jak dosavadní systém hezky pracuje: Sevardnadze chytne rybu v potoce v Teton Parku ve Wyomingu, přinese ji ukázat Bakerovi a ten jen tak mimochodem něco prohodí o východoněmeckých uprchlících a už jedou vlaky z Prahy do Německa. A Baker se vůbec nemusí o to tahat s nějakým Honeckerem v Berlíně, i toho Sověti sami zametli. Československo je ze středoevropských zemí poslední, nad nímž se sklánějí mezinárodní odborníci a zkoumají, jestli ještě dýchá. Mrtvolný pach zatím táhne z Hradčan a cestovánímilovní novináři si zaškrtli v kalendáři 28. říjen, že se v Praze zase něco pohne. Každý očekává, že nyní, kdy i východní Německo se domáhá reformy, Jakešova kolaborantská banda, která už pomalu nemá s kým kolaborovat, se začne brzy poroučet. Je možné, že se ještě nějaký čas budou moci chovat jako vzteklí psi, ale pro zítřek už s nimi nikdo nepočítá. Poslední dny října, poté, kdy jsem dokončil tyto řádky a pak se dověděl, že mám ještě dost času k odeslání, jenom potvrdily optimistický názor na současný politický vývoj ve střední Evropě. Nové stávky na Sibiři, kde horníci nechtějí jen salám, ale také žiletky, zrušení 5. direktoriátu KGB (vyšetřování politických zločinů), Ševardnadzeho přiznání, že SSSR porušovalo dohody o atomovém zbrojení a že neoprávněně přepadlo Afghanistan, a řada dalších náznaků, jak neudržitelná je pozice Gorbačovova, který se snaží převést imperium pod svou osobní diktaturu, to vše jen podporuje náš optimismus, i když vidíme, jak Finsko, kam Gorba- čov zajel na návštěvu, aby připomenul světu padesáté výročí sovětského přepadení Finska a kde Finové se chvějí před bolševiky jako by se dívali na kobru. Ale to vše je jen prázdné gesto. Gorbačovova představa, že takto by mohl uspořádat Evropu, je mylná. Finlandizace předpokládá hrozbu SSSR za plotem. A ta stále slábne. Jsme svědky důsledku Gorbačovovy návštěvy ve východním Německu, Hbnek- ker prošel propadlem, východoněmecké obyvatelstvo, elektrisované masovým únikem svých spoluobčanů, zřejmě dosáhne řady reforem od následníka Krenze, který se jako zázrakem přes noc změnil ze stoupence krvavých represálií v Pekingu na reformátora bolševického socialismu, event, od jeho následníka. Kdovíjak to bude pokračovat, ale východním Němcům sotva budou stačit slíbené pasy k vyřešení problému nesvobody, i když je za zdí čeká západoněmecké občanství. Ovšem, všechno vede ke spojení se západním Německem, ať se to komu líbí či nelíbí. USA chápou tuto realitu a na rozdíl od evropských zemí to podporují. Věc Československa je stále nerozhodnutá. Ačkoliv se celý svět diví, jak to, že se tam dosud nic neděje, je střední Evropa jako strom, s nímž nikdo nechce zatřást a jen čeká, kdy spadne další jablko. My v exilu jsme pochopitelně trochu nedočkaví, ale to není podstatné. Opravdu, všichni mají dost času. Jen republika ne. Je to s podivem, jak Jakeš, o němž kdekdo tvrdí, že KSČ neměla nikdy ve svém čele většího blba, se drží u vesla. Ale to je právě to příznačné pro pražskou vládnoucí nomenklaturu, že se nenajde mezi nimi nikdo, kdo by Jakešovi řekl, že je čas, aby odešel. Vývoj se urychluje a nikdo o tom už nepochybuje. Čím později bude Československo schopno nastoupit cestu k návratu demokracie, tím méně bude mít možností zasahovat do věcí, které budou rozhodovat o uspořádání Evropy na další století. A jako poslední budeme muset přijmout to, co bylo bez nás rozhodnuto. Je to veliká škoda a jen poukážu na příklad Německa, abych dokázal, jakým problémům budeme stát tváří v tvář. Jakešovi, který - ať zítra nebo pozítří - projede stejným propadlem jako Honecker, to může být jedno. Ale těm, na které čeká budoucnost, by to jedno být nemělo. Nedávno se mi dostala do ruky knížka, která jako by čekala na nejvhodnější dobu, v níž musí být čtena. Vybral jsem si z této knihy nejprve citáty, které samy promluvily o jejím významu. »Beneš: Neříkal jsem vám tuto historii z r. 1933, když se uzdravil a myslel, že zase půjde do politiky? On tehdy byl úplným už fašistou. Platil si Gajdu proti Hradu... Švehla poukazoval, že u nás musíme změnit systém, že.si musíme vzít příklad z Mussoliniho, Goebbelse...« (záznam kancléře Smutného z července 1943). »... moudře rozvážlivý, tak vlastenecky zanícený, tak mravně kladný, že se v něm pověstný český selský rozum dotknul mezí politického genia.« (Václav Černý.) »Je opravdu jeho dílem, že ČSR jest taková, jaká jest. Avšak státník: Nikoliv. NÁVRAT GABRIELA LAUBA V tomto čísle Reportéra se po mnohaleté odmlce vrací do české literatury vynikající satirik, humorista a významný spisovatel současné německé literatury — Gabriel Laub. Gabriel Laub se stává naším pravidelným autorem a spolupracovníkem. Z jeho nejnovějších aforismů otiskujeme roztroušeně po celém čísle některé úplně nové, psané česky. Soubor českých apokryfů se připravuje k vydání pod titulem MYŠLENI KAZÍ CHARAKTER. Recept na dělo: Vezmi díru a odlej ji do kovu. Recept na sochu, nebo na aforismus: Vezmi kus mramoru a osekej všechno zbytečné. Aktuální model defenestrace: vyhodit oknem několik pánů a okna dokořán otevřít do světa. Hledal hluboké myšlenky, tak ho poslali ke dnu. Ten český život! I v abecedě stojí na konci. REPORTÉR 6/89 13 [pageend13]Agrární politik: Ano.« (Zd. Nejedlý, 1948.) »... byl vůdcem strany, nehájil úzké straníckosti, neboť dorůstal a dorostl ve státníka v našich poměrech formátu nezvykle velikého... Náš nový stát je šťasten, že osud v pravý čas dal pracovníka a státníka, jako byl Švehla.« (T.G.Masaryk: ’’Spolupráce se Švehlou”, 24. prosince 1933.) »Nemůžeme, bohužel, přenésti na budoucí pokolení teplo a žár jeho osobnosti, ale měli bychom pro ně sepsati aspoň jeho politickou filosofii.« (Karel Engliš: ’’Osobnost Švehlova”, 1933.) To je několik citátů z knihy Vladimíra Dostála »Antonín Švehla, profil československého státníka« (vydal Výkonný výbor Republikánské strany v exilu, 84-09 60th Road, Elmhurst NY 1 1373, USA, cena USD 15.00). Mnohé jsme slyšeli o Švehlovi, ale málokdo měl příležitost se o něm dočíst něco objektivního. Shora uvedené nejlépe odpovídá na otázku, proč tomu tak bylo. Příklad, s jakým byla budována republika po roce 1918, by neměl uniknout pozornosti každého, kdo se třeba jen povrchně zamyslí nad bezprostřední budoucností Československé republiky. Švehlova osobnost a jeho práce pro republiku zapadne okamžitě do mezery v našich vědomostech, která dosud nebyla vyplněna. Byla to záměrná mezera, kterou nebyl zájem vyplnit. Proto dnes, nejen v mysli mladé generace, zůstává bílé místo. Každý, kdo chce znát úplnou historii československé dejnokracie a vzniku československého státu za jeho prvních 15 let, musí nezbytně tuto mezeru vyplnit znalostí Švehlova díla, jež bylo záměrně jeho odpůrci zahrabáváno, aby bylo novou generací zapomenuto. Byl to také Švehla sám, který zavinil tuto neznalost. On sám, z důvodů nemístné skromnosti, tak nepříznačné pro politika, se bránil publicitě a přenechával místo na výsluní obecné pozornosti jiným, ačkoliv nebylo nikoho, kdo se více zasloužil o vybudování státu. V tom směru autor dodatečně seznamuje čtenáře se Švehlovým politickým profilem a jeho starosti o každodenní chod republikánské vlády, v níž sloužil jako ministr vnitra a vůdce vládní koalice a později i jako ministerský předseda, když vystřídal v této funkci dr.Beneše. Ač prostý sedlák, byl Švehla hlavním autorem československé ústavy — lze-li tak mluvit o vyhotovení základního právního dokumentu, kterého se účastnily desítky právníků a politiků — a rozhodujícím způsobem ovlivnil demokratickou a sociální podobu republiky. Vladimír Dostál stál nepochybně před velkým problémem, jak vytvořit obraz Švehly jako člověka z trosek vzpomínek, z nichž mohl čerpat. A přitom se nemohl, i když psal politický profil, vyhnout tomu, aby se o to nepokusil. Podařilo se mu tak načrtnout tento obraz z několika citátů, z útržků rozhovorů a vzpomínek. Autor dal tak knize čtivost a poutavost vyprávění, které slouží jasnému cíli: seznámit čtenáře především s prvními patnácti léty naší republiky a s politickou silou, která se, většinou pod Švehlovým vedením, formulovala od počátku tohoto století agrární stranou. »Antonín Švehla« je vedle Peroutkova «Budování státu« knihou, která jedinečně připomíná dobu, kterou tak mnozí považovali za nezajímavou a dnešku už nic neříkající. A v duchu přání Švehlových odpůrců i Švehlu považovali za historií odbytého politika. Jenže opak je pravdou. Všechno, co nás dodnes politicky positivně zformovalo, těsně souvisí s touto dobou a politickým dílem Švehlovým. Karel Čapek zaznamenal Švehlova slova, že »... válka trvá. Tak velký konflikt se nemohl vyřídit za čtyři roky. Ta vojna pořád pokračuje, i když se zrovna nestřílí. ... ale jedné věci se bojím, člověče: aby to nakonec s námi nedopadlo jako při Westfálském míru. Tam se o nás vůbec nemluvilo. To byla ta nejhorší porážka, ne Bílá hora...« Bylo to tenkrát na počátku třicátých let příliš pesimistické a proto to Karel Čapek, který — tak jako Masaryk — považoval Švehlu za rozhodující postavu v československém veřejném životě a moudrého člověka, s nímž filosof Masaryk měl tolik společného, neuveřejnil. A ani neměl dost času napsat zamýšlené hovory se Švehlou, protože Švehla předčasně zemřel 12. prosince 1933. Vladimír Dostál nám to konečně nahradil. Každou chvíli se dovídáme o úsilí SSSR ukrást Západu jeho vyvinutou technologii a především jeho kompjútry, které by měly vyřešit problémy komunismu. Ale to, co komunisté nikdy ukrást nemohou, je to, co je největší silou demokracií. Tato síla spočívá ve způsobu a principech vedení státu. USA ten mechanismus vyvíjejí déle jak dvě stě let. Kanada podědila systém ještě starší, Magna charta libertatum obsahuje jeho základy, uplatňující princip svobody. Princip, který rozšiřuje svobodu na stále větší okruh lidí. A neuplatňuje se tak, jak jsme u nás zvyklí: vzít svobodu těm, kteří ji mají, a slíbit — ale nedat — svobodu těm, kteří po ní touží. Sílu a přitažlivost svobody pochopili Masaryk i Švehla. Masaryk, který český a slovenský národ k osvobození přivedl, Švehla, který společně s hrstkou politiků vedl džungli této svobody. A přes všechno zlé, co se odehrálo po jejich smrti, tuto republiku nic nevymazalo z našich myslí a srdcí právě proto, že jsme už jako děti viděli, že v tomto státě občan má své svobody zajištěny. A i ten, kdo to popíral, svého práva na svobodu užíval a někdy i zneužíval. Ať s námi souhlasí nebo nesouhlasí všichni vyloučení i nevyloučení soudruzi, na tomto základě musíme i nadále budovat československý stát a odhodit na smetiště odpornou kapitolu posledních čtyřiceti let, kdy komunisté předělali ČSR na zrůdnou Československou SS republiku. Z pískoviště, na němž stojí Potěmki- novy vesnice komunistického systému dnešního státu nic přebírat nelze. Nemohu se ubránit podezření a předtuše, že dnes proti sobě stojí dvě koncepce republiky. Jedna, která chce odstrčit do dějin stále živou ČSR, kterou začali budovat Masaryk a Švehla, aby zachránila pro svou komunistickou »nomenklaturu« jak poslední zbytek sebeúcty tak i svůj monopol na chytrost pochytanou od klasiků Lenina, Nejedlého, Kolmana a mnoha dalších. Druhá koncepce, kterou prosazují stoupenci oné posmívané demokracie, nemůže a nechce ustoupit od zásad, jak byly vyhlášeny už 28. října 1918 a které od té doby procházely životním kvasem našeho státu. A obstály. A to je to hlavní, o co jde. Dnes — a především zítra — bychom to neměli pustit z mysli ani na chvíli. (28.X. 1989) ® ČTENÁŘI V ČESKOSLOVENSKU děkují všem, jejichž přičiněním mohli v tomto roce dostávat a číst Reportéra. Každý, od něhož došel dobrovolný příspěvek na zásilky Reportéra do Československa, má jako vyjádření díku kytičku u své adresy na obálce tohoto čísla. ROZHLÁSEK JÁRY MEČŮ (Psaný do »Kmene«) Ten pán měl psa a volal stroze: Panáčkuj! Lehni! Vyskoč! K noze! Hodil mu kost a k známým kázal: Člověk by tohle nedokázal! A psíček, jak se na psa sluší, chodil s tím tvorem, co měl duši. Ba měl i titul, péro hbité, myšlenky vždy na míru šité. Kol smutných postav přešel mlčky, točil se podle korouhvičky, když viděl zástup ukřivděných, šel psát do houfu spokojených. Kdo netleskal tak, jak šla éra, nedostal se do jeho péra. Tak bez bouřky a vždy bez viny chodíval s psíkem na hostiny. Je věčný. Kráčí dějinami. I dnes jde s proudem mezi námi a na svého pejska volá stroze: Panáčkuj! Lehni! Vyskoč! Knoze! Pán přikazuje a psík bdělý reaguje na povely. S moudrostí, co mu byla dána, převzal i moudrost svého pána. (»KMEN« — týdeník Svazu českých SPISOVATELŮ.) 14 REPORTÉR 6/89 [pageend14]JIRÍ HOCHMAN JAK TO BUDE NEŽ SE TO POTENTO (VŠEOBECNÁ ORIENTACE PRO NOMENKLATURNÍ KÁDRY V ZÁVĚREČNÝCH FÁZÍCH NORMALIZACE) Účelem tohoto pojednání je poskytnout nomenklaturním kádrům všeobecnou orientaci pro nadcházející události. Je vsak třeba poznamenat, že tento text se týká pouze etapy »než se to« (NSTPT) a nehodí se pro finální fázi »až se to« (ASTPT). Funkcionáři, kteří se zajímají také o ASTPT, nechť se obrátí na některého okultistu v místě svého bydliště, nejspíše v místní Poradně a studovně marxis- mu-leninismu. Většina těchto odborníků má skleněné koule. ★ ★ ★ V brzké budoucnosti dolehne tíha událostí v Táboře míru i na náš Ústřední výbor, který dosud marně doufá, že to všechno přejde a že vláda věcí, které ne- jsoujeho, mu zůstane zachována. Co bude Ústřední výbor dělat? Jak je jeho zvykem, Ústřední výbor se sejde k projednání nějaké nenápadné otázky, např. co s Dunajem. S Dunajem se už stejně nedá nic dělat, a proto přejde Ústřední výbor k projednání věci samé, a tou bude volba nového Prvního soudruha. Každý nomenklaturní kádr ví, že když jde do tuhého, musí se vyměnit První soudruh, zvláště když dotyčný je jako kůl v plotě. Je také známo, jak to obvykle dopadne^ takže není příliš důležité, koho dosadí Ústřední výbor na jeho místo. To by sice mohlo být důležité z hlediska úlohy osobností v dějinách, ale v daných souvislostech si nemusíme s osobnostmi dělat starosti. Nový jakeš bude asi padesátiletý, hladce vyholený, a bude se tvářit jako inteligent. Jiránek však zatím nemusí nic měnit, bude to jen make-up. Nikoho jistě nepřekvapí, že nový jakeš pronese po svém zvolení řeč. V této řeči se přihlásí ke všemu, k čemu se hlásil jeho předchůdce, ale přitom naznačí, že to myslí vážně. Tím dá nenápadně najevo, že jeho předchůdce to vážně nemyslel. Zkušenější nomenklaturní kádr by už v této chvíli měl zastříhat ušima. Nový jakešse pak ze všeho nejdříve vypraví do nějaké přilehlé robotárny, kde se nechá nafilmovat s helmou na hlavě mezi vrtačkou a jeřábem. Teorie tříd byla již v Sovětském svazu označena za politicky perverzní, ale u nás to je dosud v pracovním popisu. Proto musí dát nový jakešnajevo, že je spjat s dělnickou třídou, a to hlavně tou helmou. Co udělá dále? Jako jeho předchůdci v podobné situaci: zahraje nejspíše malou domů. Na křídlo přihrát nemůže, protože křídla si Strana ustřihla už v roce 1969 a bez Bilaka a Strougala už dnes nemá ani peroutky. I Adamec to kope jenom uvnitř malého vápna. Předpokládáme proto, že nový jakeš zahájí svou éru tím, že doveze z Rakouska milion čípků, které už půl roku nejsou k dostání. Cípky, poradí mu hlavní ideolog, jsou v dnešní situaci hlavní článek v dialektickém řetězu. Čípky Čechy uklidní, takže se budou spíše věnovat opuštěným dederonským trabantům než demonstrovat za demokracii. Tím se však nový jakeš i jeho zpovědník dopustí vážného omylu. Dostatek čípků zvýší pohyblivost střední a starší generace, které brzo zjistí, že většinu de- deronských trabantů vykrade policie dříve, než se k nim dostane civilní zájemce. Zklamány, leč opatřeny rakouskými čípky, odeberou se zástupy těchto občanů do Opletalovy ulice, oblíbené to trasy běhání za něco nebo proti něčemu. Zakrátko tam bude běhat tolik lidí, že to neunikne pozornosti nedalekého Národního shromáždění. Mnozí poslanci stran Národní fronty ztratí nervy a přidají se k běhání, aby ukázali, že jsou politicky nezávislí. Kučera tam bude běhat se souhlasem ministerstva vnitra. Nomenklaturní kádry to sice budou bděle sledovat, ale zkušenost jim bude velet, aby^ opatrně vyčkávaly. Jak ukázal případ Čestmíra Císaře, žádný nomenklaturní kádr už v roce 1963 nechtěl spadnout pod deset klacků měsíčně, a dnes se jedná o dvacet klacků plus premie! Zdali však bude vyčkávání moudré, to se brzo ukáže. Nový jakeš, jakmile navštívírobotárnu a doveze z Rakouska čípky, se totiž také rychle vypraví do Moskvy, aby tam osobně zjistil, jestli to tam myslí se Sinatrovou doktrínou vážně. Co tam uvidí, to ho nepotěší. Mekka bude v tekutém stavu. Jeden člen Politbyra tam našemu státníkovi ukradne svetr, který mu Chňoupek přivezl z Ameriky, a v moskevské televizi ho schválně ukážou tak, aby vypadal jako blbec. Předseda KGB mu nakonec řekne: „Jediné, co pro vás a ostatní soudruhy můžeme ještě udělat, je to, že vám zajistíme ubytování v Karagandě. Bilak si tam už najal jurtu s výhledem na bažiny. ” Zkrušen touto skutečností, svolá nový jakeš hned po návratu domů Orgán a oznámí několika zasloužilým přítomným členům, že v zájmu Strany se právě dobrovolně vzdali svých funkcí pro vysoký věk a krevní tlak. „Kupředu levá, ” řekne k tomu, aby jim to trochu ulehčil. Indrovi a Husákovi pak nabídne ze starého přátelství státní pohřeb a Hoff- mannovi místo ředitele elektrárny v Ejpovicích. Zavadila jmenuje předsedou Svazu žen. Fojtíka si tam zatím nechá, ale jen s tou podmínkou, že přepíše Poučení z krizové situace tak, aby bylo v souladu s dnešním názorem našich spojenců, že žádná krizová situace vlastně nebyla. I když Hoření s Kojzarem nastylizují úřední zprávu nenápadně, pogrom na nábřeží Marxe a Engelse se jim zakamuflovat nepodaří. Funkcionáři zapochybují, jestli měl Fojtík pravdu, když jim sliboval, že otázka moci byla u nás vyřešena jednou provždy. Kunovjánek o tom večer řekne tchánovi: „Vždycky jsem si myslel, že to je volovina, protože v dialektickém materialismu není nikdy nic na věky. ” A tchán opáčí: „Tak proč jsi mi to neřekl, dokavad jsem byl u vesla, ty Kubo?!” Jak známo z dějin Strany, odejde-li někdo z Orgánu, i když je to pro vysoké stáří a krevní tlak, zájmy Strany si brzo vyžádají, aby se na něj vbrzku začal kydat hnůj. V dnešní situaci to bude ještě naléhavější než dříve. Nomenklaturní kádry proto udělají dobře, když začnou v mezích své působnosti kydat co nejdříve. Lze přímo říci, že kdo bude kydat rychle, bude kydat dvakrát. Nemělo by je mást to, že po reorganizaci Předsednictva bude několik dnů ticho po pěšinách. Fojtík bude s přepsáním Poučení lelkovat a Hoffmann, místo aby jel do Ejpovic, bude svádět Kincla, aby udělal palácový převrat. Kincl bude váhat a bude se radit po telefonu se Sej- nou v Londýně. Než se rozhodne, ztratí nervy šéfredaktor Nové mysli a aby ukázal, že je pro glasnost, uveřejní interview se Stanislavem Oborským, spoluautorem Poučení. Oborský, nejspíše na smrtelné posteli, řekne: „Každej si myslí, že Poučení napsal Fojtík s Auerspergem. Starou bélu! Psal jsem to já se Stanem a s Vánkem u Rozvařilů a celou tu dobu na nás Rudá armáda mířila minometem. K jídlu nám dávali jen vermut a muselo to bejt hotový do zavírací hodiny. Pak z toho udělali korán, a co my jsme za to dostali? Ruskej křáp s prasklou převodovkou a vadnej barevnej televizor. ” Jakmile se objeví podobný či jinak nepříznivý komentář na adresu Poučení, mělo by být nomenklaturním kádrům jasné, že poslední bitva vzplála. V tom okamžiku by se už měli zapojovat na všech úrovních. Okresní a krajští tajemníci by např. měli neprodleně svolat aktiv, na kterém by měli rovnou prohlásit, že se jim to nikdy nelíbilo a všechno že dělali jen z donucení a z obav před nedozírnými následky. Vyhodit přitom několik veřejné známých okresních golemů by byl rovněž moudrý počin, neboť to může oddálit vlastní držkopád. Neuškodí ani rychle zbourat nějaký nedávno instalovaný pomník, dříve než ho někdo zdemoluje z vlastní iniciativy. Naopak, vařit polévku pro chudé děti se tajemníkům nedá doporučovat, protože by je do toho mohl někdo hodit. Nomenklaturní kádry by také mohly vyzvat veřejnost, aby je nesoudila podle toho, co dělaly, ale podle toho, čemu zabránily. Už to tady jednou bylo a lze to zkusit ještě jednou, i když se to tentokráte bude obtížněji dokazovat. Ale každý tajemník si jistě dokáže něco vhodného vymyslet, i kdyby to bylo jenom neplnění usnesení o kontrole alkoholismu. REPORTÉR 6/89 15 [pageend15]Funkcionáři by neměli zapomínat ani na to, že je dobré mít nějaké vhodné alibi. Opatrným jedincům v nomenklatuře se může např. velmi hodit, jestli si někde tajně pěstovali nějakého nominálního ne- arijce, kterému třeba posílali obnošené zimní prádlo. V etapě NSTPT přijde moment, kdy to budou moci zveřejnit. Nominální nearijec bude požádán, aby potvrdil, že nebýt jégrovek od tajemníka Vyčůrala, musel by už na začátku normalizace někde v terénu zmrznout. Je třeba býti připraven také na to, že s vývojem NSTPT bude přibývat volun- tarismu, i když se proti tomu vedly kampaně. S ohledem na to se různé variace NSTPT ani nedají zodpovědně předvídat. Nomenklaturní kádry by si proto měly počínat pružně, zhruba podle dávno zavrženého hesla »Buďpřipraven!«. Okresní tajemník z Benešova se nás nedávno v dopise ptal, zda by nebylo na místě podat Ústřednímu výboru návrh, aby se KSČ přejmenovala na Stranu mírného pokroku v mezích zákona. Naše odpověď je ta, že pro pokročilou fáziNSTPT by to bylo řešení přímo ideální. Závěrem lze říci, že budou-li nomenklaturní kádry postupovat energicky a iniciativně, většina z nich by mohla přežít NSTPT bez větší pohromy. ASTPT je pak nezastihne uprostřed závratě z úspěchů. Nejlepší přípravou na ASTPT je ovšem z hlediska nomenklatury zrušení výjezdních doložek. Jakmile se o tom objevila zpráva v novinách, mnohým kádrům jistě spadl kámen ze srdce a řekli si: „Ústřední výbor, kolektivní mozek Strany, pamatuje na všechno.” (Listopad 1989) ® ANTONÍN MĚŠŤAN APLIKACE POZNATKŮ MODERNÍ POLITICKÉ PSYCHOLOGIE NA DNEŠNÍ SITUACI V ČESKOSLOVENSKU Politika psychologie, která prodělávala na amerických a západoevropských universitách bouřlivý rozvoj, se stále víc osamostatňuje od sociální psychologie. Je to výsledek poznání, že politické chování obyvatelstva ve státech různého společenského zřízení je něčím víc, než souhrnem faktů, vyplývajících z fungování celé řady malých i velkých sociálních skupin. Výsledky výzkumů, jichž politická psychologie už dosáhla, se dají v mnohém ohledu uvést do souvislosti se současným stavem československé společnosti. Není třeba namáhat neproduktívni a značně vybledlou teorii národního charakteru, abychom zjistili, že dnešní Československo nepředstavuje v oblasti chování naprosté většiny obyvatelstva ani světovou výjimku ani patologický případ. A že tudíž odhad dalšího politického vývoje naprosto neopravňuje dnes namnoze rozšířený pesimismus. Kategorie politické apatie, která se tak často objevuje v ineditní literatuře v Československu stejně jako v exilových pojednáních či v úvahách cizích autorů o dnešním Československu, tvoří relativně dobře prozkoumanou oblast politické psychologie. Především se v odborné literatuře tvrdí (zejména S. Milgram ve své práci z roku 1967), že politická apatie je vždy spojena s morální apatií a že poté, co důvody politické apatie pominuly, zmizí i morální apatie. Apatie v oblasti politiky a morálky se zákonité dostavuje tehdy, nejsou-li pokusy setřást tlak vládnoucích sil úspěšné. Společnost reaguje apatií jako způsobem sebeobrany, který má - kromě negativních důsledků - dva kladné momenty: 1) aktivita členů společnosti se z politické oblasti obrací jiným směrem, 2) apatie v poĽ'ické sféře signalizuje vládnoucím silám, že společnost je vůči nim v opozici a ustoupila jen před hrubým násilím. Takovýto signál nedvojsmyslně informuje vládnoucí síly, že ve chvíli, kdy hrubé násilí poleví nebo kdy strach před ním zeslábne, zmizí politická apatie neobyčejně rychle, někdy dokonce formou revolučního výbuchu. Politická apatie nutně vede k tomu, že politické funkce jsou ochotni vykonávat jen neplnohodnotné nebo korumpované osobnosti. Dochází ke stavu kolektivního traumatu a vládnoucí síly nemohou reagovat jinak než tím, že v zárodku brzdí jakékoli pokusy o reformy či sebemenší experimenty. Také v řadách, vládnoucích sil dochází k traumatu. Někteří odborníci v oblasti politické psychologie mluví proto o rovnováze strachu: společnost se bojí protestovat, protože má strach z násilí potlačovacího aparátu — a vládnoucí síly se bojí cokoli měnit na současném stavu, protože mají strach, že tím mohou překročit meze trpělivosti ovládaných a vyvolat tak výbuch nespokojenosti. Podle amerických odborníků politická apatie se projevuje velmi silně ve stagnaci nebo i poklesu produktivity jednotlivých kolektivů a celého hospodářství. Subjektivní faktor je podvědomě — málokdy vědomě — programován podle zásady »pracovat co nejúsporněji«. Selhávají téměř všechny stimuly, neboť v lidské psychice je zabudována určitá brzda, která tlumí aktivitu ve stavu politické a morální apatie. Tato brzda nefunguje v soukromé sféře, takže příslušníci politicky pasivní společnosti mohou být velmi aktivní např. v takzvaném druhém ekonomickém oběhu. Nezájem o politiku naprosto nevyplývá z toho, že by společnost nedoceňovala význam politiky v každodenním životě. Protože však je jasné, že společnost nemá do politického rozhodování co mluvit a protože nechce převzít úlohu trpného vykonavatele politických rozhodnutí centra, s nímž nesouhlasí, volí cestu pasivity. Dlouhodobá zkušenost učí, že politická apatie je přechodný, relativně krátkodobý jev i když z hlediska ovládaných se doba této apatie může zdát téměř nekonečná. Dlouho trvající politická apatie společnosti je velmi nebezpečná pro osoby u moci, neboť čím delší je politická pasivita takzvaných mas, tím prudší je výbuch jejich nespokojenosti ve chvíli, kdy je mez trpělivosti překročena. Odhadnout tuto mez neumí ani vládnoucí síly, ani ovládaná společnost. Oddálit a zmírnit výbuch může moc jen tím, že otevře několik ventilů, které mají společnosti dokázat, že vládnoucí moc je schopna a ochotna zlepšit situaci. Teoretik Kurt Hübner ve své práci z r. 1978 i v pozdějších výzkumech poukázal na to, že společnost přechází ze stavu politické apatie k výbuchu nespokojenosti naprosto neracionálně, takže ani dobře organizovaný aparát útlaku nemůže výbuch předvídat a v rozhodujícím okamžiku je téměř bezmocný. Avšak ani příslušníci vládnoucího centra nejednají racionálně, neboť nesprávný odhad situace spojený s podvědomým strachem je nutí ke krokům, které situaci objektivně zhoršují. Vládnoucí síly nechtějí — a nemohou — přiznat ani sobě, ani společnosti, že jsou u moci jen díky násilí. Politickou apatii společnosti si proto musí vysvětlovat jako souhlas s vlastním monopolem moci. Osoby, které protestují, chápou nejen jako vlastní protivníky, nýbrž zároveň jako protivníky celé společnosti. Jestliže politicky apatická společnost se nestaví na obranu protestujících jedinců, vidí v tom potvrzení správnosti vlastní politiky. Odborníci politické psychologie na Západě provedli rozbor politické apatie v moderní společnosti v různých zemích. Došli k názoru, že se nejedná o důsledek národního charakteru, nýbrž o situaci, kdy sociálně a ekonomicky společnost stagnuje, zároveň však ještě neklesla do stavu hospodářského marasmu. Jestliže společnost utrpěla porážku ve snaze změnit stav věcí, je politická apatie přechodným stavem sociálního vývoje. Politická apatie vždy končí přechodem k velké politické aktivitě, která zároveň znamená konec vládnoucí garnitury. Nejčastěji v přeneseném smyslu, občas i doslova. Je škoda, že teoretické práce odborníků z oblasti politické psychologie jsou v Československu téměř neznámé. Jejich obsah by jistě zajímal nejen českou a slovenskou veřejnost, ale i centra moci v Praze a Bratislavě. 13 16 REPORTÉR 6/89 [pageend16]REPORTÉR POLITIKA -KULTURA -KOMENTÁŘE -REPORTÁŽE DVOUMĚSÍČNÍ K ZWEIMONATSSCHRIFT IN TSCHECHISCHER SPRACHE BI-MONTHLY IN CZECH LANGUAGE PÉRIODIQUE BIMESTRIEL EN LANGUE TCHÈQUE [pageend17]Byli čtyři: hrbatý soudce, který uměl předvídat budoucnost, kejklíř — virtuózni žonglér, hvězdopravec a lilipután. A všechny čtyry si vybral velitel koncentračního tábora jako své »dvorní šašky«, aby bavili jeho esesácké hosty a lehké holky. Tím jim zachránil život. Jako jedni z mála přežili. Viktor Fischl ústy soudce, který po návratu z koncentračního tábora už nikdy nemůže soudit, vypráví jednak příběh těch čtyř dvorních šašků za války a jednak pak sleduje jejich osudy po skončení války, kdy se v předvečer šestidenní války v roce 1967 setkají tři z nich v Jeruzalémě. Všechny hrůzy a tragedie mnoha milionů židovských osudů vložil Viktor Fischl mistrně do zkratkovitých životních příběhů tří, respektive čtyř z těch mála, kteří přežili. Nikde není Viktor Fischl hrůzný, naopak — i v nejdramatičtějších momentech dokáže být laskavý, a životní filosofie lidskosti přenáší čtenáře i přes krutost a cynismus nacistických protihráčů. Snad to byla i tato filosofie příběhu, vedle pitoresknosti a absurdní grotesk- nosti »dvorních šašků«, která upoutala režiséra Miloše Formana, že zakoupil filmová práva na román Viktora Fischla DVORNÍ ŠAŠCI. Kniha vyjde česky v nakladatelství Polygon začátkem roku 1990 a téměř současně vyjde v jiných nakladatelstvích anglicky, hebrejsky, německy, francouzský a jistě i v jiných jazycích. (Škt) V době (ne úplně dávné), kdy se pražské čtvrti číslovaly římskými číslicemi, bylo Staré Město »Praha I«, Nové Města »Praha II«, Malá Strana »Praha III«, Hradčany »Praha IV« a Josefov »Praha V« atd. až po Zahradní Město »Praha XX«. O té poslední z prvních pěti pražských čtvrtí, o páté čtvrti, zvané Josefov, vypráví Viktor Fischl v této své nové knížce. Není to ani místopis ani vzpomínky či charakteristiky lidí a lidiček. Viktor Fischl vypráví souvislý příběh z přelomu století, z doby, než se pražská pátá čtvrť bourala a přestavovala, z let, kdy židovské město sahalo až po dnešní Staré Město jak směrem k Rudolfinu, tak na druhou stranu přes ulici Dušní až k Haštal- skému náměstí. Je to polodetektivka — nebo kriminálka, chcete-li, v níž kromě řemeslníků, obchodníků, lékařů, majitelek nevěstinců, tiskařů a vetešníků vystupuje i Golem a samozřejmě Starý židovský hřbitov s hrobem moudrého rabího Loewy. Mladý tiskař je obviněn ze žhářství a uvězněn. Ale hned nato vyhoří další obchody, takže tiskař je propuštěn jako nevinný. Společně s lékařem, advokátem a několika figurkami páté čtvrti začne pátrat po skutečném žháři. Mezitím dojde v páté čtvrti k sérii vražd — a to všechno je propleteno lidskými osudy obyvatel páté čtvrti. A filosofií pronásledovaných a odstrkovaných, moudrostí mnoha pokolení pražských Židů, zkušeností staletí a laskavým pousmáním vypravěče Viktora Fischla. (Škt) (Kniha vyjde v polovině roku 1990.) Obsáhlá 300-stránková kniha se sice jmenuje »Jarní probuzení — iluze a skutečnost«, ale její správnější titul by měl znít »Ze zákulisí komunistického režimu v Československu od roku 1945 dodnes«. Proti německé verzi, která vyšla v r. 1988 (Busse Seewald Verlag, Herford), je české vydání nejen doplněno o současné srovnání sovětské perestrojky s tehdejší ekonomickou reformou v Československu šedesátých let, ale také o fakta a důkazy, které jsou zajímavé právě pro českého a slovenského čtenáře. Ota Šik, který v exilu působil do svých sedmdesátin (1989) jako řádný profesor na vysoké škole ve švýcarském St. Gallenu a současně hostoval na universitě v Curychu, čestný doktor několika evropských renomovaných universit, se ve své knize neformálně a naprosto upřímně a otevřeně zpovídá ze své politické a vědecké kariéry. Nic nezatajuje a nic nepřikrašluje. A protože byl po návratu z nacistického koncentračního tábora od roku 1945 »v tom«, ví prakticky všechno — nebo skoro všechno, jak to tehdy bylo a hlavně, jak to bylo do roku 1968, ale i potom. Ota Šik de facto zachránil pozdějšímu prvnímu tajemníku a prezidentu republiky Antonínu Novotnému v koncentráku život a tak měl k Antonínu Novotnému přístup jako málokdo — i poté, kdy se spolu střetli a stali se reprezentanty protipólů — Novotný stalinského dogmatismu a Ota Šik jako první a bezesporu nejdůležitější zastánce reformy nejen ekonomické, ale především politické. Ota Šik rozebírá možnosti Československa po válce, země, která stála na špici světové životní úrovně, až k jejímu katastrofálnímu pádu mezi zaostalé země. Vysvětluje příčiny a na konkrétních případech dokazuje tragické chyby konkrétních osob, ať už to byl Gottwald, Novotný nebo Husák či různí ministři, tajemníci a funkcionáři. Právě ta otevřenost, s níž Ota Šik neváhá obvinit i sebe z chyb a omylů, je na knize úžasně objevná. Čtenář si přečte autentické výroky a názory nevzdělance Novotného, Bilaka, a bezohlednosti a zaslepenosti Husáka, a pozná pravý a neprikrášlený postoj Alexandra Dubčeka, který zdaleka nebyl tím idolem bez bázně a hany. Bez bázně už vůbec ne. Spíš naopak. Když pak Ota Šik vypráví a rozebírá události před t.zv. »Pražským jarem«, boj o nástupnictví Novotného ještě dávno před lednem 1968, ambice Hendrycha, Černíka, Smrkovského, Koldera a kdo všechno usiloval o první křeslo ve straně a ve státu, je čtenáři chvílemi nanic z toho všeho, o čem se v jiných publikacích mluvilo ohleduplně, ne-li s růžovými brýlemi. Ota Šik ve své knize demaskuje Brež- něva a Brežněvovy pohrobky, neřešitelnou situaci v Sovětském svazu a v sousedních zemích, hříchy, které napáchali lidé jako Gomulka, Kadár a samozřejmě celá garnitura dogmatiků z východního Německa. Je to čtení zasvěcené, poučné a pro celou řadu lidí objevné. Je dobře, že tato kniha vyšla právě nyní, v době perestrojky a glasnosti, a bylo by dobře, aby si ji mohlo přečíst co nejvíce čtenářů v Československu. (RFE) (Druhé - aktualizované - vydání.) Čtení je to velmi užitečné, zábavné, ale i značně vážné. Kapitoly »Amerika«, »Příjezdy — právní souvislosti«, »Opustíš-li mě, nejspíš nezahyneš«, »Kapky proti nostalgii« napovídají aspoň částečně obsah knihy. Na své si však přijde skutečně každý čtenář. Ulčův jazyk je totiž kapitola sama pro sebe, ač bohužel nikoliv každý chápe jeho barvitost a originalitu. Líbí se mi jeho synonyma, jako »vypelášit ze země«, »legálně vypochodovat« — ale i výrazy jako »federálové se ztopořili«, »kašpaři v gubernii«, »nestoudné výšiny«, jeho osobité překlady některých výrazů, např. »undocumented aliens — nezaznamenaní cizáci«, či eufemizující opisy, jako třeba »lupič — blíže neoznačený vkročovatel a vynášeč«. Nejen Ulčův jazyk je vtipný, i jeho komentáře vám často pohnou bránicí. Jako když se rozepisuje o velesnadném způsobu získávání jakýchkoliv osobních dokumentů a úředních dokladů v USA za mírný poplatek, např. průkaz CIA. Cituji: [pageend18]»Přistihuji se při myšlence poslat do Loui- siany pět dolarů s požadavkem vystavit dokument na jmého Miloš Jakeš a výrobek poslat do Kremlu...«. Avšak jsou i tací, kteří Ulčovi vyčítají, že svou »kritikou americké společnosti« nahrává Rudému právu. Tito lidé ovšem nic nechápou a pro ně je tedy tato knížka ztrátou času, neb jim nebude hýbat bránicí, ale žlučí. Ulč se snaží být objektivní, je objektivní tím, jak vidí a prožívá věci a různé situace on sám, využívá svých četných zkušeností a především informuje. Velice užitečně poznamenává, že »... pro člověka s anamnézou totalitního způsobu života, bez zkušenosti o rozhodování o vlastním životě, náhlá a dosud neznámá odpovědnost za vlastní rozhodování se stává břemenem...«. Nezapomíná ani na ty, kteří si pohrávají s myšlenkou návratu, ovšem s luxusní penzí v dolarech. Jen těch kapek proti nostalgii mohlo snad být ještě více. Vždyť většina z nás nemá přístup ke znormalizovanému tisku, pokud mu doma někdo nepředplácí nějaký ten Dikobraz, Vlastu či Mladý svět. Ale tisk kalibru Rudého práva či Tvorby se nám dostane do ruky jen málokdy. A tam se nacházejí ty pravé perly: »Nejdemokratičtější demokracie, naše demokracie, demokracie socialistická, je stonásobně demokratičtější než všechny buržoázni demokracie. ... Naši protivníci líčí někdy věci tak, jako by naše strana uzurpovala moc a násilím rozháněla své politické protivníky. I to patří ke zlovolnostem buržoázni propagandistické mašinérie, která se v pomluvách naší strany neštíti žádné lži....« (Jan Fojtík v Tvorbě.) (N. Malinová) ČESKÝ ČLECHTIC A.D. 1989 Je tento nadpis opravdu tak anachronický? Stačí pročíst malou část poutavých vzpomínek Františka Schwarzenberga, zachycených Vladimírem Škutinou, a z retrospektivy se rázem stane aktualita, ba dokonce optimistický výhled do lepší budoucnosti. Dr. František Schwarzenberg, dnes universitní profesor na odpočinku, je věru nevyčerpatelnou studnicí anekdot, které dovede propojit nejen na širší rámec svých rodových dějin, ale též na historický vývoj české a později československé politiky od roku 1848 do znovunabytí samostatnosti. Jeho vlastní život ve službách republiky obsáhl celé drama našeho svobodného života: rozlet, odboj proti nepřátelské okupaci, a nakonec i obranu hodnot skutečné demokracie, které nebyly až do února 1948 nezbytně ztraceny. Kniha »Český šlechtic František Schwarzenberg« není autobiografií. Je také příliš úryvkovitá, než aby mohla být považována za definitivní životopis osobnosti, která by si takové zpracování do hloubky jistě zasloužila. Oba autoři však v tomto případě zvolili techniku krátkých, časově i věcně rozptýlených kapitol, které přesto výrazně osvětlují prostředí, v němž se odehrávalo Schwarzen- bergovo dětství a rané mládí a v němž se vytvářel jeho, na tradicích svatováclavské koruny založený, politický profil. Škutinovi náleží chvála za vřelý, ale zdrženlivý postoj, který ke své látce a jejímu hlavnímu hrdinovi zaujal. Dovedl vystihnout vážnost událostí, aniž by je zploštil nadměrným odstupem, nebo zase přeexponoval přílišnou osobní angažovaností. Na vhodných místech se kniha též vyznačuje lehkou ironií a humorem, tedy vlastnostmi, které Schwarzenberga vždy činily jak oblíbeným mistrem konversace, tak obávaným diskusním protivníkem. (První vydání vyšlo začátkem r. 1989 v Polygonu a bylo velmi brzy rozebráno. Druhé vydání vyjde v kooperaci nakladatelství Polygon v Curychu a Rozmluvy v Londýně na rozhraní roků 1989/90.) (—kš—) Ještě když byl Antonín Novotný ve funkci, zatelefonovali mi z redakce časopisu »Reportér« (jmenovitě dr. VI.Nepraš a Jiří Hochman), abych sepsal své příhody s tím, jak jsem napřed neřekl, že prezident Antonín Novotný je vůl a pak, když jsem byl za to odsouzen, jsem to veřejně před soudním tribunálem řekl. Sedl jsem tedy- k psacímu stroji a sepsal pro týdeník »Reportér« všechno, co jsem měl na srdci. Bez zloby a záští. V naivní iluzi, že už nikdy v blízké ani daleké budoucnosti takové a podobné reportáže nebude třeba psát. Vyšlo to v Reportéru jako zvláštní příloha začátkem dubna 1968, vyšlo to pak nezkráceně v anglických, amerických, holandských, dánských, francouzských, zá- padoněmeckých a italských novinách. Na jaře 1969 vyšlo toto vyprávění jako knížka — nákladem půl milionu exemplářů. StB ji zakázala a chtěla celý náklad zabavit. Ale u knihkupců už nebyl ani jediný výtisk. Celý náklad byl v tu ránu rozebrán. To už jsem od Josefa Frolíka věděl, proč jsem musel být zavřen a že je přímo z Moskvy pokyn, abych byl zavřen znovu (viz Josef Frolík: Spion vypovídá — str. 197 a 198). Dějiny se neopakují. Husákovsko-bila- kovsko-jakešovský kriminál je mnohem krutější a rafinovanější než ten z éry Novotného. Používá profesionální vrahy jako je major Hagara, jimž udílí tituly »náčelníků výchovy« a gestapáckých soudců jako je hradecký promovaný soudce Procházka. Takovou dokonalostí Novotného soudnictví a vězeňství ještě neoplývalo. Přesto přese všechno se na léta, kdy jsem byl dvakrát prezidentovým vězněm, neohlížím jako na zlý sen. Jak stárnu a leť přibývá, víč a víc se mi vybavuje humor tohoto období, smysl pro humor za každé situace. Právě proto komunisté smích nenávidí a zakazují. Takže jsem rád, že tahle útlá knížečka vychází znovu. V Curychu, léto 1989 Vladimír Škutina (Knížka vyšla jako reprint v nakladatelství »Rozmluvy« v Londýně.) Když krátce po smrti Jana Wericha vyšla tato knížka, napsal pan prof. Václav Černý její snad nejvýstižnější charakteristiku: »Dva klauni si v roce 1968 vyprávěli anekdoty a v pozadí se falšují dějiny!«. A básník Jaroslav Seifert ji označil za nejvýstižnější chorobopis t.zv. Pražského jara. Skrzevá popularitu této knihy v Čechách, kde její exilová vydání šla z ruky do ruky, přišel komunistický režim na to, že by měl legendy Jana Wericha využít pro sebe. Zeť dnes již propuštěného federálního předsedy vlády Lubomíra Štrou- gala a generální ředitel Čs. filmexportu Jiří Janoušek sepsal narychlo také knihu rozhovorů s Janem Werichem, kde kromě doslova převzatých pasáží z »Vápna« přidal neuvěřitelně drzé lži. Byl si vědom, že už nikdo z Werichovy rodiny není živ a že ho nikdo nebude moci usvědčit. Rozhlasová stanice Svobodná Evropa odvysílala na jaře 1988 celou knihu »Tak už jsem tady s tím vápnem, pane Werichu« jako četbu na pokračování a samizdatový časopis na Moravě ji celou přetiskl rovněž na pokračování. Uplynulo právě dvacet let, kdy tato knížka byla napsána a Janem Werichem autorizována. Za těch dvacet let nejen že nezestárla, ale stala se mnohem aktuálnější než tehdy, kdy v Praze a ve Velharti- cích a hlavně na obrazovkách československé televize vznikla. (Škt) (Vyšla v reprintu nakladatelstvím »Rozmluvy« v Londýně. K maní je již jen omezený počet výtisků.) PŘEMEK KOCIÁN KLÍČOVOU DÍRKOU EXILU Ohlédnutí na posledních čtyřicet let exilu. . . . A ŠESTKRÁT DO ROKA : REPORTÉR [pageend19]REPORTÉR CH-8048 ZÜRICH, Postfach 1737 Dvouměsíčník »REPORTÉR« vychází v měsících leden, březen, květen, červenec, září a listopad. Vydavatel: Ludvík Friede (POLYGON Verlag, CH-8048 ZÜRICH, Postf. 1737) Telefon: (01) 432 17 68 Vedoucí redaktor: Vladimír ŠKUTINA Spolupracovníci redakce: Jan BENEŠ, USA Jindřich BERNARD, Německo Zbyněk ČEŘOVSKÝ, Německo Jan DRÁBEK, Kanada Jaroslav DRÁBEK, USA Julius EFFENBERGER, Švýcarsko Karel GELNAR, Švýcarsko Jiří HOCHMAN, USA Pavel KANTOREK, Kanada Adolf. F. J. KARLOVSKÝ, Švýcarsko Přemek KOCIÁN, USA Josef KOLÁČEK, Vatikán Helena KOSKOVÁ, Švédsko, Jan KRISTOFORI, Norsko/Švýcarsko Tomáš KRYSTLÍK, Německo Blanka KUBEŠOVÁ, Švýcarsko Robert F. LAMBERG, Dánsko Jindřich LION, Rakousko Frank MARLOW, USA Jára MEČŮ, USA Antonín MĚŠŤAN, Německo Ján MLYNÁŘÍK, Německo Jiří MORAVA, Rakousko Jiří NEHNĚVAJSA, USA Karel NEŠVERA, Německo Stanislav NOVÁK, Švýcarsko. Tomáš NOVOTNÝ, Austrálie Miriam PALETOVÁ, Jižní Afrika Jan PROCHÁZKA, Německo Ota RAMBOUSEK, USA Milan RODEN, Austrálie František SCHWARZENBERG, Rakousko Jindřich STIKAROVSKÝ, Jižní Afrika Pavel STILLER, Německo Rudolf STROEBINGER, Německo Ivan SVITÁK, USA Karel TRINKEWITZ, Německo Ota ULČ, USA Vladimír VALENTA, Kanada Dagmar VANĚČKOVÁ, Rakousko Václav VÝTVAR, Německo Arnošt WAGNER, Kanada Otakar ZOUFALÝ, Německo ROČNÍ PŘEDPLATNÉ: pozemní a lodní cestou......... Sfr. 33.— letecky..........................................Sfr. 39.- nebo ekvivalent v jiné měně. Tiskne: Milan CIMBUREK, Badenerstrasse 698, 8048 ZÜRICH. Telefon 01 / 62 68 78 PAVEL KANTOREK NÁM SVATOSVATĚ SLÍBIL, O TITULNÍ STRÁNKU REPORTÉRA [pageend20]OTA ŠIK O BÍDĚ V SSSR Na dotaz redakce Reportéra, čím se vysvětluje, že v Sovětském svazu dnes 45 procent lidí nedosahuje ani nejnutnější životní úrovně — za Brežněva se aspoň najedli —, odpovídá prof. Ota Šik: Přechod od starého plánovacího systému k systému, v němž by měl opět působit tržní mechanismus, vyvolává po určitou dobu obrovské těžkosti, kterým se nezle, žel, vyhnout. V starém systému existovaly administrativně určované ceny, které se neměnily ani podle vývoje výrobních nákladů ani podle vývoje vztahu nabídky a poptávky, tak jako je tomu v tržním hospodářství. Dlouhodobě zafixované ceny se u stále většího množství zboží dostávaly časem pod rostoucí výrobní náklady dotyčných podniků. Odhaduje se, že více než třetina všech cen v Sovětském svazu už nekryje jejich výrobní náklady — přesná fakta nebyla (podle mých znalostí) uveřejněna. U všech podniků, které nemohou ze svých příjmů pokrýt své náklady, musel začít stát financovat jejich ztráty. To znamená, že stát v rostoucí míře začal odčerpávat zisky z těch podniků, které je ještě vykazovaly, a z těchto svých příjmů financovat ztrátové podniky. Celý tento systém rostoucího přerozdělování důchodů státem působil ovšem — spolu s mnoha jinými procesy — zhoubně na efektivnost podniků. Vedení podniků vědělo, že stát je nenechá nikdy padnout a bude jim vždy všechny ztráty subvencovat na úkor snaživých podniků — nač se tedy zvláště namáhat a usilovat o zvyšování zisků. Efektivnost výroby v tomto systému stále více klesala, ekonomicky vyjádřeno to znamená, že input podniků rostl stále rychleji než jejich output. Obzvláště klesala tzv. produktivita kapitálu. To znamená, že na každé procento růstu výroby bylo třeba zvětšovat investice progresivně nad jedno procento. Nejhůře se to projevovalo v státním rozpočtu. Výdaje státu rostly o mnoho rychleji než jeho příjmy a vzniklé deficity se také v rostoucí míře hradily inflačním způsobem — to znamená tisknutím bankovek. V minulém roce činil deficit v sovětském státní rozpočtu už 120 milionů rublů, což odpovídá 14% hrubého národního produktu. V tomto roce byla zvýšena emise papírových peněz již o 17,3%, což způsobilo, že stále rychleji rostla nominální kupní síla, které na druhé straně neodpovídala reálná produkce. Ve skutečnosti to znamenalo a znamená nadále růst množství bezcenných papírů, za které jejich majitelé nemohou nic dostat — i když většina z nich očekává, že přece jednou něco dostanou. Na jedné straně však stát pomocí ztrnulých cen a dirigisticky plánovaným přísunem zboží do státního obchodu jakž takž zajišťoval nejnutnější zásobování obyvatelstva. Na druhé straně však zůstávala reálná životní úroveň, která je odvislá od reálného růstu výroby, na stále nízké a mizerné úrovni. Rozdíl oproti západním zemím se stále zvětšoval a stát měl méně a méně prostředků na investice, ale i na zbrojní výdaje, které měly prioritu. Chtě- li-li Sověti ve zbrojení udržet krok s USA, museli stále větší část národního důchodu vydávat na zbrojení. Zatímco USA věnovaly na zbrojení v uplynulých létech zhruba 6% z národního důchodu, dával Sovětský svaz z mnohem menšího národního důchodu na hlavu obyvatele již 15% na zbrojení. V tomto zbrojním závodu pokračovat by bylo znamenalo, že Sovětský svaz by musel v určitém okamžiku začít absolutně snižovat spotřebu obyvatel. Přitom se nesmí zapomenout, že sovětský národní důchod na hlavu obyvatele tvoří jen zhruba třetinu národního důchodu na hlavu obyvatele malého Finska. Tyto strašlivé výsledky stalinského plánovacího systému si vynutily politické rozhodnutí odejít od takového hospodářského systému a začít zavádět skutečné tržní vztahy — rozhodnutí, ke kterému reformátoři v Československu dospěli již začátkem šedesátých let (!). Přechod v Sovětském svazu bude ovšem mnohem těžší, pomalejší a přinese lidu nesrovnatelně větší utrpení, než by tomu bývalo bylo v Československu (pokud to v SSSR vůbec dokáží dovést do konce). Přechod znamená, že se musí přestat dirigovat výroba, investice a prodej zboží z centra a že se podniky musí stát zcela samostatnými, ze svých příjmů žijícími a na zisku zainteresovanými jednotkami. Subvencování podniků státem musí přestat anebo musí být aspoň sníženo na minimum. Nebude také možné se vyhnout tomu, aby trvale ztrátové podniky šly do konkursu. Ve všech výrobních odvětvích je třeba rozvinout tržní soutěž a ceny se musí přeměnit ve svobodné tržní ceny. Velmi mnoho dalších procesů a institucí je třeba zavést, které zde nelze dále rozebírat. Jen tím způsobem je však vůbec myslitelné, aby se do budoucna začala zvyšovat efektivnost výroby, rozvinula se podnikavost a inovační činnost ve výrobě, zvýšila se konkurenceschopnost na západních trzích a konečně začala reálně zvyšovat životní úroveň obyvatelstva. Takové základní změny nejenom že potřebují léta, ale neobejdou se v začátcích bez obrovských obětí obyvatelstva. Ztrátové ceny se při uvolnění cen začnou prudce zvyšovat a porostou tak dlouho, dokud nabídka a poptávka nebudou vyrovnány. V délce tohoto procesu se projeví, jak velká je nadbytečná kupní síla. Taje ovšem vždy nerovnoměrně rozmístěna, takže existuje nesmírně široká vrstva lidí bez peněz a bez dostatečných důchodů: pro ně znamená zvyšování cen doslova hlad a bídu. Tomu lze zabránit jen státními potravinovými příděly a jinými sociálními kroky, jak je např. připravuje nová vláda v Polsku. Má-li se však dosáhnout tržní rovnováhy a zastavení růstu cen v budoucnu, musí se zabezpečit, aby mzdy rostly pomaleji než reálná výroba — další to nepopulární opatření každé vlády. Ustoupí-li před vznikajícími mzdovými požadavky a stávkami dělníků a porostou- li dále mzdy rychleji než produktivita práce jako např. v SSSR (v posledních létech rostly mzdy dvakrát rychleji než produktivita práce), pak se celý inflační proces bude jen prodlužovat a nutná rovnováha se bude stále odsouvat. Je pochopitelné, že takové oběti od obyvatelstva může požadovat jen vláda, která má naprostou důvěru lidí a byla skutečně demokraticky zvolena. Zatím ani Gorbačov v SSSR si nedovolil sáhnout ke všem těm opatřením, která jsou nutná. Zastavil uvolňování cen, což znamená, že výroba nadále nebude správně usměrňována a bude se ve své struktuře řídit nemyslitelnými administrativními cenami. Výroba nebude — jako tomu bylo až dosud — odpovídat struktuře skutečných potřeb lidí a nebude zainteresována na hospodárnosti a kvalitativním vývoji. Zároveň však znamenaly už provedené změny v řídícím systému odbourávání dirigistického plánování a ministerské kontroly, takže se stále více zboží ztrácí do »černých kanálů«. Zákaz zvyšování cen v oficielním státním obchodě se obchází prodejem zboží za horentní ceny na »černém trhu«. Jak se na jedné straně zvyšuje zájem podniků všeho druhu na vlastních příjmech a ziscích, tak se bude více a více zboží ztrácet na ty trhy, na nichž lze tržními cenami dosáhnout mnohem vyšších příjmů. Je pochopitelné, že i některá nově vzniklá družstva, která smějí prodávat za volné ceny, začala skupovávat zboží od státních výrobních i obchodních podniků a prodávat je za mnohem vyšší ceny. Na základě toho se vytvořila silná averze sociálně slabších vrstev, které nemohou za tyto vysoké ceny nakupovat, proti novým družstvům vůbec. A Gorba- čovovo vedení, neschopné vysvětlit lidu vlastní příčinu celého debaklu a bojící se hněvu lidí, reagovalo opět tím, že dirigisticky zakázalo družstvům dotyčnou pře- kupnickou činnost. Všechny tyto zákazy však nezmění nic na prapříčině tohoto inflačního vývoje — to jest na vývoji výroby podle starého vzoru. Dokud podniky nebudou stát pod skutečným tržním tlakem, dokud jim kupci všeho druhu budou zboží doslova trhat z rukou (pro existenci obrovské neuspokojené poptávky), do té doby bude pokračovat kvalitativně špatná výroba, nebude struktura výroby odpovídat struktuře poptávky, budou výrobní náklady růst rychleji než reálná výroba, nebudou sovětské výrobky s to konkurovat 'na zahraničních trzích, atd. atd. A dokud bude nedostatek výrobků, do té doby budou — přes všechny zákazy — výrobky mizet na černém trhu, budou vznikat dokonce mafii podobné organizace, vytvářející obrovské sítě nelegálního obchodu, a sociálně slabé vrstvy obyvatelstva budou zbídačo- vány. Spolu s tímto vývojem také probí- Kremelští páni rádi poskytnou lidu stoprocentní demokracii — jen když jim to zajistí absolutní moc. Gabriel Laub REPORTÉR 6/89 17 [pageend21]hájící panikářské vykupování zboží a tvoření zbytečných zásob u lidí, kteří se snaží přeměnit bezcenné peníze v jakékoli zboží, přispívá k úplnému vyprazdňování obchodů a ke katastrofálnímu podlamování zásobování obyvatelstva. Tuto strašnou situaci může zvládnout jedině takový politický vývoj, při němž vzniknou důvěryhodnější centrální i republikové vlády, zmizí staří, neschopní a zkorumpovaní politikové a noví, demokraticky zvolení reprezentanti dokáží obyvatelstvu vysvětlit příčiny a prapríčiny hospodářské katastrofy. Musí to být vlády, které budou mít odvahu radikálně odčerpat přebytečné kupní síly, jakož zároveň umožnit rychle rostoucí výrobu v podnicích s nejrůznějšími vlastnickými formami. Musí se rozvinout soukromé, družstevní, vlastnicky smíšené, akciové i státní podniky se spoluúčastí zahraničního západního kapitálu. Jen cílevědomou podporou všech těchto forem podnikání lze dosáhnout rychlejšího růstu výroby, nutné konkurence ve všech odvětvích a konečně tržní rovnováhy a ozdravění hospodářství. Pochopitelně, že je třeba zároveň takových sociálních opatření, aby při této radikální kúře se sociálně slabé vrstvy obyvatelstva nedostaly pod kola. St. Gallen, listopad 1989 ® OTA ULČ OLOVĚNÉ PIROŽKY V září přijel do USA na návštěvu Boris Jelcin, někdejší sibiřský inženýr, bývalý moskevský partajní šéf, též člen politbyra, z něhož byl pro neposlušnost odstraněn. Místo aby ale zalezl do kouta, Jelcin se nebojí, o popularitu nadále usiluje a lid si ho zvolil devadesátiprocentní většinou do nového, částečně zdemokratizovaného Nejvyššího sovětu. V Americe mu předcházela pověst, že je tzv. maverick. Procházkův slovník ani ve svém 16. opraveném vydání tento výraz nezná. Za mavericka se tu pokládá samorost, osoba nekonformní, podivínská, ne vždy snadno zkrotitelná. Prezidentu Bushovi se na klín posadilo dilema: Jelcina oficiálně přijmout (a tím si eventuálně poškorpit Gorbačova) nebo ho ignorovat (a tím nahrát na smeč svým odpůrcům, jichž má, jako každý prezident, požehnaně). Hrnuly se vzájemně se vylučující rady a precedenty: předchůdce Ford pochybil, když odmítl pozvat Solže- nicyna do Bílého domu. Carter pochybil, když Bukovského pozval. Reagan hodně zval. Bush tedy zvolil kompromis: Jelcina přijal k popovídání na své oficiální adrese, ale bez fanfár, bez photo opportunity. Fotogenický Jelcin dorazil k těmto břehům s aurou celebrity.'S květinami v náručí se na nás usmíval z první stránky novin. Z přednášky na přednášku, z recepce na recepci, šel na dračku. Program měl natolik nabitý, že osobnosti, k nimž se člověk zpravidla nedostane — např. Z. Brzezinski, senátoři Mikulski a Bradley — víc než hodinu marně čekaly na domluvenou schůzku, aniž se významný maverick vůbec dostavil. Praly se o něj televizní společnosti, snažil se vyhovět všem. Měl jsem tedy možnost zažít a strávit nejedno interview. A uvažovat, zda tento sibiřský výskyt je jakási bizární úchylka nebo něco podstatnějšího — slovanská duše, hudba sovětské budoucnosti. Jak už doba přece jenom podstatně pokročila! Dovedl by si někdo představit, že by Chruščovem odstavený Malenkov odjel za Atlantik na přednáškové turné vrhat mrvu, prát špinavé prádlo, takovéto hanebné iniciativy? To by s ním byl Nikita Sergějevič pořádně zatočil. A víme, jak zatočil Josip Visarionovič. V Mexiku sekyru Trockému do lebky zaťal. Jestliže v sojuzu dosud nezrušili paragrafy o trestných činech snižování vážnosti státních představitelů, o porušování státního tajemství a šíření poplašných zpráv, na povídavého Borise aby čekala zvlášť dlouhodobá šatlava. Jak. na svých přednáškách na amerických univerzitách, tak v interview pro veřejnost opakoval, že situace v Sovětském svazu je daleko horší, než si kdo myslí. Pokud nedojde k podstatnému zlepšení ekonomie, tak do roka, nejpozději do dvou, vypukne revoluce — taková ta zdola, revoluce dělníků, inspirovaných již stávkujícími horníky. Jelcin mluvil pouze rusky, tlumočník si počínal kompetentně, pokud jsem tedy byl schopen výkon posoudit. Dotaz: „Jste vy ještě vůbec komunista? ” Tázaný začal očima bloudit po stropě, mlčel vteřinu, několik vteřin — pauza to téměř bez precedentu na americké televizi — a pak řekl s dost sladkokyselým úsměškem: „Víte, to je něco — něco tadyhle”, sáhl si k prsní krajině a pak ukázal k čelu, „a pak tady nahoře, že by jednou se to nějak takhle to. . .” Reportéři, kteří by zpravidla skočili na oběť takto v úzkých s vervou velmi lačných šelem, tentokrát přesedlali na jiné téma. Zeptali se ho na eventualitu více politických stran v Sovětském svazu. Odpověděl, že by se tedy jejich užitečnost nedala tak úplně naplno vyloučit. Zrovna v těch dnech přišlo 23 komunistických poslanců v Polsku s návrhem, vymítit z ústavy ustanovení o vedoucí úloze strany. Jak asi pořádně by je českoslovenští normalizátoři přetáhli pendrekem a spláchli vodními kanóny za tak diverzní iniciativu! Před už více než sto lety navštívil Bismarck Petrohrad a car mu při té příležitosti nabídl funkci ruského ministra zahraničních věcí. Bismarck nepřijal, ale nabídka ho neurazila. Inu jiná, patrně lepší doba. Dovedl by si dnes někdo představit takové lanaření — Washington lákající Gromyka, Moskva Kissingera? Co tedy Jelcin chtěl? Jednak se tu prezentoval jako následník trůnu, jednak opakoval totéž, co Še- varnadzé diskrétněji, s daleko menším halasem sděloval v západní Evropě: sovětské problémy jsou vážnější, než si uvědomujete, proto pomoc, pomoc. Je nutno vyházet fosily z politbyra, podřídit stranu demokraticky zvolené zákonodárné moci, přilákat kapitalistické investory do země. A že nerozhodný, nedůsledný Gorbačov nestačí na tak gigantické úkoly (tvrdí Jelcin, nikoliv Ševardnadze). Moskvě došla trpělivost. V Pravdě zaútočila na domů se právě navracejícího Jelcina přetiskem 1500 slov z italských novin La Republica.* Autor Vittorio Zucconi se bez uvedení svých zdrojů informací pustil do důkladné obžaloby: „Pro Jelcina byla Amerika jedno velké posvícení, divadelní jeviště, bar, dlouhý pět tisíc kilometrů.” Tento člen strany prý zkonzumoval dvě lahve vodky, čtyři lahve whisky, nespočítatelné množstí koktejlů na recepcích a podstatný zbytek noci pak údajně propil sám v hotelovém pokoji. Na univerzitě Johns Hopkins v Baltimoru se vítal s jedním profesorem »uslintanými alkoholickými polibky a s poloprázdnou láhví whisky v ruce«. Slavná Jack Daniels Kentucky whisky, zpřesňoval italský korespondent. Dále např. uvedl, že Jelcin upadl do spánku ožralců ve společnosti Pamely Harrima- nové, vdovy po významném Averellu Harrimanovi. I Washingtoňané, »zvyklí denně vidět alkoholu propadlé senátory a prostopášné kongresmany«, se divili. Vzdor slibu věnovat své americké honoráře pro dobročinný sovětský účel, běhal Jelcin po obchodech nakupovat video- rekordry a další kapitalistická pozlátka. V USA zatím pokračují útoky na Bushe. Mnozí senátoři mu vytýkají nedostatek iniciativy, jeho bázlivost energicky se vyjádřit k situaci ve východní Evropě, v obavě, aby snad neublížil Gorbačovovi, který doma musí zápolit s tak obrovitými problémy. Peter Tarnoff, prezident vele- vlivného Výboru zahraničních vztahů (Council on Foreign Relations), obvinil Bushův tým z nostalgie po studené válce, kdy tedy bylo studeno, ale převládala stabilita, pořádek, předvídatelnost událostí, a ne jako dnes, když je toho tolik nebezpečně vzhůru nohama. Tudíž krůčky se činí jen opatrné a přešlapuje se raději na místě, sichr je sichr. Ale vždyť my tomu Gorbačovovi vůbec nemůžeme pomoci, píše Stephen Ses- tanovič (»Gorbachev: Beyond Our Help«, New York Times, 20. září 1989), ředitel Sovětských studií, Center for Strategie and International Studies, ve Washingtonu. Cožpak americko-sovětská dohoda o chemických zbraních může zpacifikovat Žádný národ není hloupější než ostatní národy — to by žádný nedokázal. Gabriel Laub 18 REPORTÉR 6/89 [pageend22]horníky na Donbasu? Jaký dojem udělá pokrok v omezení strategických zbraní na kolchozníky, jimž stát za dodávky místo slíbené platby v tvrdé měně poskytl jen dlužní papírky s podpisem? Jelcin se svým voláním po pomoci příliš neuspěl. Kapitalisté, aspoh ti američtí, se nepohrnou s půjčkami a technologií. Nedodají málo solventnímu zákazníkovi hory spotřebního zboží a nebudou stavět milion bytových jednotek, tak jak se Jelcin naléhavě domáhal. Bushovi a Bakerovi se svěřil se svým revolučním plánem: 15% sovětského hospodářství předat do privátní správy, 85% ponechat ve státním vlastnictví. Tím tedy Washington neoslnil. „Nevím, zda to Jelcin ví, poněvadž každý se vůči němu choval zdvořile, ale co se týmu Bush-Quayle-Baker týká, strávili ho jako olověné pirožky,” ohodnotil vlivný žurnalista A. M. Rosenthal (New York Times, 20. září 1989). Košatá, v Pravdě přetištěná obžaloba Vittoria Zucconiho nezůstala v Americe bez odezvy. Došlo k důkladnému ověřování a prověřování a z prokurátorské tvrze nezůstal kámen na kameni. Vdova Harrimanová důrazně popřela ono nepřístojné pochrupávání: naopak, Jelcin byl jako čiperka. Nikdo nepotvrdil stavy obžerství. Pět dospělých mužů zkonzumovalo jednu láhev whisky v Baltimoru, toť vše. Jelcin vešel do amerického obchodu jen jednou — v Miami, na závěrečné zastávce své trasy. Šel koupit dětem džínsy. Videorekordr, který by se dal použít v Sovětském svazu, byl k nenalezení. Jim Garrison, ředitel Esalen Institutu (Soviet American Exchange Program), potvrdil, že Jelcinovo osvětové turné mu vyneslo aspoh sto tisíc dolarů. Tyto veliké peníze již věnoval na dobročinný účel, totiž ve prospěch sovětských pacientů, trpících neduhem AIDS (který CIA vskutku nevynalezla). „Mně se budou snažit vrazit kudlu do zad při každé příležitosti,” svěřil se Jelcin v nejednom interview. Není dosud známo, jak hodnotí dopad svého zámořského výletu. Poněvadž neumí anglicky, třeba se nic nedozvěděl o olověných pirožkách. * Osvědčená metoda: když je zájem na uveřejnění příliš nehorázné lži — např. ono tvrzení, že CIA vynalezla AIDS, aby mohla vybít černochy —, Moskva se pod článek nepodepíše, ale převezme ho ze zahraničního zdroje, který Moskva vlastní. (Tuto superkachnu o genocidálním autorství americké výzvědné služby uveřejnil Sověty vlastněný indický plátek The Patriot, tak nějak.) Citovaný italský zdroj ale není v sovětském majetnictví. Naopak, někdy se o první zemi socialismu vyjadřuje značně negativně. (IX-1989) ® Nejste-li úspěšný, můžete s úspěchem vypravovat, že o úspěchy nestojíte. Gabriel Laub OTA FILIP ... A PROTO MUSÍ BÝT ŘÍM ZNIČEN Jel jsem v září resersovat do Říma materiál pro německý článek o Anežce české, po sv. Ludmile a sv. Václavovi třetí svaté z rodu Přemyslovců. Sv. Anežka mě v Římě neochránila, ačkoli jsem se tři dny zabýval jen životem této obdivuhodné ženy. Už vjezd do Říma byl děsivý. Já, zkušený talijánský cestovatel, který přece ví, že do Ríma normální Evropan vjíždí jen a zásadně hodinu před svítáním, jsem se mercedeskou cpal dogmes ta krátce po pravém poledni, kdy Římané, vesměs sexuálně zahemovaní frajeři a vejtahové, uhánějí auty domů na »siestu« v naději, že by si tentokráte snad mohli užít. Ale protože jim předcházející, vesměs dlouholeté zkušenosti praví, že jim to ani o téhle siestě s jejich signorami nebo signorinami nevyjde, vyřizují si své sexuální choutky a komplexy cestou domů v ulicích věčného města. Strkají přední masky aut do každé díry, řvou, otírají se o sebe blatníky, troubí jako jeleni v říji, pádí přes křižovatky na červenou, což v Římě dnes platí za hrdinství. Na římských silnicích se tedy krátce před polednem dne 11. září zase odbývala ta náhražková masová soulož pomocí aut — a já do toho vjel. Pronikl jsem celkem úspěšně až k centrálnímu nádraží, tam se mi však zaboha nepodařilo zahnout do ulice vedoucí k Piazza Asti, kde byl náš hotel. Sevřela mě totiž dvě auta, zleva fiatka, zprava opel. Hned jsem poznal, že mě vlastně chtějí přefik- nout. Trvalo mi to deset minut, než jsem na kruhovém objezdu ty buzeranty silou 130 koní odtlačil, jednoho na chodník, druhého do protisměru, kde si to s ním vyřídil autobus. V zápalu boje jsem však nezpozoroval, že manželka dostala z toho římského bor- delu šok. Zaparkoval jsem tedy na záhonu kvetoucích mimóz, aby si Marie, vydechla, aby mohla polknout prášek na uklidnění a zapít ho colou z plechovky. A v tom tam přifrčel v elegantní tropické uniformě frajer-policajt na moto-guzzi a začal, jak byl už taky »nadrženej«, řvát, cože parkuji akorát v mimózách. Ukázal jsem mu »velkýho ptáka« a zařval česky: „Odprejskni, emajle, než ti rozbijú držku!” Policajt porozuměl a odfrčel. A potom jsme se skutečně dostali na Piazza Asti, což byl skoro zázrak. Odpočinuli jsme si a vyšli k večeru do římských ulic. A Řím, to zkurvené město, se mi začalo mstít za to, že jsem ho v poledne pojebal a dostal se autem přece jen tam, kam jsem chtěl. Jen jsem se u kolosea otočil, už mi někdo ukradl peněženku s 250.000 lirami. Příští den, když jsem šel do knihovny bádat o Anežce svaté z rodu Přemyslovců, ukradli mi zloději druhou pěněženku, tentokráte jen s 50 tisícovkami lir, asi právě v okamžiku, když jsem se zastavil před průčelím sv. Petra a obdivoval to velkolepé dílo Miche- langelovo, kterého jinak nemám rád. Zbytek drobných mincí, ne moc, jen asi za deset dolarů, mi šlohli v Sixtinské kapli. Byl jsem rád, že mi zbylo 15.000 lir v zadní kapse. Schoval jsem je tam, abych měl, až dostuduji materiál o sv. Anežce, na taxík zpět do hotelu. Ale cestou z knihovny k taxíkům na rohu Via Concordia jsem se zastavil v chrámu sv. Petra u oltáře sv. Václava, prastrýce sv. Anežky. A když jsem na sv. Václava, jehož podoba mi připomínala milého strýčka Machalíka ze Vsetína v ochotnické roli mlynáře v Jiráskově Lucerně, koukal a trochu jsem se i modlil, tak mi někdo vyhmátl i těch posledních patnáct tisíc. To mě zdeprimovalo tak, že jsem cestou dolů po Via Concordia k Andělskému hradu, před jehož branami lze zahlédnout nejkrásnější římské dívky, bohužel asi pochybné pověsti, které by jinak potěšily pohled můj, jak by řekl básník, hořce, ponížen a navztěkán zaplakal. Do hotelu jsem šel hodinu a půl pěšky. Má cesta vedla přes Piazza Venezia přímo pod balkonem, z něhož kdysi duce řval, že na věky zůstane věrný fýrerovi a odkazu římských césarů. Kráčel jsem širokou třídou, kterou od památníku krále Viktora Emanuela ke koloseu nechal římskými památkami prorazit duce, a představoval jsem si, jak (coby římský césar) předhazuji v koloseu římské zloděje lvům. Když jsem se znaven opřel o sokl antické sochy Marc Aurelia, stačil jsem tak akorát včas bleskurychlým pohybem stáhnout levé zápěstí, na němž nosím nekřesťansky drahé zlato-titanové hodinky, žádný japonský šmejd, nýbrž poctivou švýcarskou práci. Kdybych se býval zpozdil o zlomek vteřiny, tak by mi je asi osmiletý římský cikán jistě dokázal šlohnout přímo z ruky. Večer nás s manželkou pozval zástupce Goethe-Institutu na večeři. Svěřil jsem se kulturnímu zástupci země, jejímž jsem nyní občanem, jak mě v Římě okrádají. Zkušený muž se jen smál a pověděl nám historku: Ještě před rokem uřezávali římští zloději ženám závěsné tašky. Nějaký hbitý obchodník však začal vyrábět a prodávat malé plastikové bombičky, ostatně z české suroviny, z tak zvaného »semte- xu«, a dodával k nim zařízení na dálkové odpálení. Dámy tedy uložily bombičku do kabelky. A když kabelku zloději od řízli a ukradli, dámy počkaly pár vteřin — a pak ten semtex na dálku i se zlodějem odpálily. Tímto způsobem zahynulp prý jen v Římě v roce 1987 a 1988 asi padesát zlodějů. Přesné číslo však nikdo neví a nechce ani vědět. Dámy dodnes diskrétně mlčí, policie se tváří jakobynic, my muzikanti, podsvětí se třese strachy před dámskými kabelkami, před aktovkami a jinými lehkými zavazadly. Když jsem ještě ten večer spočítal ztráty, které mi vznikly krádežemi, dospěl jsem k částce 650 DM. Není to sice moc — ani málo. Ale víc než těch ztracených 650 marek mě štvala, ba deprimovala, skutečnost, že mě, zkušeného cestovatele po Itálii a znalce země, dokázali zloději okrást a obrat způsobem více než zaREPORTÉR 6/89 19 [pageend23]hanbujícím. Manželka mé uklidňovala: „Ale co, hlavně, že ti nemohou ukrást radio z auta!” (Podotýkám, že římští zloději dokážou během 35 vteřin, mistři i za dvacet, jak jsem se dočetl ve »Sternu«, otevřít každé auto a ukrást i to nejlépe zabezpečené radio.) Mám totiž v aute radio s vynikajícím recorderem, páč si potrpím na dobrou reprodukci klasické hudby. „Ano,” odvětil jsem Marii, „rádio mi z auta pravděpodobně neukradnou, auto je totiž v hotelové garáži. ” Podotýkám, že mi radio z auta v Římě skutečně neukradli, ale . . . ale nebudu předbíhat události. Povzbuzen tím, že mé před, při a po večeři se zástupcem Goethe-Institutu nikdo neokradl, .vyměnil jsem si třetí den v Římě ráno v bance 400 DM za liry a jel zase do Vatikánu studovat materiály o sv. Anežce Přemyslovně. Hotelové taxíky byly pryč, taxíky na rohu Via Apia nuova zmizely. Musel jsem tedy do Vatikánu autobusem. Učinil jsem proto bezpečnostní opatření: Těch 280 tisíc lir, pět bankovek pádesátitisícových a šest pětitisíco- vek, jsem zabalil do kapesníku, který jsem přišpendlil do pravé náprsní kapsy. Cesta z Piazza Asti do Vatikánu trvá autobusem asi 45 minut. Na každé zastávce jsem si v té tlačenici sáhl na pravou náprsní kapsu a nahmatal jsem v ní v kapesníku složené bankovky. Měl jsem dobrý pocit, že jsem tentokráte římské zloděje převezl. Naposledy jsem si na kapsu sáhl na konečné stanici Cit ta del Vaticano. Když jsem šel přes náměstí před sv. Petrem, chytl mě jakýsi podivný neklid. Sáhl jsem si do pravé náprsní kapsy - a málem mě trefil šlak: Místo kapesníku s bankovkami jsem v ní měl pečlivě složenou první stránku včerejšího vydání deníku »II Republica«... Pravím, že Rím musí být zničen! Je to město nemravné, plné lotrů, zlodějů, je to město hlučné, špinavé a agresivní, má sice smysl pro smyslnost, ale plete si ji s oplzlostí, žijí v něm tři miliony gaunerů, v nichž starý Řím a 2000 let křesťanství nezanechalo sebemenší stopu. Rím, kromě Vatikánu, katedrál, kostelů a římských památek, měl být už dávno zničen, srovnán se zemí, vymazán z map! Ten břídil Nero! Zapálil jen to, co hoří, zapomněl na zdi! Jaké neštěstí, že se ani Vandalům ani Germánům^ ba dokonce ani Hunům nepodařilo s Římem zatočit, jak zasluhuje! Jaký tragický omyl, že němečtí císaři plýtvali germánskou krví Drangem nach Osten! Co tam, na východě, hledali? Vždyť tam je jen zima, žil tam nekultúrni, divoký lid, jako třeba Prusové. Proč nedobyli a nepodrželi Řím až po Afriku, která přece začíná kousek jižně za Vatikánem, možná dokonce už u Lateránské katedrály, hned za branou na Via Ajtía nuova, kterou do města vstoupil Římem a jeho neřestmi zcela vyjevený sv. František. Když už se^ německým císařům nepodařilo zničit Rím, tak ho měli aspoň podržet. Dnes bychom měli Mnichov ve Veroně, Stuttgart v Lucce, Innsbruck ve Florencii, Salzburg v Sieně - a Řím by byl Vindobonou. Evropa by se bývala pohnula ze severu na jih, Praha by byla v Řezně nebo v Bambergu, Brno ve Vídni, mé rodné město Ostrava s nejšpinavější řekou na světě, s Ostravicí, by se dnes rozkládalo na břehu Dunaje, asi tam, kde stojí Linec, Lipsko by bylo dejme tomu v Norimberku, Berlín v Bonnu atd. atd. Pobyl jsem v Římě den navíc jen proto, abych Římany mohl urážet. Jezdil jsem záměrně bez jízdenky autobusy ve středu města, vždy jen jednu stanici, abych stihl co nejvíce jízd. Když jsem vstoupil do autobusu, obrátil jsem kapsy u kalhot, totéž jsem udělal s vnitřními i s vnějšími kapsami saka, a pronesl jsem nahlas následující nazpaměť naučenou italskou řeč: „Dámy a pánové, vážení římští zloději! Jak vidíte, vstupuji mezi vás takřka nahý, což ve vaší zkurvené římské hantýrce, jakou by se neopovážil hovořit ani otrok pověřený za dob slavných césarů vynášením fekálií, znamená bez peněz. A_ proto pravím, že nikoliv Kartágo, ale Rím měl být i s vámi, zlodějštízkurvysyni, zničen!” Řeč jsem pronesl vždy krátce před zastávkou, abych mohl včas prchnout. Když jsem čtvrté ráno platil v hotelu účet, okradli mě u kasy jen o sto marek. Poděkoval jsem zloději ve smokingu, ba zaslzel jsem dojetím, páč kdyby to byl zlý člověk a kdyby chtěl, mohl mě, protože jsem platil American-expressem, okrást i o pět stovek. Skoro 20 dní jsme pak s Marií pobyli v Tarquinii u moře. Tam nás ani moc okrást nemohli, protože jsme byli v plavkách. Jen když jsme si dali u baru na pobřeží espresso, capuccino nebo dolce čili koláč, tak mě švihli vždy o dvě, Marii o čtyři marky. Na vstupném do etruského muzea v Tarquinii nás Talijáni obrali o dvacet marek, ale vynahradil jsem si to: Pro přítele Jana Rosnera, slovenského literárního vědce, který žije v Mnichově a sbírá kameny, jsem v muzeu ukradl střep z pravého etruského džbánu. Když jsem platil hotel u etruského moře, tak jsem skoro zajásal a nabyl nového sebevědomí. Recepční nás okradl sice o 200.000 lir, ale když jsem ho na přestupek upozornil, vrátil mi 80.000. Jaké velkorysé gesto! Slušně jsem poděkoval. Cestou po dálnici směrem na Veronu a Brennero, čili Brenner v Alpách, jsme si s manželkou libovali: Však se ani tak moc JAN GREIFENFELS SVATÁ ANEŽKA PŘEMYSLOVNA ČEŠI A SLOVÁCI V ŘÍMĚ: »PAPEŽ DO PRAHY!« Tri dny patřil Řím Čechům a Slovákům. Památné tři dny uprostřed listopadu, památná neděle 12. XI. 1989 — svatořečení Anežky české, královské princezny, sestry českého krále Otakara, která založila v Praze klášter na Františku, pomáhala a sloužila chudým a nemocným. Ale dokázala též jako moudrá abatyše zprostředkovávat mezi svými rozvaděnými královskými a císařskými příbuznými a římským papežem, snažila se úspěšně o zachování rovnováhy ve střední Evropě. A pakliže jí může být připočten další zázrak, pak ten, že v pátek a sobotu se mohly do Říma sjíždět autobusy ČSAD a zvláštní vlaky, přivážející tisíce československých poutníků na událost nebývalou a do nedávna nemyslitelnou — aby chrám sv. Petra v Římě byl do posledního místečka zaplněn jenom Čechy, Slováky a Poláky. Na osm tisíc jich mohlo vyjet z Československa — zcela v duchu zásad sv. Anežky: s pár německými markami v kapse, ubytováni na podlahách tělocvičen a sálů v okolí Říma. Vařili na vařičích na zemi, na náměstí sv. Petra se ohřívaly přivezené konzervy. Díky maltézskému řádu v Rakousku byli občestveni během průjezdu čajem a párky — na dlouhé cestě měli jen to, co si vezli z domova. Co je drželo, bylo nadšení — ať to byly prosté ženičky z Hané či Slovenska, či příslušníci šlechtických rodin přežívajících v Československu. A Řím je všechny uvítal. Zářivé slunečno a teplo dodalo atmosféru kulise věčného města. Každý je poznal - oblečeni nikoliv dle římské módy, na klopách československé vlajky se symbolem kři- žovnického řádu - českého řádu. V kostelech bylo slyšet jen české zpěvy a modlitby, na ulicích nezvyklou češtinu a slovenštinu. Nenakupovali — navštěvovali místa spojená s českou dávnou i novou minulostí. Papežovi přivezli dary — broušené džbány a vázy z kobaltového skla. A předali je společně — poutníci z Čech i exulanti. Do chrámu se dostali všichni — i ty další dva tisíce exulantů. Svou spontánností prorazili jinak strnulý vatikánský rituál — potleskem byl přivítán devadesátiletý pražský arcibiskup Tomášek, bouří ovací papež, ve kterém viděli iniciátora toho, co se dnes ve východní Evropě odehrává a več se v Československu doufá. Vrcholem »Poutě do Říma« — tak nápisy na autobusech — byla audience den nato, jen pro Čechoslováky. Jak asi bylo přítomnému pražskému ministru kultury, když ze dvou tisíc hrdel slyšel »Ať žije papež« (který tu bouři utišil česky »Eště žije«), když před sálem zněly hymny a když po dlouhém papežově projevu (mluvil česky, slovensky a pro německou menšinu v ČSR i krátce německy) hřmělo »Papež do Prahy!«. Potlesk platil i ocenění, že poprvé po dvaceti letech seděli vedle sebe ti, kterým se podařilo vyjet z domova legálně, a ti, kteří jsou v exilu. A papež sestoupil nakonec s trůnu, objal se s českými a slovenskými biskupy, sešel po schodech a přistoupil k poutníkům — česky žehnal a povzbuzoval. Svatováclavský chorál papeže vyprovázel. Chorál, který i zde stmeloval lidi a posiloval víru v budoucnost: »Nedej za- hynouti nám ni budoucím!« ® 20 REPORTÉR 6/89 [pageend24]nestalo. Mohli nám ukrást auto, protože po mercedeskách jdou Talijáni jako čerti po krizi nebo jako soudruzi po kapitalistických devizách. K večeru jsme dorazili na Brenner. Na italské strane hranie jsme na parkovišti zastavili, vystoupili z auta, zamkli dvere a šli do kiosku utratit poslední Hry, které nám Talijáni nestačili ukrást. Když jsme se za pét minut vrátili s flaškou chianti na parkoviště - bylo auto fuč. Napadlo mě, že zloděj nemohl s autem jet jinam, než těch 200 metrů k hraničnímu přechodu do Rakouska. Tak jsem se rozběhl k hranici a zahlédl naši modrou mercedesku šinout se pomalu k talijánské pasové kontrole, která vlastně, jako ostatně na všech západních hranicích, málokdy kontroluje. Za volantem mého auta seděl černý Taliján, jakoby vystřižený ze zločineckého alba sicilského města Palerma, vedle něho další. Zařval jsem: „Zloději!” Talijáni se ohlédli, vyskočili z auta a uháněli strmým svahem nahoru směrem k věčnému sněhu. Italští celníci a policajti si jich ani nevšimli. Já si však hned všiml, že mi chybí mé velmi kvalitní autoradio. Tři hodiny jsem z italských četníků, čili carrabinieri, páčil protokol o krádeži radia a o poškození zámku, jakož i spínacího zařízení na startéru, protože bez protokolu by mi pojišťovna v Německu nevyplatila ani zlámaný fenik. Když manželka až v Rakousku zjistila, že nám chybí i jeden kufr, zloději ho možná ukradli už před Mantovou, kde jsem čerpal diesel, nebo na parkovišti před hranicí, přijali jsme fakt se stoickým klidem, ba přesvědčovali jsme se, že jsme zavazadlo určitě zapomněli v hotelu u moře. Nechci Itálii už nikdy vidět! Bella Italia! Kašlu na tvou modrou oblohu, plivám do tvých moří! Tvé spaghetti mi lezou krkem právě tak jako tvá lasagna. Tvé římské telecí medajlony né- byly stejně k jídlu, tvé saláty misty klidně zapomenu. Espresso nechci už ani cítit. Ve srovnání s capucino je české nebo bavorské kafe s mlíkem delikatesa. Odmítám v Mnichově dále navštěvovat mou dosud oblíbenou italskou restauraci Mario. Rozhodl jsem se bojkotovat italské zboží, víno, ovoce, boty, košile, obleky. Vše, co bylo italské, jsem rozdal nebo zahodil. To, že mě v Itálii soustavně okrádali, už přebolelo. Kdo jede do Itálie, ten přece ví, kam jede, co ho tam čeká a nemine. Ale způsob, jakým mě Talijáni okrádali, mě hluboce urazil a pokořil. To ti, bývalá lásko, bývalá bella Italia, už nikdy neodpustím! S RUDOLF STRÖBINGER NDR - ČESKOSLOVENSKO - A REFORMY Když promluvil Egon Krenz, nový gen- taj východoněmeckých komunistů, nástupce neblaze proslulého Ericha Honek- kera, bylo to rozčarování. Takhle přece nemluví někdo, kdo je přesvědčen o nutnosti reforem a demokratizace strnulého brežněvovského systému v zemích reálně- existujícího socialismu. No, posuďme sami: „Základním úkolem naší společné práce musí být vytvoření aktivity všech sociálních skupin naší společnosti. Aktualita tohoto společenskopolitického úkolu pramení z principu, že nositelem socialismu a jeho dalšího rozvoje v nejširším slova smyslu je vedoucí politická síla, komunistická strana, a že její orgány a reprezentanti chtějí stát ve službách tohoto společenského vývoje. . A na jiném místě téhož projevu: „Při plnění našich těžkých úkolů musíme vidět, že naše socialistická společnost, její život a její další rozvoj úzce souvisejí s pokrokovým procesem ve světě. . . Pro bezpečnost naší země jakož i pro bezpečnost ostatních socialistických států má Varšavská smlouva prvořadý význam. . . ” A do třetice: „ ... máme v socialistických zemích věrné spojence. Základním předpokladem naší bezpečnosti a nezávislosti je náš bratrský svazek a pevná jednota se Sovětským svazem a jeho komunistickou stranou. . . Naše vnitřní a zahraniční politika ... stojí na základech marxismu-leninis- mu a proletářského internacionalismu. . Pardon — milý čtenáři. Dopustil jsem se vážného omylu! Necitoval jsem projev soudruha Egona Krenze, generálního tajemníka východoněmecké SED, nýbrž prvního tajemníka ÚV KSČ Alexandra Dubčeka na VII. sjezdu JZD, tak, jak jej uveřejnilo »Rudé právo« dne 2. února 1968. Jde o zpětný překlad z němčiny a tak jsou v něm malé, smysl Dubčekova projevu však neměnící nepřesnosti. Ona záměna Krenzova projevu za projev reformátora Dubčeka má jediný smysl: Dokázat, že měřítkem toho, zda je někdo »reformátor« nebo dogmatik, nejsou a nemohou být projevy. Rozhodující jsou činy. Činy nikoliv první týden či měsíc po nastoupení do úřadu, ale v příští, dejme tomu, polovině, třech čtvrtinách roku. A tak, jak měl svou šanci Alexander Dubček — a dodejme hned, že této šance nevyužil objektivně jistě za těžších podmínek než má nyní Egon Krenz —, musíme poskytnout stejnou šanci i novému muži ve východním Berlíně. Ale nejde pouze o Dubčeka a Krenze a o jisté podobnosti, jež zřejmě nejsou čistě náhodné, že žádný z nich své marxisticko- leninské školení nezapře. Jde o to, jak šanci, vymanit se z pout byrokraticko- brežněvovského socialismu, využila NDR — »Německá demokratická republika« — (ta ostatně nebyla ani německá, protože tam rozhodovala donedávna Moskva, ani demokratická, protože tento pojem byl jejím gubernátorúm cizí, ba dokonce ani republika, protože tam úřad prezidenta již před desítkami let zrušili) a jak možnosti »perestrojky« a »glasnosti« uvedli do života lidé v Československu? Tato otázka je — i když šiji klade stále více Čechů a Slováků doma i v exilu — ve své podstatě nelogická. Nelze totiž srovnávat jablka a hrušky, a tak tomu v případě obou sousedních zemí je. I když mají jedno spojující. Tak jako jsou jablka a hrušky ovocem, byly NDR i Československo do poloviny října 1989 baštou dogmatismu, antiperestrojky a antiglasnosti, kde vládli více či méně senilní a ne příliš vzdělaní kmeti. Východní Německo však mělo proti Československu jednu obrovskou výhodu: jeho západním sousedem je druhý německý, demokratický stát. Za zdí, dělící Berlín, a za ostnatými dráty, dělící dvě Německa, žijí příslušníci jednoho a téhož národa. Není snad rodiny na východě, jež by na západě neměla alespoň vzdálené příbuzné. A tak, když koncem léta 1989 začal exodus desetitisíců obyvatel NDR, převážně mladých ve věku 18 až 35 let, tito uprchlíci přicházeli do státu, jehož se stali automaticky státními občany s plnými občanskými právy, jako je například i podpora v nezaměstnanosti do doby, než si uprchlík najde vhodné zaměstnání, apod. Byla zde ona »sociální síť«, která každého uprchlíka uchránila před tvrdým pádem do nejsitoty a bezútěšnosti. Něco takového nemůže očekávat samozřejmě žádný jiný uprchlík z ostatních zemí, kde sice, jak kdysi napsal »básník«, prapory rudé na stožáry . . . vyletí, ale kde onen rudý prapor je tím jediným, co občan dostane kdykoli a bez obtíží ke koupi. A dodejme hned, že právě ona obrovská vina utečenců byla tou příslovečnou poslední kapkou, která dala přetéct míře trpělivosti s vládou »Honecker a spol.«. A právě oné poslední kapky se v Československu tedy dočkat nemůžeme. Nejsou pro ní prostě předpoklady. Něco jiného je, jak v NDR na změnu ve vedení »avantgardy dělnické třídy« reagovali lidé. A zde již určitá srovnání učinit můžeme. Nebylo snad jediného většího města země, kdy by do ulic nevyšli demonstranti, tisíce, ba statitisíce. A nejen že vyšli. Měli také své požadavky: Svobodné volby, povolení činnosti neoficiálních občanských iniciativ, svoboda tisku, odchod zkompromitovaných funkcionářů. A ejhle, mnohé z těchto požadavků — i když ne zatím všechny — byly splněny. Odešla většina senilních kmetů, odešli kolaboranti z ostatních politických doposud zglajchšaltovaných stran, představitelé neoficiálních iniciativ hovoří k demonstrantům, diskutují s komunistickými funkcionáři. A 4. listopadu byl východní Berlín svědkem nejmohutnější demonstrace lidu za dobu existence NDR. Nepřišli »slavit« ani 1. máj, ani »Velkou říjnovou socialisREPORTÉR 6/89 21 [pageend25]tickou revoluci« — ale přišli, aby světu ukázali, že stojí na straně demokracie a svobody. Přibližně v tutéž dobu lidé na jih od NDR vzpomínali 71. výročí vzniku nezávislého demokratického státu. Občanské iniciativy — snad všechny bez výjimky — vyzvaly k účasti na manifestaci. Tak, jako obyvatelé NDR, měli občané Československa manifestovat za svobodu, za demokracii. Přišli. Na Václavském náměstí jich bylo — no, dejme tomu — 10 až 20 tisíc. Dík těm, kdož přišli. Obdiv a úctu k jejich statečnosti. A dodejme, že exilu nepřísluší kritizovat z teplého závětří, ale. . . Kdosi moudrý doma řekl, že kdyby na Václavské náměstí přišlo sto tisíc lidí, pak by se policajti báli tlouct demonstranty surově obušky, použít násilí. Proč tedy nepřišli? Ne, neodpovídejme na tuto otázku z Curychu a Bonnu, z Paříže a z Chicaga. Odpovědět musí ti v Praze a v Bratislavě. V Brně a Košicích, Plzni a . . . Jedno je však jisté. To, co se nyní děje v NDR, je povzbuzením. Povzbuzením i pro Čechy a Slováky. A jistě, zcela jistě přijde den, kdy v těch našich městech budou v ulicích statisíce, jako v Lipsku a východním Berlíně. Není třeba být prorokem, aby to mohl člověk vyslovit: Toho dne, té hodiny se bojí na Hradě i na Nábřeží kyjevské brigády. Jakešové a Indrové, Zavadilové i Hoffmanové, Fojtíkové i ti méně známí, ale stejně tak »milovaní«. Nevědí ani dne, ani hodiny. Může se pak člověk divit, že nemohou klidně spát? (7. listopadu 1989) ® VLADIMÍR KABEŠ PITTSBURSKÁ NESHODA Až padnou staří bojovníci a uhasnou plameny půtek, které je rozehřívaly, nastane snad chvíle střízlivého přehodnocení jistých událostí, kterým ani úctyhodný věk neubral na výbušnosti. Pittsburská dohoda z 30. května 1918 je jedním z takových kritických jevů v našich národních dějinách. Bylo by nasnadě předpokládat, že odhalení působivé pamětní desky v místech, kde se před 71 léty američtí Češi a Slováci, pod obecně uznávanou autoritou TGM, dohodli na spolupráci k vytvoření společného státu, se dnes stane vítanou příležitostí k utvrzení národní jednoty a k přiznání, že federalizací ČSSR byly splněny i ty .poslední slovenské požadavky, kterým Praha dotud upírala proveditelnost a poskytla tak slovenským národovcům důvod k roztrpčení a konečně i záminku k rozbití republiky. Bohužel nebylo ani letošní pittsburské slavnosti souzeno stmelit rozpory, které trvají ve vzájemném poměru exilních i starokrajanských Čechů a Slováků. A přece byly k tomu vytvořeny všechny předpoklady. Na shromáždění více než sta osob byli zastoupeni Češi, Slováci a Čechoslováci. Málo chybělo, aby se pod dlouhým svárem ohledně Dohody udělala poslední čára. Výstižný, historicky přesný a nad malichernosti povznesený hlavní projev profesora Victora Mamateye, jehož otec byl předním signatářem Dohody na slovenské straně, vytvořil vhodný rámec pro široké porozumění. Druhým přímým potomkem slovenských delegátů z r. 1918 byl Milan Gettling jr., jenž při slavnosti převzal exemplář původního vyhotovení Dohody z rukou rektora bratislavské Komenského university, profesora Ladislava Meliorise. Přes všechny tyto příznivé průvodní okolnosti jsem odcházel s pocitem, že jen početně zastoupené ryze slovenské spolky odhalení památníku oslavovaly; zatím co uvědoměle celonárodní československé organizace, jako Rada svobodného Československa a Společnost pro vědy a umění, obě zastoupené svými slovenskými místopředsedy, byly nedopatřením spíše než záměrně odkázány do role v davu mlčky stojících pozorovatelů. Od takového nežádoucího dojmu zbývá jen malý krok k nezamýšlenému účinku, že nacionálně slovenské skupiny se jevily jako obhájci Slováky položeného a Čechy znetvořeného základního kamene republiky, zatím co Češi (a Čechoslováci) stáli před pamětní deskou jakoby v rozpacích, bud’ s pocitem viny nebo v rozladění nad nepřesným výkladem skutečného smyslu Dohody. Pozornější příprava a více taktu na všech stranách by byly stačily tento dojem odčinit. Po pravdě budiž připomenuto, že jakkoliv byla Pittsburská dohoda právně nezávazná, její podstata byla výrazně vtělena do dnes již pozapomenutého protokolu Českého národního sdružení a Slovenské ligy — tedy stejných organizací, které vedly jednání v Pittsburgu —, podepsané- ho v Clevelandu 22. října 1915. Pittsburský text nebyl tudíž náhodnou formulací a tím méně okolnostmi vynuceným českým ústupkem. Zato byl jeho praktický a politický dosah mnohoznačný. Na jeho základě se američtí Slováci plně zapojili do práce o společnou samostatnou republiku a jejich přínos k vytvoření legií a k finančnímu zajištění odboje byl tak podstatný, že potvrdil nárok nejen na národní sebeurčení, ale též na politickou rovnoprávnost v novém státním útvaru. Zda tomuto slovenskému krajanskému a legionářskému podílu odpovídala příprava národa doma, je otázka jiná. Poměry z roku 1918 nelze ovšem přenášet do let 1928 či 1938, kdy už nebylo možno uplatňovat stejné argumenty nedostatečné šíře slovenské politické základny, ne- řku-li národního uvědomění. Účelem této úvahy není přispět dalším diskusním materiálem k nespočetné literatuře o tomto sporném bodě česko-sloven- ských vztahů. Naopak, má být varováním před pokračováním debaty, která nás oslabuje v této historicky tak závažné chvíli. Právě dnes, kdy celý svět s napětím sleduje, ve kterém směru — pakliže vůbec někam — se naše československá síla napře, nesmíme vzbuzovat dojem, že nám chybí nejen dynamika liberalizačního pohybu, ale též statika pevných státních základů. Proto bychom též neměli oslabovat svou dobrou pověst demokracii a lidským právům oddaného národa (dávám přednost výrazu »národů«) oživováním vzpomínek na neblahé doby totalitní nadvlády, jíž jsme všichni dříve či později padli za oběť. Je věru na čase přenést se přes nepěkné zjevy válečné minulosti s vědomím, že současné mladé generace za ně nenesou zodpovědnost, natož vinu. To ovšem neznamená, že by myšlenka návratu svobody do historických zemí a na Slovensko padla na úrodnější půdu, Ijdyby ji Praha slavila ve znamení 28. října a Bratislava v duchu 14. března. Státy se udržují — a obnovují — hodnotami, které určovaly jejich zrod. Vznik Slovenského štátu, jakkoliv omluvné mohly být na prahu války okolnosti, které k němu vedly, byl nepřípustným zvratem nedokonalých snad, ale poctivých zásad, na kterých Československo spočívalo. Pokračovat v uznávání, ba oslavování, Hitlerova léna Tisoví a jeho druhům, by neposloužilo vzájemnému porozumění a důvěrné spolupráci v rámci budoucí demokratické československé federace. Zanechalo by i pachuť v ostatním světě. Na české straně je rovněž nutno súčto- vat s předsudky a povýšeností. Rozkol roku 1939 nebyl zaviněn jen slovenským odcizením. Bylo by nesmyslem popírat mnohé české nedomyšlené jednání, které mu od samého počátku poskytovalo živnou půdu. Uveďme jako příklad záporný postoj k zejména katolickému náboženství, vyznačující v Praze první léta samostatnosti, zatím co hluboce věřící a citliví katolíci tvořili 71% slovenského národa. Stejně nelze zapomenout, že Slovensko se sice přiklonilo k totalitě v roce 1939, ale bránilo se jí v roce 1946 rozhodněji a úspěšněji, než zdánlivě demokratické bašty v Čechách a na Moravě. »Odpusťme si, co jsme si« není jen dobrou radou v soukromých vztazích. Je zejména naléhavým požadavkem ve chvíli, kdy se národy Československa musí společně vypořádat jak s bolestnou episodou přechodného rozloučení před půl stoletím, tak — a to v první řadě — s nezbytným úkolem vzkříšení sdíleného dědictví cti, víry a práce, bez nichž ani nejlepší předsevzetí nemohou trvale nastolit demokracii, právo a blahobyt. (Listopad 1989) ® Pravý jasnovidec vidí budoucnost černě. Gabriel Laub 22 REPORTÉR 6/89 [pageend26]VZHŮRU K EUTHANASII JÄRA DA CIMERMAN PÍŠE MILOŠI JAKEŠOVI Vážený první tajemníku čili prtaji, píši Vám ve stavu nadšeného ohromení nad historickou iniciativou bratrské komunistické strany, jež si právě odhlasovala ve spřáteleném Maďarsku svou vlastní neexistenci. Jinak by nemohla čelit svobodným volbám vlastnímu lidu. Učiní tak pod cizí firmou, s ukradeným programem sociální demokracie, ale se starými lidmi, kteří se přestrojili pouhým hlasováním. Tato první euthanasie komunistické strany v dějinách lidstva mě naplňuje nadějí, že učiníte totéž, zejména proto, že bezbolestná euthanasie je zároveň zmrtvýchvstáním těchže normalizovaných komunistů, kteří by si pod vlastním jménem už ani neškrtli. V hávu demokratických socialistů mohou přece jen tu a tam někoho nadchnout. Přiznejme si to, lidé jsou důvěřiví, až totálně pitomí. Kdyby nebyli, nebyl byste prtajem. Maďarský příklad je výrazem oné povahy, jež zplodila také čardáš a guláš, takže by nebylo správné mechanicky přenášet tento jižní vzor do severních oblastí, kde se nepije ohnivé víno. Naše české generace, ovlivněné po staletí pitím piva, zanechaly své stopy v našem genetickém kódu a tudíž nelze očekávat, že by cizí vzor - například hladovka pekingských studentů — mohla vyvolat masové akce na obranu demokracie. To není pro nás - plnotučné Čechy, na nás se musí jinak! Kdybych byl na Vašem místě, zřídil bych u sochy patrona země České pípu s volným výčepem kroužkované dvanáctky a zajistil návštěvníkům nárok na příděl volných uzenin čili buřtovné. Přirozený důsledek těchto Vašich státnických akcí, totiž masové obžerství, by Vás učinilo tak populárním obhájcem lidských práv, že by Vás opojené zástupy v nadšení posadi- ty na klín svátého Václava. Nikdo by teď už nevolal »Propusťte Havla - a Jakeše!« A byl byste kandidátem na Nobelovu cenu míru, kterou nám Dalajláma letos tak nepěkně vyfouk. Český národ se probudí z dnešní apatie nikoli ve jménu obrany svobody, ale ve jménu obrany buřtovného a dvanáctky, jejichž jste tak případným symbolem. Jste ztělesněním toho nejhoršího v naší národní povaze. Sděluji Vám, že jsem zřídil Svaz čes- koslovensko-maďarského přátelství a že Vás zvolíme čestným členem okamžitě, jakmile se doslechneme, že i Vy jste v záchvatu milosrdenství zakroutil krkem své »rodné«. Toto humanitární řešení se mi zdá daleko lepší, než rocková píseň z dnešní Moskvy, v jejímž nápěvu se autoři opakovaně těší na nadcházející občanskou válku. Děkuji, ne, ale i náš spolek se řídí leninskou zásadou: kdo po tobě kamenem, ty do něho kulometem. Sledujeme tedy známé bolševické přesvědčení, že bratrský kulomet je velmi účinným výchovným prostředkem oproti tradiční fotrovské lískovce a uznáváme, že Gorbačov své výchovné principy tvořivě rozvinul nasazením otravných plynů proti vlastnímu obyvatelstvu. To ani Stalina nenapadlo. Skutečně, Gorbačov si za to zaslouží ony ovace, které připravil nově zvolený Nejvyšší sovět policejním jednotkám po zprávě o slavném nasazení policejních jednotek v Zakavkazí. To je národní socialismus, jenž by se i Hitlerovi líbil. A to ani nemluvím o zákazu práva na stávku, za něž bojovali dělníci asi sto let jen proto, aby první země »socialismu« je tohoto práva zbavila ve jménu zavedení nezaměstnanosti, kapitalismu, a lístků na ma- so! Kam se hrabe Stalin na našeho Gorbu, jenž právě legalizuje zásady kapitalismu předchozího století, aniž zaručuje vymo.- ženosti státu blahobytu a občanských práv, k nimž dospěl dnešní kapitalismus! Bankrot Gorbačova během jeho první pětiletky je daleko výraznější než čtyři pětiletky brežněvovské stagnace. V Moskvě dnes platí nová rovnice: »Perestrojka minus Gorbačov rovná se Brežněv plus potravinové lístky.« I tato rovnice se mi však zdá příliš optimistická, spíš by měla znít: »Perestrojka plus Gorbačov rovná se potravinové lístky minus právo na stávku.« Vzít pracující pěkně u huby, to je program další pětiletky, v níž se nomenklatura s vlajícími prapory vydá na cestu od komunismu zpět ke kapitalismu. To je tedy ptákovina, na kterou jsem i já, Jára da Cimerman, krátkej — a to je co říct. Soudruhu Jakeši, držte krok! Nespěte na vavřínech policejních akcí s pouhými vodními děly a obušky - vzhůru k občanské válce proti vlastnímu obyvatelstvu a k zákazu sebeobrany dřívějších výdobytků zákonodárnými orgány! Maďarský vzor euthanasie komunistické strany Vám nabízí opravdové řešení. Vzhůru k euthanasii, do níž byste mohl zahrnout i své kolegy z korytbýra, kteří jsou však tak jako tak v posledním tažení. Heslo »S Maďarskem na věčné časy« snad už brzy vystřídá dřívější listopadové heslo. Posílám poslední pozdrav Vaší komunistické straně, šetřím si na pěkný pohřební věnec a žádám Vás tímto o cenzur- ní schválení stuhyj nápisem: »Maďarsko, nášvzor. Občané ČSSR«. Neochvějný zastánce Vaší euthanasie, Váš Jára da Cimerman 10. října 1989 (Vychází se souhlasem nově vzniklého nakladatelství ISIS v Kalifornii.) S JIŘÍ KRUPIČKA PRVNÍ KROK Jsme zatíženi programy. Programatitis ideologica, těžká, vleklá, až příliš často smrtelná choroba zamořila ohromnou oblast světa mezi Šumavou a Pacifikem na dlouhá léta. Světu na západ od Šumavy se podařilo zdolat tuto chorobu aspoh v její epidemické formě, a je to na něm vidět. Proti programům stavíme — zase programy. Proč jsme prohráli v roce 1948?, ptají se demokrati. Protože komunisti byli, a pořád jsou, sprosťáci. My jsme nebyli, a pořád ještě nejsme. Ale prohráli jsme i vlastní vinou. Neměli jsme žádný lidi strhující program. Oni jej měli. Demagogický, přirozeně, ale zabral. Dnešní cesta ke svobodě? Lepší program, než mají oni. Píšeme úvahy, rozbory, kritiky, vzpomínky a oslavy venku a prohlášení, manifesty, protesty a výzvy doma. My venku, za Šumavou, je píšeme v teple a suchu. Stateční lidé doma je píšou s jednou nohou v kriminále. Přestávají, když se tam octne i ta druhá. Český a slovenský jazyk je bohatý a pružný, oba se vyrovnají kvalitou kterékoli světové řeči. Nemůžeme si vyčítat, že bychom jejich možností nevyužívali. Předkládáme v nich hluboké myšlenky, zdůrazňujeme všelidské ideály, vyrábíme lepší hospodářské soustavy — od malinko vylepšeného systému dnešního Československa až po vládu volného trhu. Budoucí političtí vůdci, včetně těch minulých, kloubí dohromady velké mravní vise a propracované ekonomické struktury v myšlenkové celky, pochopitelné i prostému lidu. Nezdá se však, že by ten lid příliš zajímaly a vzrušovaly. Prozatím bohatství velkých slovních kombinací nevedlo nikam. Komunisti jsou v Československu stále ještě u moci a nadále vládnou českému a slovenskému lidu sprostě a špatně. Jestliže se někde něco trochu zlepšilo, a dá dost práce to »něco« najít, pak za to může Gorbačov. Vtírá se nevhodná otázka. Potřebujeme vůbec v této málo utěšené situaci velké ideové a hospodářské programy, pomůžou nám dnes něco? Otázka se dá formulovat i konkrétněji, a pak teprve nabývá plného smyslu. Pomůžou velké ideje rozhýbat zklamaného, skeptického, často vysloveně cynického prostého československého občana k činu? Bez jeho pomoci, bez reakce národního těla běží nervové impulsy nejkrásnějších výzev do odumřelých svalů. Pesimista kývne hlavou. Máš pravdu, řekne. Ale nejsem zas tak zažraný škaro- hlíd, jak si myslíš. Až československý stát bude jen ostrovem ztrnulosti v moři změn, až se stane museem nepodařené minulosti, pak možná i široké vrstvy národa si řeknou: dost, a půjde to bez bolesti. Nikdo na nic nedoplatí. A děti našich vnoučat si budou libovat, jak rychle prolítnou ve škole tuhle málo slavnou kapitolu našich dějin jejich učitelé. Nemusí mít pravdu, maluje všechno zbytečně černě. Proto právě je pesimista. REPORTÉR 6/89 23 [pageend27]Co když ostuda národa začne doopravdy zlobit prostého československého občana už dnes? Nechoďte na něj však s ideály, zklamaly ho příliš často. Zklamaný člověk se drží při zemi. Myslí pragmaticky, vidí a hodnotí lidi, nedůvěřuje velkým slovům. Hledáme jednotu myslí, z níž by organicky vedla cesta k budoucí mnohotvárnosti. V Československu takový základ existuje. Pro velké duchy je však trochu vulgární. A přeci jeden názor spojuje tam svorně nekomunisty i komunisty. Dá se vyjádřit prostou větou: naší zemi vládnou pitomci. Znalec dějin dodá: takové jsme v historii ještě neměli. Zajímavá situace. Mizerné vedení, a země je na tom -hospodářsky lépe než její reformující sousedé. Do Československa jezdí nakupovat Poláci i Maďaři. Ti první proto, že doma nic nemají, ti druzí, protože je u nich draho. Okamžitě vyskočí otázka: když i v dnešním úpadku se máme materielně lépe než oni, co teprve by český a slovenský národ dokázal s chytřejším vedením? Začne-li se prostý člověk ptát takto, udělal první krok. Další následuje skoro automaticky otázkou: jak se tam ty lidi dostali? Tam nahoru, odkud nám kazí život a sami sebe dnem a nocí opěvují — svou moudrost a uvědomělost, svou nadřazenost nad námi. Kdo je tam dosadil, kdo jim ukazuje a vytýká jejich nesmysly, a to hlavní, kdo je vyhodí, až těch pitomostí nadělají už příliš mnoho? Odpověď je prostota sama. Ti geniové u moci vybrali sami sebe, hodnotí sami sebe, a zase jen sami, jeden druhého odeženou od koryta moci spletí orientálních intrik, když se naskytne příležitost. Patnáct milionů obyvatel země má při té hře plně zaručeno základní, neodcizitelné lidské právo: držet hubu. Zaručené ústavou, neboť ta dává Straně její vedoucí postavení. Každý člověk má svou důstojnost. Ztratí-li úctu sám před sebou, je cesta dolů rychlá. A jak ji nemá jen trochu inteligentní československý občan ztratit, jestliže si v jasném okamžiku uvědomí trapnost svého postavení, hloubku svého ponížení? Slouží lidem, kteří mu kvalitami nesahají po pás, zato však rozhodují bez odvolání o něm, jeho rodině, o budoucnosti jeho dětí v zásadních věcech života, a ponechávají mu právě tolik prostoru samostatného rozhodování, aby sám sebe mohl ohlupovat představou své samostatnosti. Na výběr dirigentů svého života nemá nej- menší vliv, a kritika jejich výkonu je zločinem proti státu. Projevy a tváře samozvanců zaplňují denně čtvereční kilometry papíru. Vzájemná, soudružská chvála a obdiv státnické činnosti běží bez přestání éterem do všech koutů vlasti. Občan, aby si udržel zdravý rozum, se snaží nevidět a neslyšet, pokud možno na chatě. Jednou se však nevyhne chvilce, kdy cyklus uhýbání, ponižování a sebeponižování mu vyskočí před očima v plné ubohosti, a občan se zhrozí. V tomhle systému vlády omezenců z boží milosti jsem prožil čtyřicet let ži- vota a mám v něm prožít i jeho zbytek? A co mé děti, musí jim narůst stejný hrb jako mně, nezbytný předpoklad pro bez- úrazové žití v této společnosti? Občan tím dokončil druhý rozhodný krok. Ve svém neideovém uvažování narazil na SYSTÉM. A při třetím kroku zjistil, že kam ten systém přišel, zplodil totéž. Neomezenou vládu nadutých samozvanců, lidí podprůměrných kvalit rozumových i mravních. Jako svůj nejslavnější plod zrodil i muže, který se s kolegou Hitlerem dělí o titul největšího vraha dějin. Trvalo skoro sedmdesát let, než ne- hlídanou trhlinou ve zdi primitivity a neschopnosti pronikl na špičku moci první civilisovaný politik v Sovětském svazu — a mnoho lidí v tom stále ještě vidí zázrak. Musí celé generace, utopené v systému trvalé vlády neschopných, čekat sedmdesát let v ponížení na takový »zázrak« i u nich doma? Jsem snad já horší než kterýkoli z té samovýroby zmetkových diktátorů, že se musím před nimi hrbit? Až se takto začne ptát prostý občan v Československu, a ptát se hlasitě, bude základní změna na dobré cestě. Ušlechtilé výzvy k humanismu a nabídky lepších hospodářských soustav budou působivá slavnostní dekorace, až k té změně dojde. ® v l ad imÍr š k u t in a KACHNA RAFAELA KUBELÍKA Řekli jsme si, že si uděláme pravé české posvícení. Pražské. A pražské posvícení začíná na VACLAVA a končí na HAVLA. Chtěl českou husu. Byly jen maďarské. Český byl jen husák. A to Rafaela Kube- lika znepokojovalo. A tak jsme zvolili kachnu. Za to dvě. Což nedemokraticky rozhodla principálka čili Marta Eliášová, lepší polovička ředitele a režiséra loutkové scény Městského divadla v Lucernu. Marta (mimochodem tvůrky ně loutek k hudební pohádce »Ukousnutý slunečník«), výtečná kuchařka, vzala posvícení autoritativně do svých rukou. Eliášovi jsou Moravané. Snad právě proto se uspořádání pražského posvícení podujali oni. Pražáci zvořou nejen demonstraci, ale bojí se snad už i posvícení. A Eliášovi to zvládli znamenitě. To pražské posvícení. „Držíš nějakou dietu? ”, ptal se Rafael Kubelik starostlivě do telefonu, když se posvícení organizovalo. Odvětil jsem, že akorát nesmím alkohol. Na což Rafael ulehčené pravil, to že nevadí. Naopak. On že tuhle záležitost vezme za mne. Posvícení bylo čistě v úzkém kruhu skoro rodinném. Veřejných oslav už bylo tolik, že dodnes nestačí Rafael Kubelik děkovat. Na premiéru loutkové hudební pohádky »Ukousnutý slunečník« přišel jako host (i když hudba Antonína Dvořáka je jeho interpretací a v jeho podání). Ovace na konci představení patřily především . . . Rafaelu Kubelíkovi. Ovace neutuchající a tak srdečné, jak jen lucernské publikum může pozdravit SVÉHO Rafaela Kubelíka. Vernisáž v Galerii Krause v Pfaeffiko- nu »Hommage a Rafael Kubelik«, kterou natáčela a odvysílala rozhlasová stanice Svobodná Evropa, se změnila v masovou ódu našemu nejvýznamnějšímu hudebníku a občanu. Do třetice to byla bavorská televize a bavorský rozhlas, když vysílaly přímým přenosem koncert na počest 75. narozenin Rafaela Kubelíka. Mimo jiné Kubelí- kovu Peripetii pro varhany a orchestr. Symfonický orchestr Bavorského rozhlasu dirigoval Kubelíkův nástupce u tohoto tělesa Sir Colin Davis (s nímž pak o přestávce Rafael Kubelik na televizní obrazovce a na valnách radia rozmlouval - nejen o práci dirigenta a akustice nových koncertních síní, ale i o svobodě a dnešním světě). A zas - jako i na následujících úplně vyprodaných třech koncertech v Mnichově - ovace, ovace, ovace. Pražské posvícení mělo být oddechem po vší té velikanánské slávě. Bylo oddechem psychickým, ale náporem na fyzickou výdrž. Na zažívací ústrojí. Kachny byly nakonec tři. A nás u stolu šest — Kubelíkovi, Eliášovi a my, Skutini. Začalo se domácí 75% slivovicí. Slováckou. Takže dokonalé pražské posvícení! Mně nenalili. Rafael protestoval. Tak mi tedy nalili, načež Rafael prohlásil: „Ty nesmíš!” a čistě z ohledu na mé zdraví se zmocnil mého frťana. Totiž dvojfrťana. Principál nezná míru. A pak to začalo. Magdalena Dobromila Rettigová by jásala a Mahatma Gandhi by nám přikázal měsíční hladovku. Začali jsme v pravé poledne a poslední ždibíček se z pekáče vybíral, když se už venku smrákalo. Rafael byl ve formě. Vyprávěl rozpustile historky, jaké by ani Colas Bregon nedokázal. Jenže na rozdíl od dobrého člověka, který ještě žije, jak jej tak plasticky vylíčil Romain Rolland, byl Rafael bdělý a ostražitý. Než popustil uzdu své báječné paměti a rozpoutal gejzír black- outů, sáhl pbd stůl a zneškodnil můj miniaturní kazetový nahrávač. Jsem tedy odkázán pouze na svou paměť a proto hlásím, že sice na knížce s Rafaelem Ku- belíkem se pracuje, ale jde to ztuha, pomalu, neúprosný autocenzor Kubelik víc vyškrtá a zahodí, takže to ještě nějaký čas potrvá (Rafael Kubelik prohlašuje, že ještě pořádných pár let). Za to v knize nebudou žádné kachny. ® Necháte-li se bez odporu hnát svinským krokem, stane se z vás svině anebo jateční prase. Gabriel Laub Ideologie: soubor pohádek pro odrostlé dětiny. Gabriel Laub 24 REPORTÉR 6/89 [pageend28]VLADIMÍR KŘÍŽ KTERAK PŘEČKAT ZEMĚTŘAS Žijeme na půdě horké a nestálé — a to nejen politicky. Jak víme ze starých pramenů, země se houpala pod nohama už našich předků ve středověké Evropě. O jedné z takových větších přírodních katastrof, která postihla mé rodné město Jihlavu, napsal svého času novelu »Zemětřas« spisovatel František Marek. Kalifornie, kamž jsme se před časem přemístili z později jinak a mnohem hůře postihovaného Československa, se zdá být v tomto ohledu mnohem čilejší. Mnohem častěji se tu půda občas jemně zahoupe pod nohama, občas i poněkud víc, občas dokonce i tak, že dřevěné domy, z nichž bylo po ničivém zemětřesení vystavěno z velké části znovu San Francisco, skřípou a prohýbají se. Ale co nevydrží dřevo, ten prastarý dobrý materiál, který se dovede prohnout, napružit, udržet pohromadě a vrátit se zpět do původní polohy?! Zatímco cihly pukají, vypadávají a drolí se. Snad díky tomu přečkalo naše San Francisco poměrně ve zdraví (i když jinak škody byly nemalé) také zatím poslední velké zemětřesení v říjnu 1989. Stali jsme se jeho pamětníky — a doufejme, že nadlouho. Neboť síla tohoto zemětřasu, jak zjistili páni seismologové, dosáhla při patnáctí vteřinách trvání sedmého stupně Richterovy stupnice. Je to málo či hodně? Zřejmě dost na to, aby se řítily budovy a umírali lidé. V době velkého otřesu jsem se nalézal na druhé straně zálivu v městečku El Sob- rante, kde jsem byl právě navštívit mladé české podnikavé přátele, kteří si tu otevřeli výrobnu a prodejnu italské pizzy. Vyšli jsme právě před krám, vonící tou výbornou pochoutkou, když se nám země rozhoupala pod nohama, aby nás na nekonečnou chvíli změnila ve vrávorající opilce, zmožené zdejší »local whisky«. Odjížděl jsem zpět k velkému mostu Bay Bridge, který spojuje obě části zálivu svými několika kilometry solidní oceli. Teď však byl nepoužitelný, neboť jeho menší část se po otřesu zřítila. Is několika auty a lidmi v nich. A tak jsem se musel vydat na jih, abych putoval po pevninských silnicích kolem zálivu a dostal se z jihu na ten poloostrov, na němž leží naše San Francisco a dům s mými rukopisy, suvenýry z cest, knihami, jídlem a pitnou vodou. Neboť města kolem dálnice, zbavená elektrického osvětlení, připomínala stav válečný, zdůrazněný oblaky dýmu z požárů a zmatkem rozbitých a popraskaných silnic. A tak jsem ujížděl dál a dál na jih a doufal, že mi nebude nutností vracet se z uzavřených a ucpaných silnic zpět jako Švejkovi na jeho pouti. Ze najdu »tu mou« benzinovou stanici otevřenou a fungující, protože uakazatel paliva docházel k nule. Setmělo se, cesta ubíhala pomalu. A já měl teď čas na přemýšlení o všech země- třasech a jiných, nejen přírodních, katastrofách našeho starého dobrého světa. Myslel jsem na svého přítele, katolického filosofa a básníka, profesora Oldřicha Tomka, po léta vězněného a propuštěného pak v roce 1984 do domácího léčení, aby nezemřel ve vězení. Vzpomínal jsem na nadějného mladého básníka Zbyňka Fukana, který počátkem sedmdesátých let spáchal sebevraždu, protože ztratil víru v jakoukoli budoucnost. Kolik bylo těch, které za ta léta zničili, zabili a udupali, kolik bylo a je takových, o kterých svět neví, protože nejsou členy žádných známých organisací, které by jejich případy publikovaly a vykřičely do obličeje lhostejných sytých demokracií?! Svět se mění a otřásá i tam za železnou oponou, mění se i tam doma, pomalu a bolestně. A doufejme, že se bude měnit dál, až bude konečně takový, jaký má být a jaký měl být už dávno. Přestože se »ti nahoře« stále ještě drží zuby nehty, odolávajíce s hroší kůží odporu a nenávisti celého národa i všech zemí kolem. A doufají, že přežijí ten velký »zemětřas« se zdravou kůží. Jen neztratit moc! Moc, s níž si teď ještě osobují zatracovat či udělovat milosti, posílat do věznic a psychiatrických léčeben. Neboť ten, kdo se moci protiví, je přece blázen. Podle nich a jim zaprodaných lékařů jím byl i nezávislý obhájce lidských práv, osmatřicetiletý trampský básník Bohumil (Bob) Mejzlík z Jihlavy, zavřený několikrát v jihlavské psychiatrické léčebně za kritiku režimu - naposledy ještě počátkem léta 1989 (!), podrobený »léčbě« elektrickými šoky a aplikací drog - samozřejmě se zákazem návštěv přátel i nejbližších příbuzných. Zoufalému pacientu se zdravím zcela podlomeným »léčbou« se nakonec podařilo uprchnout, aby skončil za nejasných okolností pod koly vlaku. Vracím se zpět do San Francisca, do normálního života. A je mi smutno. Ten zemětřas tady přejde a my dál budeme žít ve svobodě, budeme si cestovat, psát a vydávat knížky a debatovat o tom, co jsme dnes četli v Reportéru. Jen bychom neměli zapomínat. Na všechno a všechny naše tam doma. A držet palce tomu jejich »velkému zemětřasu«, který už běží a který je přece i naší věcí. Být tam při tom s nimi. ® STANISLAV REINIŠ Z ČASŮ DÁVNO ZAŠLÝCH Člověk občas žasne nad tím, co je. Tvrdíme, že naše mládež a vůbec národ ztratil své dobré vychování, že schází morálně i fyzicky, jeho budoucnost je ohrožena — a hle, začteme se do historie a vidíme, že tomu bylo vždycky tak, že národ byl vždy ohrožen, a to hlavně zevnitř, a děly se pak i horší věci než dnes, a přece národ přežil, a že se mýlili už pradědečkové, a to tak, že my to dnes odnášíme. Život jde dál, kdo má děti, ví, že i děti se mýlí, a my to taky odnášíme. Kolikrát se mi zdá, že jediná spořádaná generace je ta naše. Dostalo se mi do rukou jedno zcela náhodně vybrané číslo Národních listů, a to ze čtvrtka 30. září 1875. V té době, pro nás naprosto idylické, byl jejich redaktorem Jan Neruda. Také tam má fejeton o Helgolandu, nepodepsaný, ale rozpoznatelný. Vždycky jsem si myslel, že nad osudem a netečností našeho národa hořekuje jen dnešní exil. Není tomu tak. Na schůzi lidu ve Velvarech se tehdy v roce 1875 ujal slova spisovatel Karel Tůma a řekl: „Kdyby nebylo hříšno zoufati si nad osudem národa šestimilionového, věru nynější stav lidu českého mohl by se nazvat zoufalým. V době, kdy velicí národové kolem nás zimničnou rozvinují činnost, aby u všech oborech ducha i hmoty vynikli nad jiné: v době té u nás obecné ochablost duchův, trapná netečnost a němé oddávání se v osud. Místo pokroku reakce, místo vzrůstu vadnutí. Ano, nač si to tajiti, přátelé? Nejsme již tím národem, jakým jsme byli ještě před lety nemnohými.” Spisovatel Karel Tůma by měl emigrovat a po malých redakčních úpravách by mohl psát do exilového časopisu své volby. 1 knihu by mohl napsat, třeba o tom, jak ti, kteří dnes v Československu žijí, jsou sobečtí podvodníci, jen na melouchy a všimné, a kde mohou, něco ze socialistického majetku ukradnou. Avšak společného vlastnictví se v naší zemi vždy užívalo individuálně, jak vidíme z následujícího dopisu čtenářů: Z KUKLEN DO KUKLEN „Pana MUDr Fr. Plakvice a ostatní občany, kteří obecních vozníc k soukromým účelům užívají, žádáme slušně, aby nejméně den před ohněm voznici na patřičné místo dodali, tak jako v Kocourkově na týden před ohněm policajt brambory ze stříkačky vy brati musí, aby se po druhé při ohni půl hodiny pátrati nemusilo, kde je voznice, což např. stalo se dne 21. září 1875. Někteří občané, kteří obecních věcí k soukromým účelům neužívají.” Nejvíce ze všeho mě zaujal jeden insérât. Je to jen taková zajímavost, ale pro dnešek zcela aktuální. Vidíme, jak začínaly moderní drogy: „O podivuhodné a živící a léčivé vlastnosti pernauské rostliny koka vyslovuje se Alex z Humboldta: »Astma a tuberkulosu marně bychom hledali u Coqueros a jich tělo zůstává i při sebe větším namáhání bez stravy a bez spaní po celé dny při úplné síle.« Boerhave, Boupland, Tschudi a jiní cestovatelé v jižní Americe dotvrzují totéž a bylť lékař ten německými učenci už dávno teoreticky, však prakticky teprv zavedením prof. Sampsonových koka- ových přípravek, zhotovovaných v lékárně »U mouřenína« v Mohuči, uznán, neboť přípravky ty z čerstvé byliny zhotoREPORTÉR 6/89 25 [pageend29]vené obsahují veškeré působící částky neporušené. Účinek přípravek těch, tisíckrát osvědčených, jest při chorobách prsních a plicních i v případě pokročilosti choroby znamenitý (pilulky I), léčí důkladně choroby břišní a ústrojí zažívacích (pilulky II a víno), jsou nenahraditelným lékem proti chorobám čiv a radikálním prostředkem proti seslabení každého způsobu (pilulky III a líh). Krabička 2 zl.r.m., pět krabiček 10 zl.r.m., 1 láhev 2 zl.r.m. Poučná pojednání od prof. Simpsona, který koku prozkoumal na místě, franko a zdarma ve skladech Jos. Fúrsta v Praze, Frant. Schonalcha v Brně, Ad. Haase v Budějovicích, J. z Töröku v Pešti a Ed. Haubnera »U anděla« Hof, ve Vídni.” Kromě této reklamy na kokain do každé rodiny jsem v Národních listech našel i tuto ošklivou imperialisticko-kolonialis- tickou výzvu: ROZPRODEJ VELKOSTATKU NA RUSI „Společnost menších rolníků českých zakoupila v gubernii volyňské na Rusi ležící velkostatek od města Kieva 8 mil, od města Žitomíru 10 mil a od města Obruče 5 mil vzdálený, sestávající z pěti osad a mající 3412 desjatin čili 17.060 měřic výměry, z které připadá 8060 měřic na lesy rozličného druhu, se vším příslušenstvím jak stojí a leží, s lesy, mlýny, s dobytkem a hospodářským nářadím za smluvenou cenu 22 rublů 12 1/2 kopejek za jednu de- sjatinu čili asi 7 zlatých r.č. za jednu míru, celé panství pak za 75.490 rublů 50 kopejek, na srážku které sumy se přijímá k placení 10.000 rublů bankovního dluhu v ročních Ihůtách splatného. Co příslušenství patří k tomuto panství dva vodní a dva větrní mlýny, dobře zařízený lihovar, dokonalá skelná huť, panská, domovní a hospodářská stavení v nejlepším stavu a 39 stavení v osadách. Půda jest vesměs převýborná, lesy rozličného druhu jsou krásné a dospělé, komunikace železniční a po silnicích velmi příznivá, zdravé vody hojnost, vše v rovině a v mírném pásmu. Spolek zaplatil závdavkem 5000 rublů, zbytek trhové ceny splatný jest v Ihůtách přiměřených. Společnost hledá dalších účastníků s menším nebo větším kapitálem. Mezi účastníky nachází se důstatek dobrých řemeslníků. Bližší zprávu podá František Osika, rolník v Pastvinách č. 116 u Žamberka (Senftenberg).” Rolník Osika nedodal, bohužel, že za pouhých 42 let dojde v krajině oné k Velké říjnové socialistické revoluci, kterouž ještě jeho vnoučata v dospělém věku zažijí, a jejich vnoučata budou žít raději v Kanadě jako poddaní Jejího Veličenstva. Vodní i větrní mlýny, jakož i skelná huť a měřice pole za 7 zlatých pak zůstanou vzdálenou a nepochopitelnou nepravděpodobností. ® Pokrok: místo na klempíře nadáváme na opraváře domácích počítačů. Gabriel Laub JAROSLAV LAMBERT "MÍROTVORCI" V AKCI Tato úvaha je v podstatě informativním a nanejvýš aktuálním doplňkem k mému článku z 5. čísla Reportéra »Švýcarský státní svátek«. Totiž teď, koncem listopadu, se má švýcarský volič rozhodnout, zda v případě zahraničně či vnitropoliticky vzniklé krise bude svá nezadatelná lidská práva hájit se zbraní v ruce — nebo zda si za nesmělého apelování na smysl pro humanitu nechá nasadit chomout totalitního otroctví. Jedním z předních bojovníků za důstojné bytí svého svobodného národa je právě onen slavnostní řečník z 1. srpna 1989, E. CINCERA. Dříve, než přejdu k jádru věci, je namístě říci několik slov o politickém a lidském profilu jmenovaného poslance švýcarského parlamentu. Pokud by snad jeho jméno čtenáře svádělo k domněnce o českém původu, pak by se jednalo o omyl. Ernst Cincera je rodilý Švýcar »s rodokmenem« a s naší rodnou vlastí má společné jenom to, že po roce 1948 byl s delegací švýcarské křesťanské mládeže na návštěvě v Praze, kde se už tehdy, jako mladík, odlišoval od mnohých spoluúčastníků výpravy tím, že se zdráhal uvěřit řečem o náboženské svobodě v ČSSR (tenkrát ještě lid. dem. ČSR), které jim byly předkládány k věření ústy oficielních režimistických »agitpropčí- ků«. Od té doby se traduje jeho nesmlouvavě pozitivní postoj k naší národní a státně-politické věci, pro níž se aktivně angažuje víc, než mnohý našinec, kterému se zde v exilu podařilo dosáhnout neméně vlivného postavení. Politickým přesvědčením je typicky masarykovským hledačem sociální spravedlnosti. Ve švýcarské armádě má hodnost plukovníka a obrana vlasti proti nepřátelům zevnitř i zvenku je pro něj »suprema lex«. Jeho zpravodajsky vysoce kvalifikovaná kniha »Náš odpor proti subversi ve Švýcarsku« mu vynesla bezmeznou nenávist všech ultralevičáků — a to je nám na něm právě nejvíc sympatické. Aby čtenář neznalý švýcarských poměrů byl schopen pochopit žádoucí souvislosti tuzemského politického dění, k tomu je třeba podat dodatečně patřičné vysvětlení: zde ve Švýcarsku je v ústavě zakotvena t.zv. »přímá demokracie«. To znamená, že o věcech, jejichž řešení v t.zv. »zastupitelských demokraciích« spadá s konečnou platností výlučně do kompetence parlamentu, může si ve Švýcarsku lid, jakožto suverén, vyhradit právo formou všeobecného lidového hlasování rozhodnout o definitivním přijetí či odmítnutí tékteré parlamentní nebo vládní předlohy zákona. Tomuto právu se říká »lidová iniciativa« čili referendum. A právě toto důležité ústavní opatření je »dešifrovacím klíčem« k rozluštění dění, které se odehrává v zákulisí politických snah určitých vlivných, ideologicky motivovaných kruhů, řízených a přímo infiltrovaných zahraničními živly, usilujícími o vytváření příznivých podmínek pro úspěšnou světovou revoluci. Dílčím, t.zv. »akčním programem« těchto kruhů je: podlomit a odstranit každou fysickou moc a autoritu, která je oporou a nosným pilířem stávajícího státního zřízení. Potom, co tyto živly negace mohly zaznamenat pozoruhodný úspěch tím, že se jim podařilo pomocí problematického t. zv. »Asylového řádu« z 12.11.1980 (viz Reportér č.5 »Švýcarský státní svátek«) funkci celého policejního aparátu prakticky »odstavit na vedlejší kolej« a tím vzhledem ke svým záměrům zneškodnit, zůstává pro ně nejzávažnější překážkou a úhlavním nepřítelem švýcarská armáda, jejíž důstojnický sbor sestává z velitelů a poddůstojníků téhož národně- a státně- politického smýšlení, jakým se vyznačuje E. Cincera. Není tedy divu, že takováto armáda je trnem v oku všem domácím ultramarxis- tickým demagogům, protože jenom ona by byla schopna v event, krisovém případě účinně potřít násilné akce militantních elementů, které v rámci tajné »internacio- nalistické pomoci« jako »pátá kolona« přicházejí dnes a denně ze zahraničí formou žadatelů o politický asyl - a to »ausgerechnet« k těm »zlým« švýcarským třídním nepřátelům. O co v podstatě těmto »interbrigadis- tům« jde, to nám už jasně předvedli nejenom v letošním prvomájovém průvodě. Proto se »brain trust« režisérů světové revoluce rozhodl pro požadavek lidové iniciativy, žádající referendum o zrušení švýcarské armády, přičemž počítají s tím, že s pomocí lhostejné sociálnědemokratické levice, naivních pacifistů a církví sdružených v t.zv. »Světové radě křesťanských církví«, jejíž důležité zasedání probíhalo v červenci t.r. v Moskvě (!), se jim podaří ústavní cestou docílit likvidaci demokratické ústavy, Tesp. jednoho z jejích základních článků. Tedy obecný lid jako suverén má rozhodnout o bytí či nebytí své jediné efektivní obranné síly. Nápadné na návrhu této iniciativy je to, že likvidace armády má být provedena postupně v průběhu deseti let. Avšak i toto »zmírnění« onoho jinak velice radikálního požadavku má své »čertovo kopýtko«. Totiž zde ve Švýcarsku si každý voják po skončení vojenské presenční služby s sebou odnáší domů plnou polní výzbroj i se samopalem a 20 ostrými náboji — a tak by si v případě kýžené »hodiny H« mohli »interbrigadisté« za pomoci domácích quislingů snadno opatřit revoluční rekvisity vloupáním se do bytů švýcarských záložníků. — Tolik na vysvětlení skutečné podstaty iniciativy, žádající zrušení švýcarské armády. Achilovou patou právního státu, jakým je Švýcarsko, je okolnost, že si jeho ústavní činitel (poslanec) nesmí dovolit nazývat věci jejich pravým jménem a veřejně ukázat prstem na ty, kteří přikládají sekeru ke kořenům právě toho právního státu, který jim samotným zaručuje všechny jejich osobní svobody — včetně svobody jejich vlastního zániku v chaosu anarchie, o jejíž nastolení se všemi prostředky zasazují. Curych, listopad 1989 ® 26 REPORTÉR 6/89 [pageend30]JOSEF KOLÁČEK JDI AŽ DO BETHEL Bethel, hebrejsky: Boží dům, kostel. 19. srpna přišly na pouť k P. Marii Pomocné ve Zlatých horách stovky mladých rodin s dětmi, i když svatyně na hoře Boží dar byla zlikvidována. Očitý svědek demolice píše: „. . . a jednoho dne, 22. září 1973, se objevil nad lesem v horách bílý mrak . . . trhavinové nálože dokončily dílo zkázy. Mladí křesťané z Jesenicka, rodiny s dětmi, občas putují tou starověkou stezkou křížové cesty na místo, kde býval kdysi chrám. — Tráva a křoviska měly zakrýt zločin spáchaný proti Bohu, proti Matce Vykupitele světa, proti nejušlechtilejším citům. Zde se modlí a zpívají ke cti a slávě Panny Pomocné a odcházejí v důvěře a naději. . . ” Chodí do Bethel, i když třaskavina zahladila jeho stopy. Už od padesátých let začínal neúprosný boj za záchranu či zničení této svatyně. Od P.Evžena Štuly, který byl administrátorem ve Zlatých Horách 1951 až po P. Karla Metoděje Nečase, který musel být trpícím svědkem naprosté demolice svatyně, tamní kněží spolu s věřícími psali na všechny úřady, aby zachránili před zkázou toto místo mnoha milostí. V Hustopečí u Brna byl vyhozen do vzduchu gotický presbytář děkanského chrámu, jedna z mála gotických staveb na jižní Moravě. Režim, který nejprve všemožně bránil restauraci věže, využil jejího zřícení a částečného poničení chrámové lodi, pozdější přístavby, a přes marné protesty a žádosti až k prezidentu Novotnému, nařídil odstřelení té památky třaska- vinou. Farizejská ohleduplnost se projevila v tom, že se dělaly sádrové odlitky všech patek gotických oblouků, růžic, okének. Na místě hustopečského Bethelu pak režim postavil záchodky, jako svou pečeť. Počet zničených zámků, hradů a kostelů jde do desítek, aspoň některé: totálně zničen je kostelík sv. Maří Magdaleny v Romanové u Mšena, kostel sv. Matouše v Neratově u Deštné v Orlických horách. Gotický kostel Nanebevzetí P. Marie v Horním Jiřetíně byl terčem střelby a bombardování při natáčení ruského filmu »Za námi Moskva«. Zbyněk Čeřov- ský uvádí ještě kostel Krásno v lese u Slavkova, a kolik by jich mohli s hořkostí v hlase dosvědčit křesťané žijící v pohraničí. Na srpnové pouti mladých křesťanů Jesenicka a tolika rodin s dětmi je však pozoruhodný ještě jeden nový rys. Protože kněžím visí nad hlavou paragraf 178 tr. z.»o maření dozoru státu nad církvemi«, organizují pouti prostí věřící, a to tak úchvatným způsobem, že se i řeholnicím samým blahem tají dech. Aspoň ty, co mi vyprávěly o těch odpoledních hodinách na pouti ve Zlatých horách, nenacházely slova pro své nadšení. Mladí, dospělí, staří i děti, všichni hrají, zpívají, recitují, naslouchají i tleskají. Nikdo nesmí zůstat jen trpným divákem. Všichni jsou strženi do předváděné hry, či jak se dříve říkalo do »mystérií«, ať už je to scénické zobrazení podobenství o marnotratném synu, nebo pásmo ze života sv. Jana Nepomuka Neumanna, sv. Dona Bosca, argentinské dívenky a snad i brzo blahoslavené Laury Vicuni, čtení apoštolských listů či výklady mravních zásad. Není to asi náhodné, že právě v těchto týdnech vyšla v pražském Vyšehradu antologie z díla mexické básnířky Juany Inés de la Cruz, jakéhosi protějšku španělských velikánů kalibru Lope de Vegy či Calderóna. Skládala totiž nesčetné »cillancico«, jakési básně, jež se zpívaly a předváděly zástupům věřících v chrámech v Pueble, Oxace, Valladolidu Tlax- cale a v Mexicu. Napadlo mi, zda se autoři textů, jež se nyní předvádějí scénickým způsobem na poutích v naší vlasti, neinspirují i těmito »villancicos« klau- zurní řeholnice a přitom jedné z největších mexických básnířek a spisovatelek. Ta srpnová pouť k P. Marii Pomocné ve Zlatých Horách se konala ve dnech, kdy kolem 400.000 mladých děvčat a chlapců prožívalo jakýsi tří- až čtyřhodinový náboženský happeyning na hoře Gozo (což znamená radost) až téměř do půlnoci. Opět mocně vystupují do popředí tance, zpěvy, balety, rozžaté svíce, liturgická gesta, scénické ztvárnění psaného poselství Novináři se nestačili divit, že by dávná poutní tradice Jakuba apoštola, jež přitahovala do Compostelly generace poutníků ve středověku, mohla tak rychle a tak ohromujícím nadšením mladých oživit síť poutních cest, dodnes uchovaných, ba že by slavné gotické katedrály, jako ta v Le Puy, se staly noclehárnami stovek poutníků, kteří sice chtěli spát pod širým nebem, ale kvůli dešti se uchýlili pod gotickou klenbu, anebo že zase oživne solidarita venkovanů k poutníkům. Zvlášť podrobně pak noviny líčily, jak v jedné vesnici na poutnické trase asi 500 obyvatel do jednoho pracovalo na přípravě jídla, včetně škrabání brambor, noclehů, zdravotních a jiných služeb pro zástupy poutníků, jež tudy procházely. A příští rok 1990 bude mít český národ v rámci Desetiletí duchovní obnovy, vyhlášené kardinálem Tomáškem, před očima dva patrony naší země — sv. Norberta a blah. Jana Sarkandra. Oni pak nás budou po celý rok vybízet, více svým životem než slovy, k proměnění našich srdcí i myslí pro nové tisíciletí. Lidé dobré vůle budou putovat na místa, kde žili. U blahoslaveného . ra Sarkandra to nebude jen Olomouc, kde byl od 13. do 18. února 1620 mučen na skřipci, aby pak měsíc nato 17. března skonal, nýbrž- i další místa jeho kněžského působení: Opava, Uničov, Charváty u Olomouce, Zdounky u Kroměříže, Boskovice a Holešov, jistě i rodný Skočov na Těšínsku, Příbor a místa jeho studií — Štýrský Hradec, Kroměříž, Brno. Noví tvůrci současných »villancicos« či mystérií ze života Jana Sarkandra nezůstanou jen u natahování na skřipci, pálení boků a jiných lahůdek útrpného práva, jež zakusil, nýbrž si zaloví i v milostné záhadě jeho života. Jeho marně potlačovanou lásku k Anně Plachetšké, pocházející z vážené luterské rodiny, svatební smlouvu podepsanou v září 1606, koupi domu v Brně a vinohradu v Kloboukách u Brna i její náhlou smrt a Sarkandrův návrat na kněžskou dráhu. To vše může přiblížit světce-mu- čedníka jako plnokrevného člověka. A svátý Norbert, zakladatel řádu pre- monstrátů, který od roku 1627 odpočívá na Strahově, přivede poutníky i na ostatní místa, kde působili jeho duchovní synové, i když byli ze svých klášterů v noci na 14. dubna 1950 odvlečeni do pracovních táborů, jež byly za nacistů označovány zkratkou KZ. Příští rok ovane duch onoho »jdi až do Bethel« Želiv, Litomyšl, Hradisko u Olomouce, Milevsko, Louku u Znojma, Teplou, Zábrdovice, Brno, Doksany, Louňovice, Dolní Kounice a Chtěšov. Hospodin mluvil ke svému lidu prostřednictvím proroků, leckdy ne příliš andělských povah a bezúhonného života. Jejich ústy jej burcoval a vybízel, aby zanechal sebevražedných mravů a zlých cest a vrátil se k Němu, k pravdě, spravedlnosti a lásce. ® Pokrok? Ano — po kroku, po kroku... Gabriel Laub VLADIMÍR ŠKUTINA ODPOVÍDÁ NA DOTAZY Z TAMZEMSKA OTÁZKA: Jak je to vůbec možné, že v čele ČSSSR stojí ten největší hlupák, jakého kdy naše země zrodila? Není to zas nějaká nová švejkárna? ODPOVĚĎ: Máte-li na mysli nadsoudruha Miloše Jakeše, pak sice máte pravdu, že je největší hlupec ze všech arcihlupáků, ale na druhé straně je to nej charakternější člověk v celém státě: on vypadá jako vůl, mluví jako vůl ... a je to vůl. A ze ho tam vůbec trpí a nesvrhnou ho? To je na přímý zásah vnitra - specielně esenbáků. Kdyby totiž nebyl Jakeš, zas by byli esenbáci ti nejblbější v celé republice. Je ovšem pravda, že mimo vnitra Jakeše nikdo nechce. V době, kdy byl ještě Václav Havel ve vězení, se objevovaly nápisy: »Propusťte Havla — a Jakeše!« Nedávno se v Praze na Václavském náměstí shromáždila další nepovolená demonstrace. Byly přivolány jednotky Lidových milicí se psy a hadicemi. Jenže než došlo k zásahu, vyděsilo je skandování ze zástupu: »Ať žije Karel — ať žije Karel!« Milicionáři přidrželi psy a přišlápli hadice, protože o žádném Karlovi jim nikdo nic neřekl. Napadlo je, že zas došlo ke změně na nejvyšším místě a jim to zapomněli říct. A tak se spontánně připojili k volání: »Ať žije Karel!« Teprve po chvíli si jeden z nich všiml fixem napsaného nápisu na omítce: »Jakeš je vůl!« Podepsán: »Karel« REPORTÉR 6/89 27 [pageend31]Kromě toho vůbec nechápu, proč Jakeš tolik vyvádí kvůlivá provolání NĚKOLIK VĚT. Nač několik vět? Stačí jediná: »Jděte už do ... . !« Na dotaz, nač umře Miloš Jakeš, odpovídám závěrem: Na přání lidu! NÁZORY NA JAKEŠŮV IQ SE NEROZ- CHÁZEJÍ Mnoho lidí na Západě (ale i naivní a poslušní občané Československa) se dotazují, jak je to možné, že do čela strano- vlády se dostal tak primitivní a omezený člověk, jako je Miloš Jakeš. Položili jsme tuto otázku také prof. Oto Sikovi, kteíý v delším rozkladu mimo jiné říká, že nebyl v politbyru nikdo, kdo by skýtal dostatečnou mocenskou záruku, takže národ musí trpět člověka bez schopností, v podstatě neznámého, bez intelektuálních schopností a bez morálního profilu. Ihned po nastolení Miloše Jakeše napsal ještě Josef Frolík, že Jakeš v padesátých létech jako estébák se zakrvavenýma rukama měl na StB přezdívku »dojížďák«. Vstupoval do kanceláří jiných soudruhů a kde našel nedopitou láhev, dopíjel ji do dna a pak šel dál. Já osobně mám s Milošem Jakešem ty nejšpatnější zkušenosti: Už 6. září 1968 hned po regulérním znovuzahájení vysílání Čs. televize (po ohlášení Kamily Moučkové v černých šatech jsem procházel s židlí v ruce prázdným a rozbitým studiem, Marta Kubišová zpívala »Ať mír dál zůstává s touto krajinou« a já pak vyprávěl o chmýří pampelišky, které se rozletí na všechny strany a už je nikdy nikdo nedá dohromady), tedy hned po 6. září nařídil Miloš Jakeš, tehdy hlavní kádrovák ÚV KSČ, svému příteli, prokurátoru okresu Náchod, aby na mne podal trestní oznámení »pro vzbuzování falešných nadějí hromadnými sdělovacími prostředky«. Pro tuto absurditu jsem pak byl po srpnu 1969 skutečně odsouzen na pět let do vězení! Už tehdy jsem si o Miloši Jakešovi nedělal iluze. Netušil jsem ovšem, že v něm dříme tak výrazný komik. . . VLADIMÍR ŠKUTINA UKOUSNUTÝ SLUNEČNÍK Byla to nanejvýš šťastná souhra celého uměleckého týmu, která udělala ze zářijové premiéry pohádky Vladimíra Škutiny a Vladimíra Valenty v lucernském loutkovém divadle představení hned tak nezapomenutelné. Pohádková scéna Václava Eliáše, velice zdařile a působivě proložená přírodními filmovými záběry, se od prvního obrazu beze zbytku vcítila do představ malého diváka. Tomu pomohla jistě i profesoio- nální volba a vtmelení hudebního doprovodu — představení provázely úryvky z Dvořákových symfonických básní podle Erbenovy Kytice. A všechna čest patří loutkám paní Marty Eliášové a její básnivé a umělecké před- stavivosti. Všichni ti malí obyvatelé Houbového lesa, ve kterém se děj odehrává, vynikají nejen profesionalitou, ale v duchu textu i opravdovou životností a fantazií. Sedělo se ve vyprodaném šálku. Snad i toto představení, kterému předcházely dva roky pilné a perné práce, bylo skromným poděkováním celého autorského týmu mistrovi, který stál v pozadí hudebního nastudování — Rafaelu Kubelíkovi a zároveň blahořáním k jeho letošním pět- asedmdesátinám. Premiéra Škutinovy pohádky se ovšem a — bohužel — hrála v lu- cernském Městském loutkovém divadle ve švýcarštině. Nezbývá, než si přát, aby se sešlo dost — ne malých diváků, o to nemusejí být obavy, ale rodičů, kteří budou mít zájem o to, aby jejich děti slyšely představení české pohádky od českých autorův českém jazyce. BLANKA KUBEŠOVÁ P.S.: Loutková scéna Městského divadla v Lucernu hledá nové spolupracovníky nejen pro dětská představení, ale i pro natáčení loutkových televizních programů. Zájemci ( i začátečníci) se mohou přihlásit u ředitele divadla: Václav Eliáš, Zimmeregg 7, 6014 Littau. Tel. 041 - 57 52 03. Rafael Kubelík děkuje po premieře loutkové hudební pohádky »Ukousnutý slunečník« členům loutkového divadla v Lucernu Marta Eliášová se svými loutkami PÚLPRAVDNÍCI n a Čes k é n ár o d n í r o l i K titulu této noticky mě inspirovali dva klasikové českého národního obrození: František Ladislav Čelakovský a Josef Jungmann. Čelakovský nás nabádá, abychom pracovali »každý s chutí úsilovnou na národa roli dědičné« a navodil mi proto představu orajícího českého půlláníka. Josef Jungmann byl autorem nesčetných jazykových novotvarů. Po jeho vzoru jsem si vytvořil slovo půlpravdník. A hned vám vysvětlím, pro koho toho slova užívám. Půlpravdníci jsou pro mne ti autoři v pražských nakladatelstvích, kteří třeba v dokumentárních publikacích zamlčují polovinu pravdy, vyškrtávají z antologií nevhodné autory podle přání režimu, nutí autory k přepisování textů, zamlčují mladému publiku historickou pravdu. Znovu jsem si to hořce uvědomil při četbě knížky »Jan Werich: Listování«. Byla vydána v loňském roce, ale mně se dostala do rukou až letos na podzim. Listoval jsem si v tom »Listování«, ale brzo mě přitom napadlo, že by se ta knížka měla jmenovat LITOVÁNI — tolik jsem totiž musel litovat Wericha i jeho čtenáře — o kolik pěkných dopisů pro Jana Wericha a kolik vtipných dopisů jeho přátelům bylo zamlčeno. Napadlo mě: kdepak jsou všechny dopisy, které napsal Werichovi Vladimír Škutina? Kde jsou dopisy Jiřího Ledere- ra, který vydal dvě knížky vzpomínek: »Když se řekne Werich« a její protějšek »a když se řekne Voskovec«. Pomyslel jsem si: Co asi udělali pořadatelé korespondence s desítkami mých koláží, jež jsem Werichovým posílal, co s mými dopisy a knížkami, které jsem pro Wericha a jeho paní vlastnoručně »vydával« ve svém samizdatu? Napadlo mě zavolat Vaška Havla, abych se ho zeptal, zda si s Werichem dopisoval. Ano, ale prý jako zaměstnanec Divadla ABC — ty dopisy jsou asi v archivu divadla. Kolik asi jiných pisatelů dopisů bylo zamlčeno? Zdalipak se autoři výboru aspoň začervenali studem, když tyto dopisy vyřazovali? Vzpomněl jsem znovu Františka Čelakovského, jenž napsal: »... vůli mějme všichni rovnou, cesty mohou býti rozličné«. Dnes by se mělo spíše napsat: PÁTEŘ mějme všichni rovnou, cesty mohou býti rozličné! Smutno je v Čechách. Jaké to plody vyrůstají na českých rolích? Plody polopravd. Jan Werich mi kdysi vyprávěl, že si občas posílá sám pohlednice, říká jim pozdravy ze sviňských dob. Aby si, až jednou bude v Čechách světleji, na ty doby vzpomněl. Bohužel se těch světlejších dob nedočkal. Ale nebylo mu vždycky smutno. Právě proto, že měl přátele, kteří ho navštěvovali a kteří mu psali. Vzpomínám si, že jsem mu k 70. narozeninám poslal malou knížku: POLITICKÝ SLOVNÍČEK, vněm jsem navrhl nový pravopis češtiny. Byla v něm slova jako blablablablahobyt, bu- bubububudoucnost, prolhášení, poblitika, hnusité nebo špionýr. Jan Werich mi hned po jeho obdržení napsal: 28 REPORTÉR 6/89 [pageend32]Pane Trinkewitz, v žádných hovnovinách, kde se píše o blablablablahobytu a o zářné bubububu- doucnosti, která čeká celý národ hnusitů, jsem se co jeden ze špionýrů poblitického divadla totiž nedočetl (a nenasmál se) jako v hovnotýsku, co jste mi poslal. Je úleva přesvědčit se, že jsou ještě struční a chytří lidé. Měli bychom se sejít, anžto se pohybujeme společně na území, kam blbí nezabloudí, nebo jen málokdy. 530-224 je číslo drátu, na jehož konci jsem dodsažitelné. Nejlépe volat, když ne- poprchává. Často, mží-li, Edisonovo úsilí zkratem přichází v niveč. Děkuju Vám, pane Trinkewitz (máte jméno jako nějaký pruský generál, který vymyslel a první popsal obchvat). Váš Jan Werich 1/2 (jedna polovina) 1975 Tak začalo naše krátké, ale intenzívní spiklenectví na území, kam blbi nezabloudí. Navštěvoval jsem Werichovy téměř denně, protože jsem byl fanatický milovník Karlova mostu a Kampy — chodil jsem se tam denně procházet. Zašel jsem »na kafe« — a někdy zůstal na oběd i na večeři. Kolik jsem vyslechl krásných historek od Jana i paní Zdeny! Jak rád jsem jim psával na Kampu i do Velhartic. A totéž činili nesčetní jiní obdivovatelé Jana Wericha — a tolik je jich zamlčeno. Vždyť co asi psal Werichovi náš společný přítel Pepík Hlinomaz, který Werichovi věnoval svůj velký obraz »Proletáři všech zemí jděte do p . . . . !« To by si páni nakladatelé ve »Spisovateli« jistě nedali za rámeček! Spoléhám se, že svědomí přece jen nedá držitelům moci tuto korespondenci zničit — a že tedy v té světlejší budoucnosti, do níž si Jan Werich chtěl poslat své vlastní dopisy, vyjde najevo celá pravda. Když jsem chodíval k Werichovům na Kampu, potkával jsem před jejich domem abé Dobrovského: hleděl na mne s podstavce, obrácen pohledem na Karlovy lázně, ba přímo na budovu Svazu českoslo- vensko-sovětského přátelství. Tehdy jsem tomu říkal »přátelství na vlečné časy«. I tomu se Jan Werich smál. Co bychom si asi o tom říkali teď, kdy z Ruska přichází glasnost' — a české konzervy z nomenklatury ji odmítají. To jsme si tehdy nepomysleli. Pravdou však je, že Jan Werich často moudře říkal; Všechno je jinak. I teď mu život dal za pravdu. Jen čeští půlpravdníci v nakladatelstvích mu ji ještě upírají. KAREL TRINKEWITZ ZLATÁ REVOLUCE JANA DRÁBKA Spisovatele Jana Drábka znají čeští čtenáři z jeho knížek, vydaných v 68 Publishers u Škvoreckých »A co Václav« a »Zpráva o smrti Růžového kavalíra«. Ale Jan Drábek (dnes 541etý) je především spisovatel kanadský. Dokonce v současné době předseda Svazu kanadských spisovatelů. Odešel totiž do exilu se svými rodiči hned po únorovém puči 1948. Jeho otec dr. Jaroslav Drábek jako poválečný generální prokurátor patřil totiž k těm málo statečným, který se nebál ukazovat na zločiny komunistů. Je přirozené, že po 41 létech exilu píše Jan Drábek anglicky — i když česky mluví lépe než většina současných televizních a rozhlasových komentátorů v Praze. Bez frází, srozumitelně a bez bilakismů a jakešoviny. Drábkova nová kniha se jmenuje »Zlatá revoluce« — »The Golden Revolution«. A není to román. Není to fikce. V Severní Americe se seniorům říká »The Golden Age« — zlatý věk, a protože v devadesátých létech a na přelomu tisíciletí bude v Severní Americe a ve většině evropských zemí většina obyvatelstva nad 50 let, bude to — podle Jana Drábka — největší světová revoluce vůbec. Revoluce zlatého věku. Doposud všechny revoluce na světě byly ekonomického rázu - dodatečně s politickými traktáty. Zlatá revoluce — jak dokládá Jan Drábek na řadě příkladů již současných — bude mít demokratický základ. Najednou bude v civilizovaném, světě víc občanů starších padesáti let, nez těch pod padesát. A tato většina bude chtít zcela pochopitelně i mluvit do věcí a rozhodovat o věcech, které se jich týkají. Koncem tisíciletí překročí v Severní Americe padesátku generace poválečná (tak zvaná generace Baby Boomers) — teprve pak, počátkem padesátých let začala porodnost prudce ubývat. Přišly pilulky. Začala nejen regulace porodnosti, ale v Severní Americe rodiny nechtěly mít děti. Nad situací, jaká nastane (a nastane nutně), se Jan Drábek ve své obsáhlé knize Zlatá revoluce zamýšlí konkrétně. Jak bude společnost vypadat politicky, spotřebitelsky, kulturně? Jak to bude se sexem a s pohledem na smrt? Jak to bude vypadat s bydlením, cestováním, zdravotnictvím, jaké možnosti budou mít stárnoucí lidé ve společnosti, která sama bude stárnout? A to jsou problémy psychologické, sociologické a etické. Čtenář musí o Drábkových vývodech pochybovat — i proto je kniha napsána a i proto má tak mimořádný čtenářský ohlas. Začátkem osmdesátých let byli starší lidé mizivou menšinou (bylo pouze 10% obyvatelstva v penzijním věku). Lidé však budou chtít jít do penze dřív než v 65 létech. Věková hranice penze — tedy 65 let, je od Bismarka. Jenže tehdy se v průměru umíralo ve čtyřiceti. Lidé nad padesát, když jich bude většina, si už nenechají diktovat. Pak jsou tu ovšem stárnoucí lidé, kteří teprve na prahu stáří začínají být na vrcholu svých tvůrčích sil. Jan Drábek vypráví v jedné z prvých kapitol o významných jednotlivcích, kteří vynikajících úspěchů a výsledků dosáhli až ve vysokém věku. Senioři změní nejen názor společnosti, ale i svůj vlastní filozofický názor až budou většinou. Bude to obrovský tlak na státní finance. Nastane i změna ve spotřebitelské zkušenosti. Vrásky a šedivé vlasy se stanou modou — mladí lidé budou chtět vypadat starší, takže tady nastane i revoluce v plastické chirurgii. Majitelům módních obchodů zatím vůbec nedochází, že jejich prvořadým zájmem musí být móda pro seniory - módní přehlídky ne s dvacetiletými girls, ale pro lidi nad padesát. I mladí lidé se budou postaŕ- šovat — budou chtět vypadat zkušenější, moudřejší. I restaurace se tomu budou muset přizpůsobit — nejen jídelními lístky, ale třeba i reprodukovanou hudbou. První to pochopili u Mac Donalda, kde za pulty už nejsou teenagers, ale i starší lidé a z reproduktorů neřve jen rock’n’roll. Na blížící se zlatou revoluci jsou připraveny Spojené státy, kde vůbec nejsilnější společenská organizace je asociace seniorů, která má dnes víc než 30 milionů členů. Senioři mají už dnes obrovský vliv na Kongres a prozíravý senátor či poslanec neudělá žádné rozhodnutí, aniž se předtím poradí se seniory. V Kanadě zatím taková organizace není. Naproti tomu je v Kanadě státní penze a ve srovnání s USA je v Kanadě minimální chudoba starých lidí. Jan Drábek nyní jezdí po Kanadě a setkává se se čtenáři. Kniha vyvolala tak nečekaný zájem, že cestovní kanceláře rozšiřují okružní plavby pro seniory (a Jan Drábek je na ně zván na besedy a přednášky). Velký kanadský deník Toronto Star nabídl Janu Drábkovi pravidelnou rubriku, nazvanou podle jeho knihy. A samotný Jan Drábek, který už překročil padesátku, vypráví i na svém příkladu, jak se mění jeho život a jak začíná chápat, co to pro člověka znamená, když začíná stárnout. VLADIMÍR ŠKUTINA VÁNOČNÍ VÝSTAVA V GALERII KRAUSE Na tradiční vánoční výstavě v Galerii Krause ve švýcarském Pfáffikonu, která potrvá až do 22.12., vystavují H.Aesch- bacherová, M.Boháček, J.Bor, J.Bruckmüller, M.Filippová, P.Hlavatý, P.Horák, J.Kolář, R.Knie, J.Kristofori, J.Liesler, S.Mattioli, Z.Netopil, V.Oravec, L.Radová, Tonyl, G.Törek a M.Vrbová. NOVÁ GALERIE V CURYCHU Českým a slovenským výtvarníkům slouží a bude především sloužit nově otevřená GALERIE VERENA v Cury- chu A.V.Schneider-Bohunické. Po výstavách kynetických objektů Milana Dobeše z Přerova, tapiserií a gobelínu Heleny Jany Ivičičové z Bratislavy a obrazů Luďka Peška (žijícího ve švýcarské Stäfa) probí- há nyní výstava obrazů Ivana Vychlopeně z Nového Mesta nad Váhom. OTA HORA OSMDESÁTNÍKEM Snad nikdy v životě jsem nepoznal člověka citlivějšího nebo nadšenějšího vlastence, jako je OTA HORA, žijící v Ottawě, který nás vždy nabádal, abychom semknuti v jednom šiku bojovali proti komunismu. Ota nenašel tuto odvahu v exilu, měl ji už doma. Jako bývalý předseda mládeže Národních socialistů burácel a slovy bojoval. Byl také neohroženým poslancem. 26. listopadu se Ota Hora dožil osmdesáti let. Cituji zde jeden z jeho dopisů, ve kterém mi píše; „Je to zcela neuvěřitelné, že REPORTÉR 6/89 29 [pageend33]člověk v penzi pracuje více než kdykoliv předtím. Od rána do noci píšu, a přesto jsem pozadu s knihou i se články, varujícími západní svět proti zlu.” ZDENĚK PRAŽÁK JÁRA KOHOUT - 85! Věk by se neměl prozrazovat, protože když Jára Kohout ještě dnes vystoupí na jeviště, je to gejzír. Zpívá, tančí, vypráví — je to prostě živel. Jára Kohout. Komici a humoristé nestárnou. Nemají na to čas. NOVÉ KNIHY Bedřich Utitz: SVĚDKOVÉ REVOLUCE VYPOVÍDAJÍ - vydal INDEX. Záznamy rozhovorů pro rozhlasovou stanici WDR s někdejšími spolupracovníky Lenina a Stalina. NA STŘEPECH VOLNOSTI - Almanach české poezie. Vydal OBRYS - PmD. Zdeněk Hrubý vybral a uspořádal almanach básníků, kteří žijí v Československu, ale nemohou publikovat — od generace nejstarších až k nejmladším. (167 stran) SVATÁ ANEŽKA ČESKÁ je název sborníku veršů a fotografií, který právě vyšel v Los Angeles. Upomínková publikace vycházející u příležitosti svatořečení Blahoslavené Anežky České — 12. listopadu t.r. v Římě — je holdem českých básníků národním patronům shlížejícím na Prahu dnešních dnů z Myslbekova pomníku na Václavském náměstí. Upomínková publikace vychází v omezeném nákladu a výtěžek z prodeje je určen ve prospěch Literárního fondu Jana Zahradníčka. Cena výtisku: USD 10.00 nebo ekvivalent. Objednávky přijímá: Klub československé literatury, P.O.Box 66453, Los Angeles CA 90066, USA. Pavel Kohout: HODINA TANCE A LÁSKY — vydal INDEX. Německá romance, vzniklá z původní filmové povídky Jeleny Mašinové a autora, která nebyla v ČSSR realizována. 2x ŠKVORECKÝ V ROZMLUVÁCH Vedle reedice »Tak už jsem tady s tím vápnem, pane Werichu« a prvého »Prezidentova vězně« vychází rovněž (již v 6. vydání) román Josefa Škvoreckého ZBABĚLCI a 30 povídek HOŘKEJ SVĚT v londýnském nakladatelství ROZMLUVY, 18 Church Hill, Purley, Surrey, England CR2 3QN. TUCET PÍSNÍ Z PADESÁTI LET Dalibor Brázda připravil k vánocům klavírní album s mnoha fotografiemi z písniček JIŘÍHO TRAXLERA. Cena sfr.25.-. Adresa pro objednávky: Dalibor Brázda, Schützenstrasse 40, CH-8953 Dietikon 1. POSLEDNÍ POCTA - 3. SVAZEK Ještě letos před vánocemi vyjde po odstupu pěti let 3. svazek Pejskařovy POSLEDNÍ POCTY, památníku na zemřelé čs. exulanty z let 1948 až 1989, jejichž památka a zásluhy o vlast by neměly být zapomenuty. Předmluvu ke knize napsal prof. dr. František Schwarzenberg. Kniha obsahuje životopisy takřka tří set zemřelých vlastenců, ukázky z tvorby zemřelých spisovatelů, publicistů a dalších osobností, a to z oblasti historie, politiky, beletrie a poesie. V knize jsou vzpomenuti: Dr. Ivo Du- cháček (Martin Čermák z pravidelných proslovů v Hlasu Ameriky), čelní představitelé Slovenského národního povstání, gen. dr. Mikuláš Ferjenčík a Rudolf Fraš- tacký, novinář a publicista Josef Josten, dále dr. Jan Mládek, dr. Břetislav Morá- vek, dr. Jaroslav Profous, historik dr. Karel Schwarzenberg. Ze známých zemřelých exulantek mají v knize poctu: Marie Beranová (manželka Rudolfa Berana, ministerského předsedy a předsedy Republikánské strany), Jana Feierabendová (manželka ministra dr. L. Feierabenda), Anna Hřebíková (manželka starosty Československé obce sokolské), dále dr. Anděla Jírová, Anna Josková-Ur- sinyová, Z. Koháková, Jarmila Uhlířová a další. Za posledních pět roků zemřeli v exilu: Msgr. Ludvík Němec, P. Jaroslav Popelka, P. Alois Boček, P. Václav Feřt, Miroslav Pavlů a P. Alois Řezníček. Z literátů a spisovatelů: Vilém Hejl, dr. B. Brouk, Josef Falta, Václav Hokův, Petr Lotar, dr. Z. Münzerovà, F. Štěrba, Jiří Theiner, dr. M. Vítek a Jindřich Zoder. Jožka Pejskař pamatoval též na své zemřelé kolegy, redaktory rozhlasové stanice Svobodná Evropa. Jsou to: Rozina Jadrná-Pokorná, Hana Šklíbová, dr. Jan Tumlíř a dr. František Uhlíř. Kniha má 304 stránek textu s ilustracemi v osvědčené grafické úpravě Karla Matějovského, s použitím kreseb Mikuláše Alše. Plátěná vazba se zlatým ražením, obálka tříbarevná. První dva svazky »Poslední pocty« vydala curyšská Konfrontace. Ta však mezitím přestala existovat, autor proto vydává 3. svazek vlastním nákladem. Cena: USD 38.00 plus porto. Adresa pro objednávky: »Poslední pocta«, 330 N. Stage Coach Lane, FALLBROOK CA 92028, USA. □□□□□□□□□□□□□□□□□ Následující řádky by měly být na jedné z předních stran, ale protože důvod k jejich napsání nastal až v době, kdy bylo celé číslo Reportéra připraveno pro tisk, byla volena nejsnazší cesta k jejich zveřejnění, a ta vedla na poslední stránku. VYTRHNĚTE KŮL Z PLOTU ! Surovost bílých helem a červených baretů v Praze na Národní třídě dne 17. listopadu byla symbolickým připomenutím gestapáckých zločinů před 50 léty. Jestliže (podle odhadu západních zpravodajů) přes 50.000 mladých lidí volalo po dialogu s komunistickými surovci, beštiálni postup proti studentům ukázal, že dialog s Jakešem je stejně nesmyslný, jako když se dr. Emil Hácha pokoušel přesvědčit vraha Heydri- cha, aby nepopravoval nevinné české lidi. Dialog s vrahem může vést jen vrah — jako vedl Hitler se Stalinem. Dialog s Jakešem by byl pro lid ponižující. S kůlem v plotu (jak sám sebe Jakeš označuje) se nevede dialog. Kůl v plotě se dá pouze z plotu vytrhnout. Jeden kůl za druhým. A plot povalit. Z Curychu do Prahy po 17. listopadu 1989. Vladimír Škutina „svaz Českých a slovenských LÉKAŘŮ ve svobodném světě" už připravuje své druhé setkání. Bude to opět v Německé spolkové republice, v 7176 Braunsbachu, a sice ve dnech 24. až 27. května 1990. Program bude včas oznámen. Případné dotazy řiďte na: Dr Jarmila Vašíčková, Schulstrasse 20, D-7176 Braunsbach, tel. 07906/595 nebo na Dr Otakar Zoufaly sen., brenzstrasse 2, D-7265 Neubulach, tel. 07053/7887. UNIVERSITNÍ PROF. IVAN SVITÁK založil v Kalifornii nové nakladatelství ISIS BOOKS, jež začíná vydávat jeho vybrané spisy a Kalifornské ročenky. Zájemci o sazbu alespoň jednoho sta stránek měsíčně na Mac 11 ať se laskavě obrátí na níže uvedenou adresu. Za stránku o circa 2000 znacích platí nakladatelství USD 5,- po autorských opravách a ve stavu, jenž je camera ready pro tiskárnu. ISIS BOOKS, c/o Ivan Sviták, 555 Val- lombrosa 28, Chico CA 95926, U.S.A. KNIHKUPECTVÍ DIALOG (Frankfurt) uspořádá v prosinci následující předvánoční výstavy knih, kazet aj.: Kolín n.R., sobota 2. prosince 1989, od 13 do 18.30 hod. v IGNIS, Else-Brand- stroem-Str.6, tel.0221/73 47 40 (od 15.45 h. pořádá spolek Bohemia „Jak se dělá smích" s Vlád. Škutinou). Curych, sobota 9. prosince 1989 od 13 do 19 hod. v Kirchenrat, Hirschengraben 7 spolu s výstavou Čeští autoři v překladech. Basilej, neděle 10. prosince 1989 od 12 18 hod. Studentenheim, Herbergsgasse 7 (blízko Kantosspital). Norimberk, výjimečně v neděli 17. prosince 1989 na Velehradě, Zufuhrstr.8, tel. 0911/26 86 84 od 11 do 18 hod. 13. ples Čechů a Slováků ve Frankfurtu se koná v sobotu 20. ledna 1990 od 20 hod. v Palmengarten. Čtyři sály, dvě hudby, výstavy aj. Informace: DIALOG, Gut- leutstr.15, D-6000 Frankfurt/M.1, tel. 069/23 52 80 (otevřeno úterý a čtvrtky 13-20 hod., soboty 10-13 hod., ve dvoře, na zazvonění). 35-letý VYSOKOŠKOLÁK z Moravy by se rád seznámil za účelem sňatku s dobrou, inteligentní a hezkou ženou. Zn.: „Žít v USA’ do admin. Reportéra. 30 REPORTÉR 6/89 [pageend34]PORADY týkající se pojiitbvánf, financování, podnikání, koupá a prodaje nemovistí (včetně firem) NEUTRÁLNÍ EXPERTIZY AGENTUR PAZDERA Kreuzplatz 20, CH-8008 ZÜRICH - Telefon 01 / 932 32 22 • Kladete si někdy otázku, zda je Vám známý způsob sociálního zabezpečení, jak si dobře a letmě zařídit svou nemocenskou, co s opožděným vstupem do AHV, jak vysokě bude VaSe důchodově zabezpečení, co se stane při přestěhování s »mým« zajištěním, atd. ? • Uvažujete o podnikání v budoucnosti resp. o koupi rodinného domu, chaty 7 • Chtěli byste výhodnou půjčku ? • Chcete uložit peníze s vySSím úrokem než poskytují banky a nevíte jak ? • Jak Šetřit a neztratit vysněný cil 7 • Zajímáte se o koupi cenných papírů? Je pro Vás pětinásobek při výdělku zajímavý? • Zajímáte se o koupi nebo prodej nemovitosti ? • Víte, jak velkou náhradu mzdy budete brát v době pracovní neschopnosti při onemocnění nebo po úrazu ? • Máte zájem o vysvětlení možných kombinací různých pojistek ? • Láká Vás výhodná nabídka na »třetísloup« pensijního zajištěni? • Chtěli byste vědět, co je účelné a co není bezpodmínečně nutné si pojistit? Právě nyní záleží na tom, do jakých rukou se dostanete a jak daleko sahá možnost onoho odpovědného pracovníka. Rád Vám poskytnu veSkeré informace ve VaSí mateřštině. Hubert P. PAZDERA POZOR! NOVINKA! po j iš t ěn í Řid ič s k éh o pr ů k azu Nabízíme pojištění řidičského průkazu pro řidiče z povolání i pro řidiče amatéry. NOVÉ PROGRAMY VŠECH CESTOVNÍCH KANCELÁŘÍ jsou u nás k disposici! Vánoční cesta do Číny za pouhých Fr. 1999.—! 12 dnů Peking — možnost mnoha výletů. Dvoutýdenní pobyt v Thajsku již za Fr. 1999.—, v dobrém hotelu! SILVESTR NA MALORCE v apartmentu Pagnera Gardens od 23.12.89 do 2.1.90 za Fr. 690.—. LANZAROTE Apartmenty Las Adel- fas v listopadu, prosinci a lednu (kromě vánoc), týdenní pobyt Fr.790.— Shopping v MANCHESTERU a DUBLINU od pátku do pondělí pouze Fr. 575.— vč. letu, hotelu a okružní jízdy! ZAJIŠŤUJEME DOVOLENÉ PO CELÉM SVĚTĚ: letecky, lodní zájezdy (novinka: dovolená s dopravní lodí), busem, vlastními auty — hotely — byty, prostě VŠE, CO SOUVISÍ S CESTOVÁNÍM! NAŠE DVACETILETÁ ZKUŠENOST JE ZÁRUKOU PRO VAŠI SPOKOJENOST Naše kancelář je otevřena od rána 08,30 až do večera 18,30 h. Veškeré pojistky na Vaše cesty: ELVIA, Winterthur-Intertours, Europäische Versicherung — i pro osoby přes 80 roků! Zajišťujeme vše: lety - auta - byty - lodě - motorhomy - bungalowy atd. atd. Těšíme se na Vaši návštěvu u nás v Effretikonu v Effi-Mártu nebo na Vaše telefo- nické zavolání: g 052 / 32 70 70 nebo 052 / 32 70 90.________________ 20 LET KRAJANSKÉ CESTOVNÍ KANCELÁŘE POJIŠTĚNÍ NÁVŠTĚV Z ČESKOSLOVENSKA nebo jiné země Jistě uvítáte možnost uzavřít výhodné pojištění nemoci, úrazu či úmrtí, event, vč. převozu nemocného či zemřelého na náklady pojišťovny (i nad stáří 85 let). — Pojištění od 0,22 Fr. na osobu a den! Informujte seu: AGENTUR PAZDERA Kreuzplatz 20 CH-8008 ZÜRICH Telefon: CH: 01 - 932 32 22, D: 00411 - 932 32 22 Provoz 24 hodin denně, včetně nedělí a svátků. ÚŘEDNÍ PŘEKLADY Vašich dokladů pro veškeré Oficielní účely výhodně a do 3 dnů provádí diplomovaný překladatel a soudní tlumočník Ing. JIŘÍ KOMÁREK Tösstalstrasse 74 8636 WALD (ZH) Telefon 055/95 52 73 ČESKÝCH KNIH a půjčovna video kazet je otevřena denně na Badenerstrasse 698, 8048 ZÜRICH Telefon 01 ! 62 68 78 AŽ BUDETE V LOS ANGELES NAVŠTIVTE ČESKOU HOSPODU LITTLE PRAGUE RESTAURANT small place with great food 5626 HOLLYWOOD BLVD. LOS ANGELES, CA 90028 Telefon 213-462-4466 MAJKA A HONZA DRVOTOVI REPORTÉR 6/89 31 [pageend35]REPORTÉR CH-8048 ZÜRICH, Postfach 1737 Dvouměsíčník »REPORTÉR« vychází v měsících leden, březen, květen, červenec, září a listopad. Vydavatel: Ludvík Friede (POLYGON Verlag, CH-8048 ZÜRICH, Postí. 1737) Telefon: (01) 432 17 68 Vedoucí redaktor: Vladimír ŠKUTINA Spolupracovníci redakce: Jan BENEŠ, USA Jindřich BERNARD, Německo Zbyněk ČEŘOVSKÝ, Německo Jan DRÁBEK, Kanada Jaroslav DRÁBEK, USA Julius EFFENBERGER, Švýcarsko Karel GELNAR, Švýcarsko Jiří HOCHMAN, USA Pavel KANTOREK, Kanada Adolf. F. J. KARLOVSKÝ, Švýcarsko Přemek KOCIÁN, USA Josef KOLÁČEK, Vatikán Helena KOSKOVÁ, Švédsko Jan KRISTOFORI, Norsko/Švýcarsko Tomáš KRYSTLÍK, Německo Blanka KUBEŠOVÁ, Švýcarsko Robert F. LAMBERG, Dánsko Jindřich LION, Rakousko Frank MARLOW, USA Jára MEČŮ, USA Antonín MĚŠŤAN, Německo Ján MLYNÁŘÍK, Německo Jiří MORAVA, Rakousko Jiří NEHNĚVAJSA, USA Karel NEŠVERA, Německo Stanislav NOVÁK, Švýcarsko, Tomáš NOVOTNÝ, Austrálie Miriam PALETOVÁ, Jižní Afrika Jan PROCHÁZKA, Německo Ota RAMBOUSEK, USA Milan RODEN, Austrálie František SCHWARZENBERG, Rakousko Jindřich STIKAROVSKÝ, Jižní Afrika Pavel STILLER, Německo Rudolf STROEBINGER, Německo Ivan SVITÁK, USA Karel TRINKEWITZ, Německo Ota ULČ, USA Vladimír VALENTA, Kanada Dagmar VANĚČKOVÁ, Rakousko Václav VÝTVAR, Německo Arnošt WAGNER, Kanada Otakar ZOUFALÝ, Německo ROČNÍ PŘEDPLATNÉ: pozemní a lodní cestou......... Sfr. 33.— letecky..........................................Sfr. 39.- nebo ekvivalent v jiné měně. Tiskne: Milan CIMBUREK, Badenerstrasse 698, 8048 ZÜRICH. Telefon 01 / 62 68 78 Zamýšlíte podnikat? Chcete si půjčit za nízkých úrokových sazeb peníze a na vysoké je zpeněžit? ČTYŘ- AŽ ŠESTINÁSOBNÉ ZVĚTŠENÍ KAPITÁLU Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností. Můžete se spolehnout, že Vám objektivně poradíme spojení, které je pro Vás osobně nejvýhodnější. Znáte desatero výhod POJIŠTĚNÍ VAŠEHO KAPITÁLOVÉHO SPOŘENÍ VE ŠVÝCARSKU? Víte, jak platit splátky z ciziny do Švýcarska, jaká skladba pojistky je pro Vás osobně nejvýhodnější? Rádi Vám vše vysvětlíme naší mateřštinou, rádi Vám nestranně poradíme V POJIŠTĚNÍ, PODNIKÁNÍ, FINANCOVÁNÍ, PŮJČKÁCH, NÁKUPU A PRODEJI LÉKAŘSKÝCH PRAXÍ, FIREM, DOMÚ. POJIŠTĚNÍ PRO NÁVŠTĚVY Z ČSSR A JINÝCH ZEMÍ (nemoc, úraz, převoz, smrt) Pro cizince nabízíme POZEMKY A DOMY s povolením pobytu ve Švýcarsku, vč. financování. 05 ze Švýcarska: 01-932 32 22, ze Spolk. republiky Německo: 00411-932 32 22, z Rakouska: 0501-932 32 22, z Velké Británie: 010411-932 32 22. K disposici Vám jsme denně (i ve svátcích) plných 24 hodin. ag en t u r für Versicherungs-, Finanz- und Unternehmensberatung Pazdera sowie Immobilienhandel und Vermittlung Kreuzplatz 20, CH-8008 Zürich KRAJANSKÉ STŘEDISKO DENIA - ŠPANĚLSKO Na výběr jsou: garsonky, byty řadové domky, vilky a pozemky. V Denii najdete příznivé klima, kouzelný kraj a nové přátele ze všech koutů světa. »LA PEDRERA II« - VESNIČKA KLUBOVÉHO RÁZU Fáze 1 je dokončena a vyprodána. — Fáze 2 s klubem je ve výstavbě. Bližší informace, prodej a pronájem: DIVA IMMOBILIEN K. & V. DIVOKÝ Segantinistrasse 9, CH-8049 ZÜRICH Telefon 01 - 341 21,56 FIT FOR LIFE OVOCNÁ CUKRÁRNA V GOTEBORGU VÁM NABÍZÍ: ovocná polévky, ovocné speciality, ovocné zmrzliny, ovocné dorty NA VAŠI MILOU NÁVŠTĚVU SE TEŠÍ RODINA LINKOVÁ TRÄDGARDSGATAN 2 411 08 GOTEBORG Telefon 031 / 130129 HOTEL-PENSION Majitelka: Jana Šramová Zpříjemněte si u nás svůj pobyt, ať kratší či delší, budete-li v Norimberku. V létě máme k dispozici velkou slunnou terasu. — Místnosti cca pro 20osob pro soukromá setkání. — Máte-li čtyřnohého přítele, může přijít s Vámi. 8500 Nürnberg 40, Comeniusstr. 8 Telefon 0911/44 84 48 (přímo proti jižnímu východu hlavního nádraží) [pageend36]