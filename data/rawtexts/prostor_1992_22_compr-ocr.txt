PROSTOR NEZÁVISLÁ REVUE R O Č N Í K VI. PROSINEC 1992 CENA 2 9 90 k č s 22 - Na okraji (Vlastimil Marek) - Praha, město polemické (Josef Kroutvor) - Město, jehož sláva hvězd se dotýká (Vilém Flusser) - Dosti nostalgie! (Bedřich Utitz) - Pražská bohéma (Paul Leppin) - Procházka betonovou zahradou (Lubomír Martínek) - Anketa na téma „Praha polemická“ - Cor patriae (Jan Čep) - Magická Praha (Zdeněk Neubauer, Václav Cílek) - Film jako kolektivní psychóza (Rudolf Starý) - Pražské literární a umělecké kavárny (Václav Cibula) - Appendix Astropsychologica (Rudolf Starý) [pageend1]PROSTOR, společenskokulturní revue založena v Praze v červnu 1982. Do listopadul989 vycházela samizdatové - celkem 12 čísel. Od roku 1990 vychází oficiálně v Praze čtyřikrát ročně (vždy kolem 10. března, 10. června, 10. září a 10. prosince). První dvě oficiální čísla (11, 12) vyšla jako reprinty samizdatových vydání. Vydavatel: Aleš Lederer Řídí redakční kruh: Milan Hanuš (výkonný redaktor), Josef Kroutvor, Aleš Lederer, Stanislava Přádná, Rudolf Starý (vedoucí redaktor) Cena tohoto čísla: Kčs 2990, předplatné na rok 1993: Kčs 100, poštovné zdarma. Veškeré objednávky revue a knižní produkce nakladatelství Prostor zasílejte na adresu: PROSTOR-odbyt, Na Zlaté stezce 138, 38301 Prachatice, telefon + fax: (0338) 22380 Pro zájemce ze zahraničí cena: US $ 15, roční předplatné US $ 60 Pro země bývalého socialistického tábora cena: US $ 7 V2, roční předplatné US $ 30 (poštovné zahrnuto v ceně) Předplatné pro zahraničí vyřizuje výhradně: Kubon & Sagner P.O.BOX 34 01 08, D-8000, München V Praze vše z Prostoru k dostání vždy v knihkupectví Fišer, Kaprova 10, Praha 1 (metro A, stanice Staroměstská) a v Akademickém knihkupectví (bývalý Čs. spisovatel), Národní 9, Praha 1 Návštěvní den v redakci: středa 14-17 hodin Uzávěrka tohoto čísla 7. listopadu 1992, číslo vychází 15. prosince 1992. Příští číslo, PROSTOR 23, vyjde 15. března 1993. Uveřejněné příspěvky nemusí vždy odrážet názory redakce. Nevyžádané rukopisy se nevracejí. © PROSTOR, nakladatelství Aleše Lederera U Prašné brány 3, 116 29 Praha 1 telefon: 232 82 05, 232 8215, tel. + fax: 232 8415 Obálku navrhl Pavel Hrách Grafická úprava Aleš Lederer Elektronická sazba Konsorcium Profset Michalov Vytiskly Tiskárny Vimperk, státní podnik Rozšiřuje PNS, Bohemia Print, soukromí distributoři a knihkupci. ISSN 0862-7045 [pageend2]Prosinec nezávislý časopis ročník VI. číslo 22 1992 Polemické město 5 POZNÁMKY Umění polemiky 7 Josef Kroutvor Má ještě francouzská kultura v Československu budoucnost? 8 Stephane Reznikow, Frédérique Smetana Co dnes čeká mladého Goetha v Čechách? 10 Jochen Bloss, Andreas Ströhl Paměť jako cesta k budoucnosti 12 Marta Železná, Jan Hančil Postavení Prahy ve středoevropském regionu 14 Jiří Exner Pomník T. G. M. pro Prahu? 18 L. H. Augustin KONFRONTACE Město, jehož sláva hvězd se dotýká 22 Vilém Flusser Praha opět do středu Evropy 24 Bedřich Utitz Dosti nostalgie! 27 Peter Demetz Praha, místo setkání 30 Petr Král Pražská bohéma 35 Paul Leppin STATI A ÚVAHY Praha, město polemické 37 Josef Kroutvor Lamentatio Pragensis 43 L. H. Augustin Magická Praha 55 Zdeněk Neubauer, Václav Cílek PROSTOR [pageend3]ese Vítězství metody nad architektonikou 65 Karel Kosík 12. SVĚTOVÁ KONFERENCE MEZINÁRODNÍ TRANSPERSONÁLNÍ SPOLEČNOSTI, PRAHA 1992 Krize významu David Steindl-Rast Rozhovor s Davidem Steindl-Rastem pro revue Prostor 73 79 MYŠLENKOVÉ PROUDY XX. STOLETÍ Na okraji Vlastimil Marek 83 EXCERPTA Pražský kruh Max Brod 103 NÁŠ ROZHOVOR Sestupování do nitra města 109 (rozhovor se spisovatelkou Danielou Hodrovou) REPORTÁŽ Sblížení s Maltou Milan Hanuš 115 ANKETA Anketa na téma „Praha polemická“ 119 Dobroslav Líbal, Martin Stejskal, Karel Chaba, Přemysl Rut, Michal Ajvaz KULTURA výročí Cor patriae 125 Jan Čep poezie Texty a básně Michala Novotného 130 divadlo O magnetismu a vyzařování 133 Tereza Rybářové [pageend4]film Film jako kolektivní psychóza 135 Rudolf Starý IJteratura Úder od anděla 142 Pavel Hlavatý výtvarné uměid Orfeus a Antaios 143 Jana Tichá hudba Hudba Karlova mostu 147 Vlastimil Marek povídka Procházka betonovou zahradou 151 Lubomír MartínekDOPISY, NÁZORY Jindra Johanisová, Šárka Gjuričová, Eva Hauserová 159 Odpovědi M. Pokorného a M. Hanuše 162 SLOVNÍK Pražské literární a umělecké kavárny 165 Václav Cibula APENDIX ASTROPSYCHOLOGICA Animus v zrcadle horoskopu 173 Rudolf Starý Bibliografický přehled revue Prostor za rok 1992 181 [pageend5]Ctěte knihy z nakladatelství PROSTOR Pro předplatitele revue PROSTOR sleva na veškerou knižní produkci 20 % ! SLOVO ČTENÁŘŮM V minulém čísle jsme avizovali od nového ročníku zvýšení ceny revue PROSTOR na 49,- Kčs. Zároveň jsme nabídli výraznou slevu pro předplatitele a to pouhých 25,- Kčs za výtisk. Nakonec cena předplatného zůstává beze změn, tedy 100,- Kčs na rok, avšak prodejní cenu jsme upravili na 39,- Kčs za jednotlivé číslo. Současně jsme poskytli všem předplatitelům revue PROSTOR slevu na knižní tituly z našeho nakladatelství ve výši 20 %. Podmínkou je, aby každý předplatitel a zájemce o knižní tituly na objednávce uvedl poznámku, že je předplatitelem této revue. Věříme, že naše opatření i nabídky povedou k Vaší spokojenosti a děkujeme Vám, všem čtenářům revue a knih z nakladatelství PROSTOR, za pochopení a důvěru. A do nového roku Vám přejeme pevné zdraví, elán, nové nápady, životní optimismus, fantazii, ale také trpělivost. Budeme ji zřejmě všichni potřebovat. V listopadu 1992 redakce Poděkování Vydavatel děkuje všem inzerentům, kteří napomohli vydání tohoto čísla revue PROSTOR. Za nezištnou pomoc patří velký dík firmám: Kancelářské stroje, LCS International, Fischer Reisen a OMEGA. [pageend6]Polemické město O Praze už bylo vysloveno tolik myšlenek a popsáno tolik stránek, že by to jistě vydalo na knihovnu úctyhodných rozměrů. Snad všechna epiteta už byla vyřčena: Praha vznešená i tragická, fantastická i magická, královská i plebejská, posvátná, děsivá i každodenní. Také naše pojmenování - Praha polemická - je pouhou výpůjčkou z díla Maxe Broda, který polemičnost města vnímal na pozadí střetávajících se národností, mentalit a kulturních vlivů, a to zejména českého, německého a židovského (překlad jedné kapitoly z Brodový knihy Pražský kruh přinášíme v rubrice Excerpta). Na tuto plodnou atmosféru předválečné Prahy, která je v mnohém inspirativní dodnes, poukazuje ve své úvodní studii Josef Kroutvor: „Zabývat se dnes polemickým duchem Prahy na přelomu století a vůbec Střední Evropy musí v nás vyvolat nutně pocity melancholie. Poměry se změnily natolik, že není s kým polemizovat, snad jen se slovenskými nacionalisty, ale není to polemika. Němci jsou vyhnáni, Židé jsou vyvražděni, zkrátka chybí partneři.“ Pražské číslo revue Prostor vzniklo v situaci, kdy město čelí náporu turistů, kdy se ale také otevírá novým kulturním podnětům (12. světová konference Mezinárodní transpersonální společnosti, z níž přinášíme i v tomto čísle přednášku a rozhovor, byla jedním z takových inspirativních setkání). Rozhodli jsme se proto věnovat pozornost Praze jako místu ležícímu v symbolickém středu - in corde patriae. (Lyrickou evokaci Jana Čepa Cor patriae publikujeme u příležitosti básníkova výročí.) Je to zároveň město, v němž se stýká mýtus, historie i dnešek, a to v širokém a často právě polemickém smyslu. Snad nej výstižněji vyjádřil tuto myšlenku znalec Prahy Dobroslav Líbal, který spolu s několika dalšími autory přispěl do naší ankety: „Praha ční nade všemi evropskými hlavními městy. V tom je však současně skryta její niterná tragédie. Vyrostla tak vysoko, že se vymyká možnostem plného lidského pochopení a porozumění. Toto nepochopení vzbuzuje zrod primitivních snah o její znehodnocení porušením hodnot, jež se povznesly nad úroveň našeho vnímání.“ Celou snůšku konkrétních příkladů necitlivého a škodlivého zasahování do živého organismu města pak uvádí historik umění L. H. Augustin ve své lamentaci nad urbanistickým vývojem města. V tomto čísle naší revue jsme dali slovo především významným osobnostem, které v sobě nesou a uchovávají dědictví staré Prahy. Domníváme se totiž, že přinášejí nejen cenná svědectví, ale i tolik důležitou vizi města, která se rodí nejen ze znalosti minulého, ale i z tušení budoucího. „Nejde vůbec o to restituovat polemickou Prahu minulosti: jde o to připravovat energicky novou,“ píše Peter Demetz ve své filipice namířené 5 [pageend7]proti sladkobolným steskům i proti nazpět obrácené utopii o česko-ně- mecko-židovské Praze z přelomu století. Ale „Praha je mocné místo samo o sobě“, říká zasvěcený poutník po magických místech města filosof Zdeněk Neubauer. A to nám dává naději, že se opět stane tím příslovečným vroucím kotlem plným vířící směsi kalu i vzácných ingrediencí, v němž vzniká drahocenná sloučenina. Studie Vlastimila Marka o alternativních přístupech prosazujících se pod názvem new age v umění, vědě i filosofii nám dává tušit, že Praha je tím příhodným místem, kde se dobře daří jen zdánlivě bláznivým myšlenkám. Opravdu prorocky proto znějí slova Viléma Flussera, který o Praze napsal po mnohaletém odloučení od domova: „Pokud však Praha zůstává Prahou, dojde jednoho dne k tříbení a potemnělé jiskry znovu začnou žhnout, ne snad aby samy shořely, ale aby zapalovaly. Praha - startér evropského motoru - uvede znovu evropského člověka do pohybu, který bude směřovat vzhůru k nebi, do duchovních oblastí. Vidím město veliké, jehož sláva hvězd se dotýká.“ říjen 1992 redakce PIŠTE NÁM! Naše adresa: PROSTOR, U Prašné brány 3, Praha 1, 116 29 6 [pageend8]POZNÁMKY Umění polemiky Odcházejí poslední pamětníci „starých časů“, kdy v Praze a vůbec v českých zemích žili pospolu Češi, Němci, Žide. Přítomnost tří národností se podílela na specifické atmosféře střední Evropy a podněcovala jak zdravé soupeření, tak i národnostní třenice. Těžko mluvit o nějaké jednotě, národnosti žily často odděleně vedle sebe, nicméně nějaké souvislosti a vazby zde byly vždycky. Jako ideální stav soužití se jevila polemika, nejkultivovanější uplatnění vlastních názorů s ohledem na souseda. Před časem zemřel v Londýně jeden z posledních pamětníků, literární historik J. P. Stern. Po první návštěvě Prahy, opět po dlouhých letech, tragicky zahynul na zpáteční cestě Vilém Flusser, filosof komunikace a bytostný polemik. Odešli, aniž bychom jim mohli položit otázky, vyzpovídat je a dozvědět se víc. Zůstává po nich dílo, zneklidňující odkaz, jakási výzva k nové intelektuální diskusi. Pojem střední Evropy je sice obnoven, ale zdá se, že stále chybí živý obsah, vnitřní vymezení. Co jiného ale dělá střední Evropu Evropou než umění polemiky?! Rozloha střední Evropy byla vždy nejistá, tento hypotetický střed evropského kontinentu se definoval vždy sám v neklidných diskusích, konfrontacích a polemice. Jen tam byl Středoevropan doma, kde se polemizovalo jako v kavárně, diskutovalo se v užitečných protikladech. Umění polemiky předpokládá kulturnost a toleranci, určitou občanskou demokracii. Jakmile se jedna národnost začne povyšovat nad druhou a připomínat své přednosti, a dokonce i nároky, je s polemikou konec. Nacionalismus je prvním nepřítelem polemiky, druhým nepřítelem je pak moderní masové ideologické myšlení. Často postupují nepřátelské síly pospolu, jak dokazuje neblahá novodobá historie střední Evropy. Umění polemiky vzalo zasvé: tu první ránu - primitivní - jí zasadil fašismus, tu druhou - rafinovanější - komunismus. Totality nepřejí protikladům, odlišným názorům, vyžadují jednotnou myšlenkovou linii. Tragická likvidace Židů během okupace a po válce ještě hromadný odsun německého obyvatelstva narušily tradiční středoevropské struktury. Namísto duchovní polyfonie nastoupily politicky podbar- vené monology, myšlenky zredukované na pouhá hesla a žurnalistické fráze. Po druhé světové válce začaly platit pádné argumenty, aniž by se nějak přihlíželo k tomu, že diskuse je především potěšení. Ideologie a cenzura nepostihly jen oficiální projevy, ale i autentické, individuální formy myšlení. Lidé se stáhli více do sebe, nad diskusí jasně převážila reflexe. K uměle vytvořeným komunikačním zátarasům přibyly i vlastní zábrany, není radno vstupovat do každé volnější řeči. Připočteme-li i obecné přerušení kontaktů se světem, došlo k závažnému společenskému zjednodušení našeho myšlení. Praha jako křižovatka střední Evropy hrála vždy v polemickém tříbení 7 [pageend9]názorů důležitou roli. Ne nadarmo nazval Max Brod Prahu „polemickým městem“. Ale co bylo, bylo, a nelze už vrátit zpět. Příliv německého kapitálu do Prahy ještě neznamená návrat pražských Němců. Stejně tak zvýšený turistický zájem o židovskou Prahu nemůže nahradit citelnou nepřítomnost Židů v pražské polemice. Je třeba přejít od minulosti k tomu, co nabízí současnost, držet se tradice, ale pokračovat přece jen dál. Zdá se, že by Praha mohla být ideálním místem intelektuálních diskusí, předním evropským fórem. Praha přitahuje a také inspiruje, má sice zajímavé duchovní kořeny, ale zvučí i prázdnem a nedovzdělaností. V dnešní Praze se mísí filosofická zkušenost - uložená v genech - s naivní touhou a fantazií. Je zde zároveň dobře i špatně, mnohé je napovčzeno, ale chybí způsob, jak se plně vyjádřit. Vnitřní, národnostní polemiku by mohla nahradit polemika vnější, polemika v širším smyslu slova. Ani české země nejsou tak rozlehlé, aby lpěly jen na úzkém národnostním principu, aby nad své středoevropské určení stavěly ještě národnost. Čím dříve se zbavíme svých neduhů a nectností, tím lip. Polemika je v tomto případě dobrou radou nad zlato, polemika rozšiřuje naše obzory a schopnosti. Tam, kde se kříží obchodní cesty a jazyky, kde se mísí krev i myšlenkové proudy, tam se také daří kultuře. Těchto vlivů se nemusíme bát, jsou přínosné. Svou národnost nezískáme couváním k pomyslnému středu vlastní osobnosti, ale jen ve vymezení s okolním světem. Identita sama o sobě nemá žádný smysl, je sebeklamem, nebezpečně zahnívající národní hrdostí. Samozřejmě že prubířským kamenem naší polemiky byl a nepochybně bude i nadále vztah k Němcům. Dvojjazyčnost měla kdysi i své pozitivní stránky, nabízela bohatší rejstřík možností. Je škoda, že je dnes pro nás němčina cizím jazykem jako kterýkoliv jiný a že pro nás část naší historie zůstává tak těžko čitelná. Angličtina je dnes sice universálním dorozumívacím jazykem, ale my přece jen žijeme ve střední Evropě, v těsné blízkosti Německa a Rakouska. Naše kultury a tradice mají navíc mnoho společného, německé působení nelze prostě ignorovat. Bylo by velkou chybou považovat pražskou německou literaturu za cizí element stojící někde mimo literaturu českou. Nelze rozdělit to, co je ve své podstatě podvojné, co vyrostlo z polemického vědomí. Kafka by nám měl být stejně blízký jako Hašek, humanista Urzidil stejně jako demokrat Karel Čapek. Snad uspořádání nové Evropy, volný pohyb přes hranice postupně odstraní škody napáchané totalitními režimy. Dostaneme se do hlubších, polemických vod a budeme muset plavat. Umění polemiky pak nebude jen intelektuální ozdobou kavárenských diskusí, ale nutností, znakem evropské vzdělanosti a potřebou dne. Josef Krou tvor Má ještě francouzská kultura v Československu budoucnost? Až na hrstku studií neexistuje souborná práce o historii francouzské kultury v Československu. Toto bílé místo vzniklo z několika důvodů. Do 19. století pojily naše země relativně slabé tradiční vztahy. Doba Karla IV., jenž byl vychován na francouzském dvoře, byla jen vzdálenou vzpomínkou. 17. a 18. století proběhly ve znamení germanizace. Vliv Francie na české země je srovnatelný s jejím působením v Rakousku či Sasku. Počátkem 19. století bylo frankofilství daleko zřetelnější u Rusů 8 [pageend10]a Poláků. Francouzský kulturní vliv se však začal silnČ projevovat od roku 1860. Čechy přivykly francouzské kultuře tak rychle, že „zpoždění“ rychle dohnaly, dokonce na ně rychle zapomenuly. Francouzská kultura se snažila v kultivovaných kruzích projevovat co nej přirozeněji, takže ani tentokráte jí nebyla věnována žádná studie. Kulturní politika po roce 1948 měla za cíl zcela vymýtit stopy francouzské kultury v Československu, což se téměř podařilo. Proto - ač jsme svědky nového rozmachu frankofilství - dnešní otázka zní: Co vlastně zbylo z francouzské kultury v Československu, když je její působnost nepochybně méně průkazná než v minulosti? Je možný návrat do dob první republiky? * * * Náhlé otevření hranic a západní vlna, která zaplavila Cechy po roce 1989, otřásly všemi kulturními strukturami posledních dvaceti let, ať už byly oficiální nebo ne. Zažili jsme návrat „prokletých“ umělců komunistického režimu, oficiální nástup uměleckých forem a kategorií, které byly buď potlačovány nebo málo podporovány, na druhé straně pak prožíváme ekonomickou krizi kultury, kterou nikdo nečekal. A zdá se mi, že svět umění stojí bezradně před touto novou situací. Každý se ptá, jak tvořit bez peněz, ale podle mého názoru ještě více, co tvořit, když „padla politická zeď“? Jaké jsou ty pravé hodnoty, které umění 20. století musí a chce obhajovat? Jaké umění musí existovat ve svobodné společnosti? Mohou být materiální hodnoty, které v této zemi nabírají neúměrně na váze (a nikdy nebudu dost vděčná za to, že si tato země zvolila za svého představitele humanistu, jakým je Václav Havel), dostatečně smysluplné a slibné, aby vytvořily podhoubí pro umění? Představuje záliba v cizích kulturách (myslím na novou generaci okouzlenou anglosaskou kulturou, celá Evropa tento jev zažila) jediný důkaz, že umění je nadále v této zemi svobodné a že lze radostně hloupnout a ponechat masmédiím úlohu, která náleží umění a školství? V posledních měsících cítím skleslost českých umělců a tvůrců, kteří jako by již nevěřili, že mohou ještě něco přinést a vyprodukovat, jako by si říkali: „Co teď mohu dělat...“ Jsem hluboce přesvědčena, že se objeví noví tvůrci, kteří budou mít opět sílu se prosadit v jiných podmínkách, a že se v tomto přechodném období objeví (možná až vybledne gloriola svaté marky) nové „obrození české kultury“, která jistě sehraje ve střední Evropě důležitou roli, na základě stejných uměleckých, lidských a universálních hodnot, jaké ctili význační umělci, politici a spisovatelé v minulosti. Ačkoli je upřednostňována kulturní výměna, aby se národy naučily navzájem poznávat a respektovat, přesto si každý musí zachovat vlastní identitu a věřit ve vše krásné, správné a pozitivní, co má. Silná měna a rozloha země nikdy nebyly synonymem kvalitního či bohatého umění a kultury. Francie musí ještě vyvinout mnoho úsilí, chce-li se prosadit v Čechách ekonomicky. Na druhé straně však jsme svědky nového rozmachu kulturních a uměleckých styků. Za to částečně vděčíme francouzskému presidentu, panu Francois Mitterrandovi a francouzskému ministru kultury, panu Jacku Langovi, kteří při oficiální návštěvě v Praze v září 1990 ohlásili znovuotevření Francouzského institutu v Praze a poskytli francouzsko-české spolupráci mohutnou finanční podporu. Jako průkopníci tohoto znovuotevření jsme se snažili navázat na tradiční vztahy našich dvou kultur, vytvářet kontakty, zvát francouzské umělec do Prahy a publikovat dvojjazyčný časo- 9 [pageend11]pis, který rádi zasíláme všem těm, kdo žijí daleko od Prahy a cítí se být odříznuti. Velmi silně jsme prožívali chvíle s Peterem Brookem při jeho návštěvě v červnu 1991, jeho četná setkání s mladými umělci, které silně povzbudil svou radou, aby „tvořili v jakýchkoliv podmínkách“... Projekce Šoah za účasti Claude Lanzmanna v kině U Hradeb byla též velmi dojemná. Někteří diváci nemohli zadržet slzy, když sledovali příběh českých rodin, které šly do plynu v Brzezince. Výstavy, představení, filmy, koncerty pečlivě volíme a vybíráme vše, co nám připadá pro Prahu užitečné a důležité. Nezapomínáme přitom na všechny české umělce, pro něž Francie byla tak důležitá. S velkým potěšením a zájmem také zjišťuji, že se na českých scénách objevují hry francouzských autorů, i současných, jako např. Koltes, uvědomuji si, že některá představení a koncerty francouzských umělců budí opravdový zájem. V Praze ještě existuje pravé publikum, kterému se líbí často náročná díla a ohodnotí je. Francouzští umělci to umějí ocenit a mnoho z nich v posledních dvou letech vyjádřilo přání vrátit se do Čech a navázat zde kontakty. Jsem přesvědčena, že v oblasti hudby starých mistrů se určitě rozvinou styky mezi Střediskem staré hudby vc Versailles a českými soubory. * * * Na bilanci posledních tří let je ještě příliš záhy. „Znovuzískání“ francouzského publika je úctyhodný úspěch... avšak dohnat „zpoždění“ bude neméně úctyhodná práce. Je jisté, že kulturní vztahy jsou závislé nejen na politických vztazích, ale i na tom, co bychom mohli nazvat „psychologie národa“. Paříž znovu objevuje Prahu. Jde o módní záležitost (netýkající se pouze Francie), nebo o trvalý jev, spojený s úsilím o návrat a zakotvení v srdci Evropy? Na české straně rozdělení státu s sebou nese obavu z uzavření se do sebe, a tudíž snahu o otevření se světu. V tomto případě by pro Francii byl prospěšný pocit „obklíčení“ a slavný most, který spojoval naše země, by se mohl obnovit. Je na Francii, aby zvýšeným zájmem o střední Evropu vynahradila svůj nepopiratelně slabší vliv ve srovnání s minulostí. Stephane Reznikow a Frédérique Smetana (Francouzský institut v Praze) Co dnes čeká mladého Goetha v Čechách? ( O činnosti pražského Goethe-Institutu) Posledních padesát let přineslo řadu nedorozumění často s fatálními následky. Podle našeho názoru se poprvé v novodobé historii naskýtá možnost těmto nedorozuměním předcházet. Nabízí se nám totiž otevřený dialog, dialog bez předsudků. Veškerá činnost Goethe-Institutu má proto jednoho společného jmenovatele: Goethe-Institut by chtěl být prostředníkem mezi institucemi a lidmi dobré vůle, kteří se po obou stranách hranic snaží o smír a porozumění. Pražský Goethe-Institut na Masarykově nábřeží 32 byl založen v roce 1990. Pak následovaly přípravy k zahájení naší vlastní činnosti a rekonstrukce budovy, která bude již brzy dokončena. Ačkoliv Institut svou činnost v Praze dosud oficiálně nezahájil, navázali jsme již řadu kontaktů a uspořádali mnoho kulturních akcí. Naplno už funguje „oddělení pro práci s pedagogy“, které koordinuje práci učitelů němčiny v Čechách a na Moravě. Goethe-Institut je veřejně prospěšný spolek, jehož úlohou je péče o německý jazyk v zahraničí a podpora kulturní spolupráce na mezinárodní úrovni. 10 [pageend12]Z pověření ministerstva zahraničí Spolkové republiky Německo přebírá Goethe-Institut rozsáhlé úlohy německé kulturní politiky. Financován je převážně ze spolkové pokladny. Jedná se o kulturní instituci, jejíž zaměstnanci nejsou ani diplomaté, ani úředníci. Jejich nezávislost na politických vlivech je zaručena smlouvou uzavřenou s ministerstvem zahraničí. Za svůj prvořadý úkol v Praze považujeme zprostředkování informací o Německu a jeho kulturním životě. Během posledních čtyřiceti let naše vztahy a vzájemné znalosti hodně utrpěly, přestože nás spojuje těsné sousedství a částečně i společné dějiny. O to větší a rozmanitější je tento zájem dnes. Svou činnost se snažíme do budoucna orientovat tak, abychom co možná nejvíce vycházeli vstříc potřebám hostitelské země. Proto vyvíjíme aktivitu zejména tam, kde jsme o to žádáni, a pořádáme takové kulturní akce, na nichž participují i naši čeští partneři (Slovensko má svůj vlastní Goethe-Institut). Princip partnerství platí jak pro volbu témat, tak i pro samotnou realizaci jednotlivých akcí: uskutečňujeme pouze takové projekty, na kterých mají zájem obě strany a kde se na organizaci a nákladech částečně podílejí i naši partneři. Spolupráce a princip partnerství znamená samozřejmě také otevřenost a ochotu vyjadřovat se i ke kritickým tématům. Vyhýbat se jim by bylo pro dobrý, ale křehký vztah Čechů a Němců stejně osudové jako propagandistické iluze o dokonalém světě. Páteří naší koncepce je proto česko- -židovsko-německá tématika, a to nejenom její pozitivní stránky (např. pražská německá literatura). V našem programu se věnujeme také například otázce pronásledování a vyvraždění Židů v období nacismu. Podíleli jsme se na dvou výstavách k tomuto tématu, pozvali jsme profesory Ebcrharda Jäckla, Michaela Wolfísohna a Shlomo Aronsova. Právě zde v Praze nám nejvíce záleží na česko-německém smíru. Snažíme se vést s Čechy otevřený dialog: Společně s Úřadem předsedy vlády České republiky a polským kulturním střediskem jsme uspořádali sympózium k tématu odsunu sudetských Němců (jednotlivé příspěvky vyšly tiskem, tuto publikaci lze získat v Gocthe-Institutu). Náš kulturní program by tedy měl zahrnovat široké spektrum témat a zároveň by měl zachycovat výrazné tendence v kultuře myšlení. Budeme se věnovat závažným problémům společnosti, diskutovat o nich s kompetentními odborníky. Přednost dáváme opět dialogu: to znamená seminářům, kolokviím, panelovým diskusím. Zveme současné spisovatele, pořádáme nakladatelské semináře, semináře o umění a masmédiích. V této souvislosti stojí za zmínku loňská přednáška i seminář Viléma Flussera a letošní sympózium zasvěcené tomuto modernímu filosofu komunikace a pražskému rodáku. (Text Viléma Flussera věnovaný Praze si můžete přečíst na jiném místě tohoto čísla.) Hned po skončení rekonstrukce budovy začneme s pravidelným promítáním filmů. Jednou týdně budeme promítat v našem velkém sále jeden nebo více německých filmů. Program bude sestaven tak, aby tvořil určitý tematický celek. Ve fázi výstavby je v současné době i naše knihovna, takže ještě bohužel není přístupná veřejnosti. Stavební práce se ale blíží závěru a my počítáme s tím, že knihovna bude otevřena ještě tuto zimu. Knihy, noviny, časopisy, videokazety a zvukové nahrávky zprostředkují informace o německé literatuře, společnosti, dějinách a zeměpise. Kromě toho bude knihovna plnit úlohu německého informačního střediska a v rámci svých možností bude poskytovat také ústní, písemné a telefonické informace. Knihovna bude zdarma přístupná všem zájemcům. 11 [pageend13]Od ledna se naše činnost rozšíří o jazykové kursy. Goethe-Institut bude v rámci svých vlastních kursů úzce spolupracovat se státními a soukromými jazykovými školami a bude po odborné stránce podporovat jejich práci. Věříme, že Goethe-Institut Praha přispěje svou činností ke kulturnímu životu města, především k jeho otevření se světu. Vzpomínání na „zlaté“ období Prahy tří kultur může být jistě motivující, skrývá v sobě ale i nebezpečí: hovořit o „česko-židovsko-nčmecké symbióze“ je eufemismus, neboť tyto kultury žily spíš vedle sebe než spolu. Jistěže docházelo k vzájemným podnětům a pozitivním vlivům, ale přesto bychom neměli popírat napětí a třenice patřící ke svérázu - i v pozitivním slova smyslu - „polemické“ Prahy. Kromě toho si myslíme, že po čtyřiceti letech vnucené izolace nepomůže toužebný pohled do minulosti, ale pouze chladná analýza současnosti a poté kritický a konstruktivní přístup k budoucnosti. Komunismus znemožnil aktivní vývoj současné kultury a umění, paradoxním způsobem ale vlastně umělcům situaci zároveň ulehčil. Svět byl jednodušší, dobrý a zlý, černý a bílý. Člověk mohl souhlasit, nebo být proti. Používání narážek a symbolů nahrazovalo vývoj formálního výrazu. Hledání kulturní identity je ztěžováno ekonomickými problémy a rostoucím nivelizujícím vlivem turistického ruchu. Politické glajchšaltování kultury bylo vystřídáno narychlo vyrobeným masovým zbožím. Ve výprodeji se ocitli Mozart, Kafka, Dvořák i Smetana. Zatímco v období socialistické éry existoval na okraji underground a samizdat, zasahuje dnes nejistota způsobená vstupem tržního hospodářství i do těchto koutů. Praha vstoupila na cestu hledání v tomto komplikovaném světě, hledání orientace v neohraničené směsici libovolně se jevících forem a obsahů. Každá kultura potřebuje nové impulsy, výměnu zkušeností, kontakty, pokud nechce ustrnout. Goethe-Insti- tut Praha doufá, že bude mít možnost alespoň trochu podpořit tento proces hledání a rekonstrukce, který je provázen spěchem a tvrdostí, ale také láskou a tvůrčími silami. Asi se nám nepodaří učinit Prahu „zlatější“ či „magičtější“, ale zato bychom rádi přispěli k prohloubení jejího „polemického ducha“. Dr. Jochen Bloss, Andreas Strähl (Goethe-Institut Praha) Paměť jako cesta k budoucnosti Politický převrat v roce 1989 vedl k rozbití oné relativní jednoty, jež byla dána vztahem ke komunistickému režimu: je snazší být jednotní v odmítání, vědět, co určitě nechceme, než sejít se, či se aspoň respektovat v hledání toho, co bychom chtěli. Najednou se ukáže, že i elementární slova, na která jsme tolik spoléhali - svoboda, pravda, demokracie - nás zrazují, neboť jde jen o abstraktní pojmy připouštějící individuální interpretaci. Typické pak je, že tradiční interpretaci hledá každý jinde, nejčastěji v šedesátých letech nebo v první republice. Proto jedni počítali s tím, že přetrženou kulturní kontinuitu navážeme od roku 1968 a že i oni osobně budou moci plynule pokračovat ve svém díle tam, kde po příjezdu tanků přestali. Jiní se upínali k masarykovské tradici jakožto k tomu místu historie, jež jediné je hodné pokračování, následování. Zamyslíme-li se hlouběji nad okolnostmi, za jakých vznikla a dvacet let jako demokratický stát existovala první republika, a nad okolnostmi, jež vzbuzovaly zdání, že revidovaný komunistický režim není totalita, pochopíme, proč ani jedna z těchto cest či „pamětí“ nebyla za skoro tři roky s to prokázat dostatečnou životaschopnost. 12 [pageend14]Myšlenka přihlásit se k jiné, starší tradici, totiž k tradici střcdoevropan- ství, pokusit se znovu být organickou součástí duchovního prostoru střední Evropy, nebyla po převratu ničím novým. Již léta předtím byla střední Evropa jakožto jedinečný kulturní fenomén diskutována teoretiky v samizdatových tiskovinách, na různých seminářích etc. Společnost Franze Kafky však byla snad první popřevratovou kulturní organizací, která začala usilovat o naplňování tčehto myšlenek v praxi. Od samého počátku své existence se různými formami činnosti (semináře, kolokvia, kulturní večery pro členy, vydávání knih aj.) zaměřuje na obnovu paměti, resp. na rozšíření obecného povědomí o staletém soužití Čechů, Němců a Židů na území Čech a Moravy. Program Společnosti, která má dnes již přes osm set členů, většinou umělců, vědců a studentů z celého světa, vychází z toho, že kultura narcisistnč zahleděná jen do sebe, zbavená možnosti prohlédnout se v zrcadle souseda, nemá velkou vyhlídku být tolerantní, humanistická a demokratická. A že to bylo právě historické soužití různých národů a různých jazyků, co tvořilo atmosféru střední Evropy a činilo z Prahy evropskou kulturní metropoli. Středoevropská kultura, a zvláště pak ta, která vznikala na území Čech a Moravy, byla kulturou sousedskou v tom smyslu, že se vyvíjela v „sousedských vztazích“ tří elementů, které koexistovaly na malém prostoru, jakož i v tom smyslu, že rakousko-uherské mocnářství vytvářelo prostor přes krajové odlišnosti sjednocovaný nezaměnitelnou atmosférou autoritativního státního mechanismu, jehož podstatu snad nejlépe vystihl R. Musil v Muži bez vlastností a o němž až se srdceryvnou nostalgií psal J. Roth. Tato „sou- sedskost“ byla patrně i důvodem, proč J. Serke nazval svou knihu o pražské německé literatuře Die böhmischen Dörfer. Jak ale navázat na tradici danou uzavřeným, vnitřně však nesmírně bohatým světem stařičkého mocnářství, když dnes je situace přesně opačná: zglajchšaltovaný kulturní život jako dědictví komunistické éry a naprostá otevřenost vůči světu v době, kdy díky televizi je celý svět jednou velkou vesnicí? Praha „magická“ ztrácí svou hermetickou atmosféru a svou jedinečnost den ze dne a blíží se svým charakterem ostatním evropským městům. Žádná magie nemůže podržet svou sílu a moc, stane-li se zbožím určeným k volné konzumaci. Bude asi nezbytné smířit se s tím, že osobitý charakter Prahy, stejně jako onu sousedskost českých zemí, se již zrestaurovat nepodaří. O co však je třeba pečovat, co má smysl neustále znovu evokovat, je historická linie kulturní plurality, či alespoň vědomí jejího významu pro obnovu tvořivého potenciálu, jímž se prostor Čech a Moravy vyznačoval. Zde se také otevírá prostor pro aktivitu Společnosti Franze Kafky. Jejím nejdůležitějším projektem je vytvořit v Praze Centrum Franze Kafky jako moderní kulturní instituci sdružující nejrůznější aktivity a poskytující příležitost ke společenskému a duchovnímu životu obce lidí, kterým je středoevropská kultura víc než jenom novinářský slogan. Centrum Franze Kafky ve své finální podobě bude zahrnovat moderní muzeum pražské německé literatury, knihovnu a dokumentační centrum, galerii, nakladatelství a mezinárodní antikvariát s cenami dostupnými pro studenty, divadelní studio, klub Společnosti Franze Kafky atd. Je zřejmé, že takový rozsah činnosti není možné zahájit přes noc. Centrum Franze Kafky, které nyní prozatímně sídlí v domě č. 22 na Staroměstském náměstí, se věnuje těm aktivitám, které je schopno již dnes v omezených 13 [pageend15]podmínkách realizovat. Takovým způsobem se daří pomalu uskutečňovat nakladatelské záměry, připomeňme alespoň nejdůležitější počin - vydání učebnice o německy psané literatuře Co v učebnicích chybělo, která byla zdarma distribuována středním školám na území České republiky. V říjnu tohoto roku nakladatelství Franze Kafky vydá novelu Radoslava Nenadála Tudy chodil K a soubor krátkých próz Zdeňka Urbánka Ztracená země, v následujícím roce pak bude zahájeno vydávání sebraných spisů Karla Poláčka. Nezůstalo však jen při nakladatelské práci. Stěžejní akcí Společnosti Franze Kafky v tomto roce bylo uspořádání Mezinárodního semináře o antisemitismu v posttotalitní Evropě, jehož smyslem bylo upozornit na eskalaci protižidovských nálad, k níž ve většině zemí bývalého východního bloku dochází. Akce, které se zúčastnilo na dvě stě padesát odborníků z celého světa, měla mimořádný mezinárodní ohlas. V současné době se pracuje na vydání sborníku konference. Ke 110. výročí narození Franze Kafky připravuje Společnost výstavu izraelského malíře Yosla Bergnera, ex- presionisty, kterého Kafkovo dílo inspirovalo do té míry, že celý život cítil potřebu se s ním konfrontovat. Výstava se uskuteční v prosinci tohoto a v lednu příštího roku a bude spojena s kolokviem o paralelách Kafkova díla ve výtvarném umění. Na podzim příštího roku se jako logické pokračování těchto aktivit uskuteční výstava Franz Kafka a výtvarné umění. Přestože je Franz Kafka v Praze předmětem turistického průmyslu, má zde jedinou pamětní desku, která by důstojným způsobem připomněla jeho život a tvorbu: paradox, jakých je kolem jeho jména spousta. Společnost proto vypsala mezinárodní výtvarnou soutěž na sérii pamětních desek, jež by měly být umístěny na domech, kde Kafka během svého krátkého života působil. Paralelně s těmito snahami zahajuje Společnost Franze Kalley v domě č. 22 v nově rekonstruovaném sále sérii klubových večerů, z nichž první bude zasvěcen tématu „Intelektuál jako praktický politik“ a jehož důležitými hosty budou Jacques Rupnik a Václav Bělo- hradský. Společnost Franze Kafky si uvědomuje, že má-li mít její činnost nějakou budoucnost, je třeba probudit zájem o pražskou německou literaturu mezi středoškoláky a vysokoškoláky. Proto také vypisuje literární soutěž o nejlepší esej „Cena Maxe Broda“ a obdobnou soutěž o nejlepší překlad Kafkovy povídky nazvanou „Cena Pavla Eisncra“. Obě soutěže budou vypsány na podzim tohoto roku. Všechny tyto aktivity jsou vlastně ukázkami toho, čím by se v budoucnu mčlo důsledněji zabývat Centrum Franze Kafky. Nej důležitějším úkolem Společnosti proto zůstává realizace projektu Centra v paláci Kinských. Na tomto poli je bohužel, a nikoli vlastní vinou, odsouzena k nucené nečinnosti. Neexistuje zřejmě síla, která by vymohla realizaci usnesení vlády České republiky, jímž bylo již v říjnu loňského roku rozhodnuto, že v paláci Kinských bude zřízeno toto kulturní centrum, a umožnila Společnosti Franze Kafky zahájit rekonstrukci vážně ohroženého historického objektu. Kafkovi je v Praze zatím vymezeno jediné místo: po boku vojenských čepic Rudé armády a skleněných zvířátek. Marta Železná, Jan Hančil Postavení Prahy ve středoevropském regionu V květnu letošního roku schválilo Zastupitelstvo hlavního města Prahy úřední 14 [pageend16]spis, jehož titul nápadně připomíná to, čemu se říká byrokratické ptydepe: „Ideový návrh ke koncepci sociálně ekonomického rozvoje hlavního města Prahy" Nenechme se však zmást názvem: Elaborát se totiž svou úrovní vymyká běžným úřednickým zprávám a hlášením. Jeho autor náměstek primátora Jiří Exner v něm na dvaceti stranách textu nastiňuje globálnější pohled na hlavní město, jehož myšlenkovým těžištěm je vize Prahy jako kulturního a společenského centra středoevropského regionu. V krátké poznámce přinášíme autorizovaný výtah z přijatého dokumentu. * * * Historicky hrála Praha dvě významné úlohy Dlouhodobě působila jako centrum vzdělanosti a kultury s mimořádně produktivní konstelací v rámci širšího evropského měřítka. Jako křižovatka německé, židovské, románské a slovanské vzdělanosti, jakož i katolické a reformační věrouky se Praha stala ideálním prostředím pro rozvoj vědy a umění v uplynulých staletích. Odměnou za svou relativní pohostinnost a tolerantnost získalo město mimořádné kulturní dědictví materiální i duchovní podstaty. V uplynulém století, v rámci celkového rozmachu české buržoazie v ra- kousko-uherském kontextu, se Praha stala poměrně významným centrem spotřebního průmyslu a služeb. Rozvoj kapitálu však nebyl natolik prudký, aby svým vlivem ohrozil historické dědictví a osobitou tvářnost města. Celkově lze říci, že navzdory všem neuvá- ženostem a direktivním zásahům si Praha uchovala přiměřenou úroveň kulturní atmosféry a vzdělanosti. Je to dáno zejména skutečností, že současná generace přikládá ze setrvačnosti stále dosti velký význam kulturní a duchovní aktivitě, která byla za doby totality způsobem opozice, přijatelným pro široké vrstvy bez nároků na větší osobní statečnost občanů. Stav památkových objektů, resp. kulturního dědictví je minulostí postižen velmi dvojznačně. Na jednu stranu nedostatečná investiční politika a údržba zapříčiňují neobyčejnou zchátralost historických objektů. Na druhou stranu však paradoxně právě díky nedostatečným investicím se zachovalo obrovské množství památkového fondu ve zcela původním stavu a nepodlehlo velkému poválečnému investičnímu rozmachu, který v přehnaném optimismu zapříčinil likvidaci řady historických sídelních center v celé Evropě. Praha má tedy šanci plnit funkci reprezentace evropské kulturní historie v měřítku podstatné části kontinentu, podaří-li se toto křehké dědictví uchovat. Současné postaveni Prahy v nově vznikající evropské regionální politice Současný integrační proces v Evropě má mj. za následek postupné oslabování vlivů států a zdůraznění politické úlohy měst a regionů. V podstatě jde o kultivovaný a produktivní proces návratu k přirozeným územním a etnickým celkům, který je v zemích bývalé východní Evropy suplován destruktivním nacionalistickým hnutím a nesmyslnou, proklamativní a nefunkční decentralizací. Z hlediska budoucnosti bude pravděpodobně ve středoevropském regionu hrát klíčovou úlohu několik významných měst: Berlín, Mnichov, Vídeň, Praha, Budapešť (s otazníkem Krakov, Bratislava, Drážďany, Varšava). Lze přitom očekávat, že každé město bude akcentovat ve svých nabídkách určité přirozené přednosti ve snaze učinit se dlouhodobě pro příliv kapitálu atraktivní. Všechna uvedená 15 [pageend17]města jsou v současné době vůči Praze alespoň v některých směrech v jistém předstihu: Berlín jako několikanásobně větší správní středisko ekonomicky nejsilnějšího evropského státu, s obrovskými rezervami rozvojových území (nezastavěných pozemků); Mnichov jako konsolidované bohaté město s průmyslově obchodním zázemím; Vídeň jako centrum vyšší mezinárodní politiky s dlouhodobou garancí rakouské neutrality; Budapešť jako největší město středoevropské části bývalého východního bloku, s nejkonsolidovanější městskou správou, pokročilejší ekonomickou reformou a větší účastí zahraničního kapitálu. Přesto je ve vztahu k Praze mezi těmito městy patrná určitá horlivost (resp. nervozita v případě Budapešti) a i z dalších náznaků lze usoudit, že Praha požívá značného respektu a počítá se s ní jako s velmi vážným konkurentem do budoucna. Pochopitelně jde především o to upoutat zájem investičního kapitálu. Zásadním faktem, který je při tom třeba mít na zřeteli, je osobní podíl jednotlivých představitelů firem, podnikatelů a výkonných úředníků na investiční politice velkých společností. Nabídka města musí být orientována na osobnosti, nikoli na anonymní aparáty. Současná generace byznysmanů je tvořena většinou výraznými individualitami, které si zakládají na svém společenském postavení, duševní vyspělosti a rozhledu. Světový obchod se realizuje do jisté míry požitkářsky, ve stylu určité duchovní aristokracie. Tvrdý byznys se sofistikovaně skrývá do vybraných obědů, kulturních a společenských událostí. Vítězí ten, kdo umí toto společenské klima vytvořit nebo využít. Podaří-li se Praze zajistit popsanou atmosféru, bude to mít rozhodující význam jak pro přísun zahraničního kapitálu do města, tak pro úspěch domácích podnikatelů ve světě. První shrnuti a následné závěry Praha má všechny předpoklady hrát v budoucnosti úlohu centra vzdělanosti a kultury v rámci širokého středoevropského regionu a z tohoto svého postavení přirozenou cestou sekundárně těžit v ekonomické, sociální a politické sféře. V podstatě jde mj. o následující postuláty, které by měly být v cílové vizi našeho města splněny: - Praha by měla získat zřetelnou, přitažlivou kulturní a společenskou topografii (při zachování životních funkcí města a jeho částí a přiměřené demografické homogenity). Každý ví, co je Montmartre, Saint-Germain, City, Broadway atd. Praha do této konkurence vstupuje nanejvýš Karlovým mostem (a Pražským hradem, který ovšem městu příliš nepatří). V našem městě existuje řada přirozených center, která mohou poměrně snadno získat osobitou tvářnost založenou na jasně definované funkci a místních aktivitách a jejichž okolí se rychle a samovolně přizpůsobí k plnění funkcí doplňkových. - Praha musí zajistit takové kulturní a společenské funkce, které jsou atraktivní pro vyspělého návštěvníka (a domorodce ostatně také). Praha nesmí poklesnout do úrovně rekreačního a zábavního centra nižší cenové kategorie, které je výsledně odsouzeno k nevalnému ekonomickému rozvoji a vážným sociálním problémům. Nejde o to, aby Praha byla přístupná pouze bohatým vzhledem k současné ekonomice bude u nás ještě dlouho bohatý každý německý nezaměstnaný. Avšak podstatné je získání a udržení určité intelektuální hladiny návštěvníků, kteří budou Prahu vyhledávat pro její kulturní hod16 [pageend18]noty a zároveň budou vytváření dalších kulturních hodnot podněcovat. Například v depozitářích Uměleckoprůmyslového muzea je uložena jedna z nej rozsáhlejších sbírek historického užitého skla s těžištěm na období baroka. Tento světový unikát by s ohledem na pověst českého sklářství a soustavný zájem o ně mohl být jednou z hlavních návštěvnických atrakcí města, kdyby byl dostatečně reprezentativně vystaven pro veřejnost. Užité umění vůbec, tj. fond Uměleckoprůmyslového muzea, je podceněnou oblastí, uvědomíme-li si, že jde o výtvarnou oblast přístupnou podstatně širšímu okruhu konzumentů než obrazy a sochy. Bude-li v Praze ošklivé počasí, každý (včetně Pražanů) se rád půjde podívat na hezké sklenice či nábytek, ne každý však na krajiny z 19. století. Po opakovaných návštěvách výstav užitého umění se může u průměrně vzdělaných konzumentů rozvinout i skutečný zájem o výtvarné umění jako takové, čímž se rozšíří klientela galerií a výstavních síní. Potíž je v tom, že Uměleckoprůmyslové muzeum je státní institucí zřízenou ministerstvem kultury, které nemůže z vlastních zdrojů umístění expozice řešit. Je tedy třeba vytvořit systém spolupráce mezi městem, státem a soukromým sektorem, který by umožnil z existujících hodnot maximálně těžit. - Praha musí zajistit pro návštěvníky takový servis služeb, jenž jim umožní plně se soustředit na základní cíle, které je do města přivedly. To se netýká pouze služeb ve vlastním slova smyslu, ale i dopravního systému, veřejného pořádku, městské informatiky a koneckonců i životního prostředí. Výsledným dojmem pro člověka odpovídající úrovně musí být touha se do města opět vrátit. Pocitem Pražana by měla být chuť žít aktivně a tvořivě. S tím souvisí i přístup k tzv. turistickému ruchu, který by se neměl orientovat pouze na rychlý obrat a primární zisky z místních útrat návštěvníků, což vede k celkové degradaci městského prostředí a dojmu tuctovosti. Z tohoto hlediska se např. nezdá úplně nejšťastnější vítězné pojetí tendru „Myslbek“, které předpokládá vybudování kancelářských prostor nad společenským zařízením na pěší zóně. Z hlediska funkce pěší zóny jako reprezentačního a společenského srdce našeho města by hotelové nebo smíšené zařízení celou lokalitu zřejmě oživilo více než administrativní budova, která by mohla stejně dobře být umístěna na dalších atraktivních místech, s jejichž nabízením se již počítá (např. proluka Máj, Mikulandská nebo Karlovo náměstí) a kde se naopak méně hodí hotel. V každém případě bychom měli udělat vše pro to, aby vývoj v historickém jádru města nesměřoval ke sterilní bankovní a obchodní čtvrti, což by se mohlo zdát na první pohled ekonomicky nejvýhodnější. Jiným příkladem, kde by mělo být uplatněno kritérium vyšší kulturní hodnoty, je problém rekonstrukce Obecního domu. Tento objekt by sám o sobě volal po maximální ekonomické využitelnosti a mnohoúčelovému modelu. V kontextu s celou atraktivní lokalitou náměstí Republiky, tj. též halou U Hybernů, prolukou před stávajícími kasárnami posádkové správy Praha a koneckonců i budovou a pozemkem kasáren samotných je zřejmé, že Obecní dům může být využit decentněji. Měli bychom dát návštěvníkům větší možnost soustředit se pozorněji na detaily interiéru a technického řešení této významné památky, než kdyby byl Obecní dům jako jediné společenské centrum v místě nabitý aktivitami. Koneckonců druhé jméno tohoto objektu je Reprezentační dům. - Praha musí zajistit neustálý tlak na povědomí kulturní veřejnosti, že se zde něco zajímavého děje, že je skutečně tím 17 [pageend19]kulturním centrem, které chtějí všichni navštívit, a že kdykoli je zde k zastižení dostatečně široký sortiment kulturní nabídky. Neměla by existovat okurková sezóna a pokud možno ani plná turistická sezóna. Prezentace Prahy by neměla být realizována pouze vůči konzumentům, ale též vůči protagonistům světového kulturního a společenského života. Světoví umělci, kulturní a vzdělávací instituce by měli být přesvědčeni, že je pro ně ctí a dobrou reklamou účastnit se akcí konaných v Praze, a Praha by měla mít vnitřní důstojnost, ke které nemůže dospět bez jisté dávky velkorysosti. ♦ * * Text obsahuje řadu dalších závěru a konkrétních návrhů, jak celkové vizi Prahy jako kulturního, společenského a vzdělávacího centra střední Evropy přizpůsobit rozhodovací mechanismy při řízeni rozvoje města. Zůstává otázkou, jak orgány města a městských části dále využijí možnost podřídit svou práci jednotné strategii, kterou Zastupitelstvo hlavního města Prahy schválením citovaného dokumentu „posvětilo“. 5. října 1992 Jiří Exner Pomník T. G. M. pro Prahu? „Za sto let možná děti našich dětí...“ Znáte jistě tu krásnou báseň Jaroslava Seiferta o kalném ránu 14. září 1937, „na věky zapsaném v kalendáři“. Letos 14. září tomu bylo padesát pět let, co „odešel hospodář“. Bylo mi tehdy osm roků, právě jsem začínal vnímat svět, a vskutku nikdy nezapomenu na ty „Dny žalu“, jak potom nazvali pamětní publikaci s texty českých básníků a s fotografiemi z pohřbu, kterého se zúčastnil vskutku celý národ. „Věrni zůstaneme,“ sliboval nad Masarykovou rakví při poslední vojenské přehlídce československé armády k poctě svého vrchního velitele president dr. Edvard Beneš. Za rok pak přišel Mnichov a s ním šestiletá křížová cesta. Skončila pro nás vítězně bez tragédie Golgoty 8. května 1945 s obrovskou nadějí, které však ani ne po třech letech učinil konec 25. únor 1948. A opět jako za německé okupace se zvedla obrovská vlna ikonoklasmu - pomníky „presidenta Osvoboditele“ dopadly nejhůř. Vzpomeňme jen za všechny nádherné sochy Otty Gutfreunda v Hradci Králové z roku 1926. Také ji potkal osud desítek jiných - bolševická nenávist ji odsoudila do šrotu. Praze se ta zvůle vyhnula, protože „starý pán“ si nepřál za svého života jakoukoliv výtvarnou glorifikaci v městě, nad nímž sedmnáct let vládla jeho presidentská standarta. Ale s pomníkem se počítalo a místo se hledalo. Obdobně k dřívějšímu návrhu na sochu Smetanovu ji chtěli někteří umístit v parčíku na staroměstském nábřeží proti hradčanskému panoramatu, kde mčla nahradit Krannerův neogotický baldachýn s figurou císaře Františka I. z roku 1844. To se ovšem nelíbilo pa- mátkářům a možno s nimi souhlasit. Proč likvidovat něco, co už patří ke koloritu lokality. Kam však tedy v Praze takový pomník umístit? Jeden návrh byl na Letenskou pláň před budovu Národního shromáždění, která tam měla být postavena v sousedství připravované novostavby Národní galerie dle projektu architekta Josefa Gočára z dvacátých let. Žel víme dobře, jak to dopadlo. Komunisté z této poslední nezastavěné plochy v přímém optickém sousedství Pražského hradu učinili největší „parade- plac“ ve střední Evropě. Něco zlého pro něco dobrého. Aspoň se ta nádherná urbanistická prostora uchovala pro budoucnost, aby tam naši potomci mohli jednou vztyčit architekturu sídla českého sněmu. To místo na takovou re18 [pageend20]prezentační budovu přímo čeká! Kdy to však bude? Jistě - současné politické i hospodářské podmínky nejsou právě nejvhodnější pro stavění pomníků, a navíc Praha s nimi nemá zrovna ty nejlepší zkušenosti. Už na začátku století na to upozornil F. X. Salda ve své proslulé stati Mor pomníkový. Jsou ovšem určité povinnosti, související s dluhy, které nutno splatit, „i kdyby na sůl nebylo“. A takovou obrovskou, přímo celonárodní a historicky nezbytnou splátkou je právě pražský pomník T. G. M. Za osm let budeme vzpomínat jeho sto padesáté narozeniny a to je už nejvyšší čas, abychom započali s přípravami. Kam ale „s ním?“, abychom položili ne- rudovskou otázku. Je jedno místo, patřící urbanisticky i architektonicky k nejkrásnějším v Praze. Je to prostor mezi ministerskými budovami od architekta B. Hypšmana z let 1924-1929 pod Emauzy na malé piazettč, kde roku 1932 vztyčili pomník Padlým Pražanům, vrcholné dílo sochaře Josefa Mařatky. Byl to obelisk z mrakotínské žuly obklopený bronzovými postavami našich legionářů v příznačných ruských, francouzských a italských uniformách. Jak provedením, tak i umístěním to byl snad vůbec nejlepší moderní pomník v našem hlavním městě. Hned na počátku války roku 1939 ho Němci přikázali odstranit a zničit. Dnes je to místo stále prázdné. Po konečné likvidaci provizorních baráků pro účely Metrostavu, které zde hyzdily víc jak patnáct let, tu byl znovu obnoven krásný park, a Praze tak vráceno nádherné prostranství, otevřené do vltavského nábřeží. Doslova ideální dispozice pro pomník Masarykův s kvalitami přímo symbolickými. V blízkosti se směrem na Smíchov dívá ze svého křesla František Palacký, vymodelovaný Stanislavem Suchardou (1905-1907) pro pomník, jenž je vedle Šalounova Jana Husa nej hod notnější památkou pražské secese. Sousedství vskutku adekvátní. Připomeňme jen Masarykův spis Palackého idea národa českého (1898), kde se k ní přihlásil jako k vůdčí myšlence, jež vyústila do 28. října 1918. A nahoře nad prostorem mezi trakty ministerstva práce a sociální péče se tyčí moderní rekonstrukce za války zničených věží emauzského kláštera, zvaného též Na Slovanech. Ku paměti Karla IV., jenž po založení v roce 1347 a dokončení v roce 1372 sem povolal mnichy z Dalmácie, aby tam obnovili staroslověnskou liturgii, zrušenou u nás Spytihnčvem II. roku 1056 vyhnáním slovanských mnichů ze Sázavského kláštera. To místo ze sebe vskutku vyzařuje dějiny, do nichž právě T. G. M. tak významně zasáhl. Navíc má pravý a tolik potřebný charakter, pro takový účel nezbytný. Z jedné strany disponuje prostorovou uzavřeností a z druhé se otevírá dalekému pohledu z nábřeží. Socha na vyšším podstavci bude moci zůstat v přirozené životní velikosti, ponechá si své spíš civilní ladění, aniž by postrádala stejně nutné monumentální vyznění. Máme-li ovšem na mysli, že slovo „monumentům“ znamená v původním významu pouze „památku“ či „odznak“, a nikoli grandióznost, do jejíž falešnosti většina pomníků tak lehce sklouzává. Až tedy začneme znovu pomýšlet na pomník obnoviteli naší státnosti, postavme jej zde. Není v Praze prozatím místa vhodnějšího! L. H. Augustin 19 [pageend21]KANCELÁŘSKÉ STROJE VÁS ZVOU DO SÍTĚ SVÝCH PRODEJEN: Martinská 3, Praha 1, tel. (02) 221655, fax: (02) 229436 Na Perštýně 6, Praha 1, tel. (02) 268368 Husitská 38, Praha 3, tel. (02) 627 88 56 Sklad velkoobchodu, Výmolová ul., Praha 5 - Děvín, tel. (02) 551620, (02) 22 3486 Benešova 24, Brno, tel. (05) 233 37, fax: (05) 23337 U Císařských lázní 19, Teplice, tel. (0417) 261 31, 26844, fax: (0417) 261 31 ul. 8. května 35, Olomouc, tel. (068) 231 70, fax: (068)290 28 Čs. legií 11, Ostrava, tel. (069) 234606, 233401 Královské údolí 1, Bratislava, tel. (07) 31 1340 Stará Vajnorská 39, Bratislava, tel. (07) 21 25 26, 21 26 28, fax: (07) 21 2526 Šmeralova 12, Karlovy Vary, tel. (017) 283 78, fax: (017) 268 24 Americká 26, Plzeň, tel. (019) 34341, fax: (019) 37581 TRADICE - KVALITA - SLUŽBY [pageend22]KONFRONTACE Praha nostalgická „Praha mne nepouští, ta matička má drápy. Je třeba se podvolit, nebo - na dvou stranách bychom ji museli zapálit, na Vyšehradě a na Hradčanech, pak teprve by bylo možné, abychom se jí vytrhli..." Franz Kafka Praho, otáčím tě v svých prstech jako ametyst. Ale ne. To jen jdu a vidím v magickém zrcadle ze zaprášeného křišťálu, jímž je Praha, výraz vzrušení člověka, jemuž se stalo osudem nalézat se a bloudit, nalézat se tím, že bloudí. Vítězslav Nezval Naším úmyslem bylo oživit ducha staré Prahy - té Prahy, v níž se mísily a střetávaly různé kultury a tradice. Dali jsme proto slovo významným autorům - pražským rodákům, kteří se narodili většinou v česko-německých rodinách a uchovali v sobě něco z minulé podoby města. Zajímalo nás, co soudí o Praze nostalgické, a zejména o tom, zda „stará Praha“ je nenávratně ztracená, anebo zda by bylo možno v dnešní zrychlené době polemického ducha města znovu vyvolat. Ukázalo se, že téma je velmi živé a některé autory vyprovokovalo i k polemice. * * * 21 [pageend23]Město, jehož sláva hvězd se dotýká * * Vilém Flusser, Nachgeschichten, Essays, Vorträge, Glossen, Bollmann 1990, s. 13-15. Vilém Flusser Tam, kde Vltava si proráží klikatě cestu kotlinou, nad níž se zvedají zalesněné vršky, tam mělo podle prastaré pověsti vyrůst město, jehož sláva hvězd se bude dotýkat. Tak jako věštkyně se kdysi duchovně povznesla nad časnost, aby pohledem upřeným do minulosti uzřela budoucnost a zvěstovala vznik města vzpínajícího se ke hvězdám, i já jsem tak trochu u vytržení od oné chvíle, kdy jsem byl nucen tuto kotlinu opus- tit.Proto je mi možná dopřáno, stejně jako ještě několika mně podobným, abych pohledem upřeným do minulosti viděl blížit se události, které jako tajemně se srážející pára nám vyvstávají před očima nad tímto vroucím kotlem. Václav a Hus, Karel a Rudolf, Kafka a rabbi Löw, Dvořák a Rilke - všichni tito sourozenci a my ostatní spolu s nimi pocházíme z této vířící směsi a vznášíme se uchváceni nad ní. Zbožný vévoda a vzpur- ník, císař moudrý a císař běsnící, hubitel přirozeného a tvůrce umělého člověka, pseudověřící pěvec Stahat mater a pseudonevěřící básník Elegií, to jsou sloupy oné slávy, jež se hvězd dotýká, vedle nichž se, možná bez povšimnutí, vzpíná postava mučedníka Jana z Nepomuku. Tuto slávu chci tedy zvěstovat, slávu ducha vzpínajícího se v bolestné trýzni k nebesům. Jestliže někdy nějaké město v prométheovském zanícení vztyčilo tisíce věží a kupolí v absurdně zoufalé touze zajistit duchu vítězství nad světem, pak to byla právě matička Praha, srdce Evropy, jak jsme si zvykli ji nazývat. A jestliže má ještě někdy ve staré Evropě znovu vyšlehnout tento pyšný plamen z doutnajícího popela, pak to bude právě tady, v klíně ztracené milenky. Touha po domově, obdiv a prokletí ztracené vlasti. O západním duchu se často říká, že se rodí ze spojení klasické řecko- -židovské tradice a německé kultury v latinském rouše. Z takto propletených kořenů, říká se, vyrůstá strom Západu, nesoucí plody křesťanství, vědy, hudby a filosofie. Je-li tomu tak, pak je ovšem Praha „západnější“ než sám Západ. Podzemní proudy, jež ji spojují s řeckou ortodoxií, a tím i s akademií a lyceem, tu nikdy nevyschly. Židovská je Praha nejen svým Židovským muzeem, ale mnohem spíš pronikavým duchem sledujícím zákruty uliček jejího ghetta. Kdo by chtěl zpochybnit německý prvek tohoto německého císařského města, uniklo by mu hodně z rázu tohoto města. A co se týče latinského prvku, zračí se v tom, že Praha byla hlavním městem Svaté říše římské. K této kultuře, složené ze západních 22 [pageend24]ingrediencí, je přidán kvas slovanského živlu. A to vše se spájí a člení, zápasí spolu a vzájemně se ovlivňuje, kypí to a přetéká, aby to oplodňovalo a svým žárem spalovalo Evropu - a to jsou dějiny zápasu mezi duchem a osudem, mezi nebem a peklem, to jsou dějiny Prahy. Jsou to tedy moje dějiny a dějiny těch, které to stejně jako kdysi mě vyneslo ze středu těchto svářících se živlů na denní světlo. Ponechá-li se tato směsice v klidu, promění se v temný proud plný strusky a protékající klikatými uličkami Starého Města, aby se v maloměstském poklidu pana Broučka vytratil v podloubích Malé Strany. Nic není tak špinavě šedé a plytké, tak prolhané a záludně změklé jako tato pražská „kaše“, pokud ji nikdo nemíchá. Jestliže se však ve vířivém pohybu začne pročišťovat, zbarví se do zelena a do fialova a místy se v ní zlatě zaleskne. Dokonale vybroušený, přitom však rozlomený krystal Franze Kafky je toho příkladem. V něm se světlo Evropy láme do svého pražského spektra, kdy nad vírou a tvůrčími vzmachy se klene racionalistická aura, a nabývá tím zvláštního ďábelského třpytu. Nebo jinak řečeno, mystická tajemství se zjasňují a stávají se z nich banality, kdežto každodenní a samozřejmý život se mění v neproniknutelné tajemství. Prokletím tohoto města je, že opravdovost mění v banalitu a banalitu v opravdovost; že odhaluje lež, ale nesnese pravdu; že své děti neodsuzuje - jako kdysi Athény Sokrata - k smrti, ale mrzačí je a vydává je napospas světu. Dnes je tento kotel pevně přikryt víkem a tlak v něm pravděpodobně stoupá. Nevíme nic o tajemných procesech, které se v něm takto vskrytu a pod tlakem odehrávají. Co je nám dáno občas zahlédnout, je jen špinavě šedivá a fádní hmota. Pokud však Praha zůstává Prahou, dojde jednoho dne k tříbení a potemnělé jiskry znovu začnou žhnout, ne snad aby samy shořely, ale aby zapalovaly. Praha - startér evropského motoru - uvede znovu evropského člověka do pohybu, který bude směřovat vzhůru k nebi, do duchovních oblastí. Vidím město veliké, jehož sláva hvězd se dotýká. 1975 ( Přeložil Nad portálem paláce bohyně noci a bůh dne, sotva své oči bohyně uzavře, bůh dne otvírá oči blankytné. Jaroslav Seifert 23 [pageend25]Praha opět do středu Evropy Bedřich Utitz Je nesporné, že ono dnes již legendární ovzduší česko-německo-židovské Prahy se nevrátí. Objektivní důvody zde snad není třeba znovu vyjmenovávat. Patřím ke generaci, která toto období ještě prožívala - nevěda, že jednou bude legendární. Narodil jsem se ve Vídni, kde jsem navštěvoval obecní školu a první třídu střední školy. Po přestěhování do Prahy jsem proto chodil do německého gymnasia, kde jsem jaksi v poslední chvíli půl roku před německou okupací - maturoval. Zásluhou rodičů jsem vyrostl dvojjazyčně a překládám stejně z češtiny do němčiny jak z němčiny do češtiny, mohu psát stejně česky jako německy a ani v tom, ani v onom případě nejde o cizí jazyk. To snad ještě patří k oné době slavné symbiózy. Mé vlastní zkušenosti jsou spíše osobního než obecně kulturního rázu. Maturoval jsem v červnu 1938 - jen několik měsíců před mnichovskou dohodou. Někteří spolužáci nosili ony typické bílé podkolenky, některý z učitelů měl odznak Henlcinovy strany pod klopou - otevřeně jej ve škole nenosil. A přesto, ať to zní sebenelogičtěji, do konce školy jsem ve své třídě nepociťoval známky nacionalistické nevraživosti nebo antisemitismu, ani ze strany spolužáků, ani ze strany učitelů. Osnovy byly celostátní, mám dobré znalosti českých dějin a české literatury. A po mnoha letech jsem ocenil kvality našeho češtináře. Ona dvojjazyčnost je z velké části i jeho zásluhou. Můj nejlepší přítel byl Němec, oba jsme měli české přítelkyně. Pod lavicí jsme četli český časopis Ahoj na neděli. Chodili jsme střídavě do Nového německého, dnešního Smetanova divadla, a do Národního. Viděl jsem snad všechna představení Voskovce a Wericha a na německých jevištích klasická dramata německých romantiků. Můj mladší bratr hrál pod Hanušem Burgerem v německém představení dramatizaci knihy Ericha Kästnera Emil a detektivové a v divadle V + W v českém dětském představení Huckleherryho Firma. Politika nás příliš nezajímala, věděli jsme zhruba, co se děje ve světě, co v sousedním Německu - kde jsme pověstem o hrůzách, stejně jako většina obyvatel, nechtěli věřit. Televize nebyla, rozhlas se tolik neposlouchal a v novinách jsem četl jen poslední stránku - sportovní zpravodajství. Pamatuji si, že přesto v době španělské občanské války jsem nosil na klopě republikánské barvy, můj přítel žluto- -červeno-žluté pruhy Francovy vlajky. Snad jsem přece jen byl pod vlivem her V 4- W nebo zapůsobilo heslo „Před Madridem hájíme Prahu“, nevím to dnes již přesně. Vím ale, že to naše přátelství nenarušilo. Tyto, v pohledu zpět tak idylické poměry v našem malém světě nám tehdy připadaly zcela samozřejmé, přestože to okolo nás tak idylicky nevypa24 [pageend26]dalo. V německém pohraničí se situace přiostřovala. Na německých vysokých školách v Československu se profesoři i studenti chovali odmítavě k německým emigrantům, jimž republika poskytovala v hojné míře politický azyl. Thomas Mann obdržel československé státní občanství a v Mariánských Lázních zavraždili nacisté německého filosofa Theodora Lessinga. Věděli jsme toto vše, ale nedotýkalo se nás to tolik, jako dnes politické dění zaměstnává mladou generaci. A to se netýkalo jen nás, žáků německé školy, ale stejně tak i našich českých přátel. Přišel Mnichov a krátce potom německá okupace. O tom, že jsme ani tehdy ještě zcela nepochopili dosah událostí, svědčí i to, že můj německý spolužák chodil k nám do bytu do té doby, než mu moje matka doporučila, aby ve vlastním zájmu již nechodil do židovské rodiny. Tolik jen k ilustraci jedné stránky posledního období česko-německo-židovského soužití. Nezabývám se zde celkovým vývojem v politické a kulturní oblasti, který vedl k tragické a definitivní roztržce a částečně k likvidaci etnických skupin v Československu. Mnou líčené zážitky mají pouze ilustrovat všední život v tehdejší Praze a ztráty v lidských i kulturních dimenzích, které pozdější vývoj způsobil. V soukromém životě následovala emigrace, která mne vedla do československé zahraniční armády a posléze zpět do Prahy. Ale do jiné Prahy než té, z níž jsem odešel. Je nabíledni, že a proč se ona česko-německo-židovská trojsymbióza nemůže vrátit. Chtěl bych však upozornit na jednu stránku, která se velmi často opomíjí. Hovoří-li se o česko-německo-židovské symbióze, jsou převážně míněni německy píšící židovští spisovatelé a básníci: Franz Werfel, Max Brod, Leo Perutz, Egon Erwin Kisch, Louis Fürnberg, F. C. Weiskopf, a především Franz Kafka. Již zde by se ovšem nemělo přehlížet, že nelze stanovit jednoznačné hranice. Max Brod není jen zakladatelem světové slávy Franze Kafky, ale též uvedl do světa do té doby v zahraničí neznámého Leoše Janáčka. Jedinečné přátelství Franze Kafky s významnou českou publicistkou Milenou Jesenskou ukazuje těsné kontakty české a německé kulturní scény. A E. E. Kisch psal sice německy, jeho intimním prostředím a předmětem jeho nezapomenutelných reportáží však byla Praha prostých českých lidí a k jeho nejlepším přátelům patřil Jaroslav Hašek. Ještě početnější však byli zástupci „židovského živlu“ v české kultuře a to se často zapomíná, opomíjí. Nepřekonatelný je hold českému jazyku v díle Pavla Eisnera Chrám a tvrz nebo v Češtině poslechem a poklepem. K vrcholům české lyrické prózy jistě patří Kuropění Viktora Fischla. A kdo zpodobnil česko-židovské prostředí s větší láskou a zároveň českým a židovským humorem než Karel Poláček. Jen namátkou budiž ještě vzpomenuto Františka Langra, legionářského generála a dramatika, Egona Hostovského, Julia Firta a Josefa Kodíčka, členy Čapkových slavných pátečníků, básníka Františka Gottlieba, geniálního překladatele Otokara Fischera a v širší kulturní oblasti Jiřího Voskovce, Hugo Haase, 25 [pageend27]Karla Ančerla, Františka Gela, rozhlasového průkopníka Josefa Laufra, Gustava Mahlera, který sice odešel do Vídně, pocházel ale z česky mluvící rodiny ze středních Čech. Dalo by se ještě pokračovat, nejde zde však o lexikální výčet. Toto vše dnes patří minulosti. Obdobné poměry se opakovat nemohou. Na jejich tradici však i současná Praha může navazovat a naštěstí se tak již děje. Společnost Franze Kafky má bohatý a nápaditý program, který se neomezuje pouze na osobu slavného autora, ale chce v jeho duchu přispět k obohacení evropské a světové kultury v nejširším slova smyslu. Lze jen doufat, že i úřady a instituce, které dosud byrokratickým postojem omezují možný rozsah její činnosti, upustí od malicherných a egoistických postojů, které brzdí nejen aktivitu Kafkovy společnosti, ale i jednu z možností Prahy získat mezinárodní kulturní autoritu. Jiným příkladem je Nadace Gustava Mahlera. Nadace se zakládá z iniciativy vnučky tohoto velikého hudebníka a za podpory takových osobností, jako jsou Claudio Abado, Henri de la Grande, Mstislav Rostropo- vič, Pierre Boulez, Rafael Kubelik, a mnoha dalších významných představitelů světové kultury. Nemá se zabývat jen dílem Gustava Mahlera, ale širokou otázkou, čím světové umění vkročí do 21. století. Výslovným přáním těchto slavných osobností je, že sídlem nadace má být Praha. Že Praha má i lidské předpoklady pro to, aby se stala kulturním střediskem v Evropě, ukázalo mj. loňské setkání Židů z celého světa, kteří přežili hrůzy koncentračního tábora v Terezíně. Z popudu v Praze založené Terezínské iniciativy se sešlo v Praze a Terezíně více než šest set bývalých vězňů z koncentračních táborů. Nejde jen o to, že setkání a kulturní a vzpomínkové slavnosti byly vzorně připraveny. Nejvýznamnější je ohlas u zahraničních návštěvníků, kteří vysoce hodnotili přátelské a přívětivé chování obyvatelstva, od prostých lidí po policii. Praha je již dnes dějištěm mnoha mezinárodních konferencí, setkání, sympózií atd. Politických i kulturních. Této tendence je třeba se chopit, vynaložit maximální úsilí, aby se toto město stalo neodmyslitelným z jádra evropského kulturního dění. Hudební Pražské jaro se musí stát jen jednou z mnoha událostí tohoto druhu. Nelze truchlit nad nenávratností epochy, která byla barbarsky zatlačena do dějin. Je třeba navazovat na nejhlubší kořeny české minulosti, českých dějin. Při tom chybí bohužel výraz „böhmisch“, vyjadřující mnohem širší sounáležitosti než úzce národní. Praha upoutává desítky miliónů zahraničních návštěvníků svými stavebními památkami a uměleckými sbírkami. Právě ony však dokazují, jak Čechy a Praha byly katalyzátorem evropské kultury. Bez Italů, Němců, Francouzů, Nizozemců a mnoha dalších by Praha nebyla tím, čím je. A proto je Praha tak všestranným obrazem kultury celého kontinentu jako snad žádné jiné město. Je to tato tradice včetně oné z krátkého období první republiky, která může být nejen bohatým zdrojem nového kulturního rozmachu, ale i nové české státnosti vůbec. 26 [pageend28]Dosti nostalgie! Peter Demetz Praha polemická! Nic bych si nepřál víc, ale zároveň bych si přál oddělit ji od odkazování na „střední Evropu“, které dávno ustrnulo v mechanickou formulku. Mluvit v Praze stále ještě tak vytrvale o „střední Evropě“ je samo příznakem provincialismu, z něhož bychom se rádi vymanili. Zajisté, před osmi nebo deseti lety by tento středoevropský zájem měl ještě smysl, ale nyní poklesl v anachronismus, který situaci spíš zamlžuje než osvětluje. Ideologická renesance „střední Evropy“ (pojem německého plánování v první světové válce) začala v posledním desetiletí sovětského impéria. Čím víc se moskevská hierarchie vysilovala neřešitelnými problémy, čím víc se zmírňoval tlak na okrajové oblasti a nárazníkové státy, nebo lépe na „bojová předpolí“, tím častěji začínali spisovatelé oněch okrajových oblastí, kteří kdysi vytvářeli jejich intelektuální jádra, znovu mluvit o „střední Evropě“. Byl to krok směrem k emancipaci, a i když se dosud obávali hovořit o „Západu“ (po čtyřiceti letech byla ústa ještě zpola ochrnutá), byla „střední Evropa“ menší zlo (vylučovala „Rusy“, ale i Američany; to jsou např. implikace pojmu středoevropské literatury u Milana Kundery). Prvními veřejnými Středoevropany nebyli ovšem Češi, ale Maďaři, kteří se také ihned rozpomněli na svá tradiční spojení s Vídní a s monarchií, v níž bývali rovnoprávným státním národem. Navykl jsem si na těch nesčetných konferencích o „střední Evropě“, z nichž v osmdesátých letech jedna přímo stíhala druhou, klást provokativní otázky - obzvlášť tehdy, když dobře živený budapešťský universitní profesor, starý aparátčík v dvouřadovém společenském obleku, prohlásil, že se dá bezvadně sloučit marxismus a nový patriotismus (to všechno jsme už slyšeli), nebo když severoitalští kolegové vzpomínali na c. a k. monarchii, ale zároveň odmítali připomínku středoevropského problému současných Slovinců v Terstu. Můj diskusní příspěvek záležel v tom, že jsem vysvětlil patriotům, kteří se už zase pohybovali na okraji nového kocourkovského nacionalismu, že nejlepší Středoevropané bývali vždycky Židé, protože jako tlumočníci, zprostředkovatelé a překladatelé sloužili soudržnosti vzájemně cizích společností. Toto období skončilo a nemá valný smysl oddávat se nazpět obrácené utopii o česko-německo-židovské Praze z fin de siècle a z první republiky nebo chtít vytvořit v dosud otevřené budoucnosti nápodobu už zničené minulosti; a to ještě ani nemluvím o zcela nekritickém způsobu, jakým se hovoří o pražské německožidovské literatuře, jako kdyby neexistovaly rozdíly mezi prózami Meyrinkovými a Rilkovými Dvěma pražskými povídkami nebo mezi originálním Winderem a eklektikem Perutzem - lidé 27 [pageend29]se vesměs domnívají, že když vysloví ta jména jako zaklínadla, že už učinili dost. To minulo, je to pryč; znal jsem v New Yorku mnoho lidí ze staré Prahy, křesťanů i židů, mluvil jsem nad hrobem Johannese Urzi- dila a vím, že ti, co přežili, k nimž také patřím, už nemají před sebou mnoho budoucnosti. (Výjimkou je Franz Wurm v Curychu.) Vzpomínám si na zelené lavičky na Broadwayi a na sedmdesáté a osmdesáté ulici, kde sedávali stárnoucí uprchlíci z Prahy a z Vídně na sluníčku (teď tam sedí portorikánské matky) - a v cukrárně Éclair, kde bylo slyšet hodně pražské němčiny, vysedávají teď děti a vnuci těch uprchlíků, mluví po newyorsku americky a pojídají z rodinné sentimentality vařené hovězí s křenem. Také se nedá říct, že by nová republika těm posledním přeživším jejich návrat nějak usnadnila. Restituční zákony jsou výrazně přísnější ve srovnání s polskými a maďarskými a je unavující, když musíme v hotelu na venkově platit dvojnásobné až trojnásobné ceny, jakmile položíme na pult v recepci cizinecký pas - před laskavě se usmívající recepční, která ten podnik ještě nedávno spravovala jako dům pro hosty petrokombinátu Rudé vítězství. Ano, tady se musím přiznat, že se politicky nepočítám tak docela ke generaci svého přítele Petera Sterna, o kterém se zmiňuje pan Kroutvor, protože Peter Stern odešel z Prahy už roku 1939, když fronty dosud nebyly jasné. Já jsem zůstal (bohužel) zde a měl jsem dostatek příležitostí pozorovat, jak „stará Praha“ byla svorně zničena německým i českým nacionalismem, i co se dělo potom, po únoru; na jazyku mám často otázku, proč obhájci „staré Prahy“ tak málo mluví o „aktivistických“ pražských Němcích, kteří jako dobří republikáni se ocitli mimo veškeré klasifikace a zůstali pod koly dějin (myslím tu metaforu velmi vážně). Jaqueline Hénard, dobrá, a proto skeptická znalkyně poměrů v ČSFR, poznamenala nedávno ve Frankfurter Allgemeine Zeitung, jak je to paradoxní, že nejlepšími Čechoslováky jsou v této chvíli slovenští Maďaři (a ví, proč tomu tak je). To mi připomíná jednu rozmluvu, přibližně z léta roku 1944, s knížetem Lobkowiczem na zahradě jeho domu v Tróji (chtěl jsem si vypůjčit od jeho syna kolo): tvrdil tenkrát, že nejlepší Čechoslováci by se našli ve staré pražské šlechtě a mezi Židy, a oba jsme se, on, starý pán, a já, mladý Položid, trochu melancholicky usmívali a velmi dobře jsme si rozuměli. Chci tím říci, že bývalá Praha Čechů, Židů a Němců byla jen jedním historickým výrazem svých možností, a nic by nebylo pochybenější než odpírat podíl na pražské civilizaci i jiným národům, např. Italům, a to nejen barokním architektům. Usazovali se v ní od dob Soběslavových jako obchodníci vedle Němců a Židů a později vytvářeli vlastní farní školy a sirotčince; první právní odborník Otakara II. byl Henricus de Isernia z úřednické školy Friedrichovy a filosof Bernard Bolzano pocházel z pražské italské rodiny. Středoevropské starosti o „starou Prahu“ (která by měla být zajisté předmětem systematického bádání) zatemňují pohled na to, že ve městě bydlí v nynější době asi deset tisíc mladých 28 [pageend30]Američanů, kteří přilákáni podivuhodným dvouhvězdím Havel-Kafka a patřící věkem právě mezi College a „Graduate School“, si dáváním hodin vydělávají na své pivo a vepřovou, připichují své zprávy na Bulletin Board americké kavárny a čtou svou Prague Post, kterou by jim mohli mnozí čeští čtenáři závidět. Je to tak málo? Nejde vůbec o to restituovat polemickou Prahu minulosti: jde o to připravovat energicky novou. Současná chvíle je příznivá; právě se diskutuje o ústavě republiky zemí Koruny české (ať už se bude jmenovat jakkoli) a pražští účastníci polemického rozhovoru o staré Praze by mohli značně přispět k tomu, aby vytvořili polemickou obec, v níž by právní odborníci vysvětlovali, jak by bylo pošetilé prohlásit novou republiku zase za národní stát, v němž jeden národ vylučuje druhý (ať ho tvoří statisíce, deset tisíc nebo pět lidí) jakožto „menšinu“. Ve staré Československé republice se dlouho zaměňoval národnostní stát za stát národní a svědci těchto omylů jsou ještě dnes rozptýleni po celém světě. To všechno si můžeme přečíst u Emanuela Rádla - a ten by se měl stát novou povinnou četbou alespoň pro všechny ty, kteří přemýšlejí o možnosti produktivní polemiky. Rádi, nikoli Hašek ani Kafka! (Z němčiny přeložila A. Siebenscheinová) PIŠTE NÁM! • NÁZORY • NÁMĚTY • KRITIKY • STANOVISKA PROSTOR nakladatelství a vydavatelství U Prašné brány 3 Praha 1 11629 29 [pageend31]Praha, místo setkání * Petr Král V Praze, která odedávna byla významnou křižovatkou, se přirozeně daří směsi všeho druhu. Stejně jako zdymadlo mezi Západem a Východem se tu nacházel významný bod severojižní osy tvořené Berlínem, Budapeští a Vídní. Turisté „ze Západu“ sem zas donedávna jezdili, aby mezi dvěma kostely zahlédli ruskou step jako z předsíně Gulagu příhodně umístěné kus od Vídně i od Paříže... Vzhledem ke své struktuře a svému reliéfu, ke své barokní vrstevnatosti je Praha zároveň vnitřně rozrůzněná a propustná, složená z nesčetných, ale vzájemně spojených prostorů. Třebaže - na rozdíl od jiných hlavních měst - nemá celé čtvrti kožešnictví nebo antikvariátů, třeba se prádelny, hodinářství a řeznictví v jeho obchodních ulicích pokojně střídají, tušíme za kulisami města skrytá spiklenectví: nejrůznější dvorky, chodby, místnosti za krámem, kudy lze projít z hodinářství k řezníkovi, ze sakristie do operní lóže a snad i z podkroví do královské komnaty. Uprostřed moderní Prahy, na Václavském náměstí a v okolí, prochází domy množství pasáží, v nichž se dodnes zdržují ozvěny rušných předválečných let - let, kdy, tvrdí se, stačilo probourat zdi, aby se kavárny náměstí (zejména v jeho dolní části) spojily v jediný podnik. Na slepé fasádě skryté za domem U Nováků přežívají dodnes zbytky staré reklamy se Zelenkovou karikaturou Voskovce a Wericha, kteří tu kdysi řídili nejlákavější divadlo na světě. Splynutím s oprýskanými a vybledlými cihlami - zároveň neurčitějšími a hmotnějšími než ona - se z elegantní kresby stala vidina tak nejistá, že je ji oko pokaždé doslova nuceno vyvolat z prázdna... Blíž k náměstí, v téže Vodičkově ulici, tvoří pasáž Lucerna se svým barem, svým velkým biografem, svým plesovým a koncertním sálem opravdový památník slastí předválečného kapitalismu. V protější pasáži jsou poschodí jednoho křídla dodnes spojena nepřetržitým řetězem kabin starého páternosteru, jenž jako by s duchem svobodného podnikání (a volného oběhu zboží) zároveň ztělesňoval i snadnost, s níž Praha spojuje své prostory. Stane se taky, že v chůzi pasáží náhodně pohlédneme za sklo výlohy a za rozhrnutou plentou tam spatříme při práci souseda, jehož známe jen z vedlejšího domku na kraji Prahy. Jako by pasáž mohla jedním zábleskem sešít i blízké a vzdálené, sousedovu cizí občanskou existenci a důvěrnost domova, již jsme jako on nechali na periférii. ♦ Úryvky z knihy o Praze připravované k vydání pražskou Společností Franze Kafky 30 [pageend32]Venku na ulici patří k nejpříznačnějším - a nejběžnějším - podívaným pohled na řidiče tramvaje, jak na křižovatce vybíhá z vozu a přehazuje výhybku železnou tyčí, jejíž suché cvaknutí se pozná z dálky; dokonce i tehdy, razí-li si k nám cestu koudelí podzimní mlhy. Občas, než vyšla Večerní Praha, připadlo kolejím tramvaje šířit městem zprávu o čerstvé pouliční nehodě. Když k cestujícím na refýži u Muzea dotekla seshora z Vinohradské kolejním žlábkem krev, pochopili, že tramvaj tam odtud hned tak nepřijede... Způsobilo neštěstí vražedné auto, které se hnalo Vinohradskou s mrtvým řidičem za volantem? Ať ano nebo ne, ta náhlá srážka povědomého s přízračným, všední banality se zlým snem uprostřed dne je pro Prahu stejně charakteristická a podstatná jako paláce v jejích starých čtvrtích. Minulé s přítomným, mytické s každodenním se ve městě setkávají s touž samozřejmostí. K tajemstvím Prahy - a celého českého ducha - patří zvláštní eklek- ticismus: jedinečné umění sloučit neslučitelné, využít ve svůj prospěch nejprotichůdnějších vlivů. Zrodilo se bezpochyby z potřeby kompenzovat nedostatky města a země, odsouvaných soustavně k okraji dějin a okrádaných o vlastní osud. Zatímco ostatní dobývají svět, Češi se poučují z jejich výdobytků, třídí je, zjemňují, skládají je do nových kytic. Česká kuchyně je stejně bohatá tím, co si vypůjčila jinde (od kuchyně maďarské, rakouské, polské), jako předválečná poezie jednoho z nejinspirovanějších pražských chodců, Vítězslava Nezvala. Obojí definuje táž schopnost „využívat zbytky“ a kombinovat existující přípravky. I tehdy, dovolává-li se surrealismu, stačí Nezvalově fantazii, že oživí Prahu fantomy převzatými z knih nebo z básníkových studentských snění - a přivolanými mu do cesty náhlou vzpomínkou. * * * To, co v letním stmívání dýchá z pražských zdí, co teskně stoupá nad střechy a zahrady, není tolik vzpomínka na Prahu alchymistů nebo jezuitů, drahou turistickým průvodcům pro cizince. Duch oživovaný vzpomínkou a tepající v kameni domů je především ten, který město obýval před válkou. Spíš než Rudolf II. se svým bizarním dvorem Nezval nebo Voskovec a Werich, vzpomínající na něj při flámu z dvacátých let, ve sklípku, který může být historický, ale kde už lze z dálky slyšet skřípění a zvonky tramvají. Vzpomínku na slavný pražský pobyt božského Amadea podobně překrývá echo málem anonymního výletu, který si - za jakýmsi šachovým turnajem - udělal do Prahy Marcel Duchamp, nebo ozvěna tajných prázdnin, které tu před válkou trávil rumunský surrealista Perahim. Sledovat město v jeho přesunech znamená také vzpomínat s ním na předválečnou minulost a být schopen vyměnit jeho přítomnost za její stopy. Když v nádražním výčepu objevíme posledního žebráka v hadrech, 31 [pageend33]když si razíme cestu hustými mračny dýmu v patře hotelu Evropa, kde penzisté s doutníky jako by hráli karty od konce století, trvajícího tu i v secesní výzdobě - prožíváme nečekaný návrat „pravého“ světa. * * * Svým proměnlivým reliéfem a náhlými návraty do minulosti je Praha příznivá i setkáním všeho druhu. V odpovědi na jakousi anketu tvrdili už Voskovec s Werichem, že duši města cítí nejvíc při pohledu na tramvaj vjíždějící pod gotický oblouk Prašné brány. Podobně výmluvný pohled čeká i na chodce, jenž opouští Pražský hrad zadní, malou branou: pár kroků pod ní hlídá kamenná panna práh uličky Na Opyši, klesající podél staré zdi k dalšímu rohu, kde čeká ovál pouličního zrcadla. Všechno, co má Praha přívětivého, tu vyzařuje nejenom z uklidňujícího spojení dvou symbolů, ženy-iniciátorky a cesty za sebou samým (zrcadlo), ale i ze souzvuku libého zákrutu uličky a oválu, do něhož ústí jako do hlubin skleněného oka. V Nezvalových básnických toulkách utvářejí taková „krátká spojení“ celé řetězce; a nejenom v Nezvalových. Zatímco se zdržujeme u láhve v bytě karlínské přítelkyně, naproti, v horním patře okrových kasáren, podpálených západem slunce, naříká dlouze křídlovka nad končícím dnem; a když konečně vyjdeme do už pohaslé ulice, v protější budově mizí rychle zástup rekrutů, každý s černým kufříkem v podpaží jako s malou rakví. Jinde jako by se proměnlivá síť ozvěn a korespondencí, již Praha nepřestává tkát, vtělila přímo do městských reálií a jejich vzájemných vztahů, plných tajemné výmluvnosti. Když prší, chrliče Svatovítského chrámu plivou na Hradě vodu hned naproti schůdkům, jimiž se vchází do staré Vikárky, nejpřívětivější i nejvyhýbavější z hospod. Na rohu Ce- letné se Gočárův „kubistický“ dům U černé Matky boží (i kubismus je v Praze barokní) zdržoval dlouho v těsném sousedství pasáže, jež stačila odvést jinam pouhým svým jménem: pasáž Luna. Za blízkým Týnským chrámem si prohlížíme sluj starého železáře, kde visí od stropu pletence starých klíčů jako rampouchy rzi, než obrátíme pohled ke vchodu do protějšího Ungeltu. Právě nad ním objevíme ve zdi záhadné otvory podobné... velkým klíčovým dírkám. Okouzlení nás čeká dokonce i na záchodcích Uměleckoprůmyslového muzea, pár metrů za filosofickou fakultou a náměstím u Mánesova mostu. Když si sem zajdeme zakouřit, Starý židovský hřbitov nám náhle nabídne pod okny celý svůj zaprášený sklad starých náhrobků, zježených a vrstvících se jedny na druhé jako ledové kry při bájné oblevě. Pohled odtud je dnes dokonce jediný, který dovoluje hřbitov ocenit, natolik se jinak stal symbolem čistě turistického pitoreskna... To není zatím případ Nového židovského hřbitova, víc periferního a plného mramorových 32 [pageend34]almar z konce století, obrostlých zašedlým psím vínem (pohled na mramor náhrobku, kde tone pod lehkou vrstvou prachu - odraz okolních stromů, je tu pohled do hloubky). K hřbitovu patří i nečekané „krátké spojení“: sousedství Kafkova hrobu a pamětní desky umístěné téměř naproti na vnější straně dlouhé hřbitovní zdi, kde září pod stromy teskné aleje pohaslým úsměvem dávných stalinských let. Vzdává totiž poctu jistému desátníkovi, který tu snad padnul - vprostřed všedního dne - za „studené války“ v rámci špionážní aféry, změněné záhy ve výchovný příběh pro čítanky. (Jednou v létě najdeš z druhé strany zdi slepého harmonikáře v obleku a s černými brýlemi; jak sedí a tahá svůj černý měch nad kráterem klobouku a nad holí nataženou do cesty, vábí sem ze všech stran i neviditelnou havěť někdejších předměstských nedělí. Daleko zas není ani letní věž...) * * * Přes příkop, který je dělí, usnadňuje Praha i setkávání Hradu s „řadovým“ městem. A nejenom dík nespočetným slídilům v baloňáku, bdícím nad tím, aby ke vzdáleným vládcům dorazila nejdůvčrnější sdělení ovládaných. Sám život Hradu a přidružených prostorů proniká nečekaně snadno na veřejnost a mezi „prosté občany“. Kdo v Praze to nevěděl, když se pod Hradem hloubily vládní kryty? Provinčnost hlavního města je přirozeně demokratická: stačí jít od souseda k sousedovi, abychom našli někoho, kdo kouká do okna ministrovi - pokud s ním dokonce nehraje karty, jako kdysi Werich s Jiřím Stříbrným. Týmž, jehož přívrženci jim s Voskovcem chodili vypískávat představení... Hrad se zdá nedobytný, je to však i průhledná pevnost ze skla. Některá „krátká spojení“ jsou spíš deprimující. Hypnotická útulnost křivolakého zákoutí Nového Světa, které jako zázrakem dodnes přežívá kus od Hradu, se díky tomu sousedství po léta propadla do ticha úzkostně zadržovaného dechu. Loretánské náměstí se podobně dusilo pod tíhou impozantního paláce, který tu předvádí svou barokní fasádu, zelené panství Stromovky, snící na kraji města o lovech v lesích bez hranic, se zdálo stahovat zimomřivě do sebe vzhledem k všemocnému vyslanectví, umístěnému v jednom z jeho cípů. Jinde, ve všedních ulicích nebo v jejich kulisách, setkání dál násobí hemžení „běžného“ života. Hospody, ty enklávy nenásilného soužití, kde k večeru náhle ožijí poslední nemluvní cestující z pražských tramvají, se dál otvírají volnému oběhu lidí, názorů, občas i předmětů. Ráno tu vyměníme pivo za klobouk a ten pak, ještě týž večer - jen v jiném lokále - za knížku pro (lepší) služky od paní Durasové, již vzápětí stránku po stránce trousíme napříč Prahou za vzrušené jízdy taxíkem. Společenství denně obnovované kolem stolů hospod nespojuje pouze akademiky s bu- dižkničemy, zedníky se studenty práv. Plodí rovněž ty podivné a hybridní 33 [pageend35]zjevy, jichž byla Praha plná začátkem století a které přímo ve svém těle slučují a smiřují světy imaginace a skutečnosti, umění a „prožívané“ poezie. Na jedné straně číšníci stejně básniví jako bohémští hosté, na druhé spisovatelé a malíři tak bizarní, že patří k opravdovým strašidlům. Praha dodnes vzpomíná na starého Josefa Sudka, věčně neoholeného a v baretu, věčně navlečeného v témž odřeném zimníku, s prázdným rukávem zastrčeným do kapsy místo amputované ruky. Jednou znehybnělý na mostě nebo na noční křižovatce, vedle předpotopní obludy aparátu s trojnož- kou, podruhé naslouchající koncertu na schodech v sálu Rudolfina, Sudek obýval Prahu s věrností jakéhosi tajného strážce, nezbytného k jejímu přežití. V jeho nepřítomnosti, bez ucha, jež pozorně natahoval k pódiu, a bez objektivu, jímž mířil na spící řeku, je teď noc města jakoby bez záruky... Jan Zrzavý, vousatý růžovolící skřítek, trvale přizdobený červeným vlněným čepcem, se natolik vymykal životním podmínkám poválečné Prahy, že se tu v něm zdál přežívat duch její minulosti. Čas od času jsme na něj narazili, s nepřítomným pohledem se k nám pomalu blížil z druhého konce malostranské uličky. Stačilo to k tomu, aby se prostor města krátce otevřel vstříc zapomenuté svobodě. Na starých schodech k Loretě blouznivou větu po větě do vlasů šeptáš komusi, kdo rozumět ti nemusí. Když ohlédneš se, kde jsi stál a co jsi dříve neviděl, anděla spatříš opodál, jenž stojí tu, však bez křídel. Jaroslav Seifert 34 [pageend36]Pražská bohéma Paul Leppin Když hledím zpět na ony časy, kdy v Praze existovalo něco jako německá bohéma, nemohu si nevybavit především svéráznou postavu Alexandra Moissi. Mladý vtrhl do pestrého světa, plný vášní a požitkářství po nuzných letech, kdy se protloukal jako učitel jazyků, prodavač koberců či příležitostný agent. Bývalý statista Burgtheatru chytil odhodlaně příležitost za pačesy a přes noc debutoval jako charakterní herec na pražské scéně řízené Angelo Neumannem. Byla to dobrácky drsná společnost, která tehdy promrhávala večery v hospodách a vinných sklepech staré Prahy. Aniž by je spojovaly nějaké velké principy nebo společná umělecká forma, shodovali se všichni v jakémsi extatickém přitakávání životu, což byla jejich nejméně měšťácká ctnost. Humor, který kořenil z valné části v přirozené drzosti mládí, propůjčoval jejich setkáním bláznivý ráz a tvořil jejich program. Daíles, další nerozlučný společník, vyhrocoval dobrodružství nočního života až na ostří nože. Plášť a mlčenlivá uzavřenost Richarda Teschnera, malíře nadpřirozených dějů, podněcovaly renomované akademiky k následování. Viktor Hadwiger přemítal ve stínu svého ohromného klobouku o lyrických zvěstováních neobvyklého formátu. Zahořklý, ale stále hladovějící po štěstí, došel až příliš časné smrti v Berlíně. Byli tu lékaři a světáci, hledači múz i studenti, které kolem stolu seskupila touha po nevázanosti. Dokonale zvládnutá póza lámala vaz věčným problémům života, cigaretový kouř nad hlavami nadšenců se měnil ve svatozář. Některý z náhodných hostů pražské bohémy se stal zpravidla mecenášem večera a měl tu čest vyrovnat účet přítomných géniů. Nováčkové, kteří ještě neznali dokonale spletité zvyklosti těchto vztahů, upadli občas do nepříjemných potíží, které byly řešeny stejně tak rychle jako bohatýrsky. Vzpomínám si při této příležitosti na jednu takovou roztomilou kavárenskou scénku, kdy si Moissi, který byl vždy při chuti, dopřál úctyhodnou porci lahůdkové šunky. Naproti seděl nesmělý mladík, za jehož pěstěným zevnějškem se skrývaly krasoduché zájmy. Moissi, který v něm odhadl mnohoslibné finanční prostředky, bavil tohoto korektního mladíka filosofováním ve vztahu k cenám pokrmu. „Za tuhle šunku, co tady pojídám,“ poučoval přátelsky, „zaplatíte...“ „Já?“ protestoval dotyčný a jeho obličej v tu chvíli tak dokonale prozrazoval zděšení, že celý stolující kroužek propukl v pobavený řev. Moissiho řečnické umění se ještě častěji stávalo zdrojem smíchu, ovšem zda-li ustrašený kavalír šunku skutečně zaplatil, vypadlo mi už z paměti. S Gustavem Meyrinkem, který tehdy ještě provozoval v Jungmannově 35 [pageend37]ulici směnárenský podnik, jsme jednoho dne za doprovodu jeho podivuhodné společnosti vpluli do přístavu okultismu. Tento odskok do říše okrajových věd byl pro nás, bloudící v bezvýchodných hlubinách, vítaným zdrojem vzrušení. V elegantním mládeneckém bytě jednoho z příznivců a mecenášů, vždy dostatečně zásobeném alkoholickými nápoji a cigaretami, konala se nekonečná, až do ranních červánků se táhnoucí zaříkávání duchů a hašišové seance. K magickým pokusům někdy opatřil pán domu skutečné čarodějnice, „mediální“ číšnice a přítulné švadlenky, které si od hýbání stolečku v přívětivém přítmí slibovaly obzvláště pikantní epizodky. Navzdory zaryté vytrvalosti v praktikování okultismu nedosáhl du- chařský spolek žádných obzvláště výrazných úspěchů. Po Meyrinkově odchodu na nové působiště se jaksi rozpadl a slovo dostal opět bezcílný hédonismus. Egon Erwin Kisch chodil pro své nápady na lup do špeluněk polosvěta. Ferdinand Onno, mladý herec krásného zjevu, se brzy stal iniciátorem všech žertíků a nepravostí, jeho těžkomyslný temperament vplynul do vod naší veselosti. Oblíbenou zábavou byla improvizovaná představení Schillerových Loupežníků, dávaná k lepšímu ospalému publiku kavárenských hostí jako doklad Onnova talentu pro režii grotesky. Spiegelberga hrál s oddaným pochopením náš expresionistický benjamínek - malíř Max Oppenheimer. Amálie, objevená někde u dna pražského nočního života, požadovala jako honorář pět zlatých. Potemnělá vinárnička starého Dallaga na Václavském náměstí bývala i svědkem politického sbratření. Čeští literáti, kabaretní zpěváci a lidé od divadla posedávali v těsném prostředí na společné lavici se svými německými kolegy a snášeli se vpravdě výtečně. Z této bohémy, jejíž vyznavači dopíjeli poslední doušky v posledních letech míru u otce Dallaga, nezbylo zhola nic. Nová generace, donucená duchem doby k vážnosti, stojí oběma nohama v jiném životě, jemuž jsou hravé výstřelky stejně cizí jako minulé umění. Jedině Franz Werfel a jeho „banda“, jak se v kavárenském žargonu říkalo jeho stoupencům, vyráželi těsně před válkou na rebelantské noční tahy. S Werfelem pak ztratila pražská bohéma i svého posledního vyznavače. (Z pozůstalosti vybral T. Mazal a z němčiny přeložil J. Kroutvor) 36 [pageend38]Praha, město polemické Josef Kroutvor Max Brod, přítel Franze Kafky, nazval Prahu, kde před první světovou válkou žili pospolu Češi, Němci ažidé, polemickým městem. Přítomnosttří národností, které se podílely na specifické atmosféře, má svou dlouhou, staletou tradici. Německy mluvili kupci, úředníci a také často Židé. Výraz „polemika“ vystihuje nejen motiv neustálé diskuse, ale připomíná i chvíle národnostních sporů a nepříjemných třenic. Od Národního muzea pokračuje dolů Václavské náměstí, svérázný urbanistický útvar, napůl náměstí a napůl bulvár. K jeho dolní části přiléhají dvě důležité třídy - Národní třída a Příkopy. Národní třída bývala vždy českým korzem, zatímco Příkopy ovládali pražští Němci. Obě korza měla své postavy a postavičky, diskusní skupiny a kroužky přátel. Jednou takovou připomínanou, poněkud směšnou postavou byl mimochodem i otec budoucího velkého pražského německého básníka Rainera Maria Rilkeho. České korzo končilo u Národního divadla, které Češi často nazývali s pýchou a úctou - zlatou kapličkou. Pro německé korzo byly typické spíše světácké kavárny, především první pražská secesní kavárna Corso. Na Příkopech býval i tzv. Německý dům, místo častých provokací a skandálů německých studentů. Existence českého a německého korza nám opět připomíná přítomnost dvou či tří národností neustále připravených vésti mezi sebou polemiku. Město rozdělují viditelné i neviditelné hranice a jsou zde i konkrétní neuralgická místa dotyků a napětí. Navíc moderní město dovede i nadsazovat, vyvolávat psychózy, nacionalistické nálady, paniky a fámy. Do vzájemného soupeření vstupují nové prvky a síly spojené spíše s ekonomickými, politickými a ideologickými nároky než s láskou k jazyku a dobrými vlasteneckými úmysly. České národní obrození a na něj navazující první kroky české politiky prožívají vztah Čechů a Němců jako zápas o jazyk, vlastní školství a úřední zastoupení v rodné řeči. Tzv. punktace z konce osmdesátých let představují poslední pokus o smír a vyrovnání v sousedském duchu, které zmaří mladočeši (české radikální politické křídlo). Pak už přichází čas konfrontací, kdy se prosazení národnosti stává celkem zbytečně vyhrocenou otázkou vlastní prestiže. V devadesátých letech se už národnostní spor jasné přesunuje z oblasti 37 STATI A ÚVAHY [pageend39]jazyka do oblasti hospodářské, soupeření se stává naléhavější a projeví se v tisku, reklamě i pouličních střetech. Inzeráty a plakáty se obracejí k národnosti zákazníků, apelují na jejich národní cítění. Česká reklama brojí proti německé konkurenci a balí své zboží do národnostních sentencí, proklamací a hesel. 30. listopadu 1897 došlo v Praze už k vážným nepokojům, při nichž nechybělo ani plenění německých obchodů a domů. Nová doba je vlastně mnohem méně tolerantní, každá záminka je dobrá. Národnostní nepokoje zesilují a mění se v celospolečenské bouře a otřesy. Zhruba od devadesátých let se i v Praze šíří moderní nákaza šovinismu, nacionalismu, antisemitismu a podobných davových nenávistí. Dramatických událostí si povšiml také Luděk Marold a zachytil je pro časopis Světozor. Celostránková ilustrace jasně straní napadeným občanům a líčí policii jako zuřivou smečku. Johannes Urzidil v autobiografické povídce Novoroční mumraj líčí typickou konfliktní scénu, které na přelomu století bývaly v Praze na denním pořádku. „Před hotelem U zlaté husy se odehrávala hlučná výměna názorů mezi dvěma nachmelenými skupinami, z nichž jedna pozůstávala z německých buršáckých studentů, druhá z českých civilistů, a ty dvě skupiny se všelijakými nabroušenými výkřiky a jednoznačnými výzvami snažily navzájem přesvědčit o svém právu na existenci. Policista se zeleným kohoutím fedrpušem se pokoušel hádku skončit tím, že pořád znovu volal: ,Pánové, rozejděte se‘, ale nikdo ho nebral na vědomí, přestože tu a tam připojoval slova ,Ve jménu zákona'. Létala zápalná hesla jako .Všeobecné volební právo' a .Krajský soud v Mladé Boleslavi'; potom zčistajasna někdo pronesl řeč, která vyvrcholila prohlášením: .Královédvorský rukopis dokazuje, že česká kultura je starší než německá.' Načež studenti křičeli, že Královédvorský rukopis je podvod, avšak řečník důrazně hlásal: .Když Němci ještě spali na medvědí kůži a žrali žaludy, my Češi jsme už jedli vdolky s povidly.' Z tohoto zjištění konečně vzešla dávno kýžená všeobecná rvačka, z níž se znovu a znovu ozývalo bezmocné a zapřísahavé volání policajtovo, jehož však nikdo nedbal.“ Tak se tedy jeví polemika národností - vyhrocená až do hlučného skandálu - bytostnému humanistovi Urzi- dilovi, česky cítícímu Němci. Je třeba připomenout, že Němci i Židé tvořili početně ve srovnání s českým obyvatelstvem jen malou, nékolikaprocentní menšinu. Přesto je německý vliv na přelomu století v Praze citelný a může se Čechům jevit i jako nevhodné velikášství. Němci drží v rukou kapitál a neustále se prezentují jako majetná třída. Praha má tehdy něco přes čtyři sta tisíc obyvatel, z toho asi třicet tisíc je Němců, popřípadě Židů mluvících německy. Židé mají možnost přiklonit se k Čechům nebo Němcům a obě tyto varianty jsou také v historii zaznamenány. V devadesátých letech kulminuje křivka zaznamenávající přírůstek židovského obyvatelstva v Čechách a na Moravě, což se pak promítne i do rostoucího počtu těch, kteří odcházejí do Prahy. Příkladem může být vzestup rodu Franze Kafky, jehož dědeček byl ještě venkovský řezník, ale otec se po krušných začátcích už usadil v Praze. Ke konci století se nadpoloviční většina Židů hlásila k češtině, nicméně ta nejslavnější díla pražské 38 [pageend40]židovské literatury budou nakonec napsána v němčině. Zároveň mezi Židy probíhá proces národního sebeuvědomění, který usiluje o znovuobrození tradic a vytvoření samostatné, moderně orientované kultury. Polemická struktura Prahy kolem roku 1900 se skládá z tezí i antitezí, život města má mnoho faset, hladkých třecích ploch i ostrých, zraňujících hran. Pražští Němci a Židé zaujímají sice významné společenské postavení, ale co do počtu představují jen ostrůvek ztracený v českém moři. Být v Praze Němcem či německy mluvícím Židem, to znamená pociťovat také jistou úzkost a nebezpečí a strachovat se o osud Střední Evropy. Potřeba úniku z uzavřené společnosti je zřejmá a to je koneckonců i důvod, proč si německožidovská literatura tak libuje ve fantastice, dusné erotice či okultismu. Češi nenahlížejí tolik do svého nitra, jsou přesvědčeni o své síle a budoucnosti, netrpí komplexy a neurózou. Oproti nim žijí a tvoří německy píšící literáti v nepřirozeném, uměle udržovaném, skleníkovém ovzduší, v jakémsi bezčasí vlastních představ promítaných do neurčité minulosti. Pražské romány a povídky Gustava Meyrinka či Paula Leppina vtahují své čtenáře do postranních, špatně osvětlených uliček, starých domů a podivných lokálů, jako by nová Praha, vítající moderní století, ani neexistovala. Všechny touhy, vášně a potřeby, které nemohou být ukojeny v běžném životě, přesouvají se do vnitřních, fantazijních sfér a proměňují se v pražské démony. Obzvlášť naléhavě prožíval úzkost a odcizení Franz Kafka, ačkoliv i on hledal způsob, jak se zařadit a splynout s českým prostředím. Navíc Kafka češtinu částečně ovládal, mohl se lépe orientovat, ale ani tato výhoda mu nepřinesla úlevu. Mnohem otevřenější k českému prostředí byl Franz Werfel, který se zajímal o českou historii a literaturu a překládal i české básníky. Werfel považoval Čechy za významný evropský národ spojený se západní civilizací a usilující o stabilitu Střední Evropy. Bez přítomnosti Čechů v Evropě byl by kontinent vystaven mnohem častějším konfliktům mezi Východem a Západem. Soužití Čechů s Němci přikládal Werfel spíše význam pozitivní, polemika se mu jevila jako katalyzátor velkého tvořivého procesu. Proto se Werfel také rozhodl postavit se za věc Československa v předvečer druhé světové války a upozornit na krátkozrakou politiku západních mocností. Ano, dějiny jsou neustálou projekcí do příštích událostí, jsou spíše neustálou výzvou k budoucnosti než poučením z minulosti. Jsme bohužel nepoučitelní, ale nemůžeme být hluší k hlasu dějin, vždyť jinak by už evropská civilizace a demokracie dávno zanikly. V roce 1899 se také Češi setkají poprvé s nebezpečným jevem moderního antisemitismu, který povede v další generaci až ke tragickým koncům. Před soud je postaven nevinný člověk Leopold Hilsner, chudý Žid z malého městečka Polná, obviněný z rituální vraždy mladého křesťanského děvčete. Vykonstruované obvinění těží z určité uzavřenosti, tajemnosti, popřípadě nesrozumitelnosti židovských náboženských obřadů, při nichž se má údajně používat nevinná panenská krev. Důkazy samozřejmě chybějí, ale hysterie se živí vlastní fantazií. 39 [pageend41]Tisk rozvine proti Židům štvavou kampaň, a nebýt vystoupení profesora Masaryka, došlo by možná k nenapravitelnému justičnímu omylu. Antisemitismus se v Čechách neujme, bude vytlačen ze slušné společnosti a bude vegetovat na jejích okrajích. Mnozí Židé za první republiky splynou s českým prostředím a přijmou republiku za opravdový domov. I to je nakonec důvod, proč čeští Židé tak váhali s odchodem, ačkoliv smrtící fašistický úder byl už na dosah. Čeští Židé uvízli v pasti, protože jim předválečná demokracie nabídla jistoty a vlast, na níž zoufale lpěli až do poslední chvíle. V roce 1902 navštívil Prahu Guillaume Apollinaire, tehdy ještě málo známý básník a nevyslyšený prorok moderní poezie. Stará Praha, historické mésto, Apollinaira okamžitě zaujme a nabídne mu námět k povídce Pražský chodec. Apollinaire se snaží zpočátku dohovořit se německy, až mu jeden z Čechů doporučí, aby raději mluvil francouzský. Praha v té době právě okázale slaví sté výročí narození Victora Huga. Oslavě cizího básníka je věnována taková pozornost, že se z narozenin stává národní svátek, kulturní, a hlavně politická manifestace. Praha se distancuje od Vídně i Mnichova a orientuje se raději na vzdálenou Paříž. Po návratu z velké procházky městem, při níž Apollinaire vystoupí na Pražský hrad, zastaví se v hostinci, kde hraje hudba. Když přítomní zjistí, že neznámý muž je Francouz, zahrají mu na počest Marseillaisu. I to svědčí o zjitřené atmosféře města, sympatiích a také antipatiích a vůbec stavu veřejného mínění. Během své pražské návštěvy se Apollinaire seznámí s podivným starším, záhadným mužem v dlouhém plášti a širokém černém klobouku. Tímto mužem není nikdo jiný než legendární věčný žid, Ahasver, mytická postava ztělesňující věčný neklid a putování. Kdoví zda se na jeho nenadálém zjevení nepodílí i doba, její problémy včetně hilsneriády, české varianty Dreyfusovy aféry. S židovskou problematikou je spojena i tolik diskutovaná asanace starého pražského ghetta, kde se podnikatelské zájmy střetly s tradicí a kulturními city. Jako by Apollinairova básnická intuice vystihla, že židovské téma hýbe městem a ovlivňuje ráz polemiky. Věčný žid se vynořuje v napjaté situaci, jen tehdy se vynořuje z nevědomí a vstupuje do ulic jako varovný posel. Nová orientace české kultury na Paříž je spojena se snahou co nejvíce se odlišit od německé kultury, určující kulturní dění Střední Evropy. V roce 1902 neoslavuje Praha jen narozeniny Victora Huga, stejně velkoryse uvítá i sochaře Augusta Rodina. V roce 1907 vystavují v Praze francouzští impresionisté a o několik let později zde budou vystavovat i pařížští kubisté - Picasso, Braque, Derain a další moderní malíři. Česká Praha přijme tak důsledně francouzský kubismus, že z něj udělá i životní styl. Praha si vymyslela kubistický nábytek, rohaté skříně a židle, v Praze byly postaveny kubistické domy, které nikde jinde nestojí. Dá se říci, že význam a hodnota českého kubismu jsou srovnatelné s jedinečným působením pražské německé a židovské literatury v době před první světovou válkou. Konstruktivní úsilí moderní sensibility bylo Čechům rozhodně bližší, zatímco německy píšící literáti tušili spíše zánik forem a konec jedné epochy. 40 [pageend42]Praha kolem roku 1900 se otevřela živé polemice tří národností, jejíž plody postupně dozrávají, a některé z nich dozrají až po válce. Proti pražské německé literatuře a dílu Franze Kafky může také česká literatura postavit svůj monument, světový román Jaroslava Haška Osudy dobrého vojáka Švejka. Román složený z anekdotických historek nejlépe představuje ducha Střední Evropy, jeho neutuchající diskuse a polemiky. Spontánní živel české řeči a Haškova vyprávění obtéká ostrůvky německých vět a výrazů, tak jak tomu bylo i ve skutečnosti. Němčina s češtinou tvoří v románu zvláštní akord, často znějící i disharmonicky, nicméně obě řeči zde patří k sobě. I když předválečná léta nebyla v mnohých ohledech asi idylou, představuje polemika přece jen určitý modus vivendi. Křížení jazyků, myšlenek, zájmů povzbuzuje k činu a staví Prahu na úroveň jiných evropských metropolí. Co přijde po roce 1918, se podobá spíše monologům, v lepším případě dialogu. Ale ztěží může připomínat polyfonii tří národností - Čechů, Němců a Židů. Nelze pochybovat o potřebě vzniku samostatného československého státu, nicméně Praha tak ztrácí charakter otevřeného města, křižovatky a přirozeného těžiště Střední Evropy. Další politický vývoj bude rozmotávat husté předivo tradičních vztahů, rozdělovat lidi a využívat jejich národnostní cítění k manipulaci. Němci usedlí v Čechách, zfanatizovaní fašistickou ideologií, se promění v pátou kolonu s jasným úmyslem rozbít československý stát. Přes veškerou toleranci českých úřadů i mezinárodní diplomatické úsilí dojde nakonec k tomu nejhoršímu. O nějaké polemice se už nedá mluvit. Národy stanou proti sobě, a jaký tragický osud postihne Židy, víme dobře. Po válce následuje masový odsun Němců, nazývaný Němci právem i neprávem vyhnáním. Evropa se zakrátko rozdělí na dva velké mocenské bloky - Východ a Západ - a bývalá Střední Evropa vypadne ze hry. Poslední zbytky polemické kultury, umění polemizovat a využívat protikladů a odlišnosti, vyhladí pak komunistický režim. Za polemikou učiní totalita tečku, vygumuje historická fakta a zkrátí lidem paměť. Zabývat se dnes polemickým duchem Prahy na přelomu století a vůbec Střední Evropy musí v nás vyvolat nutně pocity melancholie. Poměry se změnily natolik, že není s kým polemizovat, snad jen se slovenskými nacionalisty, ale není to polemika. Němci jsou vyhnáni, Židé jsou vyvražděni, zkrátka chybí partneři. Do Prahy však dnes opět vstupuje svět, srdce Evropy se zotavuje z těžkých otřesů. Polemickému městu, městu polemických diskusí se otevírá šance být opět evropskou metropolí, křižovatkou obchodu i kultury a místem šťastné inspirace. 41 [pageend43]FISCHER REISEN NABÍZÍ LETECKÉ POBYTY NA OSTROVECH GRAN CANARIA a LANZAROTE JEČNÁ 8, 120 00 PRAHA 2 TELEFON (02)29 4884-6 [pageend44]Lamentatio Pragensis L. H. Augustin 1. Libušino proroctví: „Vidím město veliké, jehož sláva až hvězd se dotýká." Wilhelm von Humboldt na začátku 19. století: „Praha je nepochybně jedno z nejkrásnějších měst na světě. Sám ji řadím na místo čtvrté hned za Řím, Cařihrad a Lisabon." Le Corbusier kolem roku 1930: „Krása staré části zničená chaosem nových čtvrtí. Praha nemá logickou urbanistickou koncepci. Je to stavební hybrid!" Tři názory-tři polopravdy. Mýtus, romantismus, funkcionalistický pseudo- radikalismus. Kde je racionální jádro? Jaká je Praha vskutku jako historický organismus a jakou by mohla být? Je to mésto vzniklé na řece - na „divokém“ toku, jak objasňuje její keltský název: Vltava. Zeměpisně má málokteré jiné tak ideální polohu. Vklíněna do údolí mezi pahorky utváří plastický reliéf neobyčejně modelačně tvárný. Prvý jižní vrch - skála na pravém břehu - Vyšehrad byl zřejmě už od 7. století pohraničním strážištěm kmene Čechů, proti němuž jiný slovanský kmen (Lu- čané?) postavil na severu u dnešních Roztok Levý Hradec s předrománským kostelíkem sv. Klimenta ze sedmdesátých let 9. století. A dole ještě jižněji u Zbraslavi mělo být na vrchu Závist tajuplné hlavní opidum keltských Bojů ve střední Evropě, národa, jenž dal naší zemi latinský název Bohemia. Které město severně od Dunaje, původní hranice římské říše, leží na tak historicky starém území? Praho - jaká je etymologie Tvého jména, ó město plné tragiky a zmařených nadějí? Od ohňů v lesích „vypražené“ (vypálené) místo při brodu přes řeku pod Opyšem, kde už kolem roku 880 postavili prvý knížecí, dosud dřevěný palác na hradišti s kostelíkem Panny Marie? Nebo že v tom ohybu řečiště vytvářela voda „praha“, mělký tok, jenž se nechal v letním suchém období snadno přejít i s mezky, když arabští a jiní kupci směřovali z dnešního Ungeltu (Týna), původní obchodní stanice, na Pražský hrad nabízet své zboží? Město vzniklé součinností přírody, obchodu, práce a ducha. Uvědomujeme si vůbec geniálnost rozhodnutí Karla IV. postavit gotickou katedrálu na návrší nad městem v době, kdy se tyto architektury tísnily uprostřed domovní zástavby, nad níž se symbolicky zvedaly jako posvátný baldachýn? Tento český král a římský císař byl nejen vladař, státník a diplomat, ale rovněž veliký umělec: jeho příkaz Matyášovi z Arrasu roku 1344 položit základní kámen novostavby chrámu sv. Víta na kopci s viditelností ze všech světových stran byl fenomenálním estetickým činem nemajícím ve světě obdoby! A Hradčany samy o sobě - kromě římského Kapitolu nejstarší a stále trvající 43 [pageend45]středisko vládní moci v Evropě - už víc než jedenáct století! Pařížský Louvre (někdejší sídlo francouzských králů) je až ze 14. věku, moskevský Kreml již o sto let mladší, Bílý dům ve Washingtonu z let 1792-1799 a Buckinghamský palác v Londýně z doby po roce 1825. Právě Karel IV. tu hradčanskou starobylost svou katedrálou požehnal. Učinil ovšem víc! Založením Nového Města vytvořil z Prahy středověkou metropoli, větší než tehdejší Paříž a Londýn v druhé polovině 14. století. Dodnes ty prostory všichni užíváme, jezdíme a chodíme po ulicích, které on dal vyměřit a vyznačit. Vždyť samotné Karlovo náměstí (bývalý Dobytčí trh) má téměř dvojnásobnou plochu Rudého náměstí v Moskvě a „Václavák“ (Koňský trh) dosahuje šíře Champs-Élysées v Paříži. Škoda že tahle část, v baroku proměněná v obrovský park díky velkým zahradám za dvorními trakty domů, byla v 19. století tak nepromyšleně zastavěna. Urbanistický vývoj Prahy předurčil svým rozhodnutím Karel IV. Vymezil pro budoucí Nové Město tak velkou plochu, že postačovala až do konce 19. století. Víc jak půl tisíciletí! Proto už nebylo třeba rozšířit ji v pozdní renesanci a baroku až na Smíchov, zvláště když po Bílé hoře přestala být sídelní metropolí a klesla na úroveň provinčního maloměsta, což se tragicky projevilo po zboření hradeb v průběhu sedmdesátých let minulého věku. Zatímco z vůle panovníka (a to velmi vzdělaného a múzického Františka Josefa I.) dostala Vídeň na místech bývalého opevnění široké velkoměstské bulváry Ringstrasse, Praha je hloupě a krátkozrace zastavěla. Není divu! Proti velkorysosti císaře s jeho širokým rozhledem za účasti zkušených poradců stála zabedněnost pražských radních, z nichž mnozí se nedostali ani do Vídně, o Paříži pak vůbec nemluvě. Když roku 1868 získali Češi na pražské radnici konečně národní většinu v obsazení konšelských funkcí, provedli „revoluční“ čin: nechali odstranit ze Staroměstského náměstí krásnou Krocínovu kašnu, jednu z mála renesančních sochařských památek v Čechách. Co se však dalo očekávat od mistrů řeznických, tesařských, kominických a kovářských, kteří tehdy v městské radě zasedali? Ve stejné době rozhodoval o Paříži důvěrník Napoleona III. baron Huysman a navíc-Francouzi „na to měli“. Co mohl český národ, s námahou a s vypětím všech sil dokončující svou obrozeneckou práci, v němž na pražské půdě rozhodovali Nedobylové, Bornové, Neffové a všichni ti, které podle jmen už ani neznáme, dělat? „Ach ta česká bída, ta naše bída!“ stěžoval si ještě roku 1910 malíř Bohumil Kubišta, neschopný pro nezájem současníků prodat byť jediný svůj obraz. Byli jsme vskutku nepředstavitelně chudí. Když se začalo vážně uvažovat o stavbě Národního divadla, navrhoval Karel Havlíček Borovský, aby se postavilo v dolní části jím přejmenovaného Koňského trhu, na dnešním Můstku. Umístění by to bylo vskutku ideální, reprezentační, s možností uplatnění nádherného Zítkova průčelLs pohledem až ke Koňské bráně. Jaký to mohl být dálkový optický protějšek budoucímu Národnímu muzeu. A jaká symbolika! Pozemek na Můstku by však byl vyžadoval vykoupení mnoha měšťanských domů až k Rytířské ulici a to by stálo mnoho peněz. Proto se vzalo zavděk lacinou parcelou bývalého skladiště dříví u Řetězového mostu při vyústění 44 [pageend46]třídy V alejích. Velkorysý Zítkův projekt, jeden z nejkrásnějších v 19. století, se musil přizpůsobit omezenosti místa, doslova se do něho násilné vtěsnat, zatímco potřeboval kolem sebe prostor, světlo a vzduch, jakými disponují všechny velké divadelní budovy na světě. Průčelní lodžie, vyžadující pohledový odstup aspoň sto metrů, se doslova přilepila na fasádu paláce Lažanských (kavárna Slávie). Dějiny Prahy a jeho stavebního řešení jsou smutnou historií zmařených snů a odvážných řešení. V šedesátých letech minulého věku chtěla Společnost vlasteneckých přátel umění (předchůdkyně dnešní Národní galerie) postavit samostatnou budovu, architekt Antonín Barvitius navrhl krásnou stavbu a vybral ideální místo - na staroměstském nábřeží v partii současného parčíku s Krannerovým pomníkem Františka I., přímo proti hradčanskému panoramatu. Dovedete si představit tu nádheru? Žel, bylo to v Čechách, a tam se na takové kulturní záležitosti nikdy nedostávalo peněz. V době, kdy si Maďaři stavěli svou Budapešť se svým neogotickým parlamentem na nábřeží Dunaje a dávali městu (též za české peníze ze státního rozpočtu c.k. monarchie) vskutku „pařížský“ švih, zůstávala Praha maloměstem. Byli jsme přece chudí! A navíc i hloupí. Proto se z Palackého třídy od nového mostu směrem k Andělu udělala úzká tmavá chodba pod širým nebem místo toho, aby se vyznačila široká třída vedoucí až do Košíř. Na mnohá pražská nábřeží se nedostal ani kousek zeleně - to přece je zbytečnost! Škoda peněz! A tak se zbourala celá židovská čtvrť s nenahraditelnými středověkými památkami, zatímco mnohem méně nákladná a skutečná „asanace“ se zachováním jedinečného gotického půdorysu Josefova mohla zachovat světu originální aglomeraci. Stavební podnikatelé však potřebovali parcely pro vysoké činžáky s patřičně tomu odpovídajícím nájemným. Ještě štěstí že nedošlo k realizaci dalších projektů. Vždyť chtěli rozparcelovat Petřín na stavbu rodinných vil, zastavět Kampu blokem nájemních pěti- patrových domů jako v Pařížské třídě, prokopat výstup na Letnou v ose Čechova mostu (zbytek tohoto začatého průkopu z roku 1912 využilo ještě po roce 1950 grandiózní schodiště ke Stalinovu pomníku) a samozřejmě pokrýt i Letenskou pláň činžáky žižkovského typu. Zaplaťpánbůh za to, že „nám zabili v Sarajevu Ferdinanda“ a vypukla první světová válka. Nedojít k ní, tak snad zbořili i Karlův most, protože byl příliš úzký pro provoz tramvají, které tam jezdily. V předvečer roku 1914 jsme už totiž byli nejbohatší zemí Rakouska-Uherska a začínali jsme „na to“ mít. A pak přišel 28. říjen 1918. 2. Velkou tragédií Prahy bylo, že v 19. století nebyla sídelním městem, a naopak „caput regni“ jen na papíře a v národní romantické představě a nostalgické vzpomínce. Nebyla metropolí samostatného státu, kde by při jejím urbanistickém řešení měl hlavní slovo český král (jako v Paříži Napoleon III. a ve Vídni 45 [pageend47]císař) s vůlí napodobit moudrost Karla IV. blahé paměti, nýbrž rozhodovali nedovzdělaní maloměšťáci. Po připomenutém už zbourání městských hradeb v důsledku změny vojenské taktiky (jak se ukázalo v bitvě u Hradce Králové v roce 1866) nedovedla (ale také nechtěla) městská rada využít uvolněné prostory a vymezit na východní straně široký a dlouhý bulvár, jenž se nabízel od Vltavy u Štvanice až ke Karlovu nad Nuselským údolím. Zbyla z toho jen úzká Mezibranská ulice a pak obrovský pozemek pro dnešní Hlavní nádraží, za jehož zastavění „c. k. erár“ městu slušně zaplatil, obdobné jako majitelům parcel na Královských Vinohradech, kam se město zcela organicky začalo nově vyvíjet. Železnice vůbec neblaze poznamenala pražský urbanismus a trvale až podnes jej nešťastně poškozuje. Už roku 1845 vtlačili stanici nové vídeňské dráhy dovnitř hradeb na Florenc, a když se stavěla trať do Děčína a Drážďan, bezohledně ji prorazili Královskou oborou, a poškodili tak jeden z největších veřejných parků ve střední Evropě. Trať se dala klidně vést až po pravém vltavském břehu těsně nad řečištěm, byť by to asi bylo o trochu dražší. Tehdy započala tragédie Stromovky, trvající dodnes. Stromovka'. Až do poloviny 19. století podivuhodně dochované středověké loviště českých králů, skutečný přírodní skvost při samém okraji Prahy. Místo toho, aby ji chránili, ukousli od ní nejdříve pozemek pro stavbu holešovické plynárny (pak elektrárny - roku 1946 ji chtěli přeměnit na atomovou!) a posléze jí vzali velké území pro potřebu Jubilejní výstavy 1891. Neštěstí se dovršilo ještě roku 1959, kdy tam vykáceli spoustu stromů pro účely československého pavilónu a zahrady z Expo '58 v Bruselu. A teď tam ještě rozšiřují hřiště pro skating, kdy jezdci na kolečkových bruslích způsobují strašlivý hřmot při jízdě do svahů z ocelových plátů. Ubohá Stromovko! Sestro londýnského Hyde Park, berlínské Tiergarten či pařížského Bouloňského lesíka. Co z Tebe udělali? A to buďme ještě rádi, že přišel listopad 1989, a nedošlo k realizaci rychlodráhy na Kladno kolem jižního okraje v trase železnice do Dejvic. A ruské velvyslanectví (doufejme) si také snad už nebude rozšiřovat (ilegálně) zahradu bývalé Petschkovy vily na úkor těchto veřejných sadů, jak to činilo „posolstvo CCCP“. Caput regni. Mater urbium! To devatenácté století Ti ale dalo. A taková to byla jedinečná historická příležitost - založit novou Prahu na zcela prázdném území Holešovic a Buben mezi vltavským ohybem ve tvaru písmena „P“, jako by to symbolizovalo jméno města. Tam mohlo v průběhu jednoho století vzniknout nové City, pražský Manhattan s výborným dopravním spojením od západu z Bílé hory na východ do Vysočan a ze severu od Proseku na jih přes bývalé novoměstské šance až na Pankrác. Vzpomínám si, jak jsem jako kluk za války v Technickém muzeu (umístěném v karlínské Invalidovně) obdivoval model Nuselského mostu z roku 1900. Čekali jsme naň šedesát let a dopustili se dalšího tragického omylu. Samým středem města těsně kolem parlamentu a Národního muzea vede severojižní magistrála, dopravní tepna, která měla být tangentou někde přes Vršovice. 46 [pageend48]Budova Federálního shromáždění. Na televizní obrazovce připomíná obrovskou benzinovou pumpu. Byl to ale také nápad udělat ocelovou nadstavbu na střeše bývalé plodinové burzy-když seto realizovalo, hovořili Pražané o žirafě pářící se se slonem. Nelíbilo se to původně ani „nahoře“, že v sousedství historicky významné muzejní budovy to není vhodné atd. Pyšný architekt přístavby však měl hrdě prohlásit: „Ale to Národní muzeum tam přece nebude navěky!“ Tomu se přece říká „tvůrčí sebevědomí“! Praha je polohou metropole vskutku překrásná, s nádhernými památkami i novými stavbami (Rudolfinum - Dům umělců), ale také město zničené lidskou hloupostí, krátkozrakostí, tupostí svých měšťanostú a konšelů, nafoukaností některých architektů, dlouhodobou neexistencí směrného plánu, jenž dodnes není hotov a schválen. Praha se dlouho vyvíjela a rozrůstala živelně, bez jasných urbanistických perspektiv. Ve své výstavbě pokračovala celkem přirozeně a logicky „přes hradby“, kde byly pole a zahrady, které někteří chytří podnikatelé včas vykoupili a pak je městu draze prodali jako parcely na stavbu nových činžáků. Bylo jich zapotřebí pro stále větší příliv venkovanů do města za prací. A tito lidé také provedli historicky účinné počeštění města, jež ještě roku 1866 bylo silně zger- manizované. „Moji Pražané mi rozumějí,“ měl říci Mozart po premiéře Dona Giovanniho ve Stavovském divadle - ale ti Pražané (a divadelní návštěvníci zvlášť) byli Němci, či většinou hovořili německy. Na to nezapomínejme! Město se rozšiřovalo tam, kde byla volná prostranství, na Smíchov, Vinohrady, do Bubenče, odkud nebylo daleko do nových dílen, továren, obchodů a kanceláří. A hlavně se prodlužovalo na Žižkov. V kopcovitém terénu, kde byly ideální podmínky pro výstavbu velké vilové čtvrti, se stavěly laciné, ošklivé a hygienicky závadné domy pro ty, kteří každé ráno pospíchali do práce v Karlině a v Libni. Tak vznikla v těsné blízkosti historického města proletářská noclehárna, jako o sto let později vyrostla socialistická pseudosídliště Jižního, Severního nebo Jihozápadního města. Kvantita, kvantita! Lidé musí pracovat, jíst, rozmnožovat se. K čemu nějaká architektonická krása? „Ornament je zločin,“ prohlásil na počátku 20. století kategoricky architekt Adolf Loos, a ze svého hlediska měl pravdu. Bylo vskutku třeba odstranit přebujelý dekorativismus pseudohistorických slohů 19. století i secese a vrátit se k prostotě, k účelnosti. „Dům je stroj na bydlení,“ proklamoval se stejnou vehemencí od dvacátých let Le Corbusier, nepochybné jeden z největších architektů, a to nejen moderní doby. Měl do určité míry rovněž pravdu. Vzhledem k životní nutnosti dát každému dokonale technicky a civilizačně vybavený byt s koupelnou, teplou vodou a ústředním topením. „Malý, ale náš“ -1 + 3 = 40 m2 obytné plochy, 12 m2 na osobu. Víc si socialismus nemohl dovolit. Vždyť koneckonců každý stejně pracuje a na sídliště se jezdí jenom vyspat a plodit děti, další pracovní síly, socialismu tolik potřebné. Tak jaképak bydlení, jakápak bytová kultura! Lednička, televizor, nábytková stěna a sedací souprava. Nějaká architektura, variabilní řešení, nápadité střídání balkónů, arkýřů, dvojpodlažní byty? Proč stavební výrobě komplikovat její zaběhlý technologický postup? 47 [pageend49]Jednoduché panely s dírami pro okna a dveře, to stačí. Vždyť přece už Corbusier řekl, že byt je stroj na bydlení. A sovětští soudruzi dávají každému jen 6m2 na člověka. Nesmíme být u nás tak nároční! A tak stále stavíme a rozšiřujeme pražská sídliště, žijeme trvale v betonových „králíkárnách“ a budujeme je vesele dál. Jen se jeďte podívat do přední části Horních Počernic. Stavební výrobu nelze přece proměnit ze dne na den. A co pak s panelárnami? Ornament je zločin - dům je stroj na bydlení. Dvě myšlenky převedené do praxe. Výsledkem jsou sídliště v Praze a v dalších městech. Dvě špatně pochopené ideje, které se staly prokletím miliónů. V důsledku zvulgarizovaného bonmotu byla Praha obehnána novými betonovými hradbami odlidštěných sídlišť bez potřebného občanského vybavení, s malými samoobsluhami, bez dostatečných veřejných služeb. Jižní město. Kdysi komunistická chlouba, dnes jenom další obrovská noclehárna. Bydlí tu přes třicet tisíc lidí, ale není zde jediné kino, jediný kostel! Sakrální architektura. Víte, že poslední nový chrám (sv. Václava ve Vršovicích) byl v Praze postaven roku 1929, tedy před šedesáti třemi lety? Celá východní část Prahy od hranic Karlina, všechna rozsáhlá sídliště Prosek, Ďáblice a Bohnice mají pouze jediný veřejnosti přístupný kostel, románskou baziliku sv. Václava na Proseku z 12. století. Jinak ani kaplička, nepočítáme-li zničená zastavení křížové cesty do Staré Boleslavi ve Kbelích a ústavní kapli pro cho- romyslné v Bohnicích. Svědčí něco lépe a výstižněji o duchovní bídě v komunismu než tato fakta? Po druhé světové válce nebyl v Praze postaven jediný nový kostel!!! A zatím ve světě se právě moderní chrámová architektura stala důležitým faktorem výtvarné kvality nových urbanistických řešení měst. A stejně je tomu i s dalšími veřejnými budovami pro kulturní potřeby. Poslední knihovna (Městská) na Mariánském náměstí pochází z let 1926-1930. Od té doby nic! 3. Budoucnost Prahy je na prvém místě otázkou urbanistickou. Taková Florenc. Až jednou bude zrušeno Masarykovo nádraží (ale kdy?), s obrovským areálem kolejišť a různých budov, vznikne tu rozlehlá prostora téměř velikosti Starého Města. Nádherné místo s pohledem na Vítkov až z náměstí Republiky. Už v roce 1948 tu komunisté chtěli postavit náměstí Budovatelů, ale nevěděli si rady se železniční stanicí. Snad už příští generace vyřeší tento problém a dá místu sadovou úpravu, park, jaký střední část města tolik potřebuje. Vždyť Praha má ve světovém měřítku nejmenší rozsah zeleně s minimálním počtem stromů na jednoho obyvatele! Letenská pláň. Překrásné prostranství, dějinnými okolnostmi i přízní osudu podnes dochované. Místo přímo v symbolické blízkosti Pražského hradu s nedalekou Kramářovou vilou, z níž se už dávno mělo učinit sídlo předsedy české 48 [pageend50]vlády. kž se jednou uskuteční projekt novostavby českého snému na této jedinečné esplanádě, symbolismus místa s jeho urbanisticko-sadovými možnostmi se ještě prohloubí a umocní. Bude to vskutku jakási nová vládní čtvrť, středisko dvou svrchovaných mocí - zákonodárné a výkonné. Škoda, že nešťastně umístěný stadión Sparty už nedovolí postavit zde i budovu nejvyššího soudu, jíž by se symboličnost prostředí dovršila a z Letné by se vskutku stala oblast důstojně navazující na historický význam Hradčan. Národní galerie. Další velký dluh a do značné míry i kulturní ostuda. Její budovu projektoval Josef Gočár už ve dvacátých letech původně na Kampu a později právě na Letnou do míst někdejší provizorní studentské kolonie a dnešní tramvajové smyčky. Je to vhodné místo i dnes a návrh by měl zůstat otevřený. Ideově i urbanisticky by se sem taková stavba hodila víc než kamkoliv jinam. Muzeum umění 20. století. Původní myšlenka přestavět pro jeho potřebu vyhořelý Veletržní palác nebyla špatná, ale od začátku až příliš velkorysá. Na české poměry to byl moc velký koláč, pronásledovaný typickou naší národní vlastností - závistí. Jak by k tomu přišly ostatní umělecké oblasti, říkalo se v kuloárech. V každém případě však by se už ty prostavěné milióny na rekonstrukci měly využít a budovu pro účely moderního výtvarného umění dokončit. S tím, že by tu byla jak galerie českého a světového výtvarnictví 20. století, tak i velká odborná knihovna pro veřejnost a samozřejmě to, co k takovému středisku patří. Kinosál s možnostmi pořádání přednášek, seminářů a mezinárodních sympozií, restaurace, kavárna, bar, bistro a v přízemí obchody se starožitnostmi, sklem, porcelánem a také soukromé galerie s prodejem děl současného umění. Takové druhé Centre Pompidou ve střední Evropě Praha jistě potřebuje a zvýšilo by to také její kulturní prestiž. Vždyť už na začátku století (světová premiéra soch A. Rodina mimo francouzské území roku 1902) se z naší metropole takové výtvarné centrum začalo vytvářet. Máme tu jedinečnou historickou příležitost něco konečně ukázat - nikoliv však světu, ale sobě! Takových kulturních pohledávek je ovšem celá řada. Druhé národní divadlo či samostatná Opera. Začalo se o tom mluvit již v třicátých letech a projekt se umísťoval na náměstí Republiky - to ovšem nebylo šťastné. Musila by se zbořit dnes historicky i umělecky zajímavá neorománská architektura kasáren a kostel sv. Josefa - narušil by se tím příznačný génius loci, charakteristický kolorit lokality. Nedělejme to! Takové místo se jednou najde v sadech na Florenci po likvidaci nádražního areálu. Pražské proluky. Světová rarita - ani čtyřicet sedm let po válce nedošlo dosud k zastavění parcely po vybombardovaném domě při ústí Resslovy ulice na nábřeží u Jiráskova mostu. A přitom je to místo opticky velmi vyhrocené před hradčanským panoramatem. Proč tam už dávno nepostavili hotel? Přece všechny technické, dopravní a provozní problémy se dají vyřešit z Gorazdovy ulice, aby se neohrožovala frekventovaná křižovatka. Nároží Resslovy a Karlova náměstí. Co tu brání v zástavbě pozemku volného 49 [pageend51]již aspoň sedmdesát let? Pro obchodní dům je to místo jakoby rezervované s možností přístupu rovnou z metra. Prostranství mezi Příkopy a Ovocným trhem, kž do začátku třicátých let tu stálo několik pěkných barokních domů, zbořených kvůli připravované novostavbě banky. Historik umění profesor V. Birnbaum s Klubem za starou Prahu marně bojoval za jejich záchranu. Peníze byly mocnější. Přišla válka, vztyčili tu provizorní dřevěný výstavní pavilón SVU Myslbek a po zboření v padesátých letech udělali park. To místo vskutku volá po nějakém velkém peněžním ústavě (Dům kultury, jak se navrhovalo, není vhodný), avšak v dobré architektuře. S průchodem mezi vnitřními obchody v přízemí po příkladu Státní banky na Příkopech, aby Panská ulice dostala pěší spojení k hlavnímu vstupu do Karolina. Ach, Ty stověžatá matičko, k mnohým spíše macecho! Co Ti všechno chybí, co toho potřebuješ! Smetanovo nábřeží jako pěší vyhlídková cesta nebo zóna. S tím nápadem prvý přišel na začátku války (viz jeho knihu Tvorba životního slohu) architekt Karel Honzík, inspirovaný jedním maďarským kolegou. Ten nedovedl pochopit, že podél „nejkrásnějšího nábřeží na světě s nejkrásnějším panoramatem, jaké kde je" vede rušná doprava. A vskutku jaká by to mohla být oáza klidu a krásy! Vzpomeňme jen na jednu vedutu Vincence Morstadta z poloviny 19. století, kdy se tam procházejí maminky s dětmi. Honzík navrhl stavbu terasy, pod níž by jezdily tramvaje a auta - naskytuje se však i jiné technicky možné řešení. Komunisté ho použili podjezdem u budovy svého bývalého ústředního výboru a dnes opět ministerstva dopravy a spojů. Také zde na Smetanově nábřeží by se vozovka dala snížit do tunelu na úrovni hladiny řeky či ještě trochu pod ní, zvláště když u Karlových lázní a za Národním divadlem u Slovanského ostrova terén klesá - tam z obou stran by mohly být vstupy i výjezdy a zároveň by se odlehčila křižovatka u Janáčkova mostu. Je to problém technický, s nímž by si Metrostav jistě rychle poradil. Dovedete si představit ten výsledek? Byl by to další div světa! K. Honzík ještě navrhoval zboření starých, nehodnotných domů v ulici K. Světlé a postavení nízkopodlažního hotelu - to by měli cizinci vyhlídku! Fantasmagorie? Nikoliv! Jen v sobě potlačit tradiční komplex českého plebej- ství a z toho pramenící pocit méněcennosti, konečně se povahové vzpřímit a aspoň předstírat národní hrdost, když nám ji naše nešťastné dějiny vzaly a tak tragicky nás poznamenaly. Pamatujme konečně: právě každé hlavní město ať malého nebo velkého státu je nejnázornějším obrazem charakteru národa a jeho duchovního rozhledu! Pražské pomníky. Na jiném místě tohoto čísla Prostoru připomínám povinnost vztyčit v Praze konečně pomník T. G. Masaryka. Ale těch dluhů je víc. Pomník Václava Hollara, velkého Čecha a slavného Pražana, proslulého grafika světového významu, jenž musil roku 1627 odejít do ciziny a usadit se v Londýně, kde také zemřel. Když po devíti letech přijel na sedm dnů opět do rodného města, nakreslil s Petřína pohled a kresbu přenesl technikou leptu 50 [pageend52]na mèdénou desku. Ten grafický list je dnes sběratelskou vzácností a patří k nejkrásnějším pražským vedutám. Nezaslouží si jeho tvůrce naší vzpomínky? Místo pro pomník se nabízí na vyhlídkové cestě pod Strahovským klášterem, kde je volné prostranství. A dole pod pomníkem by se otevřela malostranská kotlina s dalekým výhledem. Není jiné místo ideově vhodnější. Pomník bratří Čapků. Herec Vlastimil Fišar (předseda Společnosti) jej chtěl mít na náměstí Míru před průčelím Vinohradského divadla, kde ve dvacátých letech Karel působil jako dramaturg. V polemice s ním jsem namítal přílišným dopravním ruchem a navrhl jižní cíp Kampy při ústí Říční ulice, kde oba bratři v letech 1910-1924 žili; na trávníku v parku je tam místo rovněž jakoby vyhrazené. X Pomník historika Josefa Pekaře. Jméno, které se po roce 1948 víc než na čtyři desítky let vytratilo ze širšího kulturního povědomí. Komunistická diktatura nenáviděla dílo vědce, jenž byl kritický k romantickému kultu husitství a dovedl nalézt kladné rysy i na údobí barokního „temna“, tak jednostranně Jiráskem odsouzeného. Za pět let vzpomeneme šedesátého výročí smrti badatele, jenž bydlel v domě na smíchovském nábřeží v sousedství Dienzenhoferových sadů - i tam čeká místo, kde bychom měli vztyčit jeho sochu a odčinit tak konečně starou křivdu a velkou nespravedlnost. Těch pomníkových dluhů je ovšem víc - dodnes nemá v Praze takovou vzpomínku K. Havlíček Borovský, Zdeněk Fibich, J. B. Foerster, F. Křižík, Max Šva- binský, Jaroslav Seifert atd. Místo po Stalinovu pomníku. A propos: faktický detail pro příštího dějepisce. Když se projektoval, pozval Gottwald do Prahy sovětského experta-urbanistu, aby svou radou pomohl vyřešit pohledový aspekt sousoší. Jeho návrh byl razantní - prodloužit osu Pařížské třídy zbouráním domů při jižním okraji Staroměstského náměstí a dalších až na Můstek a tak nový „Stalinskij prospekt“ protáhnout a navázat na Václavské náměstí tak, aby se socha „geniálního vůdce pokrokového lidstva“ dala pozorovat až z rampy Národního muzea. Tato šílená idea však byla neúnosná i pro vládního zmocněnce ve věci pomníku Václava Kopeckého. Vyplatili expertovi vysoký honorář za jeho posudek a zdvořile ho odeslali zpátky do Moskvy. Teď tam nahoře nad schodištěm na Letnou straší ošklivé kyvadlo, již se nepohybující, pozůstatek nedomyšlené jubilejní výstavy 1991. Odstraňme ho a postavme tam aspoň třicet metrů vysoký kříž z nerezavé oceli, který svou symbolickou jednoduchostí vypoví vše, co údobí po roce 1948 spáchalo na tomto našem krásném, ale historicky nešťastném městě. I na celém národu a jeho kultuře, přírodě, a hlavně na lidské duši. Ach Praho, město trápené, urážené, oslavované, milované i litované, co všechno jsi musila vydržet, přetrpět a vyvzdorovat si a co Tě ještě čeká? Co musí být odčiněno, aby Tvá krásná tvář se znovu zaskvěla s tím půvabem, jenž Ti je vlastní? Ani po šedesáti letech není podnes dokončena zástavba severního okraje Vítězného náměstí v Dejvicích, kterou roku 1923 navrhl architekt profesor 51 [pageend53]A. Engel. Byl to tehdy snad vůbec nejlepší současný projekt pro Prahu, v němž autor tak trochu parafrázoval pařížský Place d’Etoile. Na začátku padesátých let tam původně chtěli postavit dnešní hotel International, což by byla urbanistická katastrofa. Naštěstí jej pak přemístili do dolíku v Podbabě, kde přece jenom tak opticky nepřekáží. Snad se někdy podaří konečně dořešit tak krásné prostranství v intencích soudobé, nejlépe tzv. postmodernistické řeči a v návaznosti na budovy Českého vysokého učení technického. Ideální by byl fasádový půloblouk (dle původní myšlenky Englovy) uprostřed otevřený pěším průchodem do ulice pokračující v zadním areálu. Staroměstské náměstí - dostavba radnice. Stále krvácející a nejbolestnější rána na zvrásnělém obličeji Prahy, bezmocná oběť trestuhodné nezodpovědnosti několika generací. Začalo to na konci minulého století zbouráním tzv. Krennova domu z 18. století před chrámem sv. Mikuláše a otevřením ústí Pařížské třídy po „asanaci“ židovské čtvrti. Avantgardnímu pokolení z doby těsné před prvou světovou válkou se nelíbila neogotická přestavba východního průčelí radnice od Petra Nobileho z let 1838-1848 a chtěli ji už tehdy zbořit-o čtyřicet let dříve než se to podařilo německým esesákům za květnové revoluce 1945. Architekt J. Gočár navrhl místo toho nesmyslnou terasovitou pyramidu, jež by byla zničila obraz celého Starého Města včetně hradčanského panoramatu. Stěží lze dnes pochopit umělecké důvody takového schizofrenního projektu, jenž nebyl ničím jiným než jedním z častých případů stavitelského exhibicionismu. Objektivně nutno ovšem konstatovat, že všechny další veřejné soutěže (včetně poslední z roku 1987) nebyly o nic duševně vyrovnanější. A tak buďme rádi, že finanční problémy aspoň na dalších deset dvacet let nedovolí další realizaci případné dostavby a těžkého úkolu se budou moci ve třetím tisíciletí ujmout ti, kteří se dosud nenarodili. Je to útěcha sice smutná, ale jedině nadějná. Do té doby se jistě už vyjasní estetická problematika tzv. postmodern! architektury a slovo snad dostane tvůrce, jenž se sice vyjádří formovou mluvou 21. století, ale s citlivým smyslem pro to, o čem hovoří ostatní historické prostředí. * * * Naše trudnomyslné úvahy se blíží k závěru. Praha je náš osud, naše špatné svědomí, ale i velká naděje. Kromě peněz potřebuje jedno - střízlivou úvahu a dobré nápady. U všeho pak veřejné anonymní soutěže, podrobované kritice co nejširšího laického publika, všech Pražanů. Mnoho se dá vykonat ihned. Především zastavit nesmyslnou rozpínavost města do okolí, jež je důsledkem obyčejné pohodlnosti stavební výroby, která nejradéji staví na „zelené louce“. Tam je to bez potíží, hlavně dopravních. Soustřeďme se na samotné centrum, zastavme konečně všechny proluky, vyplňme uliční čáry se zvednutou výškovou normou. Například v Karlině (pět minut jízdy metrem z Můstku) jsou dodnes přízemní nebo jednopatrové domky ze začátku minulého století. 52 [pageend54]Je nezbytné skoncovat s výstavbou panelových sídlišť a rozvinout individuální soukromou výstavbu nájemních domů, jež jedině zaručí tvůrčí vyhra- nénost každé architektury. Pryč s terorem konfekčních a standardních prefabrikátů, jež způsobily smrt architektury jako svébytné umělecké tvorby. Každé město žije každodenním životem svých obyvatel uprostřed toho, kde je obchod, kulturní dění, práce, zábava i rekreace. Proč by měl člověk trávit denně dvě hodiny v dopravních prostředcích, když může bydlet poblíž svého pracoviště? Rozšiřme veřejné sady a začněme znovu s výstavbou vilových čtvrtí uprostřed bohatých zahrad! Ty předválečné (Spo- řilov, Ořechovka, kolonie na Babě aj.) si nestavěla nějaká „buržoazie“, žádní příslušníci „horních deseti tisíc“ z řad milionářů, ale střední vrstvy s pomocí tzv. státní stavební půjčky, uzákoněné už v roce 1920. Mnozí ji ještě spláceli z inflačních protektorátních peněz. Název „Spořilov“ ostatně podnes naznačuje, z jakých to bylo prostředků. Ano, Praha je také problém dopravní, sociální, hygienický, ekologický, veřejnoprávní, administrativní atd. Především však musí zůstat záležitostí člověka, který v ní bydlí, pracuje, sní, raduje se a má starosti o sebe, svou rodinu, o národ, jenž mu přes všechny jeho chyby a nedostatky přirostl k srdci a na nějž by chtěl být znovu hrdý. Praha bude takovou, jací budou její obyvatelé a ti, které zvolí na radnici do jejich nezáviděníhodných, protože neobyčejně zodpovědných funkcí. Jinak to ale nejde. Město je živý organismus, o jehož fyzické i psychické zdraví třeba bedlivě pečovat. A Praha to má tím těžší, že její přirozený vývoj i rozmach byl po roce 1948 nekompetentním rozhodováním pokřiven, a v mnoha směrech přímo zastaven. Dejme jí konečně zelenou na další cestě do nového tisíciletí. Už jen čelo zkrabacené hroby už jen čelo vzpurně ční nad tím městem ze slov věštby nad tím městem závětí hvězdokupě minulosti už jen svaté pole kostí František Halas 53 [pageend55]VYBAVTE SVOU DOMÁCNOST ZNAČKOVÝMI VÝROBKY * ZARUČENÁ SPOLEHLIVOST ZARUČENÝ SERVIS OMEGA - DOMOV s. r. o. OD DOMOV - IKEA, 8. posch. Budějovická 64 140 00 Praha 4 tel. (02)692 8041 I. 378 [pageend56]Magická Praha Zdeněk Neubauer, Václav Cílek My žijeme v Praze, to je tam, kde se jednou zjeví Duch sám. Nikoliv - nejedná se o pravé vyšlou RipelIinovu knihu. Praha je mocné místo samo o sobé - ne proto, že v něm žili Rudolf II. a rabbi Löw, Mozart, Kafka a Meyrink, Holan a Seifert. Skrze né a mnohé další se projevila její Moc - Síla místa, které obýváme. I my se na ní podílíme. Transpersonální konference nám dala příležitost si to uvědomit a vydat o tom svědectví. Tak vznikla myšlenka uspořádat pro její účastníky pouť: putování Mocnými Místy-k pramenům Sil, vyvěrajících v Praze - ze srdce Čech v srdci Evropy. Dvé cest Z bohaté nabídky mimokonferenčních programů (workshops) projevili účastníci největší zájem o holotropní dýchání - pořádané před zahájením konference - a o Magickou Prahu - po jejím ukončení. Je to příznačné: vnitřní a vnější exkurze (trips) se doplňují, naplňujíce smysl transpersonální spirituality: překročení hranic vlastní osoby, dávající zakusit, že naše pozemská existence je bytostně sebepřekračováním. Obé je v nějakém smyslu faustovským sestupem k „Matkám“ a zároveň i jakýmsi výstupem k „Otcům“ - předkům a archetypúm. Obé ústí v zážitku kosmických souvislostí. Obě cesty jsou také v tom smyslu „holotropní“, že se obracejí k celku osobnosti sebe sama, jak se vynacházíme, a k celkové osobitosti místa, kde se nacházíme: ke géniu loci. Na obou cestách se zjevuje Minulost přítomná v sebeuchopení hic et nunc. Cesta holotropního dýchání vede do vnitřního prostoru - mikrokosmu, cesta druhá do vnějšího prostoru - makrokosmu. Branou k nitru je srdce člověka; bránu vesmírnou nám otevřelo srdce Evropy. Na prahu vnitřního světa sedí sitter -sedící; Prahou k makrokosmu prováděl Strider- Chodec. Kdo překročil obojí práh, ten ví, že „vnitřní“ a „vnější“ jsou dvé perspektiv téhož, že mik- rokosmos a makrokosmos jedno jsou. A branou obého je člověk jako svorník veškerenstva. Každý z nás dává příležitost k posvátným zásnubám - hieros gamos - nebes a země. To, o čem se v aulách (přednáškových síních) přednášelo, to se v „dílnách“ (= workshops) provádělo. A tak jako ne každý čas je stejně vhodný, tak je to i s místem. Posláním naší „poutnické dílny“ bylo ukázat, že toto je místo příhodné. 55 [pageend57]Transpersonální pouť „Tady je to mé tajemství, úplné prostinké: správně vidíme jen srdcem. Co je důležité, je očím neviditelné“ Antoine de Saint-Exupéry, Malý princ, XXI Šlo o naplnění Sheldrakovy výzvy z předchozího dne, že je třeba se vrátit od turistiky k poutím, opět prošlapat dávné sítě vzájemných poukazů mocných míst (power places) a podílet se na Silách, které se v nich soustředí a z nich vycházejí; v takových místech se stýkají nebe se zemí, smrtelné s nesmrtelným. Nešlo o kulturní památky a pamětihodnosti, ale o samotnou Paměť světa, ne o obdivování děl Múz, ale o setkání se samotnou jejich Matkou, Mnémosynou (Pamětí). Některým z účastníků bylo zatěžko to pochopit. Chtěli využít posledního dne k sight-seeing tour; očekávali vyhlídkovou projížďku Prahou zlatou či stověžatou, historickou či pohostinskou. Většina však naštěstí pochopila. Moc se neukazuje trpnému pohledu -zevně; Moc se zjevuje vnímavému vhledu a bezprostřednímu dotyku. Srdce je hmatem věrněji zpraveno nežli zrakem. Někteří porozuměli nároku svátých míst a putovali bosi. Kosmická perspektiva Než jsme se vydali na cestu, bylo třeba se přiblížit k Praze z kosmické perspektivy. Účastníci konference přibyli z různých zemí a světadílů. Snad si ani neuvědomovali, kde jsou. Keep present!-doslova: „Podržte přítomnost“, zněla základní výzva, uvědomte si, kde se ocitáte! Vesmír je obydlen shluky hvězdných mlhovin; mezi nimi je též naše lokální skupina, jejíž součástí je Mléčná dráha. Zatímco vzdálenosti mezi shluky a galaxiemi jsou srovnatelné s jejich velikostí, hvězdy a hvězdné soustavy jsou vzhledem ke své velikosti mezi sebou obrovsky vzdálené: jsou to světy o sobě - propasti mezi nimi nikdy nepřekleneme. Jedním z těchto světů je naše planetární soustava, jejíž jedna složka - planeta Země se svými oceány a kontinenty-je naším domovem. Jeden ze světadílů - Evropa - je ohniskem naší západní civilizace. Na politické mapě, kde jsou vyznačeny hranice státního území, jsme ukázali, kde se právě nacházíme. Ale i na snímku z družice či na geofyzikálních a geologických mapách, kde čáry stanovené lidskou dohodou pochopitelně vyznačeny nejsou, snadno rozlišíme tentýž typický mnohoúhelník Čech. Obdobně na starých italských a anglických mapách z období renesance je království české „anthropomorfně“ znázorněno jako srdce Evropy. 56 [pageend58]Čechy jako archetyp Základem architektury Čech je totiž rozsáhlá kruhová struktura, kterou respektuje např. rozložení rudných ložisek, keltských sídlišť se svými svatyněmi i rozmístění pozdějších hornických měst. Základ lze zřejmě hledat v obřím impak- tovém kráteru, způsobeném velkým meteoritem, který sem dopadl před více než jednou miliardou let. Po meteoritu ani po kráteru nic nezbylo. Ale rozdrcená pásma pokračující hluboko do litosféry se zpětně obtiskují do mladších geologických útvarů a tyto dále do kulturních, mytických a historických vrstev. S podobným jevem se setkáváme u mýtů a pohádek: z nepaměti k paměti, z nevědomí k vědomí - počáteční náraz (archetypos) udává ráz (typos) každé nové přítomnosti. Původní, hlavní tok středních Čech tekl přes Prahu od východu k západu, Polabím k Berounu a Žatci. Teprve později došlo k zahloubení Vltavy, tekoucí na severojižní linii. V časoprostorovém průmětu tak vytvořily vody zajímavý symbol: kříž vepsaný do kruhu. V alchymii se tak shodou okolností značí mě- děnka, představující ducha spojeného s hmotou - a tudíž zdraví a životní rovnováhu. Archetypální, kosmické kořeny české krajiny se projevují ještě jedním způsobem: jako by kámen z hvězd, rozptýlený v této zemi, toužil po návratu, toužil po hvězdách. V jeho středu povstalo město založené na proroctví, že „jeho sláva hvězd se bude dotýkati“. Praha vznikla v místech, kde se křižují důležité evropské cesty mezi jihem a severem, mezi východem a západem a kde se rovněž střetávají duchovní proudy a setkávají osudy národů. Leží v místech, kde vznikají a končí evropské války, v tajemném kotli kacířů a světců, alchymistů a mágů, hvězdopravců a kosmologú. Dávný meteor, dítě hvězd, tak přes propast času ovlivňuje naše životy, určuje místa našim sídlům. Dávní obyvatelé je propojili cestami, které dodnes využíváme. To dává též prostor našim dílům, činům a myšlenkám, určuje jejich tvar a styl. Člověk je bytostně kosmopolítés - občan vesmíru. Celá země je mu nebeskou svatyní. Poselství nebes však k tomu zvolilo a předurčilo zvláště srdce Evropy: rovina jen z dálky lemovaná horami se přímo nabízí k pozorování východů a západů nebeských Světel, hvězd a souhvězdí. Nebylo třeba čekat na naši civilizaci; vztah dávných obyvatel k nebesům je zde doložen od nepaměti. U Makotřas, na zcela nenápadném místě kolem silnice mezi Prahou a Slaným, stávala jedna z největších astronomicky orientovaných svatyň na Zemi. Je ještě starší než egyptské a sumerské chrámy. Tvoří ji gigantický čtverec o hraně 365 megalitických yardů. Úhly mezi jejími rohy a branami ukazují důležité astronomické směry. Tam jsme ovšem nebyli; není tam ani nic vidět a není na co ukázat. 57 [pageend59]Z jednotlivých zastávek Chabry Rovněž síť dvaceti sedmi známých českých menhirů - vztyčených neopraco- vaných kamenů opředených pověstmi - je sama jakýmsi předivem mezi člověkem a nebesy. Vyskytují se v trojicích, jejichž spojnice směřují k východu slunce o slunovratech a důležitých keltských svátcích. (Jedině tato okolnost dovoluje usuzovat na jejich stáří a původ.) Nebyly to však jen „vizíry“ - zaměřovači zařízení, nýbrž cosi jako antény shromažďující a soustřeďující kosmické síly nebo též obranná zařízení - mezníky nepřekročitelné zlou mocí. Dva z nich se nalézají v Praze. U jednoho se naše výprava zastavila. Donedávna trčel osaměle uprostřed polí. Dnes je zabudován do sídliště Chabry, vedle rozkopané silnice. Plot zahrádky mu však uctivě činí místo. A tamější obyvatelé pociťují vliv jeho tajemného vyzařování. Vnímali je mnozí z poutníků, ňidiče přivedla tato zastávka k zuřivosti. Vyšehrad To však bylo již třetí zastavení na cestě, která začala Vyšehradem. Teskná osamělá skála se zbytky květeny z doby ledové je podezřelá svou dutostí z existence podzemních síní s bájnými reky a poklady. Pověst o podzemí je vždy znamením, že místo něco skrývá, že je jiné, než vypadá. Vyšehrad je místem mytickým. Do mýtu jsme vstoupili druhou, Leopoldovou branou. Její průčelí je zdobeno sochami a reliéfy podivných, ba příšerných podob. Nelze je odbýt poukazem na dobovou dekoraci či nevázanou fantazii jejich tvůrců. Proč se tehdy zdály vhodnou ozdobou, proč se bujnost obrazotvornosti kameníků odvázala právě takto? Vstupme, netřeba všemu rozumět! Neznalost odpovědí nás však neopravňuje k nevšímavému přecházení, jak činí průvodci turistů a autoři Průvodců; přecházet zde smí toliko zrak. Z mytické perspektivy je třeba brát vše uctivě a odpovědně - tak jak činila Popelka Biliánová, kolem jejíhož domku jsme byli právě přešli. I místní pověry a povídačky - podivné vidiny prostých místních obyvatel. Vypráví se, že románská rotunda svátého Martina tady před námi, označovaná lidmi za „pohanskou svatyni“, občas za noci plá studeným ohněm; byly též spatřeny průvody vstupující do ní z boku - zdí, nikoliv vchodem; vznášejí se napříč silničního příkopu jakoby přes neviditelný most. Pouze archeologové vědí, že ten příkop vznikl daleko později, že tudy vedla cesta k původnímu vchodu, po němž dnes není ani památky... - Nejde však o to, zda tato svědectví jsou „pravdivá“, zda vidění byla „skutečná“. Třeba se ptát po jejich smyslu, poukazujícímu k neviditelným krystalizačním jádrům dlícím v Nepaměti a na Posvátných Místech. Stejným způsobem bychom se měli znovu vztáhnout i k motivům Rukopisů, 58 [pageend60]jež se zhmotnily do Myslbekových alegorických soch na vyšehradské pláni. Když se zjistilo, že jsou Rukopisy geniálním padělkem, upadl v rozpačité zapomenutí také jejich obsah. Nikdo se neptá po povaze onoho génia, který Hanku, Lindu a po nich Zeyera či Myslbeka inspiroval. Génius loci? Zastavili jsme se však jen u Myslbekova sousoší představujícího kněžnu Libuši s Přemyslem Oráčem - mytickým předkem českých panovníků, k němuž Libušino poselství přivedl její kůň. Ten se rovněž na Vyšehradě občas zjevuje - bílý kůň se zlatými ozdobami. Pověst o bílém koni je známa i z jiných českých míst a na samotném Vyšehradě doznívá v Horymírově Šemíku. Zdá se, že se jedná o posvátného koné ze starých keltských pověstí. Také příběh Přemysla a Libuše má mnoho paralel v keltských oblastech. Původní jméno naší země sluje Boiohemum - země keltského kmene Boiótů. Ani keltská vrstva však není původní, jak se dnes mnozí rádi domnívají. Je však mocná a mnoho zpětných obtisků prastarých archetypú se vtělilo právě do ní - vzalo na sebe keltskou podobu. Některé podrobnosti však ukazují ještě hloub - až k všeevropskému pravěku: spřežení „volů“ (původně zřejmě býků), jež se vzneslo do nebe, nedooraná brázda, lýčené střevíce, bílý oděv (znaky pythagorejských mudrců-zasvěcenců)... Práce na poli byla magickým ritem. Oráč je tajuplnou postavou zacházející s nejmocnějšími silami přírody. Římský spisovatel Festus připomíná, že bohyně úrody Ceres byla zvána Libyssa: Libys- sus campus - Libušino pole je část římského Palatina směrem k Tiberu. Ceres, jak známo, hledá svou dceru Proserpinu, unesenou Hádem do podsvětí. Bohyní smrti a hranice pohřební byla též Venuše - nesouc označení Venus Libitina. O kněžně Libuši se ostatně říká, že byla ctitelkou bohyně Krosiny, též Krasavy; ze zlatého obrazu Krosiny dala sv. Ludmila udělat sochu Bohorodičky. Otec Libušin Krok nápadně připomíná Krokóna - vládce poutního místa v řecké Eleusině. Jeho jméno se ozývá v názvu „Krkonoše“ - „kokrontoi“ na Ptolemaiově mapě. Eleusinská mystéria spojovala jas oblohy s temnotou podsvětí. Třetí brána, jíž jsme na Vyšehradě prošli, byla vrata Vyšehradského hřbitova - vchod k samotnému prahu říše zemřelých - našich slavných předků. Ta, již střeží Bílkova socha Žalu - „Tíseň od těla, světa, nebe klenby“. Keltové se báli prý jediného: aby se nebesa nezbořila. Keltské zásvětí nebylo nad nebem ani pod zemí, po skonání věků či v jiné mimosvětské říši: bylo všudypřítomné, prolínalo vším, odděleno jen tenkou neviditelnou stěnou. Každé místo i každý okamžik se mohly stát vstupem, příležitostí k octnutí se za hranicemi našeho světa. Význačným místem však byly především mohyly - minizikuraty, umělé pahorky mrtvých. Ještě v minulém století byl zbudován Slavín... Obec Boží a Obec ďáblova Přes „Svaté Pole“ (Campo sancto) mrtvých vedly naše kroky Posvátným Hájem až k hradbám. (Kdo kráčel bos, ten pocítil to tajemné zachvívání hlubin; je zde dávná studna - nezvyklá, na okraji srázu! Neházejte kaménky - probudily 59 [pageend61]bys možná balroga!) Odtamtud lze spatřit zbytky jiného zásvětí (nadsvětí?), jež mělo být uskutečněno zde na světě: zbytky hradeb Nového Města pražského, založeného Karlem IV. U nás se město šest a půl století staré nazývá městem novým; vás v Americe opravňují pouhá dvě staletí k označení Old Town\ - Odpusťte, to byl jen oblíbený žert mého otce. „Nové Město“ se tak nejmenuje proto, že bylo novější než město staré, nýbrž že jeho zakladatel zde chtěl uskutečnit nový, nebeský Jeruzalém. Geometrickou orientací chrámů, významem svátých ostatků v nich uložených, základními moduly ulic a číselnou symbolikou jejich proporcí -tím vším prosvítá hluboká mystika a vysoký záměr. Na toto rozložení lze sice upozornit, vykázat je však nelze; to, co lze odtud skutečně vidět, není příliš názorné a přesvědčivé. Zbožný plán Otce vlasti uskutečnit mohutnou a promyšlenou nápodobou nebe na zemi nebyl nikdy dovršen. A to, co vzniklo, husité opět rozsekali, „pokračujíce na téže cestě jinými prostředky“. Snad tomu bylo tak dobře: o tom, že nebe na zemi nelze uskutečnit, jsme se už mnohokrát v dějinách přesvědčili a lidová moudrost ví, jak je nebezpečné vtahovat zásvětí před práh. Bohatě toho využívají také spisovatelé hororů. Hranice světů třeba respektovat: ctít Prahy a vztyčovat Znamení. Mít v úctě Moc, ale neprovokovat ji. Původní rozvrh se na tom, co zbylo, zjeví nejlépe z leteckého pohledu: duchovní plány nebyly stavěny pro pozemšťany, nýbrž pro nebesa. Už na samotném počátku byl ostatně na okraji Nového Města zárodek kazu. Tak jako se had vloudil do ráje a Jidáš mezi apoštoly, kupoli kostela Na Karlové - význačného prvku základu - postavil ďábel. Jde o první renesanční kupoli v Čechách. Odvážný stavitel to zaplatil životem a ďábel se tam usadil: vytvořil posléze muzeum SNB, do základu vložil archív StB, ze samotného chrámu učinil hlavní oporu paxteriérú. Odtud přes ponuré nuselské údolí sklenul Gottwaldův most - poslední štaci sebevrahů a loviště shazovačú. Na druhé straně vybudoval Straně Sjezdový palác, zbytečný a nefunkční - monstrum hodné Kafkova Zámku. Na pozadí scenérie se tyčí žižkovská rušička jako raketa - freu- dovská sublimace vzmachu k nebesům. Ďábel je vskutku opice boží. Kamenný Most Naše kroky však vedly jiným mostem - symbolem transcendence. Posvátný kůň se váže k Svantovítovi - slunečnímu vidoucímu božstvu čtyř tváří. Je také patrně starší, předslovanské a jako „svátého Víta“ je uctíváme dodnes. Katedrála jemu zasvěcená vévodí Hradu. Atributy světce jsou heraldická královská zvířata orel a lev-sluneční znamení, vedle kohouta-ohlašujícího rozbřesk a plašícího smrt. Je mu zasvěcen také tzv. Karlův most. Socha světcova vévodí nad průčelím Staroměstské mostecké věže sochám Karla, Václava a Zikmunda zprostřed sluneční sféry. Věž je totiž rozdělena ve tři stupně, jež odpovídají sféře lunární, sluneční a hvězdné a představuje tak universum. Ve sféře lunární lze rozlišit podloží, odpovídající našemu světu, označenému alegorickými so- 60 [pageend62]chámi rozkoše, krutosti, hříchu. (Pod podlažím jsou navíc příznačné umístěny kobky a stoky.) Mostecká véž je dílem velkého kamenického mistra z doby Karla IV. sochaře Petra Parléře, který též položil základní kámen mostu. Jeho jméno lze volné vyložit jako „kámen mluví“. Od něj též pochází nejkrásnější socha sv. Václava a svému prvnímu synu dal jméno Václav. Také kult sv. Víta pochází dle legendy od sv. Václava. Most sám byl založen v období letního slunovratu 9. července roku 1357, kdy došlo ke konjunkci Slunce se Saturnem, a to přesné v 5.31 ráno, kdy bylo v ascendentu znamení Lva - heraldického znaku českého království. Číselné vyjádření tohoto časového údaje - 1357, 9. 7., 5.31 tvoří palindrom lichých číslic: 135797531. Most sv. Víta byl postaven místo původního mostu Juditina, o pouhých několik desítek metrů dále po řece. Z toho vyplývá, že také přesné umístění bylo významné. A skutečně: jak dokázal Z. Horský, jestliže se o letním slunovratu postavíme k portálu Staroměstské mostecké věže, zapadá slunce nad katedrálou přesně nad hrobem svátého Víta (tuto situaci znázorňuje první československá známka). Tehdy se také stín vrhaný soklem sochy Iva dotýká cípku erbu se svatováclavskou orlicí. Nepřítomný kníže Václav stával na sloupu uprostřed vozovky, ve výši lunární sféry. Sv. Václav je spojen s lunární symbolikou. Naše pouť se konala právě o letním slunovratu. Z Karlova mostu byl svržen Jan Nepomucký: zahynul ve vodě, na jejíž hladině se kolem hlavy utopeného mučedníka odráželo patero hvězd. Zdá se, že nezemřel jako strážce zpovědního tajemství, jak tomu chce barokní úcta, nýbrž jako obhájce práva. Jan Nepomucký je protějškem jiného svého svátého současníka - Jana Husa, který v ohni vydal svědectví pravdě. Právo a pravda bývají v nesmiřitelném sporu - právě tak jako voda a oheň. Není proto divu, že oba Janové - patroni českých Honzů - zosobňují dvé neslučitelných pojetí českých dějin. Jan Nepomucký hájil práva moci duchovní, Jan Hus se opřel této moci o moc světskou. První je cestou svatovojtěšskou a druhá cestou svatováclavskou. Svatováclavská cesta Most je součástí svatováclavské cesty, vedoucí ze Staré Boleslavi na Pražský hrad, kudy kráčelo poselství převážející tělo mučedníkovo. Je lemována kapličkami, které jsou od sebe vzdáleny na délku Karlova mostu. Na jejím počátku je kostel zasvěcený Nanebevzetí Panny Marie. Chová zázračný obraz madony, jehož zčernalá předloha byla dle pověsti vyorána ze země. Po této cestě, po šlépějích sv. Václava, vstupovali do Prahy všichni králové. Proto se též nazývá královská. Končí pochopitelně u světcova hrobu, v chrámě svátého Víta. Cesta od Země k Slunci. 61 [pageend63]Prosek Uprostřed cesty leží prosecký kostelík sv. Václava. Je jednou z nejdúležitějších památek románské Prahy. Je zároveň nejstarším kostelem tohoto světce vůbec. Podle pověsti se zde zastavilo poselství s tělem mučedníkovým. Na hlavicích mohutných sloupů jsou vyryty zvláštní, dnes zcela nesrozumitelné symboly dávných zasvěcenců, u svatostánku jsou zpodobněny nejstarší symboly svastiky v Čechách. Všechny, až na jedinou, jsou otočeny proti směru hodinových ručiček - tak jako hákový kříž. Ta jediná správně orientovaná snad představuje Krista: světlo svítící ve tmách, počátek nového stvoření. Snad. Kostel sám byl založen na základě prorockého snu Boleslavem II. a biskupem Vojtěchem. Břevnov Ze setkání těchto dvou nositelů duchovní a světské moci vzešlo i jiné místo: klášter sv. Markéty na Břevnově. I když zůstalo stranou naší pouti, opomenuto zůstat nemůže: historicky patří k nejvýznamnějším místům Prahy a mysticky k těm nejmagičtějším. Tryská z něj posvátný pramen, pojmenovaný později „Vojtěška“. Snad právě proto zde došlo k setkání představitelů obou mocí. Domluvili se na založení prvního mužského kláštera v Čechách (993). Byl zasvěcený řeholi sv. Benedikta - dnes patrona Evropy - a po dlouhá desetiletí byl hlavním duchovním světlem barbarského kraje. Dnešní barokní komplex (1708-1745) byl barbarstvím našeho věku opět vydán zmaru. Kdysi byl pracně vybudován na dřevěných pilotech na bažině. Dnes je, chvála Bohu, opět v rekonstrukci; v době naší pouti byl proto nepřístupný - opět uprostřed bláta staveniště. Komplex do sebe zahrnuje předrománskou loď prastaré svatyně. „Vojtěška“ je stále zázračně průzračná. Vytváří tůň, nad níž se klene zbytek prastaré kopule - tajemně, člověk si připadá, jako by se octl v místech dávno zapomenutých mystérií... Pražský hrad Je-li Vyšehrad ústředím mýtu, je Hrad ústředím dějin. Náš mytický pravěk krystalizuje v zásnubách mužské prozíravosti a ženské jasnovidnosti. (Kosmas vykládá jméno „Přemysl“ jako „Praemeditans“ - vpřed uvažující; srv. s řeckým Prométheus; kněžna Libuše byla českou Sibyllou - ovládala umění věštecké.) Naše historie vzchází z krvavého, vpravdě shakespearovského dramatu úsvitu našich dějin: ze sporu Slavníkovcú, z nichž pocházel svátý Vojtěch, a Přemyslovců - rodu Václavova. Přesto se Hrad stal místem, kde spolu po tisíc let trvalo soužití mezi mocí mužskou a ženskou (Jiřský klášter) a mezi mocí světskou a duchovní, průse62 [pageend64]číkem napětí dvou pólů kosmických: mužského a ženského principu a dvou rozměrů dějinných - impéria a sacerdotia, císařství a kněžství. Na plošině mezi palácem, chrámem a klášterem stával stolec knížat naší země. Zřejmě od nepaměti. Zde také stála původně socha sv. Jiří: patrona nejen rytířů, ale též zemědělců (georgios = zemědělec). V postavě sv. Jiří se tak kříží dvé základních komponent kultury, dvé odlišných spiritualit: usedlí zemědělci, nositelé náboženství vázaného k místu, a kočovní pastevci, znalci ritů a magie. Odráží také jednotu základní společenské polarity: poddaných a šlechty. Konečně: potrojnost draka, koně a jezdce symbolizuje tři rozměry lidské motivace: pudovou, instinktivní a rozumovou. Kopie sochy, nyní umístěné na hlavním nádvoří, znázorňuje tuto sounáležitost zvláště zdařile: kruhové propojení draka s koněm, koně s jezdcem a jezdce s drakem činí ze sochy mandalu - symbol dokonání procesu individuace: vybudování personality. Sv. Jiří má na prsou mandalu; zdvižená ruka ukazující vzhůru (originál v Jiřské galerii je bez kopí) jako by zjevovala bezpodmínečný duchovní, transpersonální rozměr dovršení Velkého Díla. Svatovítská katedrála, svatováclavská kaple: conjunctio Solis et Lunae Královská cesta končí na Hradě - ústředí historickém. Dospěli jsme k němu přes Strahov, kolem Lorety a kapucínů (oba kláštery-ten nejbohatší a ten nejchudší -jsou spojeny podzemní chodbou!), kolem „domečku“, kde byli mučeni političtí vězni, zázračného obrazu sv. Barbory a Nového Světa... Ale to by bylo moc a moc dalšího vyprávění. Prošli jsme Matyášovou branou, nad níž se tyčí zrovna takové záhadné potvory jako nad branou Leopoldovou. Vešli jsme do Svatovítské katedrály, a nalezli v jejím středu zlatý hřeb - symbol vnitřního slunce. Kněz nám dal laskavě nahlédnout do svatováclavské kaple již po zavření: hle, zde je onen slovutný „good king Wenceslav“, kterého jste dosud znali pouze z vaší jediné vánoční koledy! S jeho sochou jsme se setkali na Vyšehradě - vzpomínáte? Po jeho stopách jsme dnes kráčeli - bosi, tak jako on a jeho věrný služebník Podiven, jak to stojí v oné koledě. (Kustod nám za toto „nedostatečné odění“ /?!/ hrubě vynadal; leč i to patří k rozměrům poutnické pokory a k zasvěcovacím obřadům.) Návrat Naše pouť skončila „oficiálně“ zavřením katedrály - v pět hodin odpoledne, jak bylo stanoveno. Trvala přesně osm hodin. Věrný zbytek účastníků sestupoval dolů, směrem k Staroměstskému náměstí a Židovskému Městu, zatímco se slunce chýlilo k západu. Jestliže se začíná u Adama, naše zpáteční cesta u něj skončila: u úpatí Staronové synagogy u Bílkovy sochy „Adama, meditujícího nad svitkem s prvním jménem Božím“. Proč je na tomto svitku vyryto právě Adam? Nastal večer, nastalo jitro, den sedmý. 63 [pageend65]LIEB COMPUTER SERVICES spot. sr.o. ZPRACOVÁNÍ EKONOMICKÝCH INFORMACÍ V REÁLNÉM ČASE SYSTÉM HELIOS® KOMPLEXNÍ SLUŽBY VE VÝPOČETNÍ TECHNICE KANCELÁŘSKÝ NÁBYTEK LCS INTERNATIONAL s.r.o. Slezská 96 13000 Praha 3 Tel./fax: (02) 253104 LCS ENGINEERING s.r.o. Štefan i ková 23 69501 Hodonín Tel./fax: (0628) 25850 LCS ELEKTRONIK s.r.o Moldavská 8 04001 Košice Tel./fax: (095) 763043 [pageend66]esej Vítězství metody nad architektonikou * * Výňatek z cyklu přednášek Kritika moderní doby, 1990. Mírně upraveno. Karel Kosík Britský následník trůnu princ Charles se v prosinci 1987 kriticky vyjádřil o soudobé anglické architektuře, označil ji za hrůznou a své rozhořčení nad její ošklivostí zakončil slovy: Hitler má na svědomí, že za druhé světové války při leteckých náletech vyhladil z povrchu celé čtvrti Londýna, ale že jsme na těchto místech postavili ohyzdné stavby - to je naše vina. Český historik Michal Reiman navštívil v únoru 1987 Sovětský svaz a v písemné „Zprávě o cestě“ věnuje velkou pozornost výstavbě Moskvy, která v posledních letech vyrostla na devítimiliónové město a jejíž obvody se rozprostřely na dvacet i více kilometrů od historického středu, přešlo se k budování panelových domů a věžáků, počet pater roste, stavějí se bloky o mnoha stech bytech. Hanah Arendtová v knize Vita activa (1960, s. 135) upozorňuje, že se v moderní době pronikavě změnil vztah světa a přírody a tato změna se nej nápadněji projevuje ve stavbě moderních měst, pro která již není typická výšková stavba a jejichž charakteristikou je rozpuštění městského elementu v lidských sídlištích, a tedy ne-město (eine Nicht-Stadt) typu Los Angeles, kde se „vyrovnání mezi městem a venkovem“ podařilo takovým způsobem, že z města ani venkova, jak jim obvykle rozumíme, již nic nezůstalo. Ve zprávě OSN pro konferenci o životním prostředí ve Stockholmu v roce 1972 se uvádí, že v několika nej bližších desetiletích bude muset obyvatelstvo opustit některá miliónová města, města giganty, protože se stanou neobyva- telnými: znečištění vody, otrava ovzduší, zhroucení dopravních systémů připraví fyzickou sebevraždu lidských obydlí a tím se pouze vnějšně zpečetí již dlouho trvající agónie lidských vztahů v moderních sídlištích. Jaroslav Seifert píše v jedné básni z osmdesátých let, že se sídliště zařezávají jako žraločí tesáky do města a obkličují je neproniknutelnou hradbou. V těchto namátkou vybraných ukázkách se shodně konstatuje, že město prodělává v moderní době hlubokou proměnu. Statistické údaje, které říkají, že v průmyslové nejvyspělejších zemích světa žije převážná část obyvatelstva ve městech, jsou ve světle uvedených příkladů nepřesné. Většina obyvatel totiž nežije ve městech, ale na sídlištích nebo v aglomeracích. Co znamená 65 [pageend67]přeměna města na sídliště a aglomeraci a jaká je souvislost mezi podstatou moderní doby a touto transformací? Tématem mých přednášek je vztah moderní doby a architektury, a tedy otázka, zda se podstata moderní doby ukazuje v architektuře, zda architektura je fenomén, na kterém lze vyčíst, co vlastně moderní doba je. Takový pokus ovšem vyvolává pochybnosti a námitky a já uvedu tři. První námitku lze formulovat takto: Jestliže se filosofie zabývá tématy, které tradičně a legitimně patří do oblasti architektury a urbanistiky, nepřekračuje své meze a svou kompetenci a nepouští se bez rozmyslu na cizí území, kde musejí její pokusy ztroskotat? Je filosofie vůbec oprávněna, aby předmětem svého zkoumání učinila město, dům, dominantu, sídliště, a zdvojovala tak práci již zavedených disciplín a pokoušela se zvládnout úkoly, k jejichž vyřešení jí chybějí odpovídající prostředky? Filosofie, která se ptá, co je město a dům, která se ptá, co znamená transformace města na sídliště a aglomeraci, nezdvojuje práci jiných disciplín ani se nepouští na cizí pole: odvažuje se pouze tam, kam tyto disciplíny a vědní obory svými prostředky nedosáhnou a co ve svém oboru řešit nemohou a neumějí. Neboť každá odbornost, a tedy také architektura a urbanistika, rozumí své činnosti, ale tato její odbornost jí zároveň znemožňuje zkoumat své vlastní předpoklady. V tomto smyslu je každá odbornost nutně nekritická, protože jako odbornost nemá moc ani prostředky, aby zkoumala své vlastní předpoklady: jakmile se o to přece jen pokusí, překračuje svou odbornost a vystavuje se nebezpečí, že jednoduše selže. Filosofie je kritikou předpokladů každé odbornosti, včetně své: filosofie se zabývá zkoumáním předpokladů, a tedy toho, co každou odbornost v určitém smyslu před-chází a co každá odbornost ve své činnosti re-produkuje. Architektura, která utváří prostor k bydlení, neprodukuje ve své odborné činnosti pouze domy, výškové stavby, mosty, autostrády, ale současně s touto produkcí a skrze ni re-produkuje také předpoklady své vlastní činnosti, o jejichž existenci nemá většinou ani tušení a pro něž nemá porozumění. Platón proto mohl napsat, že filosofie se má ke všem odborným vědám vcelku a ke každé zvlášť jako bdící člověk k člověku spícímu: všechny odborné disciplíny jsou činné a aktivní jakoby v polospánku, protože jim unikají předpoklady, z nichž veškeré jejich konání vyrůstá. Každá doba má takovou architekturu, jakou si zaslouží, nebo, což je hlubším a přesnějším vyjádřením téhož, každá epocha má takovou architekturu, jaká sama jest. „Mít“ určité epochy je projevem či prozrazením jejího „být“. Odtud ovšem vyplývá, že v architektuře každé epochy je obsaženo více, než se její strůjci domnívají, a že proto stavby vypovídají o sobě a o své době také věci, o jejichž existenci a smyslu stavitelé a obyvatelé nemusejí mít tušení či jasnou představu. Architekti sice vědí, že dělají moderní architekturu, a obyvatelé sídlišť vědí, že bydlí v moderních domech a v moderním prostředí, ale kdo z architektů a obyvatel může říci, co je vlastně moderní doba? Ti, kteří jsou strůjci, staviteli moderní doby, - stavitelé v nejširším smyslu slova - a také ti, kteří v této moderní době žijí a prožívají ji jako svoji dobu, nemají většinou představu, co vlastně moderní doba je a v jaké době vlastně žijí. 66 [pageend68]A právě to je úkolem filosofie, která hledá souvislost mezi architekturou a dobou a z povahy staveb a stavitelství chce vyčíst podstatu moderní doby. Filosofie netušuje do cizího řemesla, nýbrž zabývá se svými nejvlastnějšími záležitostmi. Druhá námitka zní takto: Když připustíme, že filosofie nezdvojuje odborné činnosti, jaký faktický užitek bude mít architektura z toho, jestliže filosofie objeví a popíše její předpoklady? Má popsání těchto předpokladů nějaký inspirující význam pro dotyčnou odbornost a znamená to tedy, že architektura bude stavět jinak, jestliže filosofie objeví předpoklady, na nichž spočívá transformace měst na sídliště a aglomerace? Bude se po tomto objevu předpokladů stavět levněji, dokonaleji, lépe, produktivněji? Nebo je objevení těchto předpokladů pouhá teoretická záležitost, kdy filosofie ješitně dokazuje svou převahu ve vědomostech, ale její zjištění nic podstatného architektům, urbanistúm ani obyvatelům neříkají? Zjištění předpokladů neznamená, že filosofie dává rady nebo vytyčuje směrnice pro odborníky, co smějí dělat. Popsáním těchto předpokladů neskončí bezradnost, která mnohé odborníky v architektuře a urbanistice přepadá, nýbrž v určitém smyslu se tato bezradnost prohlubuje a radikalizuje a mění se v otřes: pokleslost architektury na technicky vyspělé stavebnictví je výsledným produktem moderní doby, a pokud moderní doba trvá, nemůže stavět a produkovat jinak. Přitom podstatnější a původnější než architektura chápaná jen jako odborná činnost je architektonika jako dějinné rozvrhování - artikulování - skutečnosti, a tedy také myšlení: také myšlení je skutečnost. Antika zakládala města a měla architekturu, protože samo rozvržení skutečnosti bylo architektonické. V moderní době se již nezakládají města, ale pouze stavějí sídliště, a architektura se mění na inženýrsko-technické stavebnictví, protože základní rozvržení moderní doby je - antiarchitektonické. Antika si byla vědoma archi- tektoniky skutečnosti a vyjadřovala ji v takových slovech jako logos, polemos, polis. V těchto základních a zakládajících termínech přichází ke slovu architektonické rozvržení skutečnosti. Různé dějinné epochy mají architekturu, protože jsou architektonické, nebo ji nemají, protože zaměnili architektoniku něčím jiným, co se sice vnějšně architektonice podobá, nebo se dokonce architek- tonikou jmenuje, ale svou podstatou je pouze náhražkou nebo záměnou. Tato domnělá architektonika se skutečné architektonice pouze podobá, je tedy ve vztahu k opravdovosti a pravdě architektoniky pouhou pravdě-podobnosti. Ale pravdě se pouze podobat, a pravdou nebýt, znamená být v ne-pravdě: epochy, které zaměnily architektoniku náhražkou nebo podobností, povyšují tedy ne- -pravdu na základní prvek své existence. Moderní architektura je produkcí a reprodukcí anti-architektonických základů moderní doby. Protože moderní doba ztratila architektoniku, nemůže mít ani architekturu. Stav moderní architektury není proto záležitostí pouze architektů a urbanistů, ale týká se všech a každého: pokud bude moderní doba spočívat na popření architektoniky, bude nutně i nadále produkovat anti-města, tj. moderně vybavené aglomerace jako náhražky lidského a lidí důstojného soužití a bydlení. 67 [pageend69]A konečné třetí námitka, která pochybuje o tom, zda je třeba okliky a za- cházky přes architekturu, aby se dospělo k určení podstaty moderní doby. Tato námitka se ptá, zda neexistuje přímější a schůdnější cesta a zda architektura není ve vztahu k filosofii a také k moderní době málo významnou, podružnou záležitostí. Proti této námitce, která zpochybňuje vnitřní a podstatnou souvislost filosofie a architektury, je možno uvést jako argument dílo onoho muže, který stojí u zrodu jak moderní filosofie, tak moderního světa - Cartesia. Descartes zdůvodňuje svou metodu, která má být východiskem veškerého pravdivého vědění, v termínech a obrazech, jež jsou převzaty ze stavebnictví, a v určitém smyslu se architektura a moderní filosofie, tj. filosofie Descartova, dokonce ztotožňuji. Dosavadní tradiční vědění, vědění svých předchůdců popisuje Descartes jako stavbu na vetchých, chatrných základech; v tomto vědění jsou pomíchány pravdivé poznatky s nesprávnými a pochybnými a oddělit je od sebe by znamenalo nikdy nekončící námahu. Jestliže podkopeme samotné základy, zřítí se celá stavba, a bude možno vystavět základy nové, základy pevné a nezvratné a nad nimi navršit stavbu moderního vědění a moderního světa. Tradiční vědění se podobá nádhernému a skvostnému paláci, který je však vystavěn pouze na písku a na bahně, a všechno, co spočívá na vratkých základech, neunese nic zajištěného. V první úvaze Meditací Descartes uvádí, jak pochybenou cenu má všechno, co je vystavěno na nepevných základech: „Poznal jsem, že tedy musím jednou v životě všechny své názory úplně zavrhnout a pak znova začít od základů, chci-li ve vědě stanovit něco pevného a trvalého.“ Filosof, který klade nové, pevné základy jistého vědění se podobá staviteli města, ale staviteli modernímu, který jako inženýr vyměřuje obrysy budoucího města podle své vlastní úvahy. Rozprava o metodě obsahuje ve své druhé části, nazvané „Základní pravidla metody“, důležitou pasáž, v níž se líčí rozdíl starých měst a měst nových, pravidelných, vyměřených jediným inženýrem. U této pasáže se musíme zastavit, protože má klíčovou důležitost pro pochopení Descartovy filosofie. Descartes se jako důstojník účastní válečné výpravy armád, jež roku 1620 potlačily české povstání. Počínající zima přinutila Descarta, aby trávil čas v ležení, latinsky campus, a v tomto provizorním válečném ubytování se obírá, jak říká, svými myšlenkami, a svůj objev, objev metody, objasňuje na rozdílu starých a nových měst. Zatímco stará, tj. středověká města, jsou výtvorem rozličných mistrů, nejsou dobře rozvržena, daleko spíše slepována z nejrůznějších staveb, rozvrhuje, tj. plánuje a staví nové město, město pravidelné, jediný inženýr, jediný stavitel, a proto jsou nová města dokonalejší. Stará, středověká města jsou shlukem malých a velkých budov, křivých nevyrovnaných ulic, takže se zdá, jako by byla výtvorem náhody, nikoli rozumu. Dokonalost je produkt jednoho člověka, jednoho mistra, jednoho stavitele, jednoho inženýra, jednoho zákonodárce, zatímco věci, na nichž pracuje množství různých lidí, jsou obvykle nedokonalé. Metoda, kterou Descartes objevil, je způsob, jak překonat roztříštěnost, na68 [pageend70]hodilost, nepravidelnost, chaotičnost, nevyrovnanost a nedokonalost, a dosáhnout uspořádanosti a řádu. Metoda je zároveň způsob, v němž se překlenuje rozdílnost a nerovnost lidí, v metodé a skrze metodu se množství nejrůznéjších lidí stává jakoby jedním člověkem: metoda sjednocuje všechny lidi takovým způsobem, že ruší jejich partikularitu, nahodilost, nerovnost, rozličnost a dovoluje jim, aby se chovali k tomu, co jest, jako jeden člověk. Metoda je tedy oním jedním stavitelem, jedním inženýrem, jedním zákonodárcem, který je schopen dobře rozvrhovat nejen města, ale celou skutečnost. Metoda je tedy onen jeden stavitel, jehož stavby jsou krásné a dobře uspořádané, na rozdíl od staveb ošklivých a neuspořádaných, na nichž se podílelo několik lidí, kteří použili starých zdí, vystavěných k jiným účelům (Rozprava, část druhá). Metoda je způsob, jak rozvrhovat nejen města, ale celou skutečnost tak, aby byly uspořádané, přehledné a vyhovovaly záměrům tohoto jednoho stavitele, který pracuje podle plánu a vylučuje nahodilost. Descartův jeden stavitel, jeden inženýr, jeden zákonodárce jako předpoklad uspořádaného a uspořádávajícího rozvržení skutečnosti není tedy jedním člověkem, jedním individuem, které stojí nad všemi ostatními lidmi, nýbrž tento jeden - je metoda: metoda je Vrchní stavitel, Vrchní inženýr, Vrchní zákonodárce, metoda je sjednocující rozum, který používá jednotlivých lidí jako svých exponentů a realizátorů. Lidé jsou vykonavateli metody. Tato metoda překonává rozdíly rasy, národů, náboženství, nejrůznéjších morálních postojů, a je tedy společná a jedna pro všechny lidi bez rozdílu. Metoda rozvrhuje skutečnost tak, aby byla uspořádaná. Ve francouzském com-passer, rozvrhovat, je obsažen jak kompas, tak kružítko, a metoda, rozvrhující skutečnost, je kompasem i kružítkem zároveň. V tomto slově com-passer je obsažen i pohyb, passer, a metoda je tedy pokračující a nezadržitelný proces, v němž se nahodilé a neuspořádané transformuje na přehlédnutelnou a zajištěnou a manipulovatelnou uspořádanost. Základem slova passer je „le pas“, krok: metoda postupuje krok za krokem, krok za krokem zajišťuje celkový postup vpřed, a stává se tak předpokladem zajišťujícího, jistého a také sebe-jistého procesu ovládání nejen přírody, ale všeho, co jest. Metoda je jistota postupného a sebejistého ovládání veškeré skutečnosti. Jakmile je metoda jednou nalezena, začíná epocha jejího vítězného tažení světem, a dějiny se stávají dějinami všestranného použití a universálního uskutečňování metody. Proto také Descartes koncipuje vědu, založenou na těchto základech, tj. na metodě, jako stavbu spočívající na základech nejen pevných a zajištěných, ale také jednou provždy platných, jednou provždy daných, a tedy neotřesitelných žádnými proměnami času. Stavba vědy, postavená na pevných a neotřesitelných základech, se bude rozrůstat, obohacovat, poroste do výšky a do šířky. Jakmile jsou rozvrženy pevné základy, zbývá již jen stavět na těchto pevných základech, tj. realizovat a upřesňovat to, co je již v základu rozvrženo a narýsováno. Když se v komentáři k českému vydání Rozpravy o metodě z roku 1947 říká, že se věda definuje matematickou metodou a může ji tedy principiálně celou 69 [pageend71]vybudovat jediný duch cestou správné metody,,, podléhá se klamu nebo dvojznačnosti slov: moderní védu nemůže vybudovat jeden človék, tj. jedinec, stejné jako jedinec nemůže transformovat celou skutečnost, ale je to metoda, která je onou jednotou budující védu a transformující skutečnosti a používající různých lidí, a nepřehledného množství lidí jako realizátorů své jednoty a jedinečnosti. Podstatou moderní doby je vítězství metody nad architektonikou. Z této véty vyplývá, že architektura moderní doby (a všechno, co ji charakterizuje, tj. transformace města na sídliště a vznikání aglomerací a anti-měst stejně jako zrození nových dominant, které zatlačují a zastiňují tradiční dominanty, jimiž byly chrám, katedrála, radnice, hrad, zámek, divadlo, parlament atd.) není již založena na architektonice, ale je projevem a realizací vítězné metody. Metoda, jejíž zásady formuloval Descartes, je nebetyčně rozdílná od toho, co metodou rozuměla antika, jak pojímal metodu např. Platón. Moderní metoda je způsob, jak se člověk chová k tomu, co jest, jako podmanitel a vladař, metoda je způsob, jímž si člověk zajišťuje nadvládu nad vším, co jest - nikoli pouze nad přírodou, ale i nad časem, nad minulostí a budoucností, nad dějinami, nad idejemi atd. Jeden filosof, Descartes, objeví metodu, ale objeví ji nejen pro všechny lidi, ale také pro všechny budoucí časy. Metoda vládne. Ovládat metodu, a být tedy na výši doby, znamená stát se jejím realizátorem, dát se plně do jejích služeb: ten, kdo chce jako sebejistý pán být vládcem nad přírodou a celou skutečností, musí se stát služebníkem metody. Člověk moderní doby vsunuje mezi sebe a skutečnost nikoli již jen nástroje a stroje, jak se ještě domníval Hegel, ale fungující systém a pomocí tohoto zkonstruovaného fungujícího systému ovládá skutečnost. Vynalézavost člověka moderní doby se zaměřuje na to, aby tento systém fungoval nejen bez poruch a automaticky, ale aby se neustále zdokonaloval. Moderní člověk je tedy konstruktér zdokonalujícího se, automaticky fungujícího systému, jímž si zajišťuje nadvládu nad skutečností. Ve fragmentech z osmdesátých let minulého století, které pořadatelé publikovali pod názvem Der Wille zur Macht, vyslovuje Nietzsche dvě podstatné myšlenky: za prvé, že se věda stala provozem a není již moudrostí, jak ji ještě chápali renesanční vědci, a za druhé, moderní doba není charakterizována vítězstvím vědy, nýbrž vítězstvím metody nad vědou. Ale v oněch sto letech, které uplynuly od díla Nietzschova, radikalizovala se transformace celé skutečnosti takovým způsobem, že nikoli pouze věda je provozem, ale v provozu a jako provoz funguje celá realita a metoda zvítězila nikoli pouze nad vědou, ale nad celou skutečností a ovládá ji. Protože se všechno stalo provozem a celá realita se zapojuje do fungující mašinérie provozu, a tedy běhu, běžnosti, zběžnosti, zaběhanosti, je také architektura naší doby jedním ze způsobů provozu, je vytvářením podmínek provozu jako reality, která všechno ovládá, všechno pohlcuje a transformuje na své příslušenství. Architektura se stala vý-stavbou podmínek provozu a slouží provozu. Být v provozu znamená fungovat: pokud je továrna nebo muzeum v provozu, fungují, plní tu či onu funkci nebo soubor funkcí. Proto také archi70 [pageend72]tektura jako jeden ze způsobů provozu musí plnit určitou funkci, nebo přesněji redukuje se na soubor, systematiku a zajištění souboru funkcí. Aby moderní realita fungovala a pohybovala se v zajištěném a kontrolovatelném provozu a existovala jako zdokonalující se provoz, musí být také architektura transformována, chce-li odpovídat požadavkům moderní doby, na systematické zajiš- fování funkcí. Jaký pán ovládá dobu, takovou má doba dominantu: jednotlivé dějinné epochy se od sebe odlišují, ale také vypovídají o tom, co vlastně jsou, tím, jaká dominanta jim vládne: jaký pán, taková dominanta, ale také jaká dominanta, takový pán. Jiný dominus, tedy pán, vládne tam, kde dominantou města je Akropolis, jiný tam, kde dominantou je katedrála nebo hrad nebo radnice či budova divadla. Jaká dominanta vyznačuje moderní dobu? Mohli bychom se domnívat, že takovou dominantou je mrakodrap, výškové stavby obchodních domů a bank, paláce kultury nebo sportovní stadióny, tedy stavby, které slouží výlučně světským účelům: dominantou moderní doby jsou stavby jako účelová zařízení, stavby sloužící lidem jako producentům a konzumentům. Ale pán, který ovládá moderní dobu, je skrytý pán, dominus absconditus, pán mocný a všudypřítomný a bijící do očí, ale právě proto nevnímaný a přehlížený a pro většinu lidí ztrácející se a mizející v nejbanálnější samozřejmosti, jíž vskutku jest. Skrytý pán, který ovládá moderní dobu a zjevuje se a ztělesňuje se v architektuře jako dominanta, je nepřetržitost a všudypřítom- nostprovozu (Betrieb, Verkehr) a petrifikace a zbožnění jeho jednoho momentu, transportu. Všechno je podřízeno transportu a slouží mu, je to pochodující pán a vládce, před kterým všechno ustupuje - příroda, dějiny, památky, morálka -a uvolňuje cestu jeho expanzi, jeho vítěznému tažení. Tento všudypřítomný pán a diktátor má neomezenou moc a podřizuje všechno svým potřebám a zapojuje všechno do svých služeb. Je to pán a mistr všeobecné transformace a universálního pervertování. Němci by mohli vyjádřit tuto skutečnost nepřeložitelnou slovní hříčkou: der Verkehr, tedy provoz, doprava, transport, ist die Quelle der universellen Verkehrung, je zdrojem universální převrácenosti a zvrácenosti. Co je svou podstatou určeno lidskému styku a setkání a co tradice stavěla a uznávala jako místa pobytu a styku lidí v nejrúznějších oblastech a způsobech, tedy ulice a náměstí, to všechno se dnes stává prostorem, odkud je lidské, humánní, občanské, veřejné, politické vyháněno, protože všechna tato místa ovládl transport, a náměstí a ulice se staly plochami a trasami transportu a parkování. Transport, tento všudypřítomný pán moderní doby, degraduje, a tedy po-nižuje a snižuje ulice a náměstí na průjezdové trasy a od-kládací a parkovací plochy vozidel. A moderní architektura slouží vším, čím je, a vším, co umí a zná, tomuto modernímu diktátorovi. Je příznačné, že transport, doprava, provoz - v podzemí, na zemi a ve vzduchu - jako dominanta moderní doby nazývají souhrn svých vztahů a spojů: komunikací a tím se naznačuje, že namísto komunity, pospolitosti a tedy lidské komunikace lidí se sebou navzájem a se vším, co jest, nastupuje redukovaná a ochuzená komunikace jako transport, tedy přeprava z místa na místo, z jednoho bodu do druhého. 71 [pageend73]Ale nadvláda transportu nade vším je pouze projevem změny, která se stala s člověkem: člověk moderní doby již není ani „zóon politikon“, ani „zóon logon echon“, ale není ani bytostí, která je „unterwegs zu Gott“, která je na cestě k Bohu - člověk se transformoval v tvora, který je stále na cestách, ale na cestách ke konečnému a omezenému, a neustále v provozu, ale v provozu účelových zařízení. Takový člověk je doslova: „l’homme-machine", člověk- -stroj, ovšem ve smyslu, který má s dílem francouzského materialisty La Mettrie společné pouze jméno. L’homme-machine znamená: cokoli člověk dělá a podniká a všechno, co buduje a staví, dělá z neujasněného hlediska a zájmu sama sebe jako člověka-stroje, tj. tvora, který se bez strojů a systémů strojů neobejde, a proto všechno, co staví, rozvrhuje jako prostor pro tohoto zvláštního tvora, symbiózu živočicha a stroje. Prostor je měřen a rozvrhován podle míry této zvláštní bytosti, této podivuhodné symbiózy přírodního a fabrikovaného, animálního a sestrojeného. Dominantní postavení transportu v moderní době je jedním z projevů vítězství metody nad architektonikou. Jestliže všudypřítomnost metody a jejího panství znamená, že se skutečnost přeměňuje na fungující systém, který do sebe vstřebává nejrůznější prvky a činí z nich součásti svého fungování, není překvapující, že také architektura této doby je zapojena do fungujícího systému a rozumí sobě a uvědomuje si své poslání jako součást fungujícího systému. Tam, kde architekti přemýšlejí o své práci a reflektují postavení architektury v moderní době, vymezují, tj. definují poslání svého oboru - architektury - vyjmenováním základních funkcí, které architektura musí plnit. V Athénské chartě z roku 1933, na jejíchž formulacích se významně podílel Le Corbusier, přísluší městu čtyři elementární funkce: první funkcí je město jako bydlení, druhou funkcí je město jako pracoviště, třetí funkcí je město jako zotavovna a všechny tyto tři funkce mají být rozděleny a rozmístěny do tří oddělených oblastí. Doprava, transport jako čtvrtá elementární funkce má tyto tři oddělené zóny spojovat. Protože lidi na jednom místě bydlí, na jiném pracují a na zcela jiném hledají zábavu, rozptýlení a rekreaci, připadá dopravě veledůležitý úkol - doprava se stává oním nervem, který fungování města jako souhrnu tří místně oddělených funkcí umožňuje. Roku 1925 plánuje Le Corbusier pro centrum svého Města současnosti (Ville Contemporaine) sedm podlaží (úrovní) pro dopravu: nejhlouběji nádraží pro dálkovou dopravu, ve vyšším patře místní předměstské vlaky, potom podzemní dráha, ve vyšším podlaží prostor pro chodce, v patře předposledním prostor pro okružní městské rychlodráhy, a v patře posledním, nejvyšším je umístěno letiště. Transportu připadá funkce klíčová: bez něho přestává město fungovat. 72 [pageend74]12. SVĚTOVÁ KONFERENCE MEZINÁRODNÍ TRANSPERSONÁLNÍ SPOLEČNOSTI, PRAHA 1992 Krize významu David Steindl-Rast Autor je doktorem filosofie, kalifornský benediktýn původem z Vídně. Studoval umění, antropologii a psychologii. Často je přirovnáván k Thomasovi Mertonovi (pro zálibu v kontemplativním životě, umělecké zájmy a celoživotní snahu odstraňovat rozdíly mezi křesťanstvím a východními duchovními tradicemi). David Steindl-Rast napsal řadu knih, např. Gratefulness, the Heart of Prayer (německy Fülle und Nichts,), A Listening Heart (Achtsamkeit des Herzens), Belonging to the Universe (s Fritjofem Caprou). * * * To, že žijeme v dobé, kdy „význam“ je v krizi, je nadmíru jasné. Víme také, že „význam“ je něco, bez čeho nemůžeme přežít. Takže obava, jestli přežijeme, kterou mnozí sdílíme, nevyhnutelně nepřichází odněkud zvenčí, ale sídlí v nás, uvnitř, spojena s marnou snahou nalézt „smysl“, „význam" toho, co se děje. Člověk je tvor, který bez vědomí smyslu, vztahu, významu nemůže přežít. Zkusíme si tedy nejprve definovat pojem významu, pak zkusíme definovat slovo „krize“, abychom se ujistili, že hovoříme všichni o tomtéž, a sjednotili terminologii, a nakonec se pokusíme nalézt smysl či význam této krize významu. Velmi často děláme chybu tím, že ve shonu každodenního života zaměňujeme slova význam, smysl (meaning) se slovem účel (purpose). Slovo účel je cele spojeno s gestem uchopení, držení, s pocitem, že máme situaci pod kontrolou a že tak můžeme svého účelu dosáhnout. Bereme věci do rukou, ať už jde o účel přípravy jídla, napsání dopisu nebo velmi komplexních činností, jako je profesionální kariéra. Zkusme se teď ale zamyslet nad něčím, co je pro nás, pokud jde o smysl, význam, velmi důležité. Jsou hnutí mysli, která nejsme schopni kontrolovat, ale která naopak plně ovládají nás. Obyčejně říkáme: „Dotklo se mě to“, „Byl 73 [pageend75]jsem tím zcela unesen“, a jedině takto můžeme nalézt smysl. Otevírá nás to. A to je rozdíl, protože kdyždržíme věci, jdeo účel, když něco drží nás, nalézáme smysl - otevřeme-li svá srdce. Pokud jde o účel, je zde neustálý nepokoj - do- sáhneme-li jednoho účelu, čeká nás další. Nalezneme-li smysl, nalezli jsme něco, v čem můžeme spočinout. Má to pro nás význam, smysl, nalezli jsme v tom klid. Jsme tu doma. Přesněji řečeno ne „my“, ale naše srdce. Nemůžeme hovořit o významu, smyslu, nezmíníme-li lidské srdce. Význam, smysl je to, v čem naše srdce nachází mír. Zkusme si připomenout několika slovy, co to je srdce. Vnímat svět „hlavou“ je v pořádku, to je to, co děláme právě teď, ale není jen hlava, svět vnímáme také srdcem. Pokud jde o srdce, nehovoříme o fyziologickém aspektu, ale o archetypu. Srdce je samozřejmě velmi důležitý sval, takže archetyp srdce má své fyziologické opodstatnění. Má i svůj psychologický aspekt ve smyslu zdroje života, životnosti, nebo chcete-li duchovnosti, spirituality, protože spiritus znamená živoucí dech. Je zde ale i další, náboženský aspekt pojmu srdce. Od dob biblických, v judaismu a křesťanství, ale i v mnoha dalších duchovních tradicích znamená srdce ten bod, ten stav, ve kterém jsme ve styku s něčím, co je větší než my. ňíkáme-li srdce, máme tedy na mysli něco fyziologického, psychologického, náboženského, a v tomto smyslu slovo srdce reprezentuje celistvou osobu. Celistvou v tom nejširším slova smyslu, protože slovo „celý“ znamená zdravý, kompletní, celistvý, ale také svátý. Všechny tyto aspekty mají úzkou souvislost s pojmem srdce, protože klíčové slovo ve spojení se srdcem je sounáležet, někam patřit (belonging). Nalezneme-li své srdce, žijeme-li srdcem, zažíváme pocit, že náležíme, patříme sami sobě. To v žádném případě neznamená, že je to něco, co tu je neustále, většinou jsme jaksi odděleni sami od sebe. Jen žijeme-li v srdci srdce, jsme celí, celiství, zdraví - jsme ve svém těle. Dnes jsme ale většinou odděleni od svých těl, odcizeni, a odtud pramení naše zdravotní potíže. Celistvost ve smyslu zdraví tedy znamená patřit svému tělu, být s ním spojen, být tím, kým jsme. Celistvost ve smyslu kompletnosti však znamená patřit ke všemu - nejen ke všem lidem, ale také ke všem zvířatům, rostlinám, k celému vesmíru. Jinak jsme totiž odděleni, nekompletní, ne celí. Nechápeme se pak sami jako součást všeho, součást vesmíru. Již jsem se zmínil o tom, že to také znamená svátý, že v srdci našeho srdce patříme k něčemu, co nás přesahuje, co je větší než my, našemu božskému já, což není to naše obvyklé, malé „já“, ale to, co máme všichni společné. V tomto smyslu chápeme výrok evangelia, že „v srdci mého srdce je mi Bůh blíže, než jsem já sám sobě“. To je definice, která vypovídá o tom, co myslíme pojmy Bůh a srdce. Zkusme se teď zamyslet nad tím, kde a kdy zažíváme tuto realitu srdce, okamžik, který můžeme označit, který si pamatujeme a ve kterém jsme byli spolu, celí. Spolu se svým tělem, spolu se vším ostatním, neomezeně, se všemi bytostmi, s celým vesmírem, spolu v tom, co nás přesahuje, v božské realitě: zdraví, kompletní, svati. Uvažujte o tom okamžiku, o kterém můžete říci, že jste skutečně žili, ne na polovinu nebo tři čtvrtiny, ale naplno, kompletně. Nebo můžete říct, že v tom 74 [pageend76]okamžiku měl váš život smysl, význam nebo že tohle učinilo život smysluplným. A abych vám částečné pomohl připomenout váš „vrcholný zážitek“ (peak experience), chcete-li mystický zážitek (a Maslow to ve svých prvních pracích ztotožňoval, vrcholný a mystický zážitek, teprve později začali psychologové používat jen ten první termín, aby vyloučili ze své terminologie náboženství), přečtu krátkou Yeatsovu básničku. Mám ji rád, protože takový okamžik připomíná v neobvyklé formě. Obvykle si vtěchto souvislostech vzpomínáme, jak jsme kráčeli při západu slunce na pláži nebo jsme seděli v první řadě na nádherném koncertu, zkrátka něco neobvyklého či velkého, ale tady se Yeats zaměřuje na něco jiného. Popisuje se jako osamělý starý muž uprostřed davu, má otevřenu knihu, kterou očividně ani nečte - nic, co by nás připravilo na nějaký vrcholný zážitek. I básník sám není soustředěn, jako by jen nezaostřeně civěl, a vtom, najednou mystický zážitek: My fifties year had come and gone I sat, a solitary man, in a crowded London shop An open book and empty cup on the marble table top As on the shop and street I gazed My body of a sudden blazed And twenty minutes more or less It was so great my happiness That I was blessed and could bless Bylo mi už přes padesát let Seděl jsem v kavárně v Londýně Na stolku knihu a prázdný šálek A jak jsem tak hleděl do ulic Najednou vybuchlo mi tělo A dvacet minut, možná víc se tak velikým štěstím chvělo že byl jsem požehnán a žehnat se mi chtělo Yeats napsal: „Mé tělo vybuchlo“, ne mysl. A pak, po malém zlehčení: „Dvacet minut nebo víc“, se jeho slovník změnil, zvážněl, znáboženštěl. V takovém okamžiku skrze nás prochází, vtéká do nás onen proud vitality, živoucího dechu a jsme požehnáni a můžeme žehnat. To je podstata podobných zážitků. I my jsme součástí, v kontaktu s proudem životnosti, s tím, co nás a všechno ostatní ve vesmíru vytváří. V těchto okamžicích, a to nás přivádí k zajímavým náboženským souvislostem, něco uvnitř ví a říká - „To je ono.“ Jako bychom celý život něco čekali, a ani nevěděli, na co čekáme-ale v okamžiku, kdy to přijde, jsme si jisti, víme - to je ono. A v těch třech slovech - to je ono - tkví klíč k pochopení smyslu a významu toho, co právě prožíváme. Je to okamžik, kdy význam probleskne tmou. Nedokážeme to vyjádřit slovy, ale víme, že jsme „to“ viděli. Řekneme-li pak: „To je ono“, poukazujeme na „to“, na něco, co k nám promlouvá, co se nás (do)týká. V našem případě na všeobecnou situaci, v pří- 75 [pageend77]pádě Yeatsovy básničky na „výbuch“ těla, v jiném případě na zážitek západu slunce na břehu moře atd. Tohle „to“ může být cokoliv, ale v tomto aspektu významu je to slovo. Nikoliv mluvené slovo, ale slovo v tom nejširším slova smyslu. Je to něco, co „ztělesňuje“ význam. Je to význam slova, který nás oslovuje, který je nám adresován. Tohle dokážeme snadno pochopit, celá biblická tradice je založena na prosté větě „Bůh k nám promlouvá“. Existuje starý chasidský příběh o tom, jak jeden rabín nikdy necitoval své učitele, protože se nikdy kázání svých učitelů nedokázal naučit. Stačilo, aby uslyšel první slova: „Bůh k nám takto promlouvá... a už se dostal do stavu extáze, až ho museli vyvést ze synagogy, aby nerušil ostatní. Martin Buber, který příběh zapsal, říká, že tenhle rabín pravděpodobně pochopil daleko víc než ti, kteří dokázali citovat kázání. Víme, že jediné slovo stvořilo svět. V jediném slově je možno také svět pochopit. A tohle slovo je za všemi slovy, které slýcháme, když najednou něco dostane smysl. Druhý aspekt slova již není tak samozřejmý a spočívá v tvrzení, že by tohle všechno ani nebylo slovem, nepocházelo-li by z ticha. Pravé slovo není jednoduše hlukem či zvukem, ale je slovem proto, že to je ticho vyjádřené slovem. Pravé slovo neruší ticho, pravé slovo ztělesňuje ticho. Význam, který takové slovo ztělesňuje, není nějaké jiné slovo za slovem, ale ticho za slovem a ve slově. Tahle dimenze slov existuje i v naší západní tradici, jen jsme s ní ztratili kontakt. V hebrejské bibli je příběh o jednom proroku, který byl svědkem zemětřesení, hrozného rachotu, pak ohně a otřesů země, a pak přišlo malé krátké ticho, a vtom si prorok zakryl tvář, protože věděl, že tohle je slovo Boží. To je přesně ta dimenze, kterou zkoumá tak podrobně i buddhismus. Západní, biblická tradice zkoumá slovo, buddhismus po dva a půl tisíce let zkoumá ticho. Ne že by nepoužíval slova, myslím, že jich užívá víc než ostatní duchovní tradice dohromady, ale slova nejsou důležitá. Ani Buddha není důležitý - „Po- tkáš-li Buddhu, zabij ho“ - protože to, o co tu běží, je ticho. Jedno z nejslavnějších Buddhových kázání je to, ve kterém neřekl ani slovo: jen pozvedl květinu. Kromě jednoho mnicha nikdo nepochopil, ale jak měl mnich dokázat, že pochopil? Kdyby cokoliv řekl, bylo by zřejmé, že nepochopil. A tak se jen usmál. Říká se, že to byl ten okamžik, kdy buddhistická tradice byla předána prvnímu z Buddhových následovníků. Od té doby je podstatou buddhismu ticho, předávané pořád dál. Ne slova a ne slovy. Slova existují, můžeme je oceňovat, ale vždycky je tu jak slovo, tak ticho v něm a za ním. Je tu ale i třetí dimenze - pochopení. To - je ono. To a to a tamto... a mnoho jiných „to je“ a o všech můžeme říct, že „To je to“. To je ono, to je ono. Slovo „to“ odděluje, rozlišuje, slovo „ono“ sjednocuje, protože za každým slovem je ticho, které všechna slova vytváří. V evropských tradicích je zvykem zdůrazňovat: „TO je to“, „Tamto je to“ - proto se tu tolik rozlišuje. Pak jsou tu jiní, kteří tvrdí, že to je TO a tamto je TO. A nakonec jsou tu ti, kteří skutečně chápou, a ti se ptají: proč pojmenovávat? To JE ono. Hinduismus zdůrazňuje tohle „je“, pochopení. Pochopení je třetí rozměr významu. Máme-li slovo a máme-li ticho za slovem, ale chybí-li nám pochopení, nedává to ještě „smysl“: slovo nemá význam. Pochopíme-li, dostanou-li pro 76 [pageend78]nás slova význam, pak to můžeme dokázat činem, skutkem. Je to toto „je“, spojení mezi slovem a tichem, které umožňuje pochopit, a hinduistická tradice právé tento aspekt rozvíjela. Že tři velké tradice rozvíjely právě tyto tři aspekty, dává smysl, protože naše mysl a naše srdce nejsou tak veliké, aby obsáhly celý problém - ale přece jen, máme-li slovo, máme také ticho a pochopení. Chápeme-li doopravdy, máme ticho i slovo. Dokážeme-li být opravdu tiší, máme zdroj a přístřeší pro slovo a pochopení. Jak to souvisí s krizí? A zvláště s krizí, ve které se dnes všichni nacházíme? Zkusme se nejprve v rychlosti podívat na to, jak tuto krizi prožíváme. Každá krize má tři aspekty. Nejprve jakousi slepou uličku - říkáme: „Už to dál nejde.“ Krize sama o sobě je termín velmi pozitivní, vůbec ne v tom negativním smyslu, jako když u nemocného propukne krize a on umírá. Naopak. Znamená to ve skutečnosti rozhodující okamžik (změny), okamžik, kdy je třeba něco „prosít“. Tedy to, co je schopno přežít, je „proseto“. Skutečný život je život od krize ke krizi. Vždy, když jsme v krizi, bychom si měli gratulovat, protože to je důkaz, že žijeme. Samozřejmě si můžeme gratulovat i v období mezi jednotlivými krizemi, že se můžeme klidně nadechnout, ale trvá-li toto období příliš dlouho, znamená to, že něco není v pořádku. Krize je tedy pozitivní jev, pokud ovšem nenarazíme do zdi. A narazíme-li, nebo ne, to záleží na tom, dokážeme-li odstranit vše, co je nefunkční a negativní, co musí pryč, co neprojde oky síta doby a situace. Musíme nechat odpadnout vše, co neprojde. Dokážeme-li takto odhodit vše nepotřebné, pak se octneme ve třetí fázi krize, a to je směr vývoje, vedení, ve smyslu následování již zmíněného proudu životní síly. Netvrdím, že v této fázi krize všichni víme, kam vlastně směřujeme. Proto jsou mnozí z nás neschopni tvůrčího řešení krize - nechtějí vykročit, dokud se nedoví přesně, kam mají jít. Jenže pokud člověk nevykročí ve fázi, kdy ještě neví, kam vlastně jde, nikdy to nezjistí. Je potřeba důvěřovat sobě a onomu životnímu proudu, že vyjdeme z krize. Třetí fáze krize není vizí nového kraje, ale rozbřeskem. Nový břeh je stále příliš daleko, něco je vidět, ale nikdo neví, co to přesně je. Doufám, že dokážete vnímat i spojitosti všech tří fází, které jsou součástí každé krize a které známe i z vlastních zkušeností. Zkusme se zamyslet, jak tyto tři fáze krize souvisí také se slovem, s tichem a s pochopením. Slepá ulička, to je slovo, které navíc neradi slyšíme. Říká nám: Zastav se. Zastav a naslouchej. Dál cesta nevede. Je to jen slovo, ale obtížné, slovo, které nemáme rádi. Slovo jako „smrt“. Dokážeme-li se ale zastavit a naslouchat tomuto slovu, dostaneme se k tichu... a ticho je prosívání, odstraňování slupek. Ticho, tma, nicota, to jsou-ve smyslu změny - podobná slova. Musíme odhodit všechno nepotřebné, třeba až do naha. A v tichu se nás dotkne pochopení. Pochopení není něco, co bychom my sami vyrobili. Pochopení je něco, co nás cele obklopí, co nám ukáže směr, co nás vyprovokuje k akci - a v akci samotné pak pochopíme. Existuje rčení: „Slyšel jsem a zapomněl. Viděl jsem a zapamatoval si. Udělal jsem a pochopil.“ Z tohoto pohledu vidíme, že naše nynější krize není jen obvyklá krize, ale 77 [pageend79]krize významu, smyslu samotného. Protože všechna ta slova, která k nám chtějí promlouvat - např. země, vzduch, voda, oheň - a která k předchozím generacím skutečně promlouvala (a na která naši předkové dokázali reagovat), jsou pro nás slova rozporuplná. Znečistili jsme vzduch. Nepoužíváme ohně Slunce, ačkoliv k tomu už máme patřičnou technologii, a místo toho jsme znásilnili a zneužili Zemi. Znečistili jsme vody a nenecháme je volně plynout. V Evropě, jak jsem slyšel, jsou pouhé tři řeky bez přehrad. Tedy - slovům, kterým bychom měli naslouchat, nedůvěřujeme. Ticho, do něhož bychom se měli ponořit, nesnášíme. Proto tolik aktivit, hluku. Ticho je pro nás ničím nebo něčím temným. Bráníme se nejen slovům (jejichž význam jsme znepřehlednili a znečistili), bráníme se i tichu a nakonec se bráníme pochopení tím, že nekonáme. Opakuji - konání, skrze něž přichází veškeré pochopení, naslouchání slovům a jejich výzvám ke konání. V tomto smyslu by to mělo znamenat uskutečnění, ztělesnění pochopení, jenže to je přesně to, s čím jsme ztratili kontakt. Ztratili jsme např. ihned kontakt s tělem Matky Země, jehož jsou naše těla součástí, a nedokážeme už „ztělesnit“, realizovat tu starobylou moudrost, s níž lidé kdysi dokázali žít. Znamená to, že význam je v krizi, zároveň to ale znamená výzvu - výzvu k volbě. Je to snadné - musíme si zvolit mezi smyslem a absurditou. A zde nám opět slovo samo nabízí klíč k pochopení. Slovo „absurdita“ totiž znamená „absolutně hluchý“. Takže když řekneme: „To je absurdní“, neřekli jsme nic o situaci, vypověděli jsme jen o sobě - jsem absolutně hluchý k tomu, o co tu jde. Tady leží výzva, výzva k zaposlouchání. Musíme poslouchat srdce, protože jen srdce dokáže uslyšet pravý význam. Musíme se rozhodnout žít. Život je něco, co si musíme zvolit, nejsme živi jen proto, že už nejsme mrtvi. Žijeme, protože si život volíme, okamžik po okamžiku. Musíme se naučit zvolit si život nasloucháním svému srdci. Poslouchání srdcem je přesně to, co se v duchovních tradicích nazývalo „poslušností“ (angl. obedience). Dnes spojujeme slovo „poslušnost“ nanejvýš s cvičeným psem, ale to není poslušnost. Poslušnost je přesný opak absurdity. „Ab surdus“ znamená absolutně hluchý, „ob audience“ znamená absolutní naslouchání, naslouchání srdcem. (Mimochodem, všichni bychom se měli naučit víc poslouchat než mluvit, vždyť máme dvě uši, ale jen jedna ústa.) Je to tedy jasné - buď si zvolíme absurditu, anebo začneme naslouchat srdcem, a opět uslyšíme pravý význam slov, která k nám hovoří. Uslyšíme, co říká voda, oheň, co říká vzduch a Země, budeme schopni odpovědět, dovolíme těmto slovům vést nás do ticha, naučíme se vzdát všech nepotřebností (jako součást šesti procent populace, která konzumuje šedesát procent všech zdrojů) a nechat se vést k pochopení. (Přeložil Vlastimil Marek) ÍS [pageend80]Rozhovor s Davidem Steindl-Rastem pro revue Prostor Red.: Účel a význam přece spolu souvisí: děláme-li to srdcem, je možno je spojit, nebo to jsou vždy protiklady? D.S.-R.: V současné krizi významu (člověk se občas probudí a říká si, můj život je plný účelů, ale jaký to má všechno smysl?) si někteří lidé řeknou: „Vida, doposud byl můj život velmi účelový, zkusím mu dát trochu smyslu tím, že budu žít bezúčelně.“ To samozřejmě nikam nevede. Tyhle dva aspekty jsou spolu vzájemně úzce spojeny. Můžeme je rozeznat jeden od druhého, ale nemůžeme je od sebe oddělit. Jednotu obou nalezneme, budeme-li žít víc srdcem. Máte pravdu, budeme-li žít srdcem, může se nám podařit dosáhnout účelu takovým způsobem, že přitom nalezneme i smysl. Zároveň pevně a jistě držíme věci ve svých rukou, ale máme srdce otevřené tomu proudu (duchovnosti), který proudí skrz nás. Prakticky vzato - co takové umývání nádobí? Já umývám nádobí rád, většina lidí to nemá ráda, raději vaří. Já raději myji nádobí. Chcete-li umýt dobře nádobí, musíte to dělat celí, odevzdat se tomu. Umýváte-li nádobí, jen aby bylo umyto, je to jen mytí „za účelem“ mytí. Uvědomme si, kolik činností v životě děláme, jen aby to bylo uděláno. Dokážeme-li ale umýt nádobí třeba tak, jak se to dělá při japonském čajovém obřadu... to by se děly věci! Zkuste například zvedat těžké věci, jako by byly lehké, a naopak. Činnost se stává hrou, přestane to být pouhopouhý účel, půjde nám to rychleji a snadněji a dostane to smysl. Red.: Budeme-li brát krizi pozitivně, tak jak jste navrhoval, nebude to nějaké znevážení situace, která je velmi vážná? D.S.-R.: Řekl bych, že situace je vážná až dost, bez ohledu na to, jak ji budeme brát. Možná to ale je tím, že jsem Rakušan. Zatímco Němci říkají: Situace je vážná, ale ne beznadějná, Rakušané říkají: Situace je beznadějná, ale ne vážná. Ale já tu vaši vážnou otázku vezmu vážně, samozřejmě. To, co krizi dělá vskutku nebezpečnou, je možnost, že na kterémkoliv stupni zapomeneme, že krize je něco, čím bychom měli projít. Zapomeneme-li na to, můžeme skončit na konci slepé uličky. Dokážeme-li se i z toho, co jsem zde řekl, poučit, pak je naděje, že se takovému nebezpečí vyhneme a vážnou krizí projdeme tvůrčím způsobem. To je i má osobní naděje. Red.: Co ale v téhle krizi významu máme prakticky dělat? Čeho se vyvarovat? D.S.-R.: Asi nejdůležitější v té prvotní fázi je postavit se problémům, krizi, tváří v tvář. Neutíkat před tím. Máme tendenci zavírat oči před nepříjemnostmi. 79 [pageend81]Nechceme-li něco vidět, díváme se jiným směrem. A pro nás, kteří žijeme v téhle.části světa, je tu ještě jeden požadavek: na první pohled vidíme, že jsme ve slepé uličce, že takhle to dál nejde. Podíváme-li se po druhé, uvědomíme si, že se musíme něčeho vzdát. Musíme žít skromněji. Realizovat to můžeme mnoha způsoby, např. používat méně vody (otočit kohoutek, namočit si ruce, ale zavřít kohoutek, namydlit si ruce, otočit kohoutek, namočit ruce, zavřít kohoutek, umýt ruce, otočit kohoutek, opláchnout ruce). Nebo používat splachovací záchod na třetinový objem po malé straně. I tam, kde je zatím dost vody, používáme jí zbytečně mnoho a na úkor těch oblastí, kde je vody již nedostatek. Druhá věc: bylo by žádoucí snížit spotřebu masa. Kdyby obyvatelé USA snížili spotřebu masa za rok jen o deset procent, tři sta miliónů lidí by mohlo žít. Nebo - mohli bychom být méně pyšní, nestydět se a sebrat na ulici papír a odnést ho do nejbližšího koše. Určitě pomůže nějaká duchovní praxe, modlitba, meditace: člověk o těchto věcech většinou jen čte. Věřím, že v přírodě je léčivá síla a ta námi může proudit. Red.: Otázka ale stále trvá - jak to udělat? Já to dělám a žiji, jak to ale vysvětlit společnosti a jiným lidem? D.S.-R.: Jednak o tom musí člověk stále hovořit, noviny, časopisy, jednak ptát se, kohokoliv, každého: Co můžeme udělat? A za druhé, žít a jít příkladem. Sehneš-li se na louce a zvedneš odhozený papír, určitě to někdo udělá i po tobě. Red.: Ale celá řada intelektuálů, umělců a citlivých lidí má obavu, že je málo času... D.S.-R.: Jestli je, nebo není dost času, to já nevím. Je-li dost času, výborně. Není-li dost času, i tak, v posledním okamžiku světa si aspoň mohu říci: Udělal jsem, co jsem mohl. A to je lepší, než kdybych si musel říci, co všechno jsem neudělal. Red.: Je jisté, že někteří lidé jako Gándhí, Schweitzer, matka Teresa ovlivnili řadu lidí svým příkladem. Ale přesto, nesledovali i oni svou „karmu“, svůj osud? Může člověk vůbec ovlivnit svůj život? D.S.-R.: Na to musím odpovědět dvakrát. Jednou jako psycholog, to bylo mé povolání, a jednou jako člověk. Jako člověk tvrdím, že každý je svobodný. Když něco pokazíme, máme špatný pocit. Ani ne tak kvůli rodičům nebo společnosti, ale kvůli sobě. Měli bychom především sami k sobě být čestní a pravdiví. Jsme pak vděčni za to, co a jak přijde, a šťastni, v opačném případě toho litujeme. Jako psycholog ale musím říct, že ani na okamžik není současný člověk skutečně svobodný, v každé situaci tam je nějaký odstín strachu, obavy, očekávání. Svoboda je něco, co spatříme jen zevnitř. 80 [pageend82]Red.: Vy tedy věříte, že tahle revoluce vědomí v hlavě jednotlivce může něco globálně změnit? D.S.-R.: Už změnila! A hodně. A pořád se to zrychluje. Já mám dojem, že nás to jaksi testuje. Statisticky vzato, bylo by daleko pravděpodobnější, na ten počet nukleárních hlavic a raket na Zemi, kdybychom tu už nebyli, kdyby to někde vybouchlo. Jestliže už dvacet třicet let v tomto zbraněmi tak nabitém prostředí stále žijeme, něco tu musí fungovat pozitivně a já v tento životní a moudrý proud pevně věřím. Mimochodem, vím, že Praha byla kdysi duchovním centrem Evropy, a tak vám přeji, aby se jím zase brzy stala. Rozhovor připravil a přeložil Vlastimil Marek Sháníte PROSTOR? Vždy jej dostanete v těchto prodejnách: Praha knihkupectví Fišer, Kaprova ul., Praha 1 knihkupectví Orbis, Václavské nám., Praha 1 knihkupectví Růžička, Pasáž banky, Příkopy, Praha 1 Akademické knihkupectví, Národní 9, Praha 1 knihkupectví Zvon, Jindřišská ul. Praha 1 knihkupectví Kalich, Jungmannova ul., Praha 1 Bratislava knihkupectví ARTFÓRUM Bratislava Brno knihkupectví Atlantis Olomouc knihkupectví Votobia a v dalších vybraných prodejnách nebo na Stáncích PNS či v distribuční síti Bohemia Print Nejlépe je si však časopis objednat! Můžete tak učinit na adrese: PROSTOR-odbyt, Na Zlaté stezce 138, 383 01 Prachatice tel. a fax: (0338) 22 380 81 [pageend83]Od 1. dubna vychází deník PROSTOR Od pondělí do soboty 16 stran světového formátu [pageend84]MYŠLENKOVÉ PROUDY XX. STOLETÍ Na okraji (Zamyšlení nad uměním a jeho rolí v současné společnosti) Vlastimil Marek Pojďte na okraj, řekl. Bojíme se, řekli oni. Pojďte na okraj, řekl. Přistoupili k okraji, on je postrčil... a oni letěli. G. Apollinaire Úvod: Minulost žije Jediné, co si pak pamatoval, jak míjel židli, bylo, že přímo cítil, jak to nejintimnější, nejbližší zůstalo na oné židli... Robert Musil „Objekty, které nasáknou a pak vydávají komplikované vůně osobností, se kterými přišly do styku...“ (v případu výstavy židlí v galerii v Santa Monice v USA v roce 1989 a krásně vypraveného katalogu autorů Amy Goestlerové a Alexise Smitha) nás přece obklopují neustále. A čím „nasákne“ a co později „vydává“ takové plátno, před kterým několik měsíců stojí malíř (se všemi svými intenzivními emocemi a aspiracemi ve více či méně koncentrované mysli)? Anatole France napsal (v předmluvě ke knize) již v roce 1888: „Jistá znalost okultních disciplín je dnes nezbytná, abychom pochopili mnohá dnešní literární a umělecká díla. Magie okupuje velkou část imaginace básníků a romanopisců, kteří byli chyceni omamnou sítí neviditelna, ideou tajemného neznáma.“ Nedostatek psychologických přístupů ze strany (uměleckých) kritiků a vědců k tak intuitivním aktivitám, jako je (umělecká) tvůrčí činnost, je zvláště v dnešní době sociální, ekologické a ekonomické globální krize nabíledni. Fragmentace a redukce, brutalismus a „cocacolizace“ (střední a východní) Evropy, neobyčejná různorodost vlivů a nutnot stálých citací, parodii, revivalismú-to všechno v nás zanechává zmatek: To je ona historie, kterou nám slibovali? Kde je „nový člověk“ Marrinettiho a jeho kolegů, kde leží (nad)realita surrealistů, co 83 [pageend85]si počít s existencí bez Sartrova existencialismu a co budou umělci bývalého socialistického tábora dělat se svou nově nabytou svobodou (hladovět a trpět)? Nebo je to obrovská výzva pro ty, kteří spíše cítí než vědí, že být a žít na okraji může být krize, ale také příležitost něco podstatně změnit? Rozpor mezi kritikovou touhou popsat a kritizovat výsledek nanejvýš intuitivních procesů a zároveň, z druhé strany, stejný problém samotného umělce, který se snaží o co nejpřesvědčivější vyjádření toho, co třeba nejasně tuší a cítí tím nejsoučasnějším a nejsrozumitelnějším, ale tolik nechápaným jazykem umění, aby se tak pokusil nabídnout jiným sdílení podobných pocitů (obav, skepsí) - to vše jen zrcadlí problémy současného světa. Umění je vskutku zrcadlo, a ne „kladivo“ britských levičáků sedmdesátých let. Jenže tak jako v nukleární fyzice a nejnovějších kosmologických teoriích - rozluštit tajemství umění je stejný problém jako pochopit, proč mezony nebo elektrony zaujímají zároveň dvě pravděpodobné pozice: částice a vlny, Sophia a Musa, tělo a mysl, to je ten opravdový problém. Éra otázek „Proč“ končí, nastává éra „Jak“ (a možná někde v ateliérech umělců a bořičů starých idejí už opravdu začala). Cézannúv portrét ženy (se zdůrazněným uchem) prorocky naznačuje směr: svět zraku, preference vizuálního vnímání reality kolem nás (odhaduje se, že až devadesát procent vědomě vnímaných informací přijímáme zrakem) může být zdrojem problémů vedoucích až k dnešní hrozbě globální katastrofy. Oko totiž nemusí dávat pozor, může těkat (a taky to tak musí dělat kvůli zaostření), oko hledá. Naproti tomu ucho musí velmi pečlivě „naslouchat“, musí se koncentrovat- ucho nalézá. Staří mudrci měli pravdu: Ucho je cesta (upanišády). Umění budoucnosti bude synestetické, vytvářené i vnímané (opět) všemi smysly. Pokusím se předložit několik (možná provokativních) myšlenek o naprostém nedostatku psychologického přístupu k umění v současnosti stejně jako obrovskou šanci, kterou nám v tomto směru poskytují nejnovější technologie (můžeme hlouběji a dokonaleji zkoumat, co to je umění a proč jeho podcenění může vést v mnoha současných společnostech ke katastrofickým důsledkům). Jsem přesvědčen, že nejen objekty jako židle, ale každé umělecké dílo (zvláště obrazy, keramika, sochy) je „nasáklé“ a může „vyzařovat“ daleko víc, než se zatím odvažujeme si připustit. Minulost (se všemi subjektivními i objektivními důsledky) žije nejen v hmotě (uměleckého objektu). Člověk -a zvláště umělec-je nejdokonalejší anténou a vysílačkou, zároveň přijímající a neustále vysílající. V průběhu procesu (uměleckého, tvůrčího) hledání Harmonie (což je, jak se asi shodneme, odvěký cíl umění) se může umělec stát katalyzátorem radikálních morálních a duchovních změn ve společnosti - právě dnes na okraji globální katastrofy. 84 [pageend86]I. Špatný konec hole Chudý muž potkal přítele, který získal nadpřirozené schopnosti. Po vzájemném přivítání ukázal přítel na kámen na silnici a ten se proměnil ve zlato. Podal ho chudákovi, ten ale dar odmítl. Muž tedy ukázal prstem na velkou kamennou sochu Iva a proměnil ji ve zlato, ale chudák opět vrtěl odmítavě hlavou. Co bys tedy chtěl, ptal se přítel. Tvůj prst, zněla odpověď. Mluví a píše se dnes o konci všeho včetně „modernity“. Ta ale nebyla zničena žádnou vnější silou nebo revolucí alternativních vizí - ale kolapsem všech vizí. Užívá se často slova „postmodernismus“, ale jako mnohokrát v moderní historii i tento termín vzešel z nerealistických aspirací a nerealizovatelných předpokladů. Objev, že (lidské) poznání není konečné, šokoval a bude šokovat tím víc, čím víc lidí si to dokáže uvědomit. Nejde ale o nic nového, v jistém smyslu se historie - zase - opakuje. Něco je potřeba změnit, změnit od základů. A. Maslow se v dopise C. Wilsonovi svěřil, že „je mu zle z toho, jak studuje neustále lidi, kterým je zle“ a že se rozhodl studovat, co to je „zdraví“. Ano, je potřeba změnit přístup k problémům a světu. Ukázalo se, že každá polovina našeho mozku pracuje jinak. Levá, rychlejší, je analytická, racionální, organizovaná, vědecká, intelektuální, strukturální, lineární, logická a verbální. Pravá mozková hemisféra je spíše prostorová, iracionální, intuitivní, hudební, pocitová, fantazijní a nevědomá. Jinými slovy, nejméně pět století „racionalismu“ a tzv. vědeckého (rozuměj levohemisférového) myšlení nás dovedlo až do dnešní kritické situace. Nejméně od začátku tohoto století hovoříme o „relativitě“ všeho. Jenže to, oč tu běží, by mělo být spíše (obzvláště v oblasti umění, sociologie, psychologie) zjistit víc o tom, jak člověk vnímá a co podmiňuje úroveň jeho rozhodování. Je totiž odhadováno (lidská mysl je selektivní), že člověk vnímá jen devět procent toho, co jsou naše smysly schopny registrovat. Uklidnění (zběsilého toku nezastavitelných myšlenek, vln na neustále větry emocí zmítané hladině naší mysli), relaxace či meditace ale přitom dokáží mysl, nacpanou megabity informací vteřinu po vteřině, zpomalit. Dnes už víme ledacos jak o mozkových hemisférách, tak o jednoduchých způsobech, jak „zrychlit“ vnímání pravou hemisférou, jak se lépe naučit učit, jak snadno „vyžehlit“ vrásky denních starostí a všech negativních vlivů prostředí (od smogu, stresu, statické elektřiny, geopatogenních zón, jedy nadívané potravy a hliníkem a kadmiem ředěné vody). Dnes už víme ledacos o tom, jak znovu „nabít“ baterie, jak obnovit pocit harmonie a rovnováhy. Slovy C. Wilsona: „Umění je pokus relaxovat v pravé mozkové hemisféře.“ Umělecký kritik, tvor z masa a kostí, produkující ideje, prožívá stejný rozpor, jakým se trápí i kvantová fyzika. Atomy (elektrony, protony, kvarky aj.) se občas chovají jako vlny, jindy jako částice. Proč? Podle mnohých fyziků je to ovlivněno tím, jestli je, nebo není objekt (atom) pozorován. Běžně jsou atomy rozestřeny Vesmírem (jako vlny), ale v okamžiku, kdy je fyzik počne pozorovat, zkolabují 85 [pageend87]a začnou se chovat jako částice. Někteří teoretici dokonce tvrdí, že k podobnému procesu dochází v našich mozcích. Otázka, kdy začal proces („racionalizace“), jehož důsledků jsme dnes svědky a v jistém smyslu oběťmi, je problém kuřete a slepice, ale přesto existují některé zajímavé souvislosti. Ano, už „staří Řekové“... Náboženství starých Řeků se nelišilo od většiny náboženství těch dob. Řekové měli svůj pestrý panteon bohů, které spojovali se silami přírody, které uctívali, kterých se báli a kterým obětovali. Měli své rituály, slavnosti, věštírny a své způsoby dosahování „změněných stavů vědomí“. Přesto ale okolo roku 600 př. n. I. (všimněte si další souvislosti - přesně v tom čase se jinde objevili jiní duchovní velikáni, Lao-c’, Konfucius, Buddha) se tato situace počala zvolna měnit. Místo toho, aby pohlíželi na svět okolo sebe jako na nekonečné různorodou hru vzájemných souvislostí nesčetných bohů a energií, někteří filosofové začali „myslet“ stále více mechanisticky. Je samozřejmě nemožné říct, kdy a jak ten který intelektuální či myšlenkový trend začal. Možná to v tomto případě bylo nedostatkem kněží (i tehdy „nebyli lidi“?), ale příběh filosofa jménem Thales je nanejvýš ilustrativní: Thales byl svými současníky považován za všestranného myslitele, génia (jako v naší době Einstein). Vyznal se v astronomii, matematice, přírodních vědách, ale proslavil se tím, že vypočítal a předpověděl zatmění slunce (v květnu roku 585 př. n. I.). Zkusme si představit, jaký to mělo asi vliv na jeho současníky - poprvé někdo předpověděl něco tak riepředpověditelného, jako je zatmění slunce, a to ne na základě věštby nebo konzultace s některým z bohů (což jistě patřilo k těm dovednostem, které Thales také ovládal), ale na základě matematických výpočtů! Je to přílišná spekulace předpokládat, že třeba právě tohle byl počátek pozdějšího rozmachu „vědy“, která, zvláště v 17. století (v pracích Galileiho, Descarta a Newtona), zcela ovládla intelektuální myšlení Evropy? Zvláště Descartes založil svou práci na radikálním rozdělení reality na dva na sobě nezávislé světy - svět hmoty a svět duše. Konceptuální rámec Galilea a Descarta dovedl Newton k dokonalosti výpočtem jednoduchých matematických vzorců, které se zdály přesně formulovat řád a harmonii Vesmíru. Situace se opakovala na počátku 20. století v případu Einsteinovy teorie relativity, která je ještě dnes pro většinu z nás stejně nepochopitelná jako problém delfské věštírny. Ale tato teorie s sebou přinesla celou řadu „předpovědí“, přesných a neočekávaných výpočtů. Jeden problém, totiž předpoklad, že světlo se v silném gravitačním poli (např. Slunce) zakřiví (a že se to dá spočítat), umožnil Einsteinovi vypočítat a předpovědět lokální zatmění Slunce. Anglický vědec a astronom sir Arthur Eddington 16. května 1919 toto zatmění na západním pobřeží Afriky skutečně viděl a označil za největší moment svého života. Podobný účinek to mělo na celou skupinu tehdy mladých vědců a fyziků (Karl Popper na to vzpomněl v roce 1957 a astronomka Cecilia Payne Gapoš- kinová, která byla přítomna okamžiku, kdy sir Eddington na koleji Trinity v Cambridge ohlásil správnost Einsteinových výpočtů, později napsala: „Tři dny a noci jsem nedokázala usnout. Celý svět se mi zhroutil a převrátil...“). 86 [pageend88]Vraťme se ale zpátky k našemu problému. Zdá se, že jsme byli indoktrinováni myšlenkovými strukturami tzv. vědeckého uvažování tak hluboce, že dosud nejsme schopni z bludného kruhu vystoupit. I velmi vzdělaní a inteligentní vědci, učenci a kritici (možná právě kvůli svému „vzdělání“) se marně pokouší popsat svět intuice prostředky světa rozumu: dlouhé citace z klasických buddhistických či taoistických spisů je usvědčují přinejmenším z toho, že nic nepochopili. Je to asi tak, jako když uprostřed meditace nezkušený zápasí s přeletujícími negativními myšlenkami (Dnes mi to nejde, Nedokážu to, Jsem k ničemu), a v momentu, kdy se jakžtakž naučí zklidnit, počne rozviřovat hladinu své mysli kladnými myšlenkami typu „Hurá, to mi to ale jde“. To, oč tu běží, je nekomentující, nehodnotící a subjektivně nezabarvený postoj (nezúčastněného) svědka a autenticita přítomnosti. To, oč běží, je proces, plynulost a spojitost všeho, takže mezi akcí a reakcí není (subjektivní) předěl - neexistuje minulost nebo budoucnost. Rozčilený matematik, kterého naštvala milenka nebo uklízečka výzkumného ústavu, nebo k výsledku nasměrovaná mysl vědce, který očekává, a tedy „dosáhne“ výsledky, jaké očekává - to jsou jedny z hlavních příčin dnešní globální krize humanity. Věda, právě tak jako naše (naprogramované) smysly, je lhářka. David Griesen ve své knize Science and Philosophy (Penguin 1989, s. 242) uvádí, že nedávná pečlivá měření prokázala, že výsledky prokazující základní zákony newtonovské i nukleární fyziky byly více či méně „zfalšovány“ či upraveny tak, aby potvrzovaly prokazované teorie. Cílem všech mystických tradičních učení bylo zažít a uvědomit si neoddělitelnou Jednotu všeho včetně člověka. Jakmile je tento stav dosažen, přestává existovat problém „svobody“: jsem-li i já Vesmír, pak neexistují žádné vnější síly a okolnosti a všechny mé akce a činy jsou spontánně svobodné. Z tohoto pohledu (mystiků) je umělecká či filosofická touha po svobodné vůli nesmyslná a iluzorní stejně jako jiné pokusy popsat a „vypočítat“ zázraky přírody prostředky rozumu. Upřímné postesknutí sečtělého kritika (T. McEvilly), že „naše nevycentro- vané já není v harmonii se společností, jejímž základem je stále centrální autorita“, a že „v oblasti umění a veškeré kultury jsme právě uprostřed napětí mezi tendencemi Modernistů a Post-Modernistú, protože snaha těch prvních o čistotu a jednotu obrazu je rozbita nánosem chaosu těch druhých", by dokázal zodpovědět a „vyřešit“ každý, kdo umí meditovat. Je to stále stejný problém „revolucí“: dokud se nezmění člověk (a jeho způsob vnímání reality, jeho postoj k problémům a světu), žádná (vnější) revoluce svět nezmění. Kdosi řekl, že kdyby se člověk podobal kladivu, dříve či později by všechno kolem něho vypadalo jako hřebíky. Dr. Lamsa před nedávném přeložil z původní aramejštiny bibli (ze svitků nalezených v jeskyních u Mrtvého moře) a zjistil, že v oficiální verzi (King James) je okolo dvou tisíc překladových chyb. Například zatímco Mojžíšův Bůh většiny křesťanů je „žárlivý", v původní verzi (s malou tečkou nad písmenem, která se v průběhu staletí jaksi vytratila) je „horlivý". Jsme podvědomě „naladěni" a naprogramováni v levé mozkové hemisféře, a tak máme, co chceme a co si přejeme. 87 [pageend89]II. Jinak „Svět zni. Je to vesmír duchovních bytostí..." I/V. Kandinsky Rupert Sheldrake, dle mínění mnohých jeden z největších britských vědců současnosti, navrhuje předpokládat, že vše to, co nám vzniká v hlavě, směřuje kamsi mimo nás, do prostoru a že mozek je vlastně dokonalá anténa naladěná na „morfické rezonance“ morfogenetických polí (mimo čas a prostor), ve kterých je uchovávána a uchována „paměť“ lidstva, všech rostlinných a živočišných druhů. Květ sedmikrásky (nebo list javoru, krystal nebo vlaštovka) tedy získá svůj „tvar“ nejen díky příkazům DNA, ale protože všechny předchozí sedmikrásky vytvořily „morfogenetické pole“, jakési kolektivní spojení paměti mezi příslušníky určitého kmene. Pro následující generace bude učení se nějakému návyku snazší, zvláště umožní-li jim okolnosti nebo prostředí se na tuto část pole „naladit“. Morfogenetické pole není podle R. Sheldrakea jen jakýsi otisk v kameni, ale neustále se vyvíjí. Cím víc příslušníků rodu a čím častěji návyk opakuje, tím silnější je pole. I tak historicky nedávné dovednosti, jako je jízda na kole nebo na bruslích nebo ovládání počítače, budou pro naše potomky znalostmi téměř instinktivními. Jak dole, tak nahoře. Základní principy magie, alchymie nebo taoismu jsou totožné: vesmír je živoucí organismus, složený z energií mezi stále se ovlivňujícími protiklady (vše koresponduje s analogií muž-žena, den-noc, bílá—černá, plus-minus atd.), mysl i hmota jsou jen dvě strany téže mince. Idea ideálu, např. v koncepci Pythagorových výpočtů oktávy, koresponduje s mnoha nejnovějšími poznatky vědy. „Octavus Sanctos Omneš Dočet Esse Beatos“ (oktáva učí světce blaženosti), tvrdí nápis nad vchodem do kostela v Cluny, a má pravdu. Zvuk je vibrace (molekul hmoty nebo vzduchu či vody) - a co je světlo nebo barva jiného? Vzájemné souvislosti mezi vibracemi, které posuzujeme jako zvuk (nebo rytmus) a vnímáme ušima, a vibracemi, které vnímáme očima jako světlo a barvy, jsou opět v centru pozornosti umělců i vědců. Frekvence určitých tónů koresponduje s frekvencemi barev, nebo dokonce planet, dnů, měsíců atp. Takže nějaká konkrétní frekvence slyšitelného tónu je o čtyřicet oktáv nahoru viditelná jako barva nebo o osm oktáv dolů vnímána jako rytmus. Tón planety Země se zdá být „gis“ (v 18. století to bylo „a“, a ještě v minulém století i v Evropě výška komorního „a“ kolísala a různila se - hudebníci daleko citlivěji reagovali na změny, o kterých my nemáme ani ponětí, zatímco v Indii nebo Tibetu je základní hudební frekvence vždy v harmonii s rotací planety nebo postavením Slunce a Měsíce), ale o sedmdesát oktáv nahoru je to přesně ta frekvence, kterou vnímáme jako oranžovou barvu (a myslíte, že tahle barva rouch mnichů je náhodně zvolená?). A barvy samotné? Už od doby, kdy první lidský umělec naplácal barevnou hlínu na stěnu jeskyně, lidé experimentovali s léčivými aspekty barev. Sou88 [pageend90]časné terapie jsou velmi podrobné vypracovány a terapeuti samotní se stále víc kloní k názoru, že psychologie člověka, jeho duševní část, není než chromatický koncert živoucích, zářících energií. Nejen barvy: i tvary mohou léčit. Většina současných léčitelů, kteří pracují s lidskou aurou, vám na požádání vysvětlí, jak „září" kříž, proč jsou tak důležité spirály a směr jejich „otáčení" atd. Rituální předměty z Tibetu nejsou jen umělecké předměty - jsou to vysílače a absorbéry energií. Čínské střešní tašky a dálněvýchodní architektura nepoužívá rovné přímé tvary - nemají potíže se statickou elektřinou (tvrdí, že „rovná", pro ďábla dobrá). Karel Kožíšek, moravský léčitel, používá svého stylu automatické kresby - určuje tak diagnózu pacienta. Tvrdí, že se spoustě věcí naučil od Rubleva: studoval ikony a pokoušel se „měřit" pozitivní energii „nasáklou" do obrazu. Zjistil, že i fotografie nebo xeroxová kopie obrazu „léčí". Mnozí lidé používají Kožíškovy obrazy a kresby i např. k energetizování vody (postaví sklenici vody na jeho kresbu a po patnácti minutách je voda kladně energetizována). Během výstavy obrazů z Guggenheimova muzea (New York) v Národní galerii v Praze jsem zorganizoval přednášku na téma „pozitivní energie". S přáteli proutkaři, léčiteli a sensibily jsme „měřili" a porovnávali, nakolik se kterému umělci podařilo vpravit mezi barvy a linie na obrazech i onu emoci, o kterou v čase malování šlo. K našemu překvapení jsme na mnohých obrazech slavných malířů našli mnohá „slabá“ místa (Picasso, Pollock), ale zároveň velmi silné energetické působení (překvapil Modigliani, Kandinsky a zvláště abstraktní František Kupka). Když přednáška skončila a přátelé odešli, něco mne napadlo. Vrátil jsem se zpět, ale do jiného patra, a opravdu: i ten „nejsilnější" obraz modernistů se nemohl srovnávat s průměrem „vyzařování" z obrazů ve sbírce holandského umění 17. století (Binoitovy Květiny, Boschertovo Zátiší, Květy J. Bruegela, ale obzvláště obrazy s náboženskou tematikou). Jen si představte, jaký pečlivě zázračný proces to musel být, když takový holandský mistr si sám třel své pigmenty, vázal štětce, napínal plátno na rámy, jak dlouho studoval a skicoval námět a jak cele soustředěn, protože maloval, čemu věřil a čím žil, měsíce stál deset hodin denně půl metru před plátnem budoucího obrazu. Všechno s láskou a maximální oddaností, pokorou a koncentrací... není divu, že jeho obraz ještě po pár stoletích „září", protože je „nasáklý" oddaností a vírou umělce. A teď si představte současného malíře, který maluje koupenými štětci a barvami (kdo je vázal, z čeho, jak třel barvy, v jakém prostředí a v jakém stavu mysli?) na někým jiným napnuté a šepsované plátno, s kazeťákem „na plný pecky" a hlavou plnou peněz, které hodlá za obraz utržit... Přeháním, vím, ale přece jen: není právě tady důvod, proč mnohé starožitnosti jsou jejich majitelům tak blízké? Japonci obdivují a cení si šálků na čaj a keramiky tím víc, čím jsou starší, ohmatanější, používanější. Přítel, amatérský malíř pastelových spirál a zářících kruhů na tmavém podkladě, omylem zjistil, že i jím jen o pár desítek minut později malovaná přesná 89 [pageend91]kopie obrazu je zjistitelné „slabší“. Citliví lidé dokáží i pod bílým plátnem skryté obrazy snadno rozeznat od jejich kopií. Myslím, že tu jde o stejný problém jako u homeopatie. Homeopatická medicína pracuje se zákonem podobného (stejné léčí stejným) a s ředěnými roztoky: určitou substanci naředí devadesátdevětkrát (destilovanou vodou nebo lihem), a tento roztok znovu naředí devadesátdevětkrát a tak dál. Dokonce i sami homeopaté přiznávají, že po tisícinásobném ředění nemůže být v konečném roztoku ani molekula původní substance, přesto ale, jak prokazují dvěstěleté výsledky homeopatie, právě tyto roztoky jsou nejúčinnější, nejdéle působící. Myslím, že to, co zbude, není „hmota“, ale myšlenka: informace o hmotě, esence původní substance. Rezonance, vzorek, informace o informaci. Myslím, že právě takové informace o harmoniích jsou skryté v hudbě (mezi notami a rytmy) nebo v obrazech či keramice a sochách, mezi liniemi a v kombinaci barev či tvarů... a zůstávají tam i na kopiích kopií. Během dalších experimentů jsme zjistili, že ne velké a výrazně barevné plochy na obrazech, ne linie a jejich rytmus či vzor, ale místa „na okraji“ jsou výrazně zářivá. Mysl proutkaře či léčitele (jeho kyvadélko či proutek) reaguje na nehomogenity (nebo na spodní proud vody či energie, radiaci a ionizaci nad povrchem půdy aj.) právě nad místy, kde se různé systémy setkávají, dotýkají: na okraji. Právě takový střet energií pak následně vyvolá i v mysli pozorovatele obrazu kýženou reakci (kterou si pak on interpretuje dále podle své úrovně výtvarného vzdělání, citu atd.). Co se asi děje během malování v malířově mysli, jaký vliv mají na proces tvorby umělcovy zpětnovazebně reakce na barvy, tvary a námět? Není umělec příkladem a prototypem člověka budoucnosti, který intuitivně i záměrně žije a tvoří na okraji (racionálního a intuitivního, levé a pravé mozkové hemisféry), v rovnováze a harmonii uvnitř i vně? III. Klepání na dveře „Neočekávané vždy zvítězí.“ Jiří Kolář Čtverce a ovály abstraktních malířů, zdá se, nejsou jen čtverce a ovály. Barvou, tvarem a kompozicí se tihle „modernisté“ prvních dekád 20. století pokoušeli sdělit své universální pravdy neverbálním jazykem. Někteří z nich, zajati fyzikální podstatou a rozměrovou omezeností plátna, svěřovali svému publiku hlubokou nedůvěru ke světu hmoty a peněz. Historie se zase jednou opakovala: koncem 19. století byla celá velká skupina umělců hluboce ovlivněna okultismem a mysticismem. Průmyslová revoluce, změny ekonomických systémů, Darwinova evoluční teorie, to všechno podminovávalo jejich víru v řád a harmonii, to vše zároveň podporovalo iracionální, abstraktní tendence. Totéž se ale dá říci i o dnešní situaci konce 20. století. Stále početnější 90 [pageend92]skupina umělců tíhne k duchovnosti, magii a syntetickému mysticismu. Informační revoluce, objevy Bohma (ve fyzice), Mandelbrota (v matematice), Prib- rama (výzkumy mozku a hologramické teorie paměti) a Sheldrakea a mnohé jiné vlivy podminovaly jejich víru v konvenční ideologie. Hledají komplexnější, neracionální, globální přístupy a možnosti. Obvykle se o umělcích uvažuje jako o lidech žijících na okraji společnosti, jako o rebelech nebo kriticích. To ale již dávno není pravda. Dnešní vizionářští následovníci Blakea, Kupky, Kandinského, Mondriana, Beuyse a jiných jsou stále víc léčitelé než kritici a ikonoklasté: Zemi vidí jako živoucí organismus, vyžadující péči a lásku. Každou její část vidí jako posvátnou, vzájemně propojenou se vším. Snaží se znovuobjevit a předat dál okamžiky prostého domácího štěstí a (sociální, kulturní i společenské) harmonie. Právě z tohoto hlediska je pozice současného výtvarného kritika - jaksi v protikladu k pozici „šamana“ tvůrce - nádherně ilustrována pianem J. Beuyse zabaleném v plsti (s červeným křížem): kultura (ve smyslu něčeho intuitivního, neracionálního, pravohemisférového) musí být zvláště v dnešní době chráněna a bráněna - ale není právě tento (levohemisférový, starý a v případě postmodernismu hojnými citacemi a parodiemi oplývající) způsob ochrany, snažící se kontrolovat a zvládnout vše, stejnou pastí a destrukcí původního smyslu a účelu umění (a piana)? Pro umělce jako byli Kandinsky, Kupka, Mondrian a další nabízela v jejich době teosofie slovník, pomocí kterého se pokoušeli vyjádřit své tušení a obavy. Podle teosofů například každá myšlenka člověka po sobě zanechá jakousi myšlenkovou formu, jakýsi otisk, rozeznatelný (tvarem a barvou) dostatečně citlivému pozorovateli. Malíři studovali okultní literaturu a ikonografii, posvátnou geometrii a transformovali tuto symboliku svým způsobem do svých maleb. „Kdybych se tak jen vyznal v alchymii... to je ten jediný způsob, jak dělat věci, aniž člověk ví, jak to dělá...,“ povzdechl si (1913) Marcel Duchamp, autor dalšího prorockého výroku: „Může vůbec člověk dělat něco, co by nebylo umění?“ Carodějnický aspekt tvorby S. Dalího, vliv alchymie na Picassa nebo šama- nismu na M. Ernsta a L. Carringtonovou je znám, ale nikdy nebyl brán seriózně. I v dalších generacích abstraktní malíři vycházeli z mystiky, šamanství či spiritualismu - Barnett Newman reagoval na obvinění, že jeho abstrakce jsou pouhé ornamentální pokusy, výrokem: „Malíř současnosti není zaměstnán svými pocity nebo mystériem své osobnosti a existence, ale spíše snahou proniknout do světa mystiky a pomocí nejrúznějších symbolů uchopit základní pravdu života.“ V roce 1986 byla v Muzeu moderního umění v Los Angeles připravena nádherná výstava Duchovní umění - abstraktní malba 1890-1985, po níž zbyl ještě lepší, obsáhlý katalog. Z vystavených děl a citací výpovědí např. amerických umělců přímo čiší upřímná hledačská snaha čerpat z odkazu tradičních duchovních kultur a praktik např. původního indiánského obyvatelstva a nalézt tak universálnější a pozitivnější možnosti inspirace a umělecké tvorby. Jackson Pollock prohlásil: „Lidé žijící blíž k přírodě nacházejí přírodu spíše v sobě, ne jen jako pouhý umělecký motiv.“ 91 [pageend93]Pollock svými sypanými a litými obrazy imitoval „písečné“ malby indiánských léčitelů, šamanů, aby tak pronikl ke zdroji kolektivního nevědomého zdroje zážitku lidství. Jako v případě Indiánů i Pollockovi šlo spíše o onen proces malby než o konečný produkt. W. Kandinsky prorocky (1911) označil naše století za éru „tragického rozporu mezi hmotou a duchem a pád na dno materiálna: pro mnohé to tak bude doba strašného vakua bez možnosti uniknout a pro několik z nich to bude čas nalezení stezky Pravdy“. Opět bludný kruh - Jindřich Chalupecký si (v rukopise publikovaném v roce 1985) povzdechl: „Soubytnost, současnost, soumístnost imanentního a transcendentního je nemožností, je nesmyslem, a tato nemožnost, tento nesmysl je pro umění jedinou možností tvorby a jediným jejím smyslem.“ Bohužel i on přes svůj obdiv k „šamanským“ osobnostem světa umění byl spíše člověk typu racionálního. Jako mnozí z nás i on určitě mnohokrát zažil na vlastní kůži onu proklamovanou Jednotu a Harmonii, ale - jako mnozí z nás - nevěřil své intuici, neposlechl radu tichého hlasu „pravé“ hemisféry. Bál se, tak jako mnozí z nás, přijít blíž na okraj. IV. Vypočítané obrazy „Ve své práci jsem se vždy snažil spojovat pravdu s krásou, ale kdybych si mohl vybrat, vždy bych volil krásu.“ matematik Hermann Weyl, 1985 Počítač představuje v očích mnohých odpůrců něco ďábelského. Ve skutečnosti toto nové médium umožňuje vidět nové spojitosti a souvislosti i tam, kde nám byly doposud skryty. Zvláště počítačová grafika (geometrické znázornění výpočtů) obohacuje naše vnímání. Umožňuje nám spatřit imaginární světy, umělé krajiny a zviditelňuje krásu matematických vzorců a postupů. Počítačové obrazy, založené na objevu fraktální geometrie (Benoit Mandelbrot poprvé publikoval práci na toto téma v roce 1967, ale teprve v roce 1980 díky rozvoji počítačové grafiky doznaly jeho objevy značného rozšíření a zájmu i nespecialistů), řeší vztahy mezi chaosem a řádem. Posloupnost komplexních čísel a zkoumání jejich vztahu, kdy vzdálenost mezi jednotlivými čísly může být stále menší, umožňuje jakési matematické zvětšení struktury souboru, zaostření na stále jemnější detaily (pomocí tzv. dvojitého zpřesnění se na běžném šestnáctibitovém počítači dosahuje zvětšení až třicetitisícnásobného, a teoreticky dosažitelné zvětšení v Mandelbrotově souboru by umožnilo vidět lidským okem proton v jádře atomu!). Takovéto obrazy jsou nejen nádherné ukázky vztahů a procesů mezi jednotlivými řády (a důkazem, že lidské poznání nemůže dosáhnout konce), ale i objevem, jak struktury na okraji reagují navzájem. Zde se také odehrávají přechody mezi tím, čemu říkáme řád, do toho, co se nám zdá být chaosem, ale co je (zvětšeno) vlastně jen jiná úroveň jiného řádu. 92 [pageend94]Jistě, je to jen simulace a zjednodušení reality, ale právě takovéto objevy nám umožňují více pochopit, co se děje v nelineárních systémech (a vzpomeňte, nelinearita je opět uskladněna v pravé mozkové hemisféře). Vidíme tu jaksi dovnitř, místo abychom se - jako dosud - pohybovali jen na povrchu. Zaostření na to, co se děje na okraji, pozornost věnovaná komplexním (ne jen reálným) číslům nám pomáhají odhalit, co se vlastně v této oblasti děje. Každý (fyzikální) zákon má svůj omezený rámec platnosti, jak už víme. Oblast, ve které platí zákony linearity, už současné fyzice a matematice nestačí. Je čas zjistit, jak by nám pomohly zákony, které platí v oblasti nelineárních čísel. Pablo Picasso kdysi prohlásil, že „umění je lež, která nám umožňuje rozeznat pravdu“. Svět, ve kterém žijeme, není lineární a matematickými vzorci popsatelný, jak se nám snažila namluvit „věda“ - s důkazy o tom se setkáváme na každém kroku. Virtuální realita je další neuvěřitelná možnost prozkoumat pomocí počítačové technologie dosud neznámá území na okraji matematiky či programování na jedné a psychologie či výzkumu, jak (podvědomě) vnímáme realitu, na druhé straně. Virtuální (možná, zdánlivá, domnělá) realita simuluje pomocí speciální helmy se sluchátky a brýlemi, včetně tzv. datarukavic, které snímají pohyby vašeho palce či prstů a podle toho ovládají např. směr pohybu v imaginární krajině před očima člověka, imaginární světy ve třech dimenzích tak dokonale, že největší problém je pokusné osoby vrátit zpět do oné reálné reality. „Kyberspace“, kybernetický prostor, stvořený těmi nejlepšími počítači a nadšenými programátory, může přeměnit situace všedního života do kvality mytického dramatu. Je to jen „mapa“ (jak říká Korzibsky), ale jak tvrdí už pár desítek tisíc let hindští guruové, všechno je iluze (májá). J. Lanier, pionýr VR, říká: „Zabaleny do VR-zařízení, mozek a nervový systém se dostanou všude. Přesvědčí vás, že to, co zažíváte, je skutečné.“ V tomto VR-prostoru člověk může létat, dokonce i skrz zdi, dotýkat se, cítit, být zrovna tak na povrchu Měsíce jako uvnitř sopky, potápět se celé hodiny na dně moří, vytáhnout si z neexistující knihovny neexistující knihu a listovat v ní, nebo se dokonce i pomilovat s M. Monroeovou. Kde je rozdíl mezi představou jablka na dlani (vyvolávající tvorbu slin a produkci endorfinú) a mezi tvorbou slin a produkcí endorfinů, když jablko skutečně leží ve vaší dlani? Kde je rozdíl mezi představou reality (zkonstruované programem ve vaší mysli na základě emočně zcenzurovaných dat a programů libosti) ve „skutečnosti“ a skutečně prožívanou virtuální, imaginární zkušeností vyvolanou uměle počítačem, v kyberprostoru? Čím se taková realita liší od „surreality“ surrealistů nebo „reality“ prožívané v sále biografu do té hloubky, že člověk slzí a směje se k nezastavení? Virtuální realita je jen další možností, jak zkoumat sebe sama. Dalším prostředkem, jak sdílet a předávat vnitřní emoce a pocity těm druhým. Jistě, nic nového, pokud jde o literaturu, malířství či sochařství. Ale právě dnes a zde, na okraji globální katastrofy, může být příklad a zkušenost těch, kteří žijí na okraji rozumu a imaginace, rozhodujícím bodem obratu. 93 [pageend95]V. Za zrcadlem (a co tam Alenka našla) „Je to nezbytné, tedy to je možné“ G. A. Borghese Jedním z nejdúležitějších objevů moderního výzkumu v oblasti vnímání bylo zjištění, že vnímáme daleko víc, než si uvědomujeme. V padesátých letech se v biografech promítaly (tak rychle, že to nikdo nepostřehl) zábleskově obrázky a hesla („Jezte popcorn!“, „Pijte Coca-Colu!“), které pomohly dramaticky zvýšit prodej těchto „lahůdek“. Subliminální, podprahové vnímání je dnes používáno např. na kazetách, které kromě hudby obsahují (do rytmu a hudby tak zpomaleně nebo zhuštěně) zakódovaná poselství, např. „Jsem štíhlá, jsem harmonická, jsem dokonalá, jsem štíhlá“ (nejúspěšnější subliminální kazeta v USA, program pro hubnutí Forever slim). Nedávno se začaly používat speciální kazety v samoobsluhách: zákazníci slyší jen tichou příjemnou hudbu nebo zurčení potůčku, a netuší, že jejich podvědomí přijímá myšlenku „Jsem čestný“. Za půl roku se snížil počet drobných krádeží o třicet sedm procent. Atleti a sportovci používají subliminální kazety pro relaxaci, lékaři je užívají na operačních sálech nebo na chodbách a v čekárnách nemocnic. Ukázalo se ale, že kdyby byly příkazy na kazetách negativní, např. „Nejsem tlustá“ nebo „Nekradu“, nefungovalo by to. Poselství musí být pozitivní'. Podvědomá mysl pracuje totiž, jako počítač, v binárním kódu (buď „ano“, nebo „ne“). Takže když můj přítel jedlík pochválí po posledním soustu oběd slovy „Mno, nebylo to špatný...“, je vedle jak ta jedle stejně tak jako my všichni, kteří jsme posledních několik dekád „bojovali“ za mír, nebo reklamy na Minoltu, která „nemá chybu“. Jsme indoktrinováni jazykovými zvyklostmi a přemírou negativity kolem se- be: jen si spočítejte v novinách a televizních zprávách, kolik mrtvol, katastrof, zemětřesení, nehod a problémů se tam vyskytuje dnes a denně. Jen si vzpomeňte, jak řídce je kdokoliv z nás pochválen za něco, co se mu povede, a jak jsme zvyklí kritizovat vždy vše a každého! Dotaženo do důsledků to znamená, že např. mysl uměleckého kritika je při psaní článku či recenze a priori naladěna, naprogramována „negativně“, kriticky a po dokončení článku (či recenze) je jeho tělo opravdu plné adrenalinu: kritik je skutečně, „reálně“ naštvaný. Jsme to, co a jak myslíme. Pozitivní myšlenky, věty a vzpomínky vytvářejí pozitivní tělesné a emoční reakce. Obraz krásné krajiny, zvuk zurčení potůčku vyvolává (i podvědomě, subliminálně) příjemné vzpomínky a také příjemné harmonizující tělesné reakce. Lidská pozornost je výběrová, a jak už bylo řečeno, jsme si vědomi jen devíti procent toho, co dokáží vnímat naše smysly. Je příznačné, že ve světě postmoderního umění se tvůrci neustále potýkají s přemírou negativismu, který ovšem svým uměním dále zdůrazňují. Slavná Warholova serigrafie elektrického křesla určitě není nic tak pozitivního, že bychom si ji rádi vyvěsili nad postel. Ronald Jones šel ještě dále a v roce 94 [pageend96]1991 vystavil znovu ve Whitney muzeu v New Yorku onen stůl zpoza elektrického křesla, na kterém bylo uskutečněno (hned po exekucích) přes šest set pitev. Co bylo to néco „vsáklého“ a pak vyzařujícího z prostého dřevěného stolu? Vzpomeňte na Sheldrakeovu teorii: miliónkrát opakovaná pozitivní reklama (Coca-Cola) zajisté připraví většinu z nás podvědomě na zážitek čerstvosti a uhašení žízně. Často opakovaný motiv uměleckého díla (Hamletovo Být, či nebýt, Beethovenovy rány na bránu osudu, Michellangelúv dotek božské a Adamovy ruky atd.) teď jistě v dětech dětí oněch prvních terčů těchto poselství okamžitě drnkne na niternou strunu. My jsme bohužel (subliminálně i zcela nezakrytě) celý život programováni být negativní. Jako zívací efekt v plné čekárně, subliminální schopnost některých herců či zpěváků a malířů předat, co má být předáno, tak věrně a přesvědčivě, že jsou označováni za génie a mistry, nemůže nebýt podvědomě spjata se schopností soustředit se na téma, být s ním a v něm v harmonii. Věřím, že právě zde, na okraji toho, čemu se říká vědomí a podvědomí, leží řešení problémů člověka a lidstva. Člověk nemůže změnit svět, může ale změnit svůj postoj ke světu a tím i své nejbližší okolí. (Mimochodem, muž, který sázel stromy, Helsier Boufier, dokázal sám změnit podnebí a tvář pouště, která byla ještě počátkem století na jihu Francie.) Věřím, že jakákoliv tvůrčí (tedy pozitivní) umělecká aktivita je zároveň oním mnohaúrovňovým harmonizujícím procesem sjednocování hmoty a ducha, o který tu jde. A snad i umělecký kritik budoucnosti (s novým slovníkem) bude nucen a odhodlán vnímat, podporovat a odhalovat ty pozitivní aspekty, které jsou neoddělitelnou součástí každého uměleckého díla. VI. Pravé kreslení „Víme víc, než víme, co víme.“ Michael Polangi Roger Sperry, psycholog na Kalifornské universitě v USA, publikoval svou práci o výzkumu odlišností dvou mozkových hemisfér v roce 1968. Tehdy byla studie považována za velmi kontroverzní, ale Sperryho experimenty a další zjištění v průběhu let prokázaly, že člověk vnímá jinak levou a jinak pravou mozkovou hemisférou. Obecně vzato, levá hemisféra pracuje jaksi zúženě, jen jednou v určitém časovém úseku, v dlouhých řadách, zatímco pravá hemisféra vnímá a jedná v jakýchsi shlucích, skupinách, vše najednou. Mnozí vědci namítali, že vnímání ve shlucích není možné, ale další výzkum teorii potvrdil a Sperryho práce byla v roce 1981 oceněna Nobelovou cenou. Bohužel, praktická aplikace jeho poznatků, tedy inovace ve způsobu vzdělání, jen na chvíli ozářila nebe několika učencům a poté zapadla do byrokratického mlýna. Mnohé návrhy obsahovaly pouze částečná vylepšení. Abraham 95 [pageend97]Maslow řekl, že „strach z poznání je ve své podstatě strach z dělání. Vědění s sebou přináší i zodpovědnost.“ Potřebujeme-co nejrychleji -změnu paradigmat ve vzdělání: důraz na učení se učení (a nejen informacím), umění klást správné otázky, soustředit se na správné věci ve správném okamžiku, naučit se umět se otevřít novým koncepcím. Učení je transformační proces, při kterém jsou intelekt a „cítění“ vzájemně spřaženy. Posuzovací a hodnotící funkce cortexu jsou v míru s intuicí vývojově starších částí mozku. Skeptik by mohl namítnout, že to je jen náhoda či vyvolenost několika jedinců v historii lidstva (starořecký filosof, indický guru, zenový mistr či geniální Leonardo da Vinci), ale věda i transformační procesy celé řady našich současníků demonstrovaly, že se nejedná jen o převzácný talent umělců, jogínů a zázračných géniů, ale že mozek každého z nás je schopen neustálých strukturálních transformačních změn. Katalyzátorem změn je například konflikt a paradox. Co k tomu potřebujeme? Pozornost. Zkvalitnit „vědomí“ toho, co právě děláme. Ale pomoci může i např. pouhé kreslení. Betty Edwardsová vydala v roce 1984 knihu Kresleni pravou částí mozku, ve které popsala, jak se objevy rozličných funkcí mozkových hemisfér dají využít např. při kreslení. Ti, kteří se v jejích kursech učili kreslit, uvádějí, že nyní vidí svět rozdílně, bohatěji, že předtím „prostě pojmenovávali věci“. Při kreslení člověk „zpomalí“, rozpoznává vztahy, vidí věci takové, jaké jsou, jako by je viděl poprvé. Začátečníci např. kreslí portrét nějaké slavné osobnosti, ale předloha je obrácena hlavou dolů. „Myslím,“ píše B. Edwardsová, „že levá hemisféra nedokáže pojmenovat to, co je hlavou dolů - je to velmi obtížné. V mých kursech dělám, tohle převrácené kreslení se začátečníky a tak se velmi rychle naučí dobře kreslit i ti, kteří předtím nenakreslili ani čárku.“ Člověk, který kreslí, vstupuje do království jiného mentálního stavu. Každý umělec a spisovatel o tom ví a snaží se v procesu tvorby co nejrychleji do tohoto stavu, při kterém se např. vytrácí pojem času, dostat. (Nejnovější studie prokázaly, že osoby se v tomto stavu mysli uklidní a zenergetizují.) Existuje zajímavá studie dr. Jerry Levyho (bývalého spolupracovníka dr. Sperryho), který objevil některé rozdíly mezi „mužským“ a „ženským“ mozkem ve smyslu práce mozkových hemisfér. Muži mají tendenci dosahovat lepších výsledků tam, kde je potřeba využít pouze jednu hemisféru. Jedním z následků je pak menší flexibilita a přizpůsobivost mužů v konkrétních situacích, které vyžadují spolupráci (levohemisférové lineární analýzy s pravohemisfé- rovou vizuální a sluchovou percepcí). Neurochirurgické studie pak prokázaly, že mozek ženy má víc a silnějších vzájemných spojení mezi dvěma hemi- sférami. Levá hemisféra je velmi „alergická“ k čemukoliv, co ohrožuje její dominanci. Jsme oběti a otroci levohemisférového (vědeckého, byrokratického) uvažování a vnímání světa. Svět se ale mění přímo před očima. Dnešní děti jsou vizuálnější (výhoda tak odsuzovaných comicsů, fotožurnalistiky a biografů), a v atmosféře relativné pomalých, lineárních, slovních projevů jsou netrpělivé, nudí se. Vzpo- 96 [pageend98]meňte si na jejich samozřejmé úspěchy při práci s Rubikovou kostkou-rychleji zvládají globální vnímání. Přitom synchronizovat práci obou hemisfér je vlastně překvapivě snadné. Prvňáčci ze školy v americkém Lawrence byli testováni a ještě rok po skončení pokusu dosahovali např. 363 % zlepšení v pravopise, 1036 % zlepšení ve čtení, 286% zlepšení schopnosti orientovat se v prostoru pomocí sluchu atd. Děti z třetích tříd zlepšily své čtení o 40%. Během tohoto programu (Synectics) nešlo o nic jiného než o hádanky. Děti se denně pár měsíců bavily tím, že odpovídaly na otázky jako: „Co je těžší - kámen, nebo těžké srdce?“ „Co roste rychleji - bambus, nebo sebevědomí?“ Je to jednoduché: metafora přemosťuje hemisférové rozdělení. Asociace, která v levé verbálně lineární hemisféře chybí (kámen nebo bambus, to lze měřit, nahmatat, co je to ale „těžké srdce“?), pomáhá obnovit vzájemné spojení obou hemisfér a zrychluje zpomalenou pravou hemisféru. Vzpomeňte si na pohádky (kolik jen logických nesmyslů obsahují), vtipy, bajky, přirovnání, metafory, a dojde vám nesmírná důležitost například poezie (kde jde o vztah mezi řádky a verši) nebo umění vůbec. Nové studie prokázaly, že i vnímání barev a barevných souvislostí je daleko více záležitost pravé mozkové hemisféry. Jsme znovu u jádra věci: na okraji vizuálního a verbálního může každý z nás (tedy nejen ti, kteří kreslí, malují či skládají profesionálně) nalézt tvůrčí potenciál. Arthur Koestier napsal, že „jazyk, řeč, je největším nepřítelem člověka, který je svou schopností mluvit tak hypnotizován, že podléhá heslům a sloganům jako infekčním nemocem“. Jistě, člověk řeč, jazyk potřebuje. Jenže „mapa“ ještě není území samo (vzpomeňte si na Magrittúv obraz dýmky s nápisem „To není dýmka"). Možná právě odtud pramení naše tendence odmítat: odmítáme všechno, všechny. Odmítli (a zpřetrhali) jsme tradiční vazby rodinné, sociální, kulturní, a nevíme, co místo toho. Magritte, Delvaux, Ernst a další surrealisté a modernisté zkoušeli na svých malbách a ve svých kolážích poodhalit kolektivní „vědomí“ (termín C. G. Junga), či spíše podvědomí zdánlivě náhodnými sestavami fragmentů. Stejně takové jsou i pokusy současných postmoderních umělců (a před nimi tvůrců z oblastí, kterým se říká pop-art, konceptuální umění, land-art aj.) o ilustraci či kritiku světa jedním z možných tvůrčích procesů na okraji paradigmat levé a pravé mozkové hemisféry. Umělec je vždy ten, kdo je víc „vpravo“. Nemyslím, že po Leonardovi da Vinci, Michelangelovi, Goyovi, Vermeerovi a dalších kdokoliv maloval lip. Z tohoto úhlu pohledu jsme preferencí „racionality“ daleko víc ztratili než získali. Ale i dnes, nebo možná právě proto dnes, řada současných umělců může souhlasit s výrokem Roba Schoutena (Holanďana, který žije v USA a je členem skupiny výtvarných umělců, kteří si říkají Inženýři dharmy): „Umělec je tu proto, aby se pokusil vyjádřit kolektivní mytické dědictví lidstva. Jeho interpretací může své společnosti představit ty ideje a obrazy, které lidem umožní být si vědomi, že všichni jsme integrální součástí větších celků, které nás obklopují.“ 97 [pageend99]VII. Svět jako mandala „Moudrý muž vidí prostor a nerozlišuje menší jako příliš malé ani větší jako příliš velké: ví, že hranice a měřítka neexistují.“ Lao-c’ Slovo mandala má svůj původ v sanskrtu a je složeno ze dvou částí, manda (pravá podstata, esence věcí) a /a (dosáhnout, získat). Je to vizuální představa ideálního řádu, ideální společnosti. Ve vesmíru mandaly je všechno rovnocenné, dokonalé, vzájemně související. V Indii a Tibetu (ale také v jiných starých esoterických disciplínách našich předků, např. v praxi pískových „maleb“ šamanů Navajských Indiánů) se kreslí soustředné kruhy a jiné geometrické obrazce, které slouží jako meditační a uctívaný prostředek k dosažení alternativních stavů vědomí. Rituály a ceremonie spojené s mandalovou praxí pomáhaly a pomáhají adeptovi nalézt svůj „střed“, svou jistotu. Richard Long, který se proslavil svými land-artovými kompozicemi, řekl, že je to „snaha zobrazit ten okamžik, kdy zážitek jednoty člověka s přírodou a svým okolím vytváří něco osvobozujícího a očistného“. Universalita mandaly tkví v soustřednosti, principu středu, v harmonii: „Vše, co je vlevo, má odpovídající rozměr také vpravo, vše, co je dole, odpovídá tomu, co je nahoře: ten, kdo to zakouší, kdo tím žije, je ten, který nalézá svůj střed ve vědomí věčného Teď!“ (J. Arguelles) Žijeme v moři protikladů. Kontrast, oscilace mezi koncepcemi, principy (muž a žena, bílá a černá, nebe a země, den a noc, plus a minus, hmota a duch), to je naším údělem. Naneštěstí zakoušíme většinou jen ony protikladné extrémy, aniž bychom si byli neustále vědomi jejich vzájemné spojitosti a neoddě- litelnosti. Vnímáme tak svět jako neustálý boj, protože nám chybí střed, centrum. Mandala je obrazec i proces centrování, hledání a nalézání středu. Právě protože je to obrazec (a tedy i následný proces) tak pravidelný a harmonický - neexistují zde špatné či dobré zkušenosti. V podstatě jde o vizuální konstrukci korespondující se základní vizuální zkušeností: když se na chvíli soustředíte na obraz soustředných kruhů, po chvíli zjistíte, že se vám jednotlivé kruhy začnou slévat, nebo budete imaginárně vtahováni dovnitř atd. Oko samo je vlastně mandala. (Starodávní „vizionáři“, mudrci, viděli, ač mnozí z nich tak jako Homér byli slepí a moudré knihy starých Indů se nazývaly védy, etymologicky od „vidět“, „vidění“, vědění-odtud i slovo „věda“.) Mechanismus působení mandaly může být založen i na tom, že paprsky směřující čočkou do našeho oka jsou registrovány sítnicí, ale právě v místě zakončení zrakového nervu, v místě, kde nic nevidíme, se obvykle promítá střed pozorované mandaly. Dalo by se říci, že zatímco většinu obrazců a pravidelností mandaly vnímáme obvyklým způsobem, tedy cestou: oko, sítnice, signál, zrakové centrum a asociace, uvědomění si vnímaného objektu, zrakový nerv registruje přímo (nezkresleně a emočně necenzurované) to, co tvoří střed mandaly. 98 [pageend100]Klasická tibetská mandala představuje symbolický palác, pevnost či vládcov- ské město. Tak jak adept prochází jednotlivými stupni a branami, tak jak medituje na symboly s těmito úrovněmi spojenými (soucit, láska, víra, krása), tak jak ztrácí pojem času a prostoru, stává se postupně a je tím, na co medituje. Zjednodušeně řečeno, co vidí, tím je. Co má před očima (rozuměj spíše těma vnitřníma), to má v mysli. Stává se harmonií, ideální svět mandaly se stává jeho vnitřním světem. A opačně, z hlediska nás, lidí této doby, je-li člověk obklopen ze všech stran nepořádkem, chaosem, má i uvnitř, ve své mysli, nepořádek a chaos. Zkuste se dlouze dívat na mandalu Kalačakru. Ne nějak soustředěně do centra, spíše jde o zachycení celku. Nechte se vtáhnout, rozpustit a obklopit vším, co vidíte i tušíte. Není ani třeba vědět, že např. všechno, co je kruhové, reprezentuje jevy, které člověk nemůže ovlivnit, jako hvězdy, koloběh přírody, vítr a déšť. Vše, co je rovné a hranaté, reprezentuje pokus člověka přispět svým dílem k harmonii a vzájemné propletenosti všeho se vším. Informace o dokonalé harmonii je tak obvyklým, i když v tomto případě nezvykle zpomaleným a klidným způsobem přenášena do mozku vědomě, ale zároveň nevědomě skrz „slepou skvrnu“ zrakového nervu jde přímo do mozku, obcházejíc obvyklou vjemovou cestu. Právě zde, na okraji vědomého a nevědomého, toho, co člověk očekává, že vidí, a toho, co nevidí, že vidí, se děje něco úžasného a zvláštního. Něco z toho, co surrealisté nazvali „setkání jehly a deštníku na pitevním stole“, něco z oblasti Ernstovy představy „malby mimo malby“, něco ze „zvuku jedné ruky" zenových mistrů, něco z „lepidla“ slavných tvůrců koláží, něco z posvátné geometrie teosofie, jakýsi „most přes rozbouřené vody reality“ nepřetržitého boje člověka o uchopení jen jedné strany mince (jen to, co je dobré, sladké, smějavé, jen to chceme a uctíváme). V rámci psychologického testu nosila skupina dobrovolníků brýle s všelijak pokřivenými čočkami. Účastníci pokusu se nejprve potáceli a motali, protože viděli všechno zkrouceně, zkresleně, nedokázali odhadnout vzdálenosti atd., ale po několika dnech si „zvykli“ (mysl se přizpůsobila jiným parametrům) a vše bylo v pořádku. Jen do okamžiku, kdy brýle sundali, pak se opět začali motat a ztrácet rovnováhu. Mozek se musel opět „přecvičit“. Věřím a cítím, že geometrické a abstraktní obrazy a kresby umělců, např. F. Kupky, P. Mondriana, K. Maleviče, nebo kosmické obrazce mystiků (jako byl Jakob Bohme, Robert Fludd), malby čaker a lidské aury (teosofisté a Lead- beater) stejně jako pískové vzory Navajů nebo mandaly Tibeťanů a Indů mají na lidské tělo a mysl velmi silný účinek. Právě na okraji království formy a hmoty, objektu a subjektu, mezi jedním a jiným fragmentem koláže, mezi anodou a katodou čehokoliv leží silné energetické pole jako zdroj lidské vitality a tvořivosti. Základem rituálů a procesů spojených s mandalami je transformace destruktivních (negativních) aspektů energie vzniklé v poli protikladů. Člověk se dostane do centra, ke zdroji, k jistotě, že řád a harmonie existují a jsou přirozeným základním udržovatelem koloběhu všeho. „Chaos existuje stejně jako řád 99 [pageend101]a vzájemné se doplňují. To jen posun v našem vědomí způsobuje, že je vidíme odrážet se jeden v druhém. A je to právě vize Jednoty všeho, která léčí.“ (José Arguelles v knize Mandala) Vlil. Konec? Začátek: Dejte šanci Umění! Dva mniši se přeli, jestli mohou kouřit během meditace. Nemohli se dohodnout, a tak šli za svým mistrem. Když první mnich vyšel z mistrova pokoje, kroutil hlavou: „Ne, nesmí se kouřit.“ Druhý si ale, když vyšel od mistra, klidně zapálil. „Mám to dovolené“ „Jak tohle je možné,“ žasl první mnich. „Mně to zakázal, a tobě to povolil?!“ „A co ses mistra ptal,“ otázal se druhý mnich. „Jestli můžu kouřit při meditování. A co ses ptal ty?“ „Jestli můžu meditovat při kouření.“ Nemůžeme z pasti, dokud nevíme, že jsme v ní. Člověk porušil seberegulační zákony přírody. Zdá se, že právě dnes, na okraji propasti, prožíváme nejhlubší krizi, a zároveň nadějnou fázi potenciální katarze, očisty, přechodu k vyššímu řádu, k vyšší kvalitě vědomí. Pokud se nám nepodaří zastavit přelidnění (s následným rozpadem sociálních vztahů a jistot, hladem, etnickými válkami a hrozbou konfliktu Sever versus Jih) se všemi i ekologickými důsledky, pokud se nezbavíme iluze nutnosti stálého ekonomického pokroku (např. buddhistická ekonomika nevyrábí pro výrobu, tam se pracuje pro tvůrčí radost z práce a z možnosti posloužit bližním), zničíme svou civilizaci. Během semináře na Středoevropské universitě i tak inteligentní slavný současný filosof Jacques Derrida na otázku jednoho studenta (jak by se dala vyřešit současná krize humanity) musel odpovědět: „Nevím.“ Problémy současnosti nevyřešíme starými, racionálními způsoby uvažování. Dorazili jsme na okraj možností. Musíme změnit jak své chování, tak své myšlení. Éra soutěživosti je u konce. Tváří v tvář globální katastrofě se musíme všichni změnit. Existuje stále větší počet skupin těch, kteří se již rozhodli vzít odpovědnost za to, jací jsou a kde a jak žijí, do vlastních rukou. Nikdo to za nás, tam kde žijeme, neudělá. Vlády a instituce nezmúžou nic, nezapojíme-li se každý a všude, teď a tady. Už ne sportovní terminologií „buď já, nebo ty“, ale holisticky - oba dva z toho budeme mít prospěch, více „žensky“ a intuitivně pracují a žijí stále početnější skupiny občanů této planety. M. Mac Luhhan napsal: „Neexistují pasažéři v kosmické lodi Země. Všichni tvoříme posádku.“ Švýcarský vědec dr. Hans Jenny (stejně jako jeho kolega z 18. století Ernst Chladni) studoval vztah mezi zvukem, vibracemi a hmotou (ve formě písku, pilin a jiných sypkých materiálů na kovové desce, pod kterou hrál na housle různé tóny). Nádherné, vločkám či mořským hvězdicích či buňkám včelího úlu podobné obrazce se měnily v závislosti na změně výšky či barvy tónu. Co když tvar listů, květů, sněhových vloček a krystalů je jen viditelnou materializací nějaké rezonance přírody? Co když rostliny, zvířata, co když i člověk sám je zhmotněním nějaké „hudby“ 100 [pageend102]duše? (Vzpomeňte teorie R. Sheldrakea o morfogenetických polích, karmického zákona starých Indů, teorie myšlenkových forem teosofü.) Co když každičká naše myšlenka, každá individuální akce má námi zatím netušenou důležitost s obrovskými důsledky? Stále víc uvažuji o ideálu taoistického mudrce, který žije uprostřed nerušené přírody v dokonalé harmonii. Nedélá nic, co by nebylo spontánní, vyplývající ze situace, a jedná-li, pak s plným stoprocentním soustředěním, vědom si všeho, co dělá, aniž by překročil nutnou míru a intenzitu akce, bez finanční motivace, beze strachu a s pokorou ke všemu živému. A to je to, co my Evropané (a Zápaďáci) nechápeme. Růže (teď) není rúže (o dvě vteřiny později) a už vůbec není růže (sedm vteřin později)! Život není sled bodů a detailů, život není to, co bylo, a už vůbec ne to, co bychom chtěli, aby bylo. Život je jen přítomnost. Potřebujeme změnit struktury našeho myšlení, a potřebujeme je změnit pozitivně. Jsme na okraji a teď to chce jen, aby do nás někdo (mystik, umělec, básník) strčil. Hranice a omezení jsou iluzorní konstrukce našeho stylu myšlení. Teorie chaosu nádhernou matematikou prokázala, že víme-li jak a kde, dá se i uprostřed zdánlivě neřešitelné chaotické situace přeskočit do vývojově a kvalitativně vyššího řádu. Tyhle „chaotické atraktory“, nebo řečeno více psychologicky „ostrůvky pozitivních deviací“ jsou všude kolem nás. Ať už vypadají jako oddíl jógy na malém městě nebo skupina vegetariánů uprostřed jedlíků uzenin - každá akce, každá myšlenka se počítá. Věřím, že jakákoliv tvorba je pozitivní. Půllitr rozbitý o hlavu sousedovi u hospodského stolu je jedna věc, ale půllitr rozbitý do mikrofonu na koncertu alternativní rockové skupiny je něco docela jiného. Věřím, že právě kultura a umění jako „pravohemisférové“ aktivity jsou tím nejlevnějším a nejefektivnějším nástrojem a katalyzátorem nezbytné změny. V „pasti“ rozlišujícího a neustále hodnotícího jazyka si neuvědomujeme, jak zbytečně nadužíváme negativních stanovisek a lehkomyslných odsudků. Dokud nezměníme své vlastní myšlenkové nepozornosti, budeme se potýkat se stále týmiž problémy (historie je v tomto ohledu velmi cyklicky poučná). Kolik jen generací umělců toužilo po novém (neverbálním) jazyce, novém intuitivnějším člověku! Jediný rozdíl mezi modernisty a postmodernisty je v nadužívání negativismu (destrukce, parodií a citátů) u těch druhých. Umění našich předků, právě proto, že oni věřili (a snažili se žít) v harmonii, do dnešních časů dýchá humanitou a vnitřní krásou. Současné umění je ve většině případů obrazem destrukce a kritiky, v nejlepším případě snahou pobavit. Jenže dál ta cesta nevede. I zde jsme na okraji: monochromní obrazy M. Rothka, Yvese Kleina, práce L. Fontány, Christa, Beuyse, Armana a dalších dál už jít nemohou. „Naše civilizace je nemocná a my to víme. Přinášet o tom další a další informace nic neřeší. Osobně dávám přednost umění, ve kterém přinejmenším cítím snahu autora o novou naději.“ (I. Klíma) Umění naštěstí ve své podstatě nabízí ideální řeč pozitivního poselství 101 [pageend103]o vnitřní harmonii člověka. Umění nás může znovu naučit klást správné otázky ve správný moment a umět se vyhnout pastím logiky, statistiky, racionality. Tak jako pro člověka „rúst“ znamená docílit zralosti, moudrosti, nikoliv vyrůst do výšky nad dva a půl metru, platí to i o všech ostatních živých systémech. I v umění, kultuře jde o vnitřní, kvalitativní růst, ne o překračování plánu. Právě teď a tady, na okraji našeho historického času a tohoto století, se musíme vrátit zpět ke své přirozené podstatě a harmonii - k umění (žít). Otázka tedy nezní: „Musa, nebo Sofia“ - to je přesně typ špatně položené otázky. Intuice i Věda, žena i muž dohromady, to je, oč tu běží. Z praktického hlediska, aby se ramena vah vyrovnala, je třeba se právě v této době víc soustředit na to pozitivní, na to intuitivnější, ženštější, holis- tičtější. Je třeba se dostat pryč z (morfogenetických) polí negativismu, katastrof, kvantifikací a zamoření ego, jak jen to půjde nejrychleji. Potřebujeme víc zkušenosti a citu než vědomostí a myšlení, víc pochval a povzbuzování než kritiky. Potřebujeme vědět jak. Potřebujeme se naučit se učit. Poslouchat. Potřebujeme víc ženy v mužích a méně muže v ženách. Víc srdce než rozumu. Dejme šanci (pozitivnímu) Umění! únor-březen 1992 Noc strmí nade vším a v zimostrázu kopulí věčně zelených odchází po špičkách pošetilý císař do kouzelných zahrad svých křivulí a v bezvětří růžových večerů zaznívá cinkot skleněného listí, jehož se dotýkají prsty alchymistů jako vítr. Jaroslav Seifert 102 [pageend104]EXCERPTA Pražský kruh * * Der Prager Kreis (1966), Suhrkamp, Frankfurt am Main 1979, s. 176-182. Max Brod Praha se v roce 1918 stala hlavním městem mladého státu, v němž se Češi po třistaletém habsburském panství, snášeném se stále větší netrpělivostí, znovu ujali vlády ve své zemi. Zdálo se, že se naplnil nebo přiblížil ke svému naplnění známý Platónův výrok, podle něhož bude možné uspořádat řádně pozemské záležitosti teprve tehdy, ujmou-li se filosofové vlády nebo stanou-li se vládci filosofy. Všechno jako by tehdy znovu začínalo. Filosof Masaryk se stal presidentem. Scházel se, pokud to jen bylo možné, každý pátek ve vile Karla Čapka s duchovní elitou národa, s vybraným kruhem básníků a filosofů (nikdy jsem do tohoto intimního kroužku nepatřil; pokud jsem byl zván k soukromým audiencím k Masarykovi, dálo se to na Pražském hradě). V kruhu „pátečníků“ (jak se jim říkalo) se Masaryk účastnil jako rovný mezi rovnými diskusí o sociálně-politických a kulturních otázkách. Takto jsem o tom slyšel vyprávět. Z kruhu pátečníků vycházely významné podněty, které se zčásti odrážely ve spisech profesora Rádla a bratří Čapků, i v některých jejich sci-fi románech a dramatech. Masaryk udržoval styky i s německými vědci, například s profesorem Christianem von Ehrenfels, jedním z nejpůvodnějších myslitelů všech dob, a s Husserlovými žáky. - Že přesto docházelo k mnoha nespravedlnostem, je třeba přičíst slabostem lidské povahy a lidským poměrům. Přesto jsme mohli vždy doufat, že věci spějí k lepšímu. Společenský a umělecký život v Praze měl tehdy v sobě cosi charakteristického: české a německé seskupení si žila sama pro sebe, ve vzájemné odloučenosti. Byly však nikoli nevýznamné výjimky. V posledních letech první republiky se vztahy vylepšily, čínská zeď byla proražena. Styčných bodů byla celá řada. Existoval „Společenský klub“ v jednom paláci na Příkopech, který byl otevřen oběma jazykům a byl subvencován vládou. - Dále navštěvovali Němci české divadlo, koncerty; a stejně tak tomu bylo i naopak. Bylo samozřejmé, že o všech kulturních událostech v českém životě (divadlo, hudba, 103 [pageend105]výtvarné umění, literatura) se vždy podrobně referovalo v některých (ne ve všech) německých periodikách - a naopak. Herecký klub uspořádal divadelní představení a vybral si pro ně starou veselohru z počátků moderní české literatury Čech a Němec. Tato hra je zajímavá tím, že jedna nebo dvě role (přesné si už nevzpomínám) jsou napsány německy, ostatní česky. Tím vzniká mezi oběma stranami spousta nedorozumění, která se ovšem na konci hry díky milostné idyle alespoň v nejužším kruhu odstraní. Představení, které se konalo již v kritických měsících těsně před mnichovskou kapitulací (1938), se stalo v Praze senzací. President Beneš se objevil při premiéře ve své lóži a bylo vidět, jak nadšeně tleská. Představení bylo vyprodáno. A mělo několik repríz. Čeští a němečtí fašisté se drželi stranou a ve svém tisku tento pokus o kulturní porozumění zuřivě napadali. - Je pozoruhodné, že vynikající herec českého divadla pan Vydra, hovořící dokonalou němčinou, hrál v této hře postavu Němce, zatímco herec a režisér německého divadla pan Taub mluvil na scéně krásnou češtinou. Stará nevinná fraška se tak stala politickou událostí, obé strany ukázaly hodně dobré vůle - ale destruktivní síly byly prozatím silnější. Říkám „prozatím“, protože věřím v konečné vítězství míru a rozumu. Vznik českého státu byl ve dvacátých letech provázen obrovským tvůrčím vzepétím, které se přenášelo i na ostatní skupiny obyvatelstva a na národnostní menšiny, jež byly ostatně schopné rozvoje z vlastních sil, a ty se snažily obstát jako rovnocenné v této kulturní soutěži. V německém prostředí působil dosud mocný příklad mírotvorce (Friedensstifter), který se skutečně jmenoval Stifter. Toto symbolické souznění slov nebylo, jak se mi zdá, náhodné; a nebyla náhoda, že přední německý literární časopis vycházel pod názvem Witiko, podle Stifterova grandiózního pozdního díla, věnovaného obyvatelům Prahy. - Ten, kdo to nezažil, si stěží dokáže představit, jakou nervy drásající, ale radostnou událostí tehdy byly premiéry her takových předních českých umělců, jako byl Čapek nebo Langer - nebo premiéry Janáčkových oper v Brně či v Praze, ať už na české scéně (Kvapil, Hilar, Kovařovic) nebo na umělecky rovnocenné scéně německé pod vedením takových umělců, jako byli Teweles, Kramer, Volkner, Eger, Gellner a Demetz. Dramaturgem v německém divadle byl dlouhou dobu Fritz Bondy, který dnes pod jménem Scarpi patří k nejčtenějším literárním autorům v Curychu. Dlouhou dobu řídil i dramatický kroužek, v němž kromě jiného můj nezapomenutelný bratr Otto si odbyl své první pokusy o umělecký přednes. Taktovkou vládl v německém divadle Zemlinsky, učitel a švagr Arnolda Schónberga, nebo Wilhelm Steinberg, který se pak proslavil v Americe. - Na takových premiérách se četní přátelé a ctitelé Janáčka, Čapka a dalších umělců třásli napětím, zda se tentokrát mistrovi podaří udržet svou tvorbu na již dosažené nejvyšší úrovni - nebo ji dokáže obohatit o nové poznání a nové hudební nápady. Tak plynula léta, která jsme si navykli datovat podle významných uměleckých událostí. Orientovali jsme se především podle nových děl bratří Čapků, která byla vždy senzací. Jako dioskúrové psali bratři Čapkové romány a neobyčejně humorné cestopisy, popisující leckdy jen cestu do zahrady jejich vily (jen?), divadelní hry, jejichž autorem byl ovšem povětšinou 104 [pageend106]Karel Čapek. Jak šťastnou událostí bylo například první uvedení Čapkovy hry R.U.R., vyprávějící o pracovních automatech, u nichž se nakonec začnou objevovat překvapivě lidské vlastnosti - nebo fantastická pohádka, volně zpracovaná podle Brehmova Života zvířat, hra Ze života hmyzu, krutá a sarkastická: „Jste k jídlu?“ - tato věta se tu vyskytuje jako pozdrav, když se setkají dva obyvatelé této živočišné říše. Po všech těch hrůznostech takzvaných „přirozených“, patřících do nižšího řádu jsoucna, však přichází závěr, kdy se drvo- štěpové v lese dávají do požehnané a vše smiřující práce! Říkalo se, že tento závěr inspiroval sám Masaryk. - Do pozdějšího, již kritického období patří Čapkovy hry Matka a Bílá nemoc. Vzpomínám si, že onen večer, kdy se konala slavnostní premiéra Bílé nemoci, dorazila do Prahy zpráva o tom, že Hitler vpochodoval do Rakouska. Bylo to o přestávce před posledním dějstvím. Po představení bylo pak nesmírně obtížné udělat těch několik málo kroků od Stavovského divadla do Panské ulice, kde byla redakce listu Prager Tagblatt, a v této stísněné a nesoustředěné náladě načrtnout pár řádek ošemetné noční kritiky o tak významné literární a mravní události. Se stejnou intenzitou jako Čapkovy a Janáčkovy premiéry jsme prožívali i tragické drama o nutkavém doznání Periférie, které František Langer napsal pro pražskou scénu a pro mnoho divadel v Německu. Jak jsou si Periférie a Kafkův Proces podobné! Když Reinhardt zařadil tento slovesně strohý, ale o to obraznější Langrův moritát do programu svého divadla v Berlíně, otevřely se tím nové perspektivy evropské kulturní spolupráce. Zůstalo bohužel jen u pouhého náznaku. Bodu, v němž by se tyto paralely střetly, nebylo dosaženo. Čeští hudebníci však hráli Mahlerovy symfonie (premiéru 7. symfonie na pražském Výstavišti dirigoval sám Mahler). Byl tu velkolepý překlad Schille- rova Valdštejna', Goethe se hrál v českém Národním divadle; stejně tak Wag- nerovy Mistři pěvci, Vojcek Albana Berga, téměř vše od Richarda Strausse. -V německém divadle v Praze se konaly premiéry Dietzenschmidta (tragédie Nanebevzetí svátého Jakuba, na základě gotické legendy; malomocenství tu vystupuje v roli metly Boží) a drasticky pojatý Valdštejn (drama v próze) Josefa Můhlbergera a i tato díla představovala významná data v našem kulturním kalendáři. I když je třeba říci, že ředitel Kramer, jak s humorem vypráví dramatik Hans Regina von Nack, poskytl Dietzenschmidtově hře svou Malou scénu (Kleine Bühne) s jistým zdráháním a po premiéře autorovi řekl: „Bravo, milý Dietzenschmidte, bravo. Nemáte náhodou nějakou hru, kde se vyskytuje o něco méně malomocných?“ - Komedianta Hermelína, geniálně vtipnou cirkusovou komedii českého básníka Viléma Wernera, jsem přeložil a uvedl toto působivé dílo pod názvem Glorius - zázračný komediant na pražské německé scéně. Tato komedie se pak hrála na mnoha dalších scénách, mimo jiné ji. dávalo i hebrejské divadlo Habimah. Přeložil jsem Lidového krále od Arnošta Dvořáka, hru, která vycházela z velmi zvláštní situace: na jedné straně populární, živý, frivolní král, na druhé lid husitské doby, který si přeje krále vážného, dodržujícího přísná pravidla. Dojde k revoluci, protože král není dost přísný. Veškerá tato činnost „užšího“, „širšího“ i nejširšího pražského kruhu vy- 105 [pageend107]cházela z jednoho středu, jímž bylo krásné, čarovné vábné město Praha. Město, o němž se v Hebbelových Denících říká (4. července 1854): ..... Vzpomínka na Prahu: velké, široké ulice, které však v sobě nemají nic .berlínského’; zvláštní věže obklopené špičatými věžičkami, které vypadají jako výrůstky kmenové věže; most se sochami svátých, pod nímž pění Vltava a který vede vzhůru k Hradčanům! Vše působí na fantazii, a přesto přitom nepřichází rozum zkrátka; je štěstím narodit se v takovém městě, protože když se jako obrovská živá bytost se svými záhadami a divý vryje do útlé détské mysli, nepřestane ji ovlivňovat po celý další život...“ Hebbel se bohužel u Čechů netěšil velké oblibě. Napsal kdysi báseň o slovanských národech Rakouska, v níž je vylíčil jako otroky „potřásající svými zježenými hlavami karyatid“. To mu naši čeští přátelé nedokázali prominout. Asi si nepřečetli ty krásné řádky z jeho Deníků. Další ozdobou tohoto kypícího, neobyčejně živého města byl Jiří Langer, nebo také Jiří Mordechai Langer, bratr slavného dramatika. Jiří Langer se mezi námi pohyboval jako bizarní postava, pro některé jako živoucí protest, ale pro jasnozřivější jako osobnost neobyčejně podnětná svými intelektuálními zájmy. Pražský rodák, oddavší se však plně východnímu židovskému chasi- dismu, nezůstával u pouhých knižních znalostí. Žil po mnoho let mezi chasidy v Maďarsku a v Haliči, na „dvoře“ jednoho zázračného rabína jako jeden z nich. Když se vrátil, oblékl ke zděšení své česky asimilované velkoburžoazní rodiny chasidský kroj: hedvábný kaftan a kožešinový klobouk se širokým okrajem, jak jej nosí na scéně mistři pěvci - ten klobouk, který si Židé přinesli z jižního Německa do Polska a tam si ho podrželi; jako výraz tvrdošíjného setrvávání u starých zvyků, na rozdíl od Němců, kteří od té doby svůj kroj několikrát od základu změnili. - Takto oděn se Jiří Langer procházel, jako by zabloudil ze středověku, novodobými ulicemi Prahy a jednoho krásného dne se ohlásil u mě. Byla to scéna jako z Meyrinkova Golema. Langer mi totiž s neodolatelnou otevřeností sdělil, že se dostavil, aby spatřil muže, „který napsal tak svinskou knihu“. Měl tím na mysli, jak se ukázalo, mou povídku Česká služka. A tento poněkud skurilní rozhovor byl počátkem velkého a dlouholetého přátelství. Jsem Jiřímu Langrovi obrovsky vděčný za spoustu znalostí z oblasti kabaly a jiných židovských nauk. Bez jeho podnětů a pomoci bych nikdy nemohl napsat svého Rěubeniho ani své oratorium o Vyjití z Egypta (pesach-hagada, hudba Paul Dessau), ani bych nemohl pomýšlet na svého Reuchlina. - Kupodivu byl Langer na své rozsáhlé a hluboké znalosti méně pyšný než na své bruslařské umění, rád předváděl mně a mé ženě své půvabně vytáčené figury na brus- lařském stadiónu na Štvanici. - Psal česky, německy a hebrejsky, pravý syn Prahy a tří kulturních proudů, které tu na sebe narážely. Poněkud neobratnou němčinu jeho první knížky Erotika kabaly jsem stylisticky upravil a pomohl jí k vydání v malém pražském nakladatelství Flesch. Později vyšlo jeho stěžejní dílo Devět bran (o životě a životním stylu chasidů), dnes přeložené také do němčiny (Thieberger) a do angličtiny. Tato kniha zaujala své důstojné místo vedle prací Dubnowa, Bubera, Scholema a dalších, kteří se zabývali tímto tématem. - Básnická tvorba Jiřího Langra má význam historického mezníku: 106 [pageend108]je pravděpodobné posledním básníkem (alespoň prozatím), který v Praze psal a uveřejňoval hebrejské verše. - Za hroudu ryzího zlata se mu na ilegální lodí podařilo tajné emigrovat do Palestiny. Když po neuvěřitelných útrapách dorazil do Tel Avivu, postihla ho záhy smrtelná choroba. V jedné ze svých posledních básní (v hebrejštině) oslavuje Kafkovu smrt jako mystickou svatbu čisté duše s nekonečnem. I Jiří Langer, jehož památka je mi drahá, patřil k nejužšímu kruhu našich přátel, vždy v dokonalé shodě s Kafkou, Felixem Weltschem a mou ženou. Kdykoli měl nějaké potíže, objevil se u nás. Významní přátelé nás mezitím opustili. Gustav Meyrink byl nespravedlivě obviněn a ocitl se ve vyšetřovací vazbě, jak je to vylíčeno v jeho románě Golem a jak to mezi řádky strašidelně prosvítá v jeho črtě nazvané Praha. Rilke žil v cizině, v Praze se objevil jen na příležitostných přednáškách; jednou společně s Ellen Keyovou. Werfel byl ve Vídni, Haas v Berlíně. Tvorba těchto „Pražanů v exilu“ však nepřestávala mocně působit na nás, kteří jsme zůstali doma. Werfelovo drama z husitských válek Říše Boží v Cechách se úspěšně hrálo v českém Národním divadle. A o nápaditém a poučném časopise Die literarische Welt (Literární svět), vydávaném Willy Haasem v Berlíně, se nikde nediskutovalo tak živě jako v Praze. Později se tento časopis, pod názvem Neue literarische Welt (Nový literární svět), z hitlerovského Německa na čas přestěhoval do Prahy. (Přeložil R. S.) Luna v úplňku obešla dnes Prahu, celou noc jsem ve snu bloudil s ní. Vedla mě jak slepce po údolích svahů, jimiž ještě echo dávných zvonů zní. Bloudil jsem a loudil na světelné pláni šepot zvuků, hasnoucích sta let. Tvoje slzy, město, tvoje milování, modlitby, jež uměl chlapec nazpamět. Josef Hora 107 [pageend109]Jacques Rupnik Jiná Evropa politická analýza zemí střední a východní Evropy předního francouzského politologa (dvě anglická, jedno francouzské vydání) 350 stran; 89,- Kčs Vydal: PROSTOR v září 1992 U Prašné brány 3, Praha 1, 11629 Objednávky na adrese: PROSTOR-odbyt Na Zlaté stezce 138 383 01 Prachatice tel. a fax: (0338) 223 80 [pageend110]Sestupování do nitra města (rozhovor se spisovatelkou Danielou Hodrovou) Slušelo by se při rozhovoru o Praze s Danielou Hodrovou - autorkou románové trilogie Trýznivé město a románu-eseje Město vidím... - sejit se na takovém místě, z něhož vyzařuje duch města. Dnes však mamo pátrat po takové lokalitě, která by si po turistickém vpádu uchovala neporušené vzezření. Snad jedině v noci, kdy se ulice vylidní a ztichnou, znaveně oddychující kamenný organismus se osvobozuje a v matné záři luceren z něj vystupuje duch města. Rozhodly jsme se tedy při rozpravě o městě setrvat v jeho vnitřní zóně - v Danielině bytě. Napadá mi, jestli není byt - toto nejosobnější, pro člověka nezbytné útočiště, vlastně lůno v těle města - zároveň i prostorem k ústupu nebo i kapitulaci. A to nejen před vřavou velkoměsta. * * * D.H.: Být doma pro mne neznamená kapitulaci před městem, i když je mi byt bezpochyby útočištěm, „rájem srdce“, do něhož se uchyluji z „labyrintu světa“. Být „doma“ to je pro mne být „u sebe“, ale přitom uprostřed města, nikoli mimo ně. Byt se totiž svými okny otevírá do světa (ze svého rohového pokoje vidím Plečnikův chrám Srdce Páně, nad sebou tuším stín televizní věže), ale zároveň v sobě obsahuje město jako pars pro toto, vnitřní město. Tohoto vnitřního města se v bytě dotýkám prostřednictvím svého vědomí a ještě víc možná podvědomí. A protože s městem komunikuji právě takto, nemusím po týdny z bytu vyjít - byt a já si v sobě neseme toto vnitřní, tušené město. Takováto těsná, ba téměř fyziologická vazba mezi městem, bytem a mnou je jistě mou osobní záležitostí, ale přesto se domnívám, že je charakteristická pro lidi v této zemi (sociolog i psycholog by důvody tohoto zvláštního přilnutí jistě dokázali vysvětlit) - jinde ve světě lidé s mnohem větší volností opouštějí své byty, města, země. 109 NÁŠ ROZHOVOR [pageend111]S.P.: Asi trpíme syndromem „doupěte“, který souvisí s donedávna v tomto státě uměle udržovaným žitím „pod příklopem“. Vyznáváme hodnotu topografického zakořenění, aniž bychom si připustili, že naše bytostné kořeny jsou možná spíše duchovního rázu. Když už jsme u srovnání se světem, co pro tebe jako rodilou Pražanku znamená vycestovat do ciziny a opustit na čas bezpečí domova? D.H.: Ve světě, tedy tam, kde jsem vytržená z jistoty svého bytu a města, a to nezávisle na tom, jestli ovládám jazyk dané země, se cítím nejen nejistá, ale dokonce přímo zmrzačená. Tento pocit se s věkem ještě stupňuje. I když se napříště budu cestám do světa právě z tohoto důvodu vyhýbat, je to a bude to se světem pro mne jako s Prahou - nesu si svět v sobě. Velmi často se mi zdá o městech, v nichž jsem nikdy nebyla, a zážitky z nich jsou velmi intenzívní. S.P.: Svůj vztah k Praze v románech přímo tematizuješ, stal se pro tebe „živou vodou“, kterou se plavíš jakoby proti proudu zpátky do dětství. V knize Město vidím... je Praha důvěrným partnerem při tvé sebereflexi. Pronikat do duše města - taje pro tebe cesta při hledání vlastní identity. Zaujala mě myšlenka o „živé paměti míst“, již provází i , fantazie míst“. Místa sama dovedou fabulovat příběhy, které se nikdy nestaly, ale mohly se stát. Rozvádíš představu o zvláštním „obalu“ kolem města, který tvoří osudy jeho obyvatel, ale i jeho mýty a proroctví stejně jako texty, které byly a budou o Praze napsány. Proto i své literární výtvory vidíš jako bezprostřední součást tohoto „obalu“. D.H.: Ta představa o zvláštním „obalu“ kolem města (obal je však něco vnějšího, spíš je to něco, co město do hloubky prostupuje), „obalu“ tvořeném mýty, příběhy, osudy lidí, kteří v městě žili, pochází od Břetislava Kafky, z jeho Experimentální psychologie. Kafka ten obal nazývá „pro- tonace“. Možná by se mohlo užít méně nezvyklého pojmu aura a mluvit o auře měst, tak jako mluvíme o auře lidského těla. Dotýkáme se této aury tykadly své intuice, navazujeme v podvědomí vztah s Pamětí města, jejíž jsme zároveň součástí se svými životy a také s příběhy, které si vymýšlíme. Vymýšlíme vlastně jen do jisté míry, možná jen přepisujeme a domýšlíme příběhy, které jsou už nějakým způsobem v auře města obsaženy, napovězeny. Tato aura zahrnuje všechny časové dimenze, minulost, přítomnost a de facto i budoucnost (přinejmenším v podobě určitých možností, pokud nám představa, že všechno, co bude, už bylo a je, připadá příliš fantastická, byť v rámci objevů novodobé fyziky je přijatelná). Tak se může stát, že texty předjímají, vytušují některé budoucí děje a proměny. Moje próza Město vidím... a i ta, kterou teď píšu, je plná „věšteb“ tohoto druhu. Jindy je zábavné tento jev sledovat. Například jsem si v té próze vymyslela, že se znovu otevře „cizinecký vstup“, 110 [pageend112]vstup do katakomb, který je pod Staroměstskou radnicí. Kdysi tam s pýchou vodili cizince a ukazovali jim vymoženosti pražské kanalizace. Za pár měsíců po tom, co jsem to napsala, byl tento vstup doopravdy znovu otevřen, dokonce i nápis byl týž. Zdá se, že se slovy by se mělo zacházet velmi obezřetně, o jejich moci víme zatím pramálo. Jestliže jsem se přiznala k tomu, že město a já jsme vlastně jedna bytost, pak je přirozené, že sestup do sebe, hledání vlastní identity, pro mne znamená sestup do města, hledání jeho identity. Právě tak pro mne splývá sestup do dětství se sestupem do minulosti města. A s tím souvisí i téma hledání otce. Můj osobní příběh a příběh města se prostupují a jsou do určité míry zástupné. Proto je možné, abych se snadno „vtělovala“ do různých historických postav, i ony jsou součástí města, a tedy i mne. A protože se toto všechno odehrává v podvědomí bytosti města, tj. mé bytosti, různé časy v mých prózách nefigurují v běžné posloupnosti, ale současně - sestup z přítomnosti do minulosti je zároveň sestupcm-vzestupem do budoucnosti, vzpomínka z dětství může být zároveň věštbou týkající se osudu města. S.P.: Zdá se mi příznačné tvé nutkavé hledání vchodu do pražských katakomb, které jsi kdysi jako dítě ve školní exkurzi navštívila. Fascinace podzemím se v tvých dílech vrací společně s pocitem, že v dospělosti jako by přístup do něj zarostl, zmizel. Píšeš: „Celý život ten ztracený vchod do katakomb hledám.“ D.H.: Asi není podstatné, jestli jsem tam v dětství byla doopravdy anebo jen ve snu nebo v duchu, proto pro mne ten zážitek není méně skutečný. V kontaktu s městem si zřejmě nejen tvořím město - vnitřní město v sobě, ale na druhé straně mi loto město sugeruje zážitky, podsouvá vzpomínky, „tvoří“ moje dětství, jímž jako dospělá nežiji o nic míň než kdysi jako dítě, dokonce jím dnes možná žiji ještě intenzivněji. Hledání ztraceného vchodu do katakomb někde na bývalém Šibeničním vrchu na Žižkově je jen jedním z motivů obrazně vyjadřujících téma hledání sebe. Je to téma přímo klasické v jungovské psychologii a bachelardovské poetice prostoru. Zároveň je bezpochyby závislé i na mé zkušenosti dítěte z činžovního domu. Bachelard spojuje se sklepem temná traumata dětství s půdou snění. V mém dětství figuroval pouze sklep, ve sklepě se odehrávaly některé naše dětské hry. Byly dost kruté. S.P.: Mně se naproti tomu, když v paměti hledám dětské prostorové zážitky, častěji vybavují výstupy směrem nahoru - lelkování a prohrabování se ve starých odložených věcech na půdách (přesněji - v komorách, jak se na moravském venkově říká). Dodnes si umím vybavit snově rozvířené vločky prachu v kuželovitých slunečních průzorech pronikajících do půdního šera. 111 [pageend113]D.H.: Činžovní dům mívá zpravidla ještě jeden prostor her, i když není uvnitř, ale k domu pouze těsně přiléhá - dvůr s jeho typickým ohraničením zdmi domů, zídkami a ploty. Dvůr pro mne představuje svého druhu rajskou zahradu, lze v něm shledat deformované znaky „ráje“ - místo stromu je tu klepadlo, místo pramene kanál. Dvůr jako místo her a „obřadů“, ba svého druhu mystérií, v kterých jsme jako děti intuitivně navazovali vztah s minulostí lidstva a s mýtem, je podle mne ryze mytickým prostorem. Také dvůr - dvůr domu, v němž jsem vyrůstala v těsném sousedství hřbitova a do něhož se ve svých prózách stále znovu vracím - v sobě tak jako byt obsahuje město, minulost města a minulost mou. S.P.: Pro mne byl naopak městský dvůr „peklem“, tmavou a studenou nevlídnou „šachtou“ obemykajicí zadní trakty domů. Ani dětské hry zde pro mne neměly onu rajskou světelnost jako ty tam nahoře. Vrátím se ještě k fenoménu bytu, do něhož si člověk pietně ukládá předmětné připomínky své minulosti, vystavuje podobizny svých blízkých. Při vstupu do tvého pokoje upoutá na první pohled portrét tvého otce. Jeho herecká profese tě jako dítě musela nepochybně poznamenat. Herecké děti jsou obdařeny výsadou vstupovat do magické říše divadla, otvírající obzory vnímavé dětské obrazotvornosti a snění. D.H.: Okolnost, že jsem byla herecké dítě, můj život a vidění města (města-světa) silně poznamenala. Divadlo - Vinohradské divadlo (tehdy Armádní) - bylo vlastně také jedním z míst, která se pro mne v dětství ztotožňovala s městem. Především představovalo prostor, k němuž jsem mohla střídavě zaujímat dvojí vztah - být v něm jednak „klasickým“ divákem, odděleným od jeviště rampou, a jednak divákem, který někdy směl sledovat představení z místa za hasičem sedícím hned u jeviště, a mohl tedy představení zároveň vnímat „zcizeně“ - jako dílo, které vzniká přímo před jeho očima, a nemůže tudíž skrýt, že je fikcí, pouhou hrou na skutečnost. Tento ozvláštněný pohled ze zákulisí mě sice zbavoval iluze o reálnosti dramat odehrávajících se na jevišti, ale zároveň jsem se díky této pozici účastnila jiného, neméně vzrušujícího a vlastně skutečnějšího „dramatu“ - zákulisního dramatu herců vstupujících těsně v mé blízkosti na scénu, dýchajících mi doslova za krk. Divadlo vnímané mezi sufitami a v otcově šatně bylo magickým prostorem par excellence. Mrtvého otce hledám a nacházím v románu Théta právě tam, uprostřed představení Williamsovy Noci s leguánem. S.P.: V tvých prózách představuje divadelno důležitý dějotvorný prvek, jehož pomocí evokuješ minulé děje a oživuješ bytosti ze svého života i z dávné historie Prahy. V jejích nekašírovaných „kulisách“ staré architektury vyvoláváš na scénu nejen významné osobnosti z dějin a pověstí, ale i figurky 112 [pageend114](reálné i smyšlené) z dnešního světa, jež zosobňují živé „vědomí města“. Když jsem četla pasáže, v nichž vystupuje například vyhlášená stařena projíždějící Prahou s kočárkem, ve kterém je uložena otlučená panenka, nebo pokleslá uhrančivá Hraběnka z pražského podsvětí, uvědomila jsem si, že právě tyto bizarní zjevy utvářejí znaky či znamení naší doby, které spínají k sobě jinak odcizené, anonymní obyvatelstvo města. D.H.: Všechny ty postavy, historické i smyšlené, v nichž ožívá vědomí města, jsou nejen znaky doby (mohlo by se mluvit o generaci, kterou spojuje zážitek stařeny vozící panenku v kočárku), ale - jak už jsem řekla - jsem to současně já. Román od románu je jich víc a víc, některé zapadnou (možná jen dočasně), jiné se vytrvale vracejí, protože se skrze ně víc než skrze jiné nalézám. Už je jich nejen pro čtenáře, ale i pro mne nepřehledný zástup, těch živých a mrtvých, z jejichž osudů splétám nebo tkám obraz města - města-tkaniny, města-tkáně. Text (ostatně slovo text svou etymologií souvisí s tkaním) je pro mne zase jen další podobou města. Myslela jsem si, že skončím trilogií a potom, dá-li bůh, začnu něco jiného, ale zatím text - město-text - mi začalo diktovat další díl. S.P.: Dějinným centrem Prahy je - kromě bájného Vyšehradu - Pražský hrad. Aspoň v představě odhrnuji z jeho povrchu hlučné mraveniště turistů, abych se dostala blíž k jeho vyzařující paměti. Hradu věnuješ ve svém pražském románovém eseji patřičnou pozornost a vědmovsky na něm shledáváš fatální černou skvrnu: „Hrad... v sobě nese prokletí zvláštního druhu: kdo v něm delší čas přebývá, mění se v loutku. “ Na důkaz toho jmenuješ některé panovníky (Rudolf II., Ferdinand Dobrotivý), bývalé presidenty, a vyjadřuješ dokonce obavu, aby toto prokletí nepostihlo i současného presidenta. D.H.: Loutkovitost ohrožuje podle mého názoru všechny obyvatele města stejně, na Hradě je možná výraznější jen proto, že Hrad už svou polohou nad pražskou kotlinou - hledištěm - může být de facto vnímán jako ústřední jeviště města. Je to jedna z mých obsedantních metafor, že se lidé mění v loutky, a souvisí s pojetím života a skutečnosti jako snu nebo jako divadelního představení. Také tomuto představení přihlížím, když píšu, ze zákulisí, ale zároveň i já v něm hraji - sama rovněž loutka nebo přelud. S.P.: Mohla bys v Praze vybrat místo, které pro tebe osobně znamená něco víc než místa ostatní? Pro mne je takovým místem výsek na Staroměstském náměstí- od levé části Husova pomníku směrem k chrámu Panny Marie před Týnem. Tam pro mne leží těžiště města, tam nejvíc cítím duši Prahy, vždy se na tom místě zastavuji, nebo aspoň zpomalím, abych vzhlédla k dvojici chrámových věží. V těchto místech se odehrává i moje studentská fantaskní povídka, které se myslím i přes její začátečnické neobratnosti dotkla ona nezbadatelná fantazie či aura místa. 113 [pageend115]D.H.: Já sice také vnímám dominanty města, především vertikály chrámových věží, ale přesto je pro mé pojetí města spíš typické, že se všechna místa ocitají v téže rovině - bezvýznamná ulička u Olšanských hřbitovů vedle Staroměstského náměstí, dvůr vedle Hradu. Protože pro mne místa v sobě obsahují jiná místa - tím se vracím k začátku rozhovoru necítím potřebu o nic víc jít hledat duši města do jeho historického středu než někam mimo něj, častěji však cesty na ta místa prožívám jen v duchu či v románu - v této podobě pro mne mají dokonce ještě výraznější „terapeutický“, sebezáchovný smysl. S.P.: Pročítám si tento rozhovor a zjišťuji, že při našem „sestupu“ do nitra města pronikla magie i do něj. Chtěly jsme mluvit o Praze, o dějích, které se otiskly v tvých románech, ale vlastně jsme mluvily o svém osobním „pražském příběhu “. Nejspíš je to přirozené, i on je přece součástí paměti města. duben 1992 Rozmlouvala Stanislava Přádná Samota její, prázdný ohlas té zimní, rozvětřené noci jaksi mé touhy uvolňuje... Ony svým volným spádem bouří v noc, v níž jak přízrak rokokový pod měsícem se město bělá, kde tmavnou kusy holých ulic jak vyhlodané rakoviny, když vítr závěje si kupí a dlažbu mete šelestivě... Antonín Sova 114 [pageend116]REPORTÁŽ Sblížení s Maltou Milan Hanuš K inspiraci mi posloužila sklenka červeného. Tedy přesněji: maltského červeného. Láhevjsem koupil v Bugibbě v krámku se suvenýry a ponechal pro tuto příležitost. Pročišťuje prý mysl a navíc má aristokratický původ: bia protáhlém hrdle se pěkně vyjímá šlechtický erb - bílý kříž v červeném poli-a pod ním stojí napsáno LA VALETTE. A tak zvedám-li číši, připíjím na tuto trpasličí středomořskou zemičku, ale také na udatnost velkého muže Jeana Parisota děla Valette, velmistra řádu rytířů sv. Jana Křtitele z Jeruzaléma, který dokázal se svými řádovými bratřími vzdorovat od května do září léta Páně 1565 mnohonásobné přesile tureckých obléhatelů. V pověstné bitevní řeži nakonec ostrov uhájil a na počest vítězstvípoložil základní kámen nynějšímu hlavnímu městu Vallettě. Mimochodem jeho portrét v životní velikosti umístěný ve Velkopřevorském paláci, bývalém sídle řádu maltéz- ských rytířů, svědčí nejen o chrabrosti, ale též o impozantním aristokratickém zjevu tohoto ve své době nejvýše postaveného řádového rytíře. Maltské víno se nevlichocuje sladkostí, jak by se dalo očekávat (slovo malta znamená ve španělštině slad). Navzdory subtropickému klimatu je mírně natrpklé. Ale při důvěrnějším styku se vám zdánlivá trpkost rozloží do tolika odstínů chuti, že nakonec neodoláte dalšímu doušku. To jen potvrzuje základní dojem: Malta je místem, kde se sbližují a prolínají chutě na první pohled protichůdné, vzdálené a nečekané. A nejen chutě, ale i rasy, kultury, zvyky a jazyky. Ostrov mezi severní Afrikou a Evropou podléhal několik století Féničanům, po punských válkách ho připojili k říši Římané. Původní hlavní město ostrova Mdina, ojedinělý architektonický skvost, je postaveno podle arabského vzoru a nalezneme v něm i románské štíty z dob normanských výprav z 12. století. Do dějin ostrova několikrát zasáhli i Turci svými válečnickými výpady. Křesťanství zde bylo zpočátku formováno byzantinismem, bohabojnou i barokně vznosnou tvářnost vtiskli ostrovu johanité. Osudy Malty byly po staletí spojeny s Královstvím sicilským, evropsky civilizovanou podobu získala díky správě Britů. Ostrov je menší než kotlina středních Čech (když přistává letadlo, stačí jediným obloukem obletět celou pevninu). A přece 115 [pageend117]jsou na něm megalitické chrámy starší než egyptská civilizace. Vychutnávat tuto prapodivnou směs ovšem klade na návštěvníka jistý nárok. Kdo podlehl sugesci reklamy a očekával pohádkovou dovolenou v turistickém ráji, brzy zjistí, že si nevybral ten správný kout. Malta sice pochopitelně těží z turismu, dokonce nyní prožívá turistický boom, ale nepodléhá mu do té míry, aby se návštěvníkům podbízela a zbytečně je rozmazlovala množstvím atrakcí, turistických nabídek a jiných vymožeností. Hotelový azyl je jen částečný, a tak jste vydáni všanc rozmarům maltského života. Hned první den například zjistíte, že moře je sice báječné, ale pláž podobná skalisku valné pohodlí neskýtá. Rozhodnete-li se cestovat, odradí vás nepopsatelné vedro i stařičké autobusy, jež by se lépe vyjímaly v technickém muzeu. Ani únik do hotelu se pokaždé nevydaří, občas totiž nefunguje klimatizace. Jemné aroma maltského červeného stejně jako rozličné nuance mediteránské kultury tedy začíná Středoevropan vnímat teprve poté, co si prožije trpké navyknutí na maltské subtropy. Bývá to většinou několik dní před odjezdem. Na ostrově Gozo, sousedícím s Maltou, žila ušlechtilá nymfa Kalypsó. Homér vypráví, že ve své jeskyňce poskytla spočinutí znavenému Odys- seovi. Bájný rek vydržel v tom sladkém zajetí sedm let. A kdyby nezasáhl nejmocnější Zeus, kdovíjestli by se Pénelopé vůbec dočkala. Dnes slouží skalní sluj jako turistická atrakce, z níž se sypou maltské liry. Je docela pra vděpodobné, že cestou ke krásnovlasénymfě Maltu na vští- vil i božíposel Hermès, patron všech obchodníků, podnikavců a zlodějíčků. A nejenže se zas ta vil, ale šikovní Mal tané se od něj zřejmě lecčemu přiučili - soudě podle čilého obchodního, stavebního i silničního ruchu, který na ostrově panuje. Nepřeberné množství obchůdků, kafetérií, pojízdných krámků s ovocem vnuká myšlenku, že tajným snem každého Mal tána je založit vlastní ofícínu, nejlépe ve vlastním domě. A tak si můžete dlouze vybírat v desítkách zlatnických krámků ten pravý maltský křížek, hledat v útrobách prodejniček vkusný suvenýr a pak se jít osvěžit dobrým maltským pivem Cisk do některé z četných hospůdek při pobřeží. Povšimljsem si, že obchodnická invence se projevuje spíš ve schopnosti přilákat pozornost pestrou nabídkou, samotný prodej probíhá střízlivě a věcně. Ani stopy po orientální teatrálnosti, maltský prodavačje zřejmě odchován britskými pravidly obchodního jednání: ze zásady neobtěžuje. Tím ovšem netvrdím, že nedovede ošidit, zvláště naskytne-li se příležitost. Zejména řidiči přeplněných autobusů rádi zapomínají na drobné. Ovšem ozvete-lise, nehnou ani brvou a minci bez mrknutí oka vrátí - učiněná neviňátka. Jiný typický rys Maltánů souvisí s jejich družností, hovorností a oblibou pouličních zábav i veřejných slavností. Ke koloritu Malty patří především náboženská procesí katolické církve a poutě v ulicích vyšňořených girlandami. Každá taková příležitost je doprovázena gejzírem třaskajících ohňostrojů. Koneckonců příležitost k oslavě být ani nemusí, 116 [pageend118]ohňostroj je totiž něco na způsob maltského národního sportu: komu třaskaví na krásněji vybuchuje, ten má větší renomé. Ke každé maltské usedlosti tudíž patří výrobna výbušniny Malta je v tomto oboru světová velmoc. Jeden sklon, který se navenek prosadí, jako by byl ovšem vzápětí vyvažován druhým, právě opačným. Uvolněnou družnost a bezstarostné veselí Maltán zanechává před prahem rodinného domu - tam uvnitř prý vládne docela jiná atmosféra, duch rodinného klanu. Názorným příkladem této podvojnosti je jazyk, vlastně dvojjazyčnost. Mateřštinou ostrovanů je prapodivná směs staré arabštiny psané latinkou a sicilské italštiny. Maltsky se mluví hla vně v kruhu rodiny a mezi známými. Pro styk s vnějším světem je určena angličtina - po dvou stech letech britské správy ostrova ji Maltáné přijali jako přirozenou součást života. Například v čekárně u lékaře, kde jsem po týdenním pobytu na ostrově česky sténal se zánětem uší, mluvili domorodí obyvatelé střídavě maltsky a anglicky, aniž by to jakkoli narušovalo jejich komunikaci. Maltáné jsou sice sdílní, ale jejich hovornost neznamená žvanění za každou cenu. Každý hovor má své téma, a pokud se vyčerpá, dokáží i mlčet. Pověstná je maltská pohostinnost a laskavost, ale i ta má svou mez. O tom svědčí jedna biblická scéna, existující dodnes v živém povědomí obyvatel ostrova. Je zpodobena v četných variacích na posvátných obrazech barokních chrámů a přímo se týká ostrova. Když svátý Pavel z Tarsu putoval jako vězeň z Cesareje k císařskému soudu do Říma, narazila loď na maličký ostrůvek poblíž Malty. Je psáno, že domorodci se k trosečníkům zpočátku chovali velice laskavě. To se však změnilo poté, co světce přikládajícího na oheň uštkla zmije. Pohanští ostrované v tom viděli trest kruté a spravedlivé bohyně odplaty seslaný na zloděje a vraha. Teprve když apoštol uzdravil otce římského protektora Publia a prokázal pevnou víru tím, že mu ani uštknutí hada neublížilo, pojali k němu domorodci skutečnou důvěru. Začali ho navštěvovat sprosbami o vyléčení nemoci a štědře ho obdarovali. Laskavost a pohostinnost jsou tedy vrozenými vlastnostmi obyvatel ostrova, ale zároveň ještě neznamenají opravdové přijetí. Maltán zřejmě potřebuje jasný důkaz, praktické argumenty, něco faktického, teprve pak uvěří v závaznost rčení Host do domu, Bůh do domu! Náš průvodce Albert - snad jediný Maltán pod rozžhaveným sluncem žvatlající česky - dodnes chová pochybnost, zda svátý Pavel ostrov vůbec navštívil. „Je to jen legenda, “ kroutil nevěřícně hlavou, jako by biblická zvěst nic nevážila. Na rozdíl od nás, zpohodlnělých smrtelníků, kteří cestují na dovolenou Airbusem, odplul apoštol z Malty alexandrijskou lodí, jež měla ve znaku podvojné znamení Blíženců. Zřejmě je to jen nahodilý detail, jenomže takové náhody mluví svou vlastní řečí: V mém překladu znamená Malta cosi jako sblížení. 117 [pageend119]Transit EUROPÄISCHE REVUE Halbjahreszeitschrift für west-östliche Debatte. Herausgegeben am Institut für die Wissenschaften vom Menschen, Wien. Erscheint im Verlag Neue Kritik, Frankfurt. Heft 4: Politische Kultur Václav Havel Die unvollendete Revolution. Ein Gespräch mit Adam Michnik Ernst-Wolfgang Böckenförde Politisches Handeln und Gerechtigkeit Bruce Ackerman Von der Revolution zur Verfassung George Schöpflin Konservatismus in den postkommunistischen Gesellschaften Tony Judt Die Linke links liegen lassen? Adam Michnik Im Schatten des Sokrates. Nationale Identität und moderne Gesellschaft János Kis Politik, Ethik und Recht in der Abtreibungsfrage Jacques Derrida Politik und Verantwortung. Jan Patočkas Europa Lyrik und Prosa von Emil Julis, Viktor Pelewin, Alexander Kabakow und Viktor Santschuk Für Leser in der Tschechischen und in der Slowakischen Republik steht eine beschränkte Anzahl von Trans/T-Abonnements zum Sonderpreis von 60 Kronen pro Jahr (zwei Hefte, je ca. 200 Seiten) zur Verfügung. Bestelladresse: REFLEXE / OIKOYMENH Hennerova 223, 150 00 Praha 5 Erhältlich mit der freundlichen Unterstützung der Oesterreichischen Kontrollbank [pageend120]ANKETA Anketa na téma Praha polemická Praha byla kdysi městem, kde se velmi plodným způsobem svářily nejrůznější kulturní vlivy: kromě domácího českého to byl zvláště vliv německý, židovský, vlašský, španělský... Tato Praha je dnes už minulostí, zůstal po ní jen zvláštní druh nostalgie. Proto jsme se obrátili na několik vybraných autorů s otázkami vybízejícími k zamyšlení: Domníváte se, že je možné znovu navázat na tradici střetání nejrůznějších kulturních proudů v situaci, kdy se Praha opět stává místem, kde se setkávají lidé z nejrůznějších koutů světa? Nebo se bude Praha bránit těmto vlivům, stane se jen turistickou atrakci, a popře tak své skuteěné „počátky“? Co pro Vás vlastně Praha znamená, zůstala ve Vašich očích magickým městem? Na jakou Prahu vy osobně věříte? Mottem ankety je citát Williho Lorenze z knihy Monolog o české zemi: „Tragédií tohoto města je, že je městem na rozhraní, městem, o něž se svádí neustálý boj. Kdo přijde od východu, bude je považovat za první nápadní4 město. Kdo přijde ze západu, tomu se bude zdát prvním městem ,východním *. Východ a Západ- oba je pro sebe reklamuji, oba o ně zápolí, a proto se rozkládá mezi bitevními poli. Jako by se nad ním klenulo heslo Terezie Veliké: ,Nespěte, není míru, nespěte!'“ * * * Dobroslav Líbal, historik umění Málo měst je po dobu své víc jak tisícileté existence tak hluboce a nerozlučně spjato s osudem národa jako Praha. Od pozdního 9. století 119 [pageend121]sídlili na Pražském hradě vládci české země. Praha byla jejím nepřetržitým hlavním městem. Již tyto základní historické situace nemají obdoby. Slávu Prahy nevyjadřují však jen historické zprávy, byť sebepoutavější a sebedramatičtější. Sama Praha je tím nejvelkolepějším pramenem našich dějin. Již ve slohovém období románském se Praha připravovala na své jedinečné poslání. Překonávala svou rozlohou i složitostí patrně všechna tehdejší velká sídla západokřesťanské Evropy. O dvě století později se Praha vyšvihla na samotný vrchol evropského kulturního života. Dokladem toho není jen skvělý pražský architektonický fond doby Karla a Václava IV., ale i díla ostatních umění, nejen výtvarných. Myšlenkové bohatství tehdejší Prahy ozařují ideje husitství. Čechy se staly načas svědomím západokřesťanského světa. Jistě za velkou cenu. Toto své výsostné postavení Praha již nikdy neopustila. Překonala i protivenství válek a záhy se vzchopila znovu. Nepokořily ji ani hrůzy třicetileté války, naopak. Za půlstoletí se barokní Praha stala jedním ze stěžejních ohnisek evropské kultury. Toliko po sedmileté válce, tragicky propojené s neblahými tereziánskými administrativními reformami, se načas dostavila určitá únava. Tvořily se však dále nové hodnoty, především ve světě hudby. K vrcholným polohám evropské kultury vyrostla Praha opět na sklonku 19. století. S přerušením let první světové války se pražské kulturní prostředí dynamicky rozvíjelo až do konce první republiky. Výsledkem tohoto více jak tisíciletého procesu je Praha - nejvelkolepější urbanistický i architektonický soubor na světě. Uvedená slova vyjadřují můj vlastní pohled na Prahu, který má hluboké kořeny citové, ale současně i širokou racionální základnu nového poznání. Praha ční nade všemi evropskými hlavními městy. V tom je však současně skryta její niterná tragédie. Vyrostla tak vysoko, že se vymyká možnostem plného lidského pochopení a porozumění. Toto nepochopení vzbuzuje zrod primitivních snah o její znehodnocení porušením hodnot, jež se povznesly nad úroveň našeho vnímání. Projevilo se to již v dosti dávné minulosti, například pro nás dnes již nepředstavitelným zničením celistvosti prostoru Staroměstského náměstí na přelomu 19. a 20. století. Dokladem hlubokého nepochopení byl nedávný negativní vztah k Praze barokní. Bohužel podnes nebyly zcela potlačeny záměry ublížit pražskému prostředí nepřiměřenými až tvrdými zásahy. Ovšem Praha je nezničitelná. Narůstající cizinecký ruch jen dokládá probuzení Evropy ve vztahu k pražskému prostředí. Nehrozí nebezpečí, že Praha se stane muzeem dějin. Zabrání tomu její život a velkolepá tvůrčí atmosféra. Věřím, že se záhy opět vydá na cestu nejvyšší kulturní dynamiky, po níž kráčela po převažující část svého tisíc a sto let dlouhého života. 120 [pageend122]Martin Stejskal, výtvarník a publicista Někdy jsme náchylní věřit, že magické vyzařování města je výsledkem jen jakési dějinné souhry náhod. A přece, při detailnějším pohledu je vidět, že Praha je agregát určitého druhu, nabitý zvláštním fluidem, jenž nevznikl nijak chaoticky. Rozhodující byl už výběr místa uprostřed Čech, v kotlině, do níž Vltava vpisuje svoji jedinečnou dvojitou kličku. Některé indicie naznačují, že byla založena na místě prastaré huti. Důležitost metalurgických lokalit se už mnohokrát potvrdila, zvláště v mýtografii. Význam města zprvu jako knížecího a později královského sídla vzrůstal souběžně s uvědomělými záměry jeho budovatelů. V postavách mytických zakladatelů si imaginace předků mj. ustalovala představy o svém vkořenění v prostoru a čase. Legitimita a osudové předurčení Přemyslovců tak byly založeny i na rodové pověsti úzce spojené s Prahou. Po prvé královské dynastii tu vládli Lucemburkové, kteří podporovali rozvoj okcidentálních tradic stavebních hutí a jejich zásady kosmologické eso- teriky. Karel IV. budoval Nové Město jako velkolepý urbanistický kalendář založený na astronomicko-astrologickém krédu, v němž nebeské události měly svůj odraz na zemi, v přísně volené konfiguraci světských i církevních staveb, v slunovratových vytýčeních ulic a tajných chodeb. Lid usídlený a jednající v takto strukturovaném prostoru se stal součástí magického mikrokosmu, receptorem vesmírných dějů, ovlivňujících celek jejich životů, tak jak se projevoval v touhách, ve snech, v mýtech i ve vědomém konání. Tento záměr však i implikoval, že obyvatelé byli aktivně jednajícími herci, jejichž každodenní drama, účast svobodné vůle i náhodný charakter jejich hemžení poskytovaly naději na zpětné ovlivnění přísného determinismu makrokosmu. Město bylo spojeno neviditelnou sítí, pomocí mýtů a symbolických korespondencí, s důležitými zasvěcovacími středisky Evropy. S takto indukovaným energetickým potenciálem se projevovalo jako magnet. Zvláště v rudolfínské době se k němu slétaly jako můry ke světlu nejvýznamnější osobnosti, mágové, ale i šarlatáni ze všech koutů. Přes odsluní, jemuž byla Praha později vystavena, se vždy našli vznícení stopaři zázračná, jejichž hluboká poetická empatie s ní navázala diskrétní a plodný dialog. André Breton, jenž v letohrádku Hvězda viděl zámek postavený z Kamene mudrců, v Praze rozpoznal „magickou metropoli staré Evropy“. Řeřavé uhlíky okouzlujících „výměn“ leckde dosud doutnají pod ne- betyčnou duchnou ignorance, ale někdy i „dobrých úmyslů“. V záplavě turistů, vystavených průvodcovským prefabrikátům, se ovšem snadno ztratí vždy jen hrstka inspirovaných, pátrající po souvztažnostech nejen v prostoru, ale i v čase a ve svém nitru. Nemám po ruce žádný návrh ani řešení, jen jsem si připomněl v této souvislosti dva výroky francouzského znalce hermetismu Reného Al- 121 [pageend123]leaua, které lze aplikovat na Prahu: „Vždy jsem zastával názor, oproti opožděným zastáncům nejpodezřelejšího konzervatismu, že tradice má smysl jen tehdy, je-li neustále obnovována, a to v těch funkcích, které odpovídají stále novým potřebám lidského ducha.“ A dále: „Těžký spánek současnosti, jeden z nejúmornějších v historii, je výsledkem zapomnění naší základní důstojnosti a naším krkolomným pádem do hypnotického světa ,Zvířete4, blbosti a bestiality, zhovadilosti mas a násilí.“ A tak se zdá, že Praha dosud spí. V křivolakých uličkách a sešeřelých dvorech je čím dál nesnadnější přistihnout prchavé stíny jejích legend. Mnoho z báječných pokladů už stačila do všech stran vyzářit pozlacenými hroty svých příslovečných věží. Zdá se, že betonový rubáš bývalé lhostejnosti obepínající město svíravým objetím dusí poslední ohniska kolektivní obrazotvornosti. Do výše prvých pater ho dnes napadla blýskavá sněť zlatokopecké horečky. Jeho fénixovitý génius se může, jakoby in margine, vyhrabat z popílku, ale - také navzdory opraveným fasádám - nadlouho zmizet pod standardně střiženým „postmoderním“ hávem. Pořád ale existuje několik míst, kde lze při zvýšené pozornosti zaslechnout temný zvuk jeho enigmatické peristaltiky, neúprosného a zázračného nevědomí, v němž se z opovrhovaného bláta zdánlivé všednosti taví alchymistické zlato. Karel Chaba, malíř Praha je můj úkryt, nebo spíš doupě a potom všechny ty cestičky, které z něho vedou a které jsem si vyšlapal za těch čtyřicet roků, co v ní žiji. A abych v nich nezabloudil, tak jsem si je namaloval. Praha je mé nekonkrétní vlastnictví. Některé čtvrtě Prahy skoro neznám, některé nemám vůbec rád, do některých jsem dosud nedošel. Přesto Prahu miluji a možná je to proto, že jsem se tu nenarodil. Když jsem byl dítětem, brávala mě maminka někdy, ale ne zas moc často k tetě do Prahy, takže ji znám už z první republiky, byl jsem venkovan, takže se mi zdála velmi rušným městem. Hned jak skončila válka, jsem se v ní usadil a tím si ji přivlastnil, jak bylo od dětství mým snem. K Praze jsem nekritický, protože jsem ji vždycky miloval a nechtěl bez ní žít. Nikdy jsem ji neopustil - je to jediná má láska, kterou jsem nikdy neopustil. Pak jsem viděl také jiná evropská města a utvrdil se, že Praha je ze všech nejkrásnější. Často mi to potvrzovali i moji návštěvníci z ciziny. Je jen jedno město, které jí může konkurovat - Benátky. O osud města Prahy nemám žádné obavy. Prožila už horší věci. Žil jsem v ní, když nám padala na hlavy, když krámky a obchůdky na Starém Městě byly proměněny na sklady a garáže, když jste večer a v noci nepotkali člověka. Nynější nával turistů nás najednou všechny vyděsil. To se ale asi už nezmění, na to si budeme muset zvyknout. Mně více vadí 122 [pageend124]to, čemu se začalo říkat „orientální bazar“, ale protože jsem z té starší generace, nechci sýčkovat. Paříž má také bleší trh, ale na Karlův most by si ho určitě neumístila. Fenomén Prahy nikdo tak hned nezničí, já se s ním potkávám dosud všude. Duch Nerudův, Boženy Němcové stejně jako Kafkův nebo Haškův, ale i Jana Wericha, Jana Zrzavého... - to by nemělo konce. Nynější Praha je jako ucouraná nevěsta, chudičká, trochu zpustlá a trochu zdivočelá. Ale génius loci - je ve zdech, v kamenech, v řece, která dosud protéká a žije, v uličkách, v kaštanech, které nám každého jara hlásaly, že Praha jednou také rozkvete celá, zase jako oni. Až se jednoho času, příštího tisíciletí Praha stane hlavním městem Evropy, bude to zase všechno jinak, ale duch města a jeho fenomén tu určitě zůstanou. Já jsem ji proto tak rád maloval, protože je nejkrásnější a nezničitelná. Přemysl Rut, dramatik a publicista Praha se sice „opět stává místem, kde se setkávají lidé z nejrůznějších koutů světa“, oproti časům česko-německo-židovské inspirace je tu však podstatný rozdíl: ti lidé nejsou v Praze doma. Kultura je jako houba: aby přes noc vyrostla, musí být dlouho přítomna vskrytu. Nepodezřívám Prahu, že by se bránila vlivům; podezřívám vlivy, že s proudem času, zájmů, mód a čeho ještě odplavou dřív, než zakoření. Ta Praha, po které nám zbyla nostalgie, v sobě podivuhodně slučovala neslučitelné: byla provinční a zároveň evropská, byla zamřelá a zároveň plná života, měla něco z té zapadlé uličky, kterou občas najdeme hned za rušným náměstím. Bylo možné zabydlet se tu na okraji a nevzdálit se přitom z centra; být outsidrem a přitom inside. Pro kulturu, která se s oblibou potápí v centru, aby se vynořila na periférii, a obráceně, je taková rovnováha neobyčejně plodná. Nastoluje se však nesnadno: je k tomu třeba jakési věrnosti, která mi v tom obnoveném hemžení zatím chybí. Pro mě je Praha městem příběhů. Příběhy se ovšem často tradují z minulosti, a navíc bývají vymyšlené. Působí mi potěšení pokládat průsvitný papír s pražskými příběhy na Prahu skutečnou a pozorovat, jak se jejich obrysy rozcházejí - a usvědčují. Michal Ajvaz, básník Nemám příliš strach z toho, že by pražský mýtus mohla zničit nastupující komercializace, turistický ruch a příliv ostrých barev. Praha se vždycky vyznačovala schopností lstivě zvítězit nad vším, co do jejího organismu vniklo jako cizorodý prvek. Je známé, že i baroko vpadlo do Prahy stavbami, které byly hmotě města cizí, a přesto si je Praha pozvolna 123 [pageend125]přetvořila ve výraz vlastní prostorové dramatičnosti, ve výraz svých mýtů skrytého vnitřku a křivolaké iniciační cesty. To, co se děje na Malé Straně, je smutné, ale přese všechno se mi zdá, že v současné době nejde o zánik pražského mýtu, ale spíš o proměnu jedné jeho podoby v druhou. Uvidíme, jestli internacionální křiklavost, když bude pít naše mlhy a naše slunce, jak by řekl Miloš Marten, vroste do života pražských tvarů, barev a pohybů, uvidíme, jestli zvítězí - jako dosud vždycky - pražské přízraky. Už teď vysedávají večer u MacDonalda fantomy a vůně hamburgerů se stává jen příměsí v dechu důvěrně známých jedů. Už teďje mnohé z toho, s čím se na svých cestách městem setkáváme, jen jakoby pokračováním a jinou variantou starého mýtu. Labyrint nezaniká, jen dostává novou podobu. Pootevírají se vnitřky a vpouštějí nás do svých dlouho nepřístupných a odpočívajících prostor, ze kterých ještě nevyvanuly pachy velkých záhadných zvířat, která tu léta spala. Mění se dráhy našich cest, cest, které dříve vedly podél dlouhých řad zamčených dveří, jež nás nutily zrychlovat krok; prostor ulice zvláštním způsobem bobtná, rozšiřuje se o nové dutiny, které nás vtahují dovnitř a proměňují tak přímky cest v ornament připomínající rokokové a secesní dekorace fasád, němé šipky nás vedou do dosud skrytých atrií, teras a zahrad anebo po temných schodištích nahoru do pater domů. (Na takových cestách si uvědomujeme, že vlastní cíl vyrůstá právě z těchto odboček a zdržení, a klademe si otázku, jestli bezčasí, které je pro Prahu charakteristické, by nemohlo nabýt podoby svátečnosti, která je také určitým způsobem mimo čas směřování k jasným cílům.) U dveří domů se objevují cedulky se jmény firem, jež obvykle nic neprozrazují o činnosti, kterou se tyto firmy zabývají, a jež jsou záhadná jako zaklínadla; jedná se zřejmě o zastupitelství tajných spolků egyptských kněží, o stavitele labyrintů, o dovozce náhradních dílů k mechanickým sochám, které večer bloudí pokoji, o cestovní společnosti pořádající plavby po moři skrytém v hlubinách měst. Dr. Daraše-Koh prý získal zpět svou preparační laboratoř. Tíživá zá- hadnost spletitého celku, z něhož bylo možné zahlédnout jen diskonti- nuitní fragmenty okrajů, poukazující k vzdálenému nepřístupnému centru, je nahrazována tajemstvím nepřehledného množství center, žijících vlastním životem, umožňujících nepředvídatelná setkání a hledajících prostor, v němž by se prosadila, v oblastech svéráznosti, které někdy hraničí s groteskností a absurditou. Slavné minulé formy pražského života jsou mrtvé a nemá smysl pokoušet se je uměle oživovat nebo žít z jejich dědictví. Nostalgický kult minulého, toho, co už dospělo do tvaru, nemá tak daleko k pohledu, který dělá z města turistickou atrakci. Důležitější je učit se chodit po městě, učit se dívat a setkávat se, poslouchat slova a šelesty, důležitější je mít trpělivost nechat to, co jsme uviděli a s čím jsme se setkali, uzrát do slov, obrazů a myšlenek. 124 [pageend126]KULTURA výročí Jan Čep (1902-1974) Před devadesáti lety - 31. prosince 1902 v Myslechovicich - se narodil básník, spisovatel a esejista Jan Čep. Česká literatura v něm nalezla pravého mistra literárního eseje. Snad nejcennější rys Čepový esejistiky souvisí s vroucností a naléhavosti osobního osloveni. S tím, jak pozorně, pokorně a prostě formuluje své myšlenky; své - neboť Čep neprezentuje poznání z druhé ruky a nezdobí se cizí učeností. Spíš naopak - riskuje podezření, že je příliš prostý. Čtenář očekává komplikovaný, abstraktní jazyk filosofů, teologů, psychologů či uměnovědců, náročnou speciální terminologii, a slyší obyčejný lidský hlas, obyčejná slova, zarážející nepoměrem mezi dosahem myšlenky, mezi rozměrem nejvzdálenější perspektivy lidského údělu, kterou myšlenka stíhá, a nečekanou srozumitelností vyjádření. Přitom Čep nepodceňuje své čtenáře a nenutí se do shovívavého zjednodušování. Hovoříjakoby sám se sebou - prvek samomluvy je v základech snad každé jeho úvahy - sám sobě formuluje a upřesňuje své syntetické vidění. I závrať nad nevyslovitelným vyjadřuje s lehkostí dítěte. Má v sobě jasno a řád, a z toho rozdává. Přijímá skutečnost celou citlivou bytostí, vstřebává ji a předkládá podivně prozářenou a s puncem závaznosti. Nedegraduje člověka na pasivního posluchače, neporcuje ho podle specializací, ale vtahuje ho celého do svého monologu, který se tak stává vzácným, náročným i půvabným rozhovorem člověka s člověkem. Mojmír Trávníček * * * 125 [pageend127]Cor patriae * * Lyrické zamyšlení o Praze Cor patriae napsal Jan Čep před více než padesáti lety. Bylo publikováno ve sborníku Srdce vlasti. Praha očima básníků a umělců (Českomoravský kompas, Praha 1940) a zařazeno do Čepová svazku „esejů, proslovů a meditací“ Rozptýlené paprsky (Edice Krystal, Olomouc 1946). Jan Čep Jak jinak mluvit o Praze než vyznáním lásky? Jak zabránit, aby pouhé vyslovení jejího jména neznělo v srdci, jako když zavadí vítr o strunu harfy? Nikde jinde necítíme s takovou silou, jak na nás sahá živá minulost, a že je to minulost naše, že v ní rosteme a trpíme s celou duší i tělem, a že náš vlastní čas a děj je štípen na kmen její, krev z její krve a osud z jejího osudu. Každé město má své skryté zdroje, z kterých se napájí jeho vniřní život, z kterých rostou rysy jeho podoby. Přirozená poloha, byť sebekrásnější, stavby sebevzácnější a nákladnější by samy nestačily na vytvoření jeho citového ovzduší, jeho sugestivního hlasu, jeho nenapodobitelné fysiognomie. Není pochyby, že Praha žije více než kterékoliv jiné město z životů a skutků lidí dávno mrtvých, z myšlenek, citů a odhodlání tak úrodných, že je nedovedly zplanit ani doby zcela bezbarvé a bezduché. Do základů tohoto města jsou uložena lidská srdce z látky tak drahocenné, že jejich žár a jejich krev obíhá jeho tělem dodnes. Cítil to chlapec, když přijel ponejprv na nynější Hybernské nádraží; ohlédl se sice po Prašné bráně a potom dál vlevo do Václavského náměstí, ale táhlo ho to dál, k místům, s kterými obcovala jeho obraznost od svého probuzení. A když se mu potom otevřel od Národního divadla ten drahý známý pohled, ty obrysy věží a zdí proti obloze, s tou řekou vespod, omývající pilíře slavného mostu - ano, to byla teprve Praha, tak ji vždycky vídal na obrázcích a ve svých snech; a přece ho to najednou obešlo divnou sladkostí a hrůzou, jako posvátné zjevení. Otisk tohoto prvního dojmu mu zůstal navždycky, zesilovaný každou další návštěvou a potom skoro nepřetržitým osmnáctiletým pobytem. Z Hlávkových kolejí v Jcnštejnské ulici vedla ho cesta skoro vždycky v tuto stranu, někdy přes Karlovo náměstí, Spálenou a Perštýn, ale vždycky po nábřeží k mostu. Kolikrát pod ním viděl vodu, jak se nervosně třepetá v záblescích luceren, kolikrát poslouchal zvuk svých kroků v šeru třetího nádvoří, a zastaviv se, pozoroval přízračnou síť oblouků katedrály proti nebi! Hned v prvních týdnech, po prvních svátcích a prázdninách se cítil 126 [pageend128]rozdělen; v městě (z okna koleje bylo vidět jenom kus protější zdi a sotva cíp oblohy s dvěma hvězdami) ho někdy napadala tesknota po širých obzorech rodného venkova, po šumotu obilí vysokého podle orosených cest, po večerním soumraku nasáklém vůní lip, s důvěrným hlasem křepelky nebo chřástala, a doma zase - ve chvílích, kdy se čas zastavoval jako v mrtvé zátoce - se mu zjevovala řeka pod oblouky mostu a zněla hrdinská píseň Hradčan proti večernímu nebi, s věžemi Strahova v pozadí. Poznáme nejlíp, že jsme někde uvázli srdcem, hrozí-li nám rozloučení. Bývalý venkovan se vracel po občasných přestávkách pokaždé s větší horoucností. Byly chvíle, že šlapaje pražský chodník v kterési postranní ulici, když proskočila do soumraku první světla, najednou ucítil: Jak jsem tady rád, jak je tady krásně! Přijímal do sebe město čím dál tím hlouběji, seznamoval se s jeho podobou ze všech stran, pod různými úhly. Učil se hledět na řeku k Vyšehradu z okna vily na Malvazinkách a cestou na Malou Stranu, vlevo od mostu Legií, si zamiloval onen malý park za Sovovými mlýny, na jehož zeď naráží s pleskotem voda vysoké hladiny, skoro v jedné rovině s okem. Měl rád Kampu a onu dřevěnou lávku se zábradlím přes Čertovku, po které se vejde na Velkopřevorské náměstí a odtamtud na Maltézské a k Panně Marii pod řetězem. A dál na Malé Straně, dole pod Jánským vrškem, zejména ono nenadálé jižní zákoutí se Šporkovou uličkou... Několik let si zvykl přicházet do města od jihu, autobusem z předměstí- -vesnice, a potom podle bílých skal branických tramvají, která se za tu dobu několikrát po etapách prodloužila. Cesta vedla s kratšími odskoky skoro ustavičně podél řeky, rozlévající se do šíře před Vyšehradem. V podolském ohbí bylo lze zahlédnout kostelík se hřbitovem, zbytek někdejšího autonomního osazení, a pod kamennou hrází před sanatoriem se houpávaly jakési obytné domečky na pramicích, z jejichž okýnek padalo večer světlo do třaslavých stínů na vodě. Za smíchovským viaduktem už začínala doopravdy Praha s trojickým kostelem, s Emauzy a s Karlovým náměstím, poplatným zčásti sv. Ignáci a zčásti Emauzům. Vybíhaly odtamtud živé paprsky do ulice Kateřinské, Apolinářské a dál až na Karlov, a na druhou stranu Jungmannovou ulicí k Panně Marii Sněžné. Vysoké a hluboké studnice svěžesti a ticha, věčné prameny znějící hudbou a světlem! Dlaždice pod klenbou i kameny kolem těchto zdí byly zbarveny krví zvlášť drahocennou, krví oněch čtrnácti, kteří přišedše většinou zdaleka, zasnoubili se navždycky s touto zemí aktem lásky mučednické. Pár kroků ulicí Perlovou, a poutník se octl v srdci Starého Města, v Michalské a Kozí uličce a na onom tragickém náměstí, kde na sebe hledí gotická okna radnice a drahá dvojice věží týnských, krvavý přízrak jistého lešení a zneuctěný stín bolestné a extatické hlavy Panny Neposkvrněné, Pomocnice křesťanů, Potěšení zarmoucených... 127 [pageend129]Odtud se obracely kroky hlouběji do klikatých ulic podle řeky, přes Ungelt s domem Budovcovým, do Jakubské a na František sv. Anežky, a odtamtud zpět proti vodě k Mánesovu mostu; anebo přes Malé náměstí Karlovou ulicí k Mostecké věži s oněmi líbeznými gotickými skulpturami a se stínem vzpomínek krvavých i slavných. Ale ať tak nebo tak, vždycky se na konci vztyčily zdi, vyrostlé z modliteb a z kostí jinocha, na jehož skráních spočívala koruna, znak vladařské moci nad touto zemí, a jehož ruka svírala meč, napřažený na její obranu. Ještě z jedné strany se zjevil poutníkovi tento pohled: ze strany severní, z kterési polní cesty za Šárkou, mezi obilím; kraj prastarý a plochý, bez obzorů, bez jakékoliv předtuchy oné hluboké přervy u nohou - a najednou, mezi dvojí stěnou vysokého žita ten kamenný výkřik, to slavné, vznešené a tiché zajásání... Nevím, jakou podivnou hrou perspektivy zmizelo všecko ostatní, a jenom tento vtělený symbol české touhy utkvěl promítnut na pozadí dálek, mezi nebem a zemí, vyrůstaje z hladiny klasů... Přiblížila se poslední etapa, kdy bylo východisko poutníkových kroků ještě jednou na krátkou dobu přeloženo; přiblížila se ona neskutečně krásná, úzkostná a srdcervoucí zářijová jitra, kdy se rozevíral na konci jednostranné ulice, za borovým lesíkem někdejšího dvorce Kodymova, z prostředku vonného pole jetelového, pohled na Prahu v tetelivé síti modravých par a přejemného světla. Rozkládala se takřka do nedozírna na všecky strany, přelévajíc se přes řeku a přes pahorky, širé mraveniště pulsující temnou a vzrušenou krví, se svým jádrem starého města stověžatého; a nad ní, svěšený od samého zenitu, zlověstný stín, svírající srdce, lůno neznámé budoucnosti. Z nového náměstí, po kterém se procházela tramvaj v tak vrtošivých zákrutách, se musilo trochu stoupat do Prašného mostu, ale příchod k Jelenímu příkopu se už volně svažoval po širokém chodníku pod větvemi stromů k starým vratům do druhého nádvoří. Dům Boží, schránka vtělené přítomnosti Nejsvětějšího, zduchovnělá tíha české země, její zhmotnělý sen... Svaté kamení, nasycené slzami a krví, svatyně tolikrát znesvěcená a zpustošená, úzký plameni víry neumírající! Bijeme čely před tvým svatostánkem, vytlačujeme důlky do tvého dláždění, plazíce se po kolenou kolem tvých svátých hrobů, kolem zetlelých těl svých krajanů a pokrevních bratří, důvěrných přátel božích Václava, Vojtěcha a Jana... Jdeme procesím do sousedních kostelů, kde odpočívají Ludmila a Mlada, a statečný oráč Kristův, Prokop ze Sázavy. Líbáme v duchu skrytý hrob slavné dcery sv. Františka a sv. Kláry, sv. Anežky České. Kéž se rozmnoží procesí poutníků, kéž s námi poklekne všechen lid; kéž volá celá česká země ústy hmotnými i nehmotnými, z hloubi své víry, ze srdce omládlého láskou: Všichni svati patronové vlasti naší, orodujte za nás! Svatovítská věž zapadla zase za obzor tělesným očím; poutník bloudí 128 [pageend130]opět v samotách, brodí se prachem cest, poslouchá šumění větru a deště. Ale obraz onoho města po obou březích řeky, s tou vznešenou siluetou proti nebi a s pilíři mostu překračujícího z břehu na břeh pohybem pevným a spanilým, prorostl tkání jeho srdce. Venkovan - měšťák, jak pozbyla smyslu tato dvě slova! Zdá se nám, že cítíme víc než kdy jindy vůni dřeva a vápenný pach oněch lomů a dílen, v kterých přitesávali dávní tesaři a zedníci trámy a kvádry na první české kostelíky, věnované Nejsvětější Panně, svátému Klimentovi, svátému Jiří, sv. Kosmovi a Damiánovi. Naše srdce procházejí znova lisem časů osu- dotvorných. Kéž z něho vyjdou skrz naskrz proniknuta velikou horouc- ností oněch prvních stavitelů, jejich čistým, naivním a silným plamenem! Sto měst jsem viděl. Byla bohatší, a Byla? Nevím. Možná. Patrně. Ale když spěchám u podnoží soch a věže města rostou přede mnou jak krystaly, jež staví ametyst, když svítí almandin tvých okenic, malachit věží a když Vltava, na jejímž toku někdo uvázal veliký uzel, aby zdržoval věčně uplývající amalgam, promění se mi housle, jež se chví na dívčím prsu, všechna všednost dne, tak obludná a pustá, zoufalá, ustoupí naráz krokům umělců, kteří tu kdysi žili osudy, když snili plátna, plány kreslili, drtící ještě podnes velikostí. Jaroslav Seifert 129 [pageend131]poezie Michal Novotný Dovnitř Ničte se. Ničte se. Ve vzduchu, na zemi, bděle či v polospánku. Ničte se. Ničte se láskou, ničte se v hospodách, ve sportu, v zaměstnání. Ničte se najednou, ničte se po troškách. Ničte se. Ničte se pod mraky, ničte se za jasna. Volejte, že jste se nechtěli. Ničte se. A až budete myslet, že jste nadobro zničeni, odraní na podstatu, ničte se. Ničte se na kost. Teprve pak se dá žít, Charlesi. Potraviny Nadaní hudebníci, šachisti, blázni a ještě jedni, kteří si neumějí v samoobsluze koupit chleba, aby ostatní nekrčili omluvně a z útrpnosti rameny, jsou mocni tak intenzivního průniku skutečnosti, jaký umí jako další ještě blesk. V jednom okamžiku jsou přítomni celému dlouhému příběhu klasů, hrou nekončící ospravedlněným vybíjením, ale finálem teplého, hřejivého sousta obdarovávajícího bažící vnitřnosti. Nejenže jsou přítomni, oni jsou zároveň celý akt chleba od začátku do konce, jakkoliv jejich životy mohou připomínat starou, vyschlou a nikomu nepotřebnou kůrku. Chvála prohrávání Svět ovládají soutěživci, rvavci a bojovníci s krví podlitýma očima. Nemají čas ani chuť vychutnat pochybná vítězství, protože soutěž pokračuje. Nevědí, jak slastná je prohra a kolik moudrého poznání přináší, nehledě na jednoduchý počet, že zvítězit může jednou každý, ale k ustavičnému prohrávání musí být talent, tvůrčí schopnosti a ocelová vůle. Znal jsem kdysi jednoho boxera, milovníka života, který schválně vyhledával silnější soupeře pro slastně malátný a plastický pocit na podlaze ringu, kdy se mu před očima míhalo mnohem víc hvězdiček, než kolik jich je na nebi. Možná, že jsem zvolil příliš extrémní případ, protože tělesná bolest, kterou musel pokaždé snášet, byla určitě větší než ta, kterou by musel překonat, aby zvítězil. Chtěl jsem ukázat, jak obrovská musí být vůle po prohře, v tomto případě spojená s průnikem do jiných světů. Mohl to být boxer filosof, kdyby mu v tom nezabránila neustálými ranami otřesená hlava. Ale při jeho lásce k prohrávání by to byla nezasloužená odplata. 130 [pageend132]Slova do větru A je to pravda bez výjimky že nikdy? Že ani na oka mžik z pásma výpravného ticha Že ani poočku i když se závěsy věčnosti třepí? Oni se nehlásí to zapomněli řeč nebo je život nebytí tak nebývalý? * * * Ještě ne Ještě za námi není úplně ta noc ze samých nerostů oči si zvolna přivykají šeru co na tom že slábnou když smysly se stěhují do páteří jak obrovská síla je v odraných kmenech stromů které tu navzdory trčí ještě za námi není úplně ta noc noc náhrobních kamenů a skal pomalu pomalu ale stoupáme s ústy plnýma hlíny, kamení, rašení od sebe těžko k poznání dutostí podzemí poznamenáni a hrabeme se výš * * * Večer jako každý jiný Obraz šera se přelévá přes rám Dodoutnává Kořeny tiše ponoukají stromy Větve se zavírají 131 [pageend133]A země je na kolenou Její obnažený trup se sklání Niz a niz Do hrobu noci Jen oči noční zvěře a lidské sny Opravují ticho A kdesi v dálce bloudí výkřiky * * * Svědomí Sníh poletuje nad pamětí Tiše ji přikrývá V hořících nočních zahradách Vlak krutého smíchu se prohrabává zemí A výkřik Vypadává ze zdi Kdepak sníh * * * Špulka Pomalu natáčeni ne ú pros ně a po zvol na na špulku osudu stáčeni zatáčeni zapřeni nohama dokud to jde až ztratí sílu špulka se roztočí syrově propadném mřížkou do byla (Poezii vybírá M. A.) 132 [pageend134]divadlo O magnetismu a vyzařování Ať už je to móda nebo trvalý jev, v každém případě fenomén vyzařování projevující se v uměleckých dílech, a zvláště silně působící v oblasti herectví je zajímavý. (Na jiném místě se tohoto tématu dotýká také Vlastimil Marek ve své studii Na okraji). Možná, že k talentu skutečně patří nejen umění vyjadřovat vnitřní obsahy, ale také schopnost vysílat je dál jakýmsi magickým proudem. Tato schopnost není u každého tvůrčího člověka stejná a stejně tak mám za to, že se nedá naučit, pouze prohloubit. Je to cosi, s čím se člověk rodí. O vyzařování se dá mluvit v souvislosti s různými druhy umění. Není to dávno, co v televizi měřil jeden moravský malíř a léčitel záření různých obrazů, zejména ikon Andreje Rubleva. Jejich jakási posvátná energie mu vehnala slzy do očí. Snad tedy na této skutečnosti opravdu něco je. Potom se ale dostáváme k dalším otázkám. Naše duše jsou často velmi neuspořádané a toto záření nemusí být vždy projevem pozitivním. Existuje i negativní vyzařování? Pokud jde o pozitivní energii, nenapadá mě žádný vzácnější příklad než osobnost i dílo Bohuslava Reynka. Jeho grafiky jsou tak plné jemnosti, lásky a víry, pokory i očištění, je v nich taková síla milosti, že jen málokoho nezasáhnou. Reynkovy verše jsou jen jiným výrazem téhož očistného proudu. Ale působí i charisma osobnosti: Reynkova tvář, skromný příbytek, kříž na zdi a za ním zastrčená větévka rozkvetlé jívy - všechno tu vypovídá o nezničitelné síle a čistotě lidské duše i víry, jež inspiruje stále, i po smrti. Tomu ovšem jistě předcházely protrpěné chvíle mimo dobové proudy i mimo světský úspěch. Snad nejvýrazněji působí magičnost vyzařování právě tam, kde dochází k bezprostřednímu kontaktu a k živé komunikaci - v divadle. Proč jsme někdy magneticky přitahováni pouze jedním hercem, zatímco ostatní na jevišti jen registrujeme - jako by tu byli pouze proto, aby se děj hry mohl posunovat dál? Režisér Ewald Schorm kdysi říkal, že divadlo a herectví pocházejí od šamanů a jejich obřadů. Tam na úsvitu dějin snímali tito kouzelníci z lidí zlo a působili na okolí svými očistnými proudy. Kupodivu se zdá, že u některých mimořádných hereckých individualit i dnes tato vnitřní síla působí. Kdo viděl Danu Medřickou v Kočičí hře, jistě rychle pochopí, o čem je tu řeč. Vyvolala v divácích smích i pláč, kdykoli se jí zachtělo, měla publikum tak říkajíc v hrsti. A jelikož nás přivedla k tomu, abychom spolu s ní sdíleli kus života a prošli vnitřní cestu, zůstali jsme na konci svým způsobem vykoupeni a očištěni. 133 [pageend135]Mimořádnou hereckou individualitou byl i Miroslav Macháček. Vzpomínám, jak jednou ve společnosti herců vedl řeč o starých obrazech světců: Co jiného je prý svatozář kolem jejich hlav než silné záření, kterého si naši předkové byli vědomi, protože ještě byli na tyto vlivy citliví? Co jiného jim vyzařuje z dlaní, které mají zvednuté, než zvláštní proud energie? Pozoruhodné přitom bylo, že něco podobného vyzařovalo i z Miroslava Macháčka. Kdo viděl jeho Svidrigajlova ze Zločinu a trestu, ten může jen stěží vymazat takový zážitek z paměti. Tento zoufalec, který sám sebe trápí až k sebezničení, získal v Macháčkově podání fascinující sílu: zmrazoval, přitahoval i odpuzoval v jediném okamžiku. Ve Viole, kde později hrál opět tuto roli v komponovaném pořadu Téma Dostojevský, si stoupl na jeviště, soustředil se, stál, vůbec nic neříkal, a přece vzniklo v sále takové napětí, že se nikdo nedokázal ani pohnout. Tento herecký šamanismus měl ovšem svůj rub i líc. I banalitu totiž dokázal podávat tak sugestivně, že divákům občas unikalo, oč vlastně běží. Je pozoruhodné, že i z fotografií, které tu zbyly, je cítit zvláštní síla a energie tohoto velkého herce i režiséra. V současnosti vstoupila do povědomí filmových a televizních diváků jedna výrazná herečka, která se stala novou hvězdou českého filmu: Ivana Chýlková (naposledy byla takovou zářící hvězdou Jana Brejchová, jež dnes už patří spíš k hereckým legendám). Ivana Chýlková je jistě výrazná a nepřehlédnutelná herecká „persona“ - i v jejím případě přímo hmatatelně cítíme silný proud energie, která nás strhává a dřív či později zajme do své moci. A přece: její působivý projev v nás zanechává chaos - jako by zevnitř vystupovalo něco maličko jedovatého. Je ovšem jasné, že žádný člověk není jednoznačně dobrý nebo zlý, tyto krajní polohy přísluší jenom světcům nebo démonům, jinak v každém z nás probíhá zápas mezi těmito polohami a umění tento zápas zobrazuje. Na konci by podle klasických zásad měla přijít katarze - konečná harmonie, zklidnění a usmíření. Ivana Chýlková je mimořádně přesvědčivá všude tam, kde jí postava umožňuje ztotožnit se s temným pólem (psycholog by řekl Stínem) v nás. Hraje-li postavy tohoto typu, zdá se být její „negativní záření“ namístě. Potíže vzniknou tehdy, když herečka zvolí postavu jiného typu, například má hrát ženu, která svádí zápas sama se sebou, aby nakonec došla k jistému zmoudření: mám na mysli hlavní ženskou postavu z televizního seriálu Co ted, a co potom. Herecké nasazení zaměřené na negativní (stínový) obraz postavy bylo natolik silné a nekontrolované, že působilo odpudivě. A to i ve chvíli, kdy jsme měli sdílet hloubku lidského neštěstí ženské hrdinky. Bylo pro mě velkým překvapením, když jsem zjistila, že se podobným problémem, i když z trochu jiného úhlu, zabýval i Karel Čapek. Do svého nedokončeného románu Život a dílo skladatele Foltýna napsal několik posledních myšlenek, které je možno považovat za autorův testament. Týkají se právě umění a rozlišení dvou proudů v něm: 134 [pageend136]„Všude, kde pracuje umělec, jako všude, kde jde o lidské vynikání, obchází duch zlý, hledaje svou příležitost, aby se projevil, aby tě pokoušel nebo posedl. Protože sám nemůže tvořit, hledí se zmocnit tebe.“ A dále: „Díky Bohu, konečně mohu mluvit jenom o umění; musel jsem mluvit o Bohu i ďáblu, neboť nevěř nikdo, že umění je mimo dobro a zlo. Naopak, v umění je místo pro vznešenější ctnost i ohavnější nízkost a neřest než nevím v kterém povolání lidském.“ A poslední slova: „Tvá služba věcem je bohoslužba. A naproti tomu je umění nečisté a zlořečené...“ Každý tvůrčí člověk se pohybuje v napětí těchto dvou pólů, z nichž jeden i druhý cosi vyzařují. Proto jsem přesvědčena o důležitosti toho, abychom dokázali oba póly rozlišovat, abychom v sobě znovu oživovali citlivost vůči vyzařování té pozitivní energie. Pak budeme mít možná ještě šanci. Tereza Rybářová film Film jako kolektivní psychóza (Basic Instinct - a ostatní instinkty) „Vymknuta z kloubů doba šílí,“ říkávali dříve vzdělanci, když nabyli dojmu, že bláznovství doby překračuje únosnou míru. Dnes jsme sice méně vzdělaní, zato však poučenější, a tak už jen opatrně konstatujeme, že také tato doba je vyšinutá, neboť jsme mezitím pochopili, že vyšinutost je trvalým znakem každého lidského času až do skonání světa a že vynalézavost bláznovství je obdivuhodná a nevyčerpatelná. Stačí se jen rozhlédnout kolem sebe. Sotva filosofové vyhlásili s veškerou vážností konec dějin, daly se dějiny do tak prudkého pohybu, že si nestačíme držet klobouky. Sotva politikové vyhlásili nový světový pořádek, vypukl na jihu obnovované a s novými nadějemi vyhlížené Evropy masakr, na jehož pozadí se ostatní masakry, o něž v tomto století nebyla nouze, jeví jako poměrně velmi „uspořádané“, neboť vždy více či méně organizované a řízené z jednoho centra. Sotva se jeden z největších zloduchů totalita- rismu Erich Honecker ocitl v rukou německé justice, začal uvažovat o tom, že vstoupí do kláštera: Vítej, bratře Erichu, bylo možné číst v ti135 [pageend137]tulcích německého tisku, přinášejícího zprávy o tom, že mniši jednoho kláštera se z opravdové křesťanské lásky rozhodli Honeckera přijmout a že se již nemohou dočkat, až mezi sebou přivítají nového bratra. Ostatně, čím jiným bylo, když Gustáv Husák, řadící se čestně po bok nejhorším devastátorům 20. století, byl před nedávném oslavován nejvyššími slovenskými politickými představiteli jako velký státník a humanista - zachránce jednoho venkovského oltáře! Mohli bychom pokračovat. Nás tu ale spíš zajímá, jak se tato doba odráží v uměleckých obrazech doby, především ve filmu. I když ani tady není nouze o vyšinutosti všeho druhu. Bez přehánění lze dokonce říci, že vyšinutost se stala hlavním námětem drtivé většiny současných filmů. A to je symptom, který jistě stojí za zamyšlení. * * * Snad nejpozoruhodnějším rysem současného, zejména amerického filmu je to, co bych v prvním přiblížení označil jako propadání postmodcrnis- ticky zpovrchnělého filmového obrazu do podsvětních hloubek temné lidské psýchy. Pokusím se vysvětlit, co tím mám na mysli. Postmodernismus lze chápat jako totální vítězství požiti vismu v umění. Projevilo se to mimo jiné zploštěním obrazu na holou realitu, provázeným zánikem napětí mezi obrazem a tím, co symbolicky vyjadřuje - co je hlubší, významuplnější, nikdy ne zcela vyčerpané, a co proto skrze obraz jen jakoby prozařuje, prosvítá či jednoduše co v obraze nachází způsob, jak se viditelným a názorným způsobem projevit. Z tohoto napětí se odevždy rodilo magické působení umění i jeho smysl. Byla to hra na slepou bábu, v níž vše bylo „jakoby“, bylo to goethovské „reálné zdání“, kdy to, co bylo zjevně jen zdáním (uměle vytvářenými obrazy), bylo současně skutečnější než skutečnost sama. Hrdina musel být samozřejmě hrdinou, ale nesmělo to na něm být na první pohled hned zřejmé a veškerý půvab předváděného příběhu spočíval právě v tom, že teprve v jeho průběhu se mělo ukázat, zda jím doopravdy je, nebo zda se jím pouze zdá být. Klasickým příkladem takového hrdiny je Gregory Peck ve Wylerově neméně klasickém westernu Velká země, který jsme měli možnost nedávno znovu vidět v programu České televize. Ve srovnání s ním jsou všichni hrdinové postmoderního filmu opravdu nade vši pochybnost zjevní: napínají své zbytnělé bicepsy, koulí výhružně očima, v rukou svírají strašlivé zbraně, jejichž palebná síla se rovná tankové divizi za druhé světové války, a kousky, které na plátně předvádějí, nemohou opravdu nikoho ponechat na pochybách, že máme co dělat s nadlidmi nejvyšší kategorie. Můžete samozřejmě namítnout, že tato pohádková karikatura je záměrná, že je to součást postmoderní filmové estetiky. Budiž, ale co i pak zůstává, je symptom sám, totiž potřeba vidět dnešního hrdinu právě v této podobě. 136 [pageend138]Nebo si vezměme jiný příklad, který nás zavede rovnou tam, kde dnešní íilm rozbil své Cinecittá, totiž do Hádovy podsvětní říše. Chaplinův Monsieur Verdoux je postava z rodu hrdinů Fjodora Michajloviče, je to ďábel, ale jako takový to nemá napsáno na čele, to by totiž svým způsobem byla nuda a padla by tím hlavní záminka, proč nás jeho příběh vůbec zajímá. Svým chováním a vzezřením budí Monsieur Verdoux dojem úctyhodného, jemného a lidumilného člověka, ve skutečnosti má však ďábelské rysy. Vše se opět točí kolem toho, co je zdání a čím je toto zdání skutečné, a z tohoto šerosvitu vyvěrá veškeré vzrušení, jež v nás film vyvolává, a je na něm založena i konečná katarze. Ve srovnání s ním je Robert De Niro jako Louis Cypher ve filmu Angel Heart Luciferem se vším všudy, tak říkajíc v plné kráse a je třeba říci, že je dnes sotva asi nějaký jiný herec, který by dokázal tuto roli zvládnout tak mistrovsky a přesvědčivě. De Niro je prostě ďábel. Hrdina tohoto filmu, soukromý detektiv Harry Angel, není ďáblem pouze pokoušen, v jeho chování nezahlédneme jen občas jisté ďábelské rysy. Harry je ďáblem přímo posedlý, je s ním totožný, ďábel řídí jeho kroky. Jestliže si ovšem Goethův Mefisto a jiní staromódní ďábli byli schopni vymýšlet pro své klienty nejrůznější lákadla a kratochvíle, dnešní Lucifer má ve svém repertoáru pouze jedno jediné číslo, a tím je násilí, přesněji řečeno surové, odpudivé a přiblblé vraždění, a předtím ještě tak nanejvýš trochu (trochu?) sexu. Ve filmu Angel Heart scéna, která snad překonává vše, co bylo dosud možné v tomto žánru vidět. Hrdina se lopotí v posteli s dívkou (která je navíc jeho dcera), je to soulož na způsob zápasu se saní (k tomu se ještě dostaneme), hrdina si počíná, jako by mu šlo o život, jako by svou oběť chtěl zničit už v průběhu aktu samého - ostatně ji nakonec stejně zavraždí (co taky jiného?), a mezitím se se stropu začínají lít potoky krve, krev teče nejprve do kbelíku (v hotelovém pokoji při dešti protékal strop), potom už se leje doslova všude, i hrdinovi na zmítající se zadek, je to inferno, záchvat šílené vražedné fantazie. Chápu, že někdo to rád horké. Ale přesto si kladu otázku: K čemu, nebo snad pro jakého „nového člověka“ tolik křiklavosti, přemrštěnosti a odpuzující krutosti? A tím se dostáváme blíže k jádru našeho tématu. Postmodernismus jako konečné vítězství pozitivismu v umění zploštil umělecký obraz na jeden jediný rozměr a výsledkem bylo, že postavil všechny obrazy na stejnou významovou rovinu. Odstranil rozdíly mezi obrazy, které byly předtím svou povahou hlubší, výmluvnější a působivější, a obrazy, které znázorňovaly pouze věci faktické a povrchové. Místo hloubky, kterou bylo možné zahlédnout v postavách a dějích a která dodávala filmovým dílům působivost a smysl, zůstaly pouze povrchní efekty, jimiž lze film ozvláštnit, učinit hlučným, šokujícím atd. Tento vývoj směrem ke zploštění filmového obrazu a k odstranění všeho, co je metafyzické, tajuplné, skryté, však nakonec vedl k tomu, že 137 [pageend139]hloubka, jíž se chtěl postmodernismus vyhnout, se prosadila způsobem, jaký známe z hlubinné psychologie: vše temné, nevědomé a nevypočitatelné, čemu bychom se rádi vyhnuli, co bychom rádi „přistřihli“ podle naší (pozitivistické) míry, protože to v nás svou neovladatelností vyvolává obavy, nás nakonec vždy dostihne jakoby oklikou, á to v podobě, která je o to drsnější, jaksi archaičtější, primitivnější (ve smyslu syrovosti), než tomu bylo předtím, kdy se nám zdálo, že temný, nevědomý, démonický pól našeho života můžeme snadno v duchu soudobého funkcionalismu odmytologizovat, zbavit symboličnosti, a tím jednou provždy dokonale projasnit a učinit tak neškodným a ovladatelným. Vše, co se předtím v rámci pozitivistického tažení proti metafoře, symbolice a vůbec proti metafyzickému „zásvětí“ vyhnalo a vytěsnilo ze světa, se nyní do něj vrací, a to v podobě nočních můr (nejen těch z Jilmové ulice), obživlých mrtvol, z nichž se jako z běsnících Erínyí stávají vraždící maniaci, lidí proměněných ve hmyz nebo v jiné zvířecí či polozvířecí nestvůry, „Strašlivých Matek“ jako vystřižených z učebnic psychoanalýzy, nietzscheov- ských nadlidí nebo rovnou Luciferů nebo jiných zlých démonů. Celé toto „pandemonium“ jako by náhle vyhřezlo z podsvětní říše Hádovy, která je mýtickým obrazem spodních slují lidské psýchy, kde všichni tito démoni mají své domovské právo. Co na této démonické vlně současného amerického filmu stojí za zvláštní pozornost, není ani to, že připouští existenci démonů, které chtěl postmodernismus jednou provždy sprovodit ze světa (protože to jednoduše není možné), ani to, že se tu přestalo rozlišovat, zda ten či onen obraz je skutečnost nebo jen pouhá fantazie (nezapomeňme: všechny obrazy mají v perspektivě postmodernismu stejnou „významovou váhu“, nejsou žádné hlubší, a proto významově bohatší obrazy), jako spíš to, že všichni obyvatelé této říše duchů se vyskytují v „doslovné“, „holé“ a syrové podobě, kterou hlubinná psychologie označila jako gorgonské, tj. mající charakter mýtických Gorgon, a jako takové za tzv. „nesnesitelné obrazy“, související velmi úzce se vznikem psychotických stavů, provázených bludy a ztrátou smyslu pro realitu. * * * Abychom hlouběji pronikli do této problematiky, potřebovali bychom na to více místa a času (před lety jsem se o to pokusil v eseji nazvaném Medusa v novější době kamenné, který vyšel v samizdatovém časopise PARAF někdy v roce 1987). Mám-li několika slovy vyslovit jádro věci, jde zhruba o toto: Z antického mýtu o Perseovi vyplývá, že chceme-li na výpravě za nejzazší (meta-fyzickou) skutečností dospět až na samý konec, který je současně začátkem, nesvedeme to bez pomoci bohů, zejména pak bez pomoci Athény, která Perseovi zapůjčila nadevše cenný lesklý štít, v jehož zrcadlovém odlesku mohl pak Perseus spatřit obraz 138 [pageend140]Gorgony a useknout jí hlavu. V největší stručnosti to znamená, že bez tohoto štítu, to je bez schopnosti reflexe, zrcadlení, bez pojmové a obrazné výbavy, abychom tak řekli, by Perseus při přímém pohledu na Gorgonu zkameněl, protože její holý, kulturou nezprostředkovaný obraz je nesnesitelný a ochromující. Jestliže se lidská perseovská mysl, zbavená v důsledku zhroucení symbolického vidění světa své athénské a hermovské výbavy, ocitne před nesnesitelnými, protože „holými“ obrazy archetypů, pak buď rovnou zkamení (tak jako divák dívající se na tyto gorgonské filmy), nebo si jako náhradní Athénin štít začne v panické snaze o sebezáchranu vytvářet nouzové obrazy, jež by před sebe předestřel, jenže takto vzniklé nouzové obrazy mají, jak prokázala hlubinná psychologie, charakter bludů. A bludy vznikající pod vlivem postmoderně rozbujelých „oproštěných fantazií“, které ovšem ztrácejí charakter fantazie jako průniku do skutečnosti, mají nutně za následek vznik psychotických, paranoidních stavů, a výsledkem toho je nakonec úplná ztráta smyslu pro realitu. Neboť pravou skutečnost můžeme poznat jen za předpokladu, že některé věci ať už jsou to lidé, pojmy, symboly či předměty a události - dokážeme rozpoznat jako skutečnější, to znamená bližší tomu, čemu říkáme Bůh, bytí, idea, archetyp, zdroj života či jakkoli jinak, než ty ostatní. To je ovšem stanovisko, které je pro postmoderní mysl nepřijatelné, je to pro ni rovněž „nesnesitelný obraz“, viděný ovšem z opačné perspektivy. Při- pustíme-li totiž existenci idejí čili něčeho, co je transcendentní ve vztahu k běžné realitě, ocitneme se rázem v nebezpečí, že tyto ideje, v nichž i postmodernista velmi správně tuší spíše živly než jen pojmy vytvářené lidským rozumem, nás mohou zmást, pomýlit, naslibovat nám třeba neblaze proslulé zářné zítřky. Proto je třeba existenci idejí od samého počátku odmítnout a označit je za metafyzické bludy. Na to lze ovšem jenom trpělivě namítnout, že to, čemu se odpradávna říká dějiny a lidská existence, nespočívalo nikdy v ničem jiném než právě v potýkání s hydrou těchto idejí a že tato hydra je nesmrtelná. Čím víc se budeme tvářit, že neexistuje, tím víc nás bude ohrožovat, tím víc budeme zranitelní. * * * Film, který jako by se propadl do podsvětní říše démonů, děsivých příšer a nočních můr, se přirozeně stal jejich první obětí. Zdá se, že démoni se v něm zabydleli nadlouho se svými nelidskými vášněmi, bombastickými projevy a psychotickou, paranoidní atmosférou. Z filmu se tak stal nicméně prostředek, jak se s těmito psychickými mocnostmi setkat a jak s nimi svádět zápas na život a na smrt. Stručně řečeno, z filmu se stal nástroj psychoanalýzy. Duše dnešního (zejména amerického) diváka je už zřejmě zralá pro kolektivní psychoanalýzu a film se jeví jako nejvhod- nější prostředek, jak psychoanalýzu dostat z psychologických a psychia139 [pageend141]trických ordinací do nejširších vrstev. Tím se před filmem otevřely nové možnosti. Všichni, kdo třeba už po léta mluvili o tom, jak je pro sebe- poznání a duševní zdraví nezbytné, aby se dnešní člověk začal zabývat také svým nevědomím, svým Stínem, Animou a podobnými jungovský- mi, freudistickými, maslowovskými či jinými niternými problémy, by z tohoto vývoje měli mít vlastně radost. (Pokud ovšem oželí film jako umění.) Pandořina skřínka dosud skrytých a potlačovaných psychických poruch a zvráceností se náhle otevřela, a to, čemu Jung říkal Stín, Strašlivá Matka, negativní Anima, archetyp Hrdiny, a co bylo dosud možné zahlédnout jen jako odlesk antických mýtů a pohádek a uměleckých děl, je nyní kdykoli k spatření v kterémkoli kině. Není už nezbytně třeba draze platit za individuální psychoanalýzu, stačí si zakoupit vstupenku do nejbližšího kina a formou kolektivního psychodramatu nahlédnout rovnou do těch nejtemnějších zákoutí lidské psýchy. Film, který je vždy zvláštním druhem psychoterapie, působí dnes tak, že podle zásady „stejné se léčí stejným“ je terapií pro vážné stavy kolektivních psychóz a paranoidních stavů. Lze si ovšem klást otázku, kde se takové stavy vzaly u těch dnešních dvanáctiletých, kteří letos v létě v jednom rekreačním městečku z velké části zaplnili promítací sál při představení (mládeži nepřístupného) filmu Noční můra v Jilmové ulici II. Zatímco já jsem, přiznám se, omdléval hrůzou a hnusem při pohledu na Fredyho Kruegera, oni se srdečně a hlasitě bavili. Řekl bych, že tihle mladí nejenže nikdy nevěřili na Mikuláše, ale kdyby se jim někdy mělo přihodit to, co kdysi Mojžíšovi, totiž že by se na hoře Choréb setkali se samým Hospodinem, pak by se jim určitě nezjevil v podobě hořícího keře, aby jako Mojžíš nezemřeli bázní Boží, nýbrž „in natura“, jako „holá realita“, a aby se při tom nenudili, zapálili by si možná cigaretu. Hospodin samozřejmě může (navzdory židovské ortodoxii) měnit svůj obraz, je to dokonce nezbytné, ale míra numinozity „obrazu Božího“, to je míra, v jaké každý archetyp působí jako fascinující a drtivá síla, se nemění, jako se nemění intenzita slunečního záření. Měnit se může pouze vnímavost. A uvážíme-li, že umění je v podstatě náboženská záležitost (umění je jen jiná forma náboženství, říká Goethe), dostaneme se blíže k pochopení tohoto zvláštního druhu postmodernistické indolence. * * * Přesvědčivým příkladem toho, jak lze v divákovi pomocí zmíněných postupů podnítit vznik bludů, jimiž se pak divák instinktivně brání pohledu na „nesnesitelné obrazy“, a jak lze s těmito bludy mistrovsky a efektně pracovat, je americký film nizozemského režiséra Paula Verhoevena Basic Instinct. Znám diváky, kteří ani po dvojím zhlédnutí filmu nebyli s to rozhodnout, která z oněch dvou žen, mezi nimiž se jako v mrákotách 140 [pageend142]pohybuje policejní inspektor Nick, je tou ušlechtilou a milující, a která krutou vražedkyní. Přitom je to zřejmé už od samého počátku, totiž od chvíle, kdy se na scéně objeví Catherine, žena, která již svým vzezřením, chováním a vším, co z ní vyzařuje, dává o sobě vědět, že je ztělesněním ženy-démona: je ďábelsky rafinovaná, nad pomyšlení krutá a bezcitná, ale zároveň neodolatelná tím, jak je osvobodivě suverénní, nezávislá, žensky přitažlivá. Setkat se se ztělesněným archetypcm Animy, říká kdesi Jung, jinak řečeno, se ztělesněným obrazem Ženy, který muž nosí jako vlastní nerozvinuté femininní vlastnosti ve svém nitru, znamená smrtelné nebezpečí. A právě v takovém smrtelném nebezpečí se ocitá detektiv Nick v hereckém ztvárnění Michaela Douglasc. Nick, vyšetřující se- xuálně-sadistickou vraždu muže, se setká s Catherine, podezřelou z této vraždy, a od tohoto okamžiku je k ní neodolatelně přitahován. Catherine je spisovatelka kriminálních románů a Nicka a jeho bývalou přítelkyni, policejní psychiatričku Beth si vybrala, jednak aby čerpala z jejich života látku pro svůj nový román, jednak aby v průběhu psaní sama předla nit jejich osudů. Brutální vražda, kterou Nick vyšetřuje, se totiž dokonale shoduje s popisem vraždy, jak ji ve svém posledním románě vylíčila Catherine. Divák si v průběhu filmu není ve své strnulosti s to uvědomit, že se dívá do gorgonské tváře Lilith-první Evy, ženy démonicky svůdné a současně vražedné. Ale stejně jako Nick to nemůže nevědomě netušit a tento zkoprnělý pohled do tváře Lilith v něm nutně vyvolá ryze obranné představy, které není s to ovládat, ale které režisér Verhoeven dokáže velmi umně a promyšleně využít. Catherine-Lilith je natolik ďábelsky vynalézavá, že v určité fázi filmu se jí podaří velmi přesvědčivě přenést podezření z vraždy na nevinnou Beth, a zoufalý a zmatený Nick tomu uvěří stejně jako jeho nadřízení, od nichž se mu dostane pochvaly za to, že zastřelí Beth jako nebezpečného zločince; a stejně tak tomu zřejmě uvěří i filmový divák, některý už nadobro. Zmatek ohledně otázky, která z oněch dvou žen je vražednicí, je natolik dokonalý, že ani poslední (samozřejmě milostná) scéna filmu, kdy divák zahlédne pod postelí sekáček na led, oblíbený vražedný nástroj Catherine, mu nepomůže v rozluštění záhady, ale jen vystupňuje jeho pochyby. * * * „Psychoanalytický film“, vyrůstající z postmodernismu, nepostrádá tedy jisté působivosti, čerpá ji ovšem ze stejného zřídla, z něhož vypouští na filmová plátna své démony. Rozhodneme-li se jít na tento druh filmu, měli bychom si být předem vědomi toho, že navštěvujíce kino, jdeme vlastně „do analýzy“, a podle toho bychom měli přizpůsobit svá očekávání. 1992 Rudolf Starý 141 [pageend143]literatura Úder od anděla (Vladimír Sadek, Židovská mystika v Praze, Společnost židovské kultury 1992, 80 stran) Úspěch loňských přednášek Vladimíra Sadka o myšlenkovém a duchovním odkazu kabaly přispěl k jejich rychlému knižnímu vydání, zatímco Protokoly siónských mudrců se v Čechách vůbec vydat nepodařilo a pokus o jejich masovou edici na Slovensku skončil podle vlastních slov vydavatele ekonomickým fiaskem. Ještě na počátku tohoto století by poměr zájmu o tyto dva různé úhly pohledu byl nepochybně opačný. Hluboce zakořeněný antisemitismus byl nejen běžnou součástí venkovského života, ale i latentně přítomným jedem v myšlení leckterého vzdělance. Vlna zájmu o východní náboženství, hermetismus a různé tajné i pseu- dotajné nauky se od skromných začátků na konci 19. století vzedmula do nečekaných rozměrů. Díla autorů, jako byl C. G. Jung či Rudolf Steiner, kteří dokázali spojovat zdánlivě nespojitelné, dnes patří k nejhlubším myšlenkovým zdrojům našeho věku. Zájem tehdy vzrostl i o předchůdce a souputníka křesťanství - judaismus. Zvláště jeho paralelní existence v ghettech universální křesťanské civilizace se začíná jevit jako jeden ze synchronních duchovních projevů, jejichž zdánlivá autonomie tvoří součást vyššího celku. Kniha Židovská mystika v Praze, obsahující v poněkud rozšířené podobě zmíněné přednášky, se v podstatě skládá ze dvou částí. První se zabývá vznikem kabaly, ustáleného názvu pro židovskou mystiku, který v doslovném překladu znamená podání. Podle tradice vznikla tak, že Mojžíš obdržel od Boha kromě desek se zákonem ještě ústní výklad, s nímž seznámil svého bratra, jeho syny a izraelské starší. Jiná tradice odvozuje kabalu od poučení, kterého se mělo dostat některým biblickým patriarchům od andělů. Výklad mystického sefirotického systému je poměrně stručný a přehledný, přičemž typická pro myšlení, v němž se pohybujeme, je skutečnost, že pravděpodobný autor stěžejní kabalistické knihy Zohar se pro větší autoritu díla nazval pouze nálezcem a dílo samotné přisoudil učenci žijícímu o několik století dříve. Pojem reinkarnace (převtělování duší) znalo vedle velkých asijských náboženství, jejichž je dodnes samozřejmou součástí, i rané křesťanství a gnose. V kabale se objevuje jako nosný prvek, ačkoliv se nikdy nestala součástí základního židovského věroučného systému. Každý člověk se před narozením naučí celý Boží zákon, Tóru, ale 142 [pageend144]jakmile vyjde z matky, anděl ho udeří přes ústa a on vše zapomene. Toto krásné podobenství z Talmudu ukazuje kabalistický pohled na gilgul (hebrejský ekvivalent pro reinkarnaci) a v jiné rovině i na vznik zla, na nějž jsou i mezi kabalisty odlišné názory. Druhá část knihy se věnuje přehledu a přínosu pražských kabalistů, a hlavně odkazu nejvýznamnějšího z nich rabbiho Löwa, jehož jméno je v širších kruzích spojováno hlavně s pověstí o golemovi, která se stala nedílnou součástí pražského duchovního klimatu. Tato hluboká a tajemná osobnost je však obestřena řadou dalších legend, ta o golemovi je pouze nejznámější. Jeho myšlenkové dílo, sepsané až ve zralém věku, je prostoupeno moudrostí, která stojí nad dobovými proudy a módami. Jeho názory na přirozenost a nepřirozenost stejně jako na vliv majetku na nezávislost lidské duchovní existence jsou dnes stejně aktuální jako v době svého vzniku. Z naší země, a tedy i z Prahy, se vytratily dvě části jejích duchovních zdrojů. První ztrátu symbolizuje útěk Maxe Broda, který se na hranicích míjí s přicházejícími nacistickými vojsky. Druhou ztrátu symbolizuje vítání německých vojsk místními Rilkovými potomky. Třetí a poslední zdroj byl poničený i v důsledku lhostejnosti na české straně. Lhostejnosti k osudům obou postupně likvidovaných částí našeho zemského národa, ponecháme-li stranou vlastní aktivní příspěvek v Árij- ském boji nebo nesmyslné zakazování německé hudby po válce. Dnes již téměř zasuté duchovní zdroje lze obnovovat jen důslednou reflexí. Důsledné obnovení předchozího trojjediného stavu je však po všech duchovních i fyzických dějích tohoto století už sotva možné. Pavel Hlavatý divadlo Orfeus a Antaios (K pražské výstavě Josefa Šímy) Výjimečnou událostí pražského kulturního života byla letošní výstava Josefa Šímy (1891-1971), kterou připravilo Muzeum moderního umění města Paříže spolu s Národní galerií v Praze. Na výstavě, konané v Jízdárně Pražského hradu, se podařilo shromáždit bohatý a ucelený soubor 143 [pageend145]Šímových obrazů - kresby bohužel musely být nedlouho po zahájení z technických důvodů odstraněny. Alespoň některé z nich jsme však mohli vidět o pár měsíců dříve v paláci Kinských. Výstava byla nejprve uvedena v Paříži, do Prahy přišla vlastně v redukované podobě, omezená čistě na Šímovu výtvarnou tvorbu. Koncepce pařížské výstavy byla širší, uváděla Šímovo dílo do souvislosti zejména se skupinou Le Grand Jeu (Vysoká hra), kterou Šíma založil roku 1927 spolu s básníky Rogerem Gilbert-Lecomtem, René Daumalem a René Vaillandem. Společná aktivita skupiny je vymezena pětiletím 1927-1932, kdy také Vysoká hra vydávala revue stejného jména. Tvůrce Vysoké hry spojovalo především přesvědčení, že rozumový přístup ke světu je jen jednou z možností a že k poznání vedou i jiné cesty. Cítili potřebu překonat moderní odtrženost od hlubších duchovních kořenů, počátečních principů a znovu na ně navázat. Básníci Vysoké hry, kteří se poznali již několik let před setkáním se Šímou jako studenti remešského lycea, se snažili překonat omezení rozumového poznání, příznačného pro západní kulturu, studiem orientální a esoterické literatury i mnohdy riskantními psychologickými pokusy. Při svých duchovních cvičeních, podporovaných experimenty s různými drogami, se vydávali na cestu za hranice běžného vědomí a navyklého vnímání. Velkou váhu přikládali intuici, rozvíjeli imaginaci, usilovali o bezprostřední nazření skutečnosti a intenzívní prožitek. Šíma se s nimi seznámil v létě 1927, v době, kdy sám procházel zásadní proměnou, dá-li se tak nazvat hledání vlastní duše. I po mnoha letech se Šíma vracel ke dvěma zkušenostem, které pro něj měly mimořádný význam. Jednou z nich byla noční bouře v Caroně, kde byli Šímovi o prázdninách 1927 na návštěvě u přítele, básníka Jean-Pierra Jouva. Odtud pochází onen mrtvý strom, tak často se objevující na Šímových obrazech. Malíř jej spatřil osvícený úderem blesku a napříště spojil ve své mysli s hlubokým vnitřním zážitkem: „Jednou za noční bouře, v prudkém světle blesku, vzduch, mraky, podstata stromů, země, kameny, všechno se jevilo být jedinou látkou světa, a mne napadla Herakleitova věta: Blesk tvoří universum. Nebyl to jen počátek světa, připadalo mi, že je to také symbol rozpuku myšlenky... náhlý okamžik inspirace a poznání.“ Podobný iluminační zážitek zaznamenal Šíma již o šest let dříve, v roce 1921, kdy během jízdy vlakem za bouře spatřil hmotu světla v podobě kulového blesku: „Mohl jsem vidět světlo, které se stalo hmotou, a to potvrdilo dávné intuice. Nejprve jsem maloval krajiny osvětlené touto elektrickou bouří; pak to bylo světlo samo, které se stalo, mnohem později, hmotou mých obrazů.“ Zážitek prudkého světla, kdy „vše se jevilo být jedinou látkou světa“, stál zřejmě na počátku Šímovy tvorby. V průběhu třicátých let se Šíma stále častěji inspiruje příběhy z řecké mytologie. Zaujetí mýtem, symbolickým praobrazem, vyjadřujícím nehmotnou a věčnou realitu kolektivní psýchy, je zcela v souladu s malí144 [pageend146]řovým směřováním k základům existence, jeho nostalgií po ztracené jednotě. Šíma si vybírá z mytologických příběhů tragické momenty, kdy hrdiny stihl trest za jejich selhání (Návrat Theseův, Pád Ikarův, Zoufalství Orfeovo). Temná nota Šímových obrazů jako by souzněla s celkovým laděním doby - předvečerem a začátkem světového válečného střetnutí (druhé světové války), které Šíma zjevně prožíval jako hluboké osobní trauma, živené i vlastními zážitky ze zákopů první světové války. Ve čtyřicátých letech maloval Šíma podstatně méně než dříve, tento útlum trval až do počátku dalšího desítiletí. Vysvětlení, že jej od tvůrčí práce odváděly povinnosti, které na sebe vzal v souvislosti s funkcí poradce pro kulturní záležitosti na československém velvyslanectví v Paříži, podle mého soudu nemůže obstát. Před válkou se také zdaleka nevěnoval jen malování, a přece byla tato léta mnohem produktivnější. Zdá se, že pravou příčinou byla hloubka traumatu ze světového konfliktu, vnímaného jako ničení a ztráta hodnot, které považoval za zásadní. 1 to snad bylo důvodem, proč Šíma přijal rozhodnutí angažovat se jako diplomat na obnově kulturního života ve své rodné i adoptivní vlasti. Zakrátko však tato snaha končí rozčarováním, vývoj v Československu činí jeho práci oficiálního československo-francouzského prostředníka zbytečnou, takže v roce 1950 z velvyslanectví odchází. Na počátku padesátých let se téměř šedesátiletý vrací plně k malování, vrací se ke své vlastní minulosti, k těm podnětům, které formovaly jeho tvorbu na konci dvacátých a na počátku třicátých let. Nejsilněji je inspirován Zemí, jeho vize krajiny, uvedená na počátku třicátých let, nabývá o dvacet let později nové, abstraktnější podoby. Stírá se hranice mezi nebem a zemí, útržky krajiny se zbavují hmotnosti, zemské tíže, jako by byly nadány schopností levitace. Vzápětí se Šímová malba obrací ke hmotě země v telurické Krajině z Fontainebleau. V polovině padesátých let se z Šímovy tvorby zcela vytrácejí odkazy ke konkrétním přírodním útvarům. Země chápaná jako materia prima, počátek všech věcí, se dostává do souvislostí s obsahy lidské duše (Svah paměti, Les zapomnění). Současně se znovu objevuje téma blesku, ohně, světelné energie, které se napříště ukáže být osudovým námětem Šímová díla. Malířovy návraty ke kořenům vlastní tvorby jistě evokovaly myšlenkový svět Vysoké hry. Zejména Roger Gilbert-Lecomte, jehož život se uzavřel roku 1943, byl Šímovi blízký. Stal se jedním z prvních vykladačů Šímová díla, s podivuhodnou jasnozřivostí dokázal proniknout k jeho podstatě a předpovědět další malířův vývoj. Vzájemnost myšlenkového světa malíře a básníka byla oběma zřejmá již v počátcích Vysoké hry. Vydání výboru z Lecomtových básní roku 1955 bylo pro Šímu významnou událostí, která potvrdila pocit spřízněnosti s Vysokou hrou, a zvláště s Lecomtem. V roce 1957 maluje Šíma první obraz Orfea, obdélníkové chvějící se světelné pole, které se vznáší nad prahem země. Nehmotné tělo Orfeovo 145 [pageend147]je tvořeno vzájemně se prostupujícími horizontálními tahy barvy - světla. Podobným způsobem je malován portrét Gilbert-Lecomta z roku 1929, přesně řečeno básníkovo tělo, oděné pravděpodobně do hnědého saka. Podobný způsob malby nenajdeme, pokud vím, na žádné jiné Šímově podobizně, formální souvislost se objeví jen vzdáleně v některých útvarech krajin z třicátých let. Shoda v malířském postupuje natolik zvláštní a nápadná, že se nabízí otázka po vzájemném vztahu představy Orfea a malířovou vzpomínkou na přítele básníka. Přímé ztotožnění Orfea s Gilbert-Lecomtem by jistě bylo násilnou konstrukcí, zejména v Šímově případě. Vrací se k Orfeovi po čtrnácti letech, jestliže však na počátku čtyřicátých let akcentoval tragický pól orfeovského mýtu, nyní připomíná jeho vrcholný bod, totiž situaci na rozhraní dvou světů, toho smyslového a toho, jemuž říkáme zásvětí. Orfeus touto branou prošel oběma směry, po návratu na tento svět přestoupil zákaz, ohlédl se, a byl potrestán. Orfeus jako transparentní světelný sloup duchovního jasu, vznášející se nad hmotou země, symbolizuje sílu tvůrčího ducha a zároveň vratkost básníkovy existence. Ve stejné době jako Orfeus vznikají Kapky světla a Blankytné tělo ve tvaru oblohy, díla, v nichž je naznačeno, že i světlo se může zhušťovat, zhmotňovat, měnit skupenství jako jakákoli jiná hmota, nadaná energií. Je to další potvrzení toho, že u Šímy nelze vést hranici mezi objektivním a subjektivním, nelze stavět věci do protikladu - světlo i hmota, nebe a země nestojí proti sobě, nýbrž vzájemně se prostupují. V šedesátých letech vyjádří Šíma tuto svou vizi jednoty světa zcela jasně a zřetelně v obrazech země, kde jako by všechny živly splynuly v jeden světelný vír. Předznamenání těchto obrazů můžeme spatřovat v nevelké kompozici Antaios z roku 1959, kde se v levém horním rohu vznáší Orfeus jako socha světla a proti němu v dolní části obrazu leží Antaios v podobě tmavého balvanu - hrdina, jenž čerpal veškerou svou sílu z Matky Země, a když byl od ní odtržen, zahynul. V posledním desítiletí prošla Šímová tvorba ještě několika posuny - od malířských úvah, inspirovaných geometrií, až k posledním vizím Podzemních řek - jasně a přímo už ovšem směřovala k vyjádření myšlenky jednoty, celosti světa. Tehdy odpověděl Josef Šíma na otázku Jeana Gre- niera, co pro něj znamená malířství slovy: „Nemohu se bez něho obejít, ani se mi o něm snadno nemluví. Je to řemeslo... Nezáleží na prostředku, jakým znamení zanechává stopy. Stopy toho, na čem záleží a co lze nazvat ,skutečností, o níž můžeme mít ještě jinou zkušenost než jenom smyslovou4. Chtít prohlédnout jako slepec. Naslouchat ,zraku4. Číhat na vzpomínku prožité vize. Malovat zřené neviditelné. Konečným cílem není malba... Za estetickými jevy je vždycky metafyzická myšlenka, kterou nevidíme. Metafyzické je skryto v poetickém.“ Jana Tichá 146 [pageend148]hudba Hudba Karlova mostu (Soukromé ohlédnutí za zakázanou generací) „Hudba je lepší než slova, protože je přesnější než slova.“ Pamatuji si na ten okamžik o velikonocích roku 1969 naprosto přesně: po Vltavě plul jeden parník, na palubě spousta rozjásaných lidí a zvuk řízné dechovky, tam, a druhý, na palubě spousta „mániček“ a big beat, opačným směrem. Kaštany na Kampě pučely něžně zelenými, ale o to dravějšími listy jara, most plný turistů a Pražanů na procházce - podívali jsme se na sebe a jedním dechem z nás vypadlo: Praha by mohla být ke vší té kráse tak báječné město, kdyby... Bylo nám jasné, že „dočasná“ přítomnost Rusů se může protáhnout na věky. Tušili jsme, že končí krátké, ale o to intenzivnější období svobodných stříbrných větrů, které jsme ani nestačili vychutnat naplno a kterých jsme si nedokázali vážit. Trávili jsme celé dny na mostě, prodávali drobné grafiky či narychlo naplácané oleje, organizovali koncerty, happeningy, chodili ke Glaubicům na řízky přes celý talíř za jedenáct korun a hráli a zpívali a (z dnešního pohledu značně lehkomyslně) žili. V tom okamžiku jsem ale měl obrácené „déjá-vu“, pocit, že žiji něco, co ještě někdy opět budu prožívat. Problesklo mi myslí poselství z času, kdy se opět na Staroměstském náměstí rozezní naplno big beat, parky budou plné lidí ležících na zelené travičce, Praha svobodná a já si budu nějakou cizí řečí povídat s přáteli ze zámoří. Tenkrát, v roce 1969, jsme byli mladí a výkonní. Pracoval jsem v tiskárně, zásadně jen v noci, a brzy ráno jsem už s lahví mléka a pěti rohlíky v sisalové tašce přes rameno spěchal na most. S Jardou Ne- duhou, který tenkrát prožíval zenit své písničkářské výkonnosti, jsme sedávali naproti sv. Luitgardě. S Pavlem Turnovským (nyní předsedou Astrologické společnosti) a L. Moravcem (brzy emigroval, vystudoval filosofii a hindštinu v Heidelbergu) jsme založili výtvarnou skupinu PONT. Kousek vedle ještě občas hrával Karel Kryl, ještě kousek dál přezpívávali stále dokola svůj první hit Hele lidi Paleček s Janíkem, naproti prodával obrázky Prahy Petr Kovařík (budoucí básník a šéf vydavatelství Melantrich) s Danou Můllerovou, později Janotovou (dnes významnou dětskou psychiatryní). Se svým synem sem tam korzoval Milan Kozelka (později umělec-vězeň a ikonoklast na Karlovarsku), opodál hrál Vlasta Třešňák pro partu budoucích rockerů 147 [pageend149]a malířů (Šimsu, který později emigroval do Švédská a stal se z něho grafik, basáka Skácelíka, kytaristu Plastiků Jirku Števicha a jiné), a zatímco kolem se batolilo ukázkové dítě Mišel (Bok), brzy se měl narodit Jakub Třešňák. V květinových širokých kalhotech a květinových plandavých košilích jsme právě organizovali hippie festival v Lucerně a naše dívky si „revolučně“ přestaly jakkoliv malovat oči. Začalo to ale o dvě tři léta dříve, v kostele sv. Jakuba, na pravidelných nedělních varhanních koncertech. Tam většina z nás poprvé zažila Jednotu. Tisíce mladých lidí, namačkaných v uličkách a na kamenných schodech pod bočními oltáři, poslouchaly Bacha a Harmonii. Něco bylo ve vzduchu a my to cítili. Nikdo nevěděl, co to bude a odkud to přijde. (Cestou na Karlův most jsem se vždycky stavil v prodejně knih Československého spisovatele na Národní třídě a kupovával Orientaci, Sešity pro mladou literaturu, Literární noviny, Film a dobu, Studenta.) Poslouchali jsme big beat, všichni. Ještě jsme si příliš dobře pamatovali kampaně tisku (i Mladého světa) proti dlouhovlasým a noty neznalým Beatles, ještě jsme vzrušeně chodili každou neděli na „burzu“ (později byla v Riegrových sadech, ve Španělské ulici, pak na Petříně a jinde) na Václaváku a za tehdy drahý peníz dvě stě padesáti korun kupovali Hen- drixe, Woodstock, Doors, Zeppelíny, Who a Zappu. Agresivní, přímý autentický a pravdivý rock byl přesně tím, čím jsme se mohli odlišit od našich otců. Věděli jsme, že tahle hudba může změnit svět (a taky změnila: posluchači všech zemí se spojili), protože se nepřetvařovala. Slyšeli jsme to a cítili, srdcem. Hudba byla řečí naší zakázané generace. Zlatý věk protestsongů (první překlady Dylana v revue Světová literatura) a mladých mužů dlouhých vlasů s kytarou. Tranzistorová rádijka, večery na lavičkách a programy Svobodné Evropy s častými písničkami Beatles. V Praze a Bratislavě hráli Beach Boys, v Lucerně se potila Ella Fitzgeraldová, Karel Gott upozorňoval, že jeho žena asi nebude z ČSR, protože české ženy jsou vypočítavé, Armstrong si poskočil na Měsíci, bří Saudkové (comicsy a fotky) pilně publikovali, prostitutky braly dvě stě marek nebo „talíř“, léčitelé (už tehdy) léčili rukama, Vodňanský se Skoumalem se ptali, Jak nám dupou králíci, a přijde Palach a bude hůř. Mám dojem, že tehdy, nejen u nás, byla hudba řečí všech nastupujících generací. Jen si vzpomeňte na seznam sta nejlepších desek historie rockové hudby - většina je z konce šedesátých či začátku sedmdesátých let. Chtěli jsme se vyjádřit a zkoušeli jsme to všelijak (já sám jsem maloval a výtvarničil a později pořádal „demonstráže“). Nejpřesnější se ukázala být hudba. (Moje dcery dnes poslouchají anarchisty a „pankáče“ kombinované s Oceánem). Odpoledne 1. máje 1990 jsem s přáteli z USA procházel Staroměstským náměstím, a bác, „déjá-vu“ zamrzle zastavilo děj: na trávě u radnice se slunily stovky svobodných mladých lidí s vlasy i bez nich, na ploše náměstí 148 [pageend150]stála konstrukce s plachtou a pod ní hrála naplno nějaká rocková kapela. Okamžik před jednadvaceti lety s okamžikem „teď a tady“ se po vzoru stovek mezitím přelouskaných sci-fi knížek topologicky spojil s tichým, ale slyšitelným harmonickým šplouchnutím napříč dimenzemi. Moře času (s téměř beznadějnou poslední vlnou druhé poloviny osmdesátých let) zopakovalo (pro velký úspěch) svůj eskamotérsky harmonizační trik (škoda že jen jednou za dvacet let) a na krátký čas sjednotilo duši národa, nebo přinejmenším jednotlivých generací. Pro slzy jsem téměř neviděl, pro stažené hrdlo jsem nemohl mluvit, pro zázrak objevu, že nejen teoreticky, ale i prakticky to funguje, jsem téměř „nemyslel“. Stal jsem se svědkem. Jen jsem registroval. Viděl jsem na vlastní uši a slyšel na vlastní oči, dotýkal se na vlastní city a ochutnával vlastními emocemi spirálu serpentin nepředvídatelných zápletek divadla tohoto lidského světa. Kdybychom uměli naslouchat, slyšeli bychom to už v předehře (a ta, pro mou generaci, vibrovala kostelem sv. Jakuba v tom roce šedesátém šestém, kdy, dle slov populární písničky ze začátku šedesátých let, „už bude vážně všude mír“). Všechno se propojilo, nejen horizontálně a po proudu, ale i vertikálně a šikmo napříč a zprava doleva (byl jsem mezitím v Japonsku a často a rád přednášel o kaligrafii a zenových zahradách) - proti proudu času. Věděl jsem, nejen za sebe, že díky Hudbě a v hudbě jsme přes všechny zdi a zákazy byli šťastní. Než jsem se počátkem sedmdesátých let začal učit hrát na bicí, slyšel jsem hudbu - a hlavně tehdy populární písničky - jen jako slisované hudební omalovánky pod text. Jako bubeník jsem objevil mnohov- rstevnost hudebního poselství, a ač soutěživý typ, brzy jsem zjistil, že technika hry v hudbě mnoho neznamená. Od té doby mohu, chci-li, slyšet jednotlivé rytmické i melodické vrstvy hudby odděleně. V roce 1975 jsem přestal malovat (nechtěl jsem, aby po mně zbyly „sebrané spisy“ v jakékoliv formě) a rozhodl se dělat „umění“, po kterém by toho materiálního zbylo co nejméně - hudbu. Přes etapu rockovou (Extempore, Elektrobus), folkovou (Jakub Noha), jazzovou (Zdeněk Hrášek) a indickou (Emil Pospíšil) jsem skrz Amalgam dospěl až ke gongům a tibetským mísám. Když mne (kvůli organizování gongového koncertu 5. srpna 1986 a ve snaze zlikvidovat Jazzovou sekci) zavřeli do vězení, hodně se mi (zvláště po hudbě) stýskalo. Cvičil jsem (pokud se to dalo) jógu a broukal si (pokud se to v řevu psů a bachařů dalo) písničky Simona a Gar- funkela. Po dvou měsících jsem, stále ještě v imaginárně ohraničeném prostoru velikosti ruzyňské cely pro šest vězňů, přišel domů a velice opatrně si pustil dvacet vteřin Sound of Silence, zvuků ticha. Explodovalo mi tělo. Teprve po třech dnech jsem dokázal písničku vyslechnout až do konce. První koncert (na vernisáži obrazů M. Rittsteina v Čapkově galerii) s MCH bandem jsem dohrál ani nevím jak. Tedy díky čacké 149 [pageend151]péči agentů StB (v čí že to režii fungovali oni?) teď učím, jak poslouchat, a vím, kudy vede cesta (dovnitř, jinam, jinak, k harmonii a akceptování jednoty, složené z mnohovrstevné rozdílnosti). Karlův most je hologramický hybrid a paměť rytmu doby. Dvě pozitivní zóny, staccato sousoší s trylky racků, basový hukot jezu a nepřetržitého mručení dopravního ruchu, ranní očistný klid a každodenní decibelová špička turistů a stánkařů. Hřeben pilířů a elegantní křivka stužky. Panoráma na východě (moci světské a ekonomické) a západní kýč Hradčan a mosteckých věží (moci vládnoucí iluzím, že vladař může něco změnit). Krajkoví kamenů původních, opravených a vyměněných v pestrém spektru odstínů, a jde-li člověk rychle, v lichém, až téměř balkánském rytmu. Magická (a alchymisticky) zašifrovaná kabala dimenzí hmotných a duchovních, štrůdl o mnoha voňavých (i historicky málo libých) vrstvách, ke kterým se už ani znalec dnes nedostane. Oscilace touhy a nemožnosti jejího naplnění: člověk by chtěl zároveň na mostě stát, ale plně vychutnat jej může jen z odstupu či nadhledu. Jen málo je těch, kteří dokáží partituru Karlova mostu číst tak snadno, že jim zvoní a sténá a hučí a vibruje a intonuje a duní a bije a výská a stýská a laská a koncertuje v hlavě v simultánní partii omezeného člověčenství a zamrzlé hudby kamenného mostu. Nejdůležitější poselství Karlova mostu: „Je to možné.“ Je možné v chaosu současnosti uvidět a vychutnat řád. Mostu je jedno, jací lidé po něm kráčejí, most je svědek, který si pamatuje. Je možné vyladit se do hlubin věků a naslouchat. Člověk se ale musí ztišit. Zastavit. Přinejmenším Pražanům by nemělo být jedno, jak po mostě chodí. Karlův most je posvátné místo par excellence. Geometrie duchovního dědictví. Vlastimil Marek Jak staré víno vážně teče Vltava pomalým krokem přijde tma a každá kachynka k večeru dostává zlatý plášť luny na bílá ramena Jiří Orten i 150 [pageend152]povídka Procházka betonovou zahradou * * Text je ze sbírky esejů Nomad’s Land, která pod stejným názvem vyjde na jaře 1993 v nakladatelství Prostor. Původně vznikl pro sborník o Praze Praque. Secrets et mé- tamorphoses (nakl. Autrement, Paris 1990, uspořádal Petr Král a Xavier Galmiche). Lubomír Martínek Už na počátku byla mlha. Skutečná, hustá, vlezlá mlha. Město, v němž jsem se narodil, se jmenuje České Budějovice. Národnost obsažená v místě narození. Nesnesitelné. Navíc dlouhé, vzhledem ke kolonkám formulářů. A obtížně vyslovitelné. Německy se to město jmenuje Bud- weis. Jméno, navzdory pivu, mnohem pitnější. Jaksi přesnější a zároveň mnohem obtížněji situovatelné na mapě. Vrchol je, že mě se jménem, které musím vláčet ve všech papírech, legitimacích, průkazech, smířil až úředník. Úředník, který na jakési povolení napsal: Cuzco Budezowice, což jsem přetvořil na Cuzco Budweiser. Konečně vím, co mám vzhledem ke své úctě k omylům do dotazníků vyplňovat. Zároveň jsem tak setřel místo, proti němuž sice nic nemám, ale jež zní jako povolení k pobytu. Zatímco jediné povolení, o které ještě stojím, je povolení k odchodu. V každém případě by bylo těžké mít něco proti Cuzco Budweiser, protože jsem ho opustil, když mi byl asi rok. * * * První odjezd se tak neoddělitelně prolíná s prvním návratem. Do Prahy, neboť moje narození v Cuzco Budweiser byla čirá náhoda. Původně jsem měl totiž být Pražákem odkojeným Vltavou. Vracel jsem se na neznámá místa, jež by mi měla být důvěrně známá. Postupně jsem pronikal do záhybů města. Celého města, včetně jeho průchodů, vrásek a sklepů. S krátkými odskoky do jiných měst přilehlého okolí, Krakov, Budapešť, Varšava, Berlín, Bukurešť, Gdaňsk. Až do příštího odjezdu, podle platné právní normy ilegálního, nebylo možné nahlédnout dál. Tak jsem se o dvacet pět let později ocitl v Paříži jako téměř dokonalý Pražák. Znova jsem se ocitl v neznámém městě, které jsem se odvažoval považovat za své. Z důvodů téměř opačných, mnohem subtilnějších, těžko vysvětlitelných, jejichž účinek byl však stejný. * * * 151 [pageend153]Jeden z mnoha mých problémů spočívá v tom, že nedokážu napsat jména států. A především státu, z něhož pocházím. Státy si podle mého názoru nezasluhují být jmenovány, jak dokazuje třeba i nepsaná dohoda všech celníků světa, podle nichž je lepší spadat pod pravomoc jakéhokoli státu než se obejít bez ochranné ruky. Hrdá jména zemí pokrývají příliš vágní a zároveň příliš naléhavou, obtížnou a všudypřítomnou skutečnost, aby mohla sloužit jiným účelům než kartografickým. Ani vyslovit je není snadné. Proto v situacích tak nepříjemných, jako je představování, odpovídám jmény měst. Dnes o sobě podle okolností nebo nálady tvrdím, že jsem z Prahy. Nebo z Paříže. * * * Dokud jsem se plavil ve vodách, kterým se - ať už právem nebo neprávem - říká střední Evropa, nevěnoval jsem jim přirozeně žádnou pozornost. Výraz střední Evropa neměl pro mne žádný smysl. Patrně jsem ho ani neznal, přestože nosím mnoho jeho stigmat. Zálibu v anonymitě, sebevražedný smích, potlačený sklon pohrdat, vybičovaný sklon kritizovat a zároveň slučovat neslučitelné. A především touhu zmizet. Odejít. Nevzpomínám si, že bych se někdy setkal s bytostí z této oblasti, jež by nebyla posedlá odchodem. Kamkoli. Kterýmkoli směrem. Proto je dodnes toto území proslaveno svými mystiky, snílky, vizionáři, hledači. Žel moje představivost je příliš chabá, takže jsem musel svůj odchod uskutečnit. Přitahuje mě spíš zážitek než úvahy nebo sny. Dotýkat se je pro mne mnohem víc vzrušující než formulovat nebo si představovat. Mírně však závidím těm, kdo došli mnohem dál, aniž hnuli prděli. * * * Po třech letech honu na synonyma, homonyma a antonyma napříč slovníky a městy jako Pointe-á-Pitre, St. Malo, Lisabon, Curych, Kolín nad Rýnem, Brusel, Ponta Delgada, Quimper, Val-d’Isère atd. jsem se vrátil. Opět do města, kde jsem nikdy předtím nebyl. Do Vídně. Kdyby to nebylo bývalo napsané na ceduli, myslel bych si, že jsem v Praze. Až na několik zanedbatelných rozdílů. Nezbylo mi nic jiného než uznat, že střední Evropa skutečně existuje. Že to není pouze výmysl intelektuálů postrádajících jinou záminku k učeným rozhovorům. Že jsem měl k odjezdu mnohem víc důvodů, než jsem si vůbec myslel. Všechno zde bylo problém. Nikoli normální problémy, ale jediný neřešitelný problém, aniž by někdo mohl říct jaký. Problém, který, jak se zdálo, tížil pingly v kavárnách, úředníky v bance i servírky v bufetech, zahleděné do neproniknutelné budoucnosti, jež se nacházela přibližně deset centimetrů nad osychajícími saláty. Problém, jenž všechno přeměňoval. Každá maličkost nabývala neslýchaných rozměrů. Přejít místnost byl výkon. Přejít město 152 [pageend154]byla výprava. Přestože jsem odjel téměř okamžitě, bylo už pozdě. Počal jsem věnovat pozornost polemikám na stránkách literárních i jiných časopisů. Žádná z nich mě zcela neuspokojila. Neschopný se bezdůvodně nadchnout, protože jsem datem svého narození obrněný proti všem minulým i budoucím rájům, sbíral jsem názory, jako jiní sbírají třeba známky, hrdinské činy nebo funkce. Z každé z polemik mi však uvízl v hlavě nějaký postřeh, nějaká poznámka. Postupně jsem tedy na dálku zaplňoval bílá místa na plánu města, o němž jsem se naivně domníval, že mne nemůže ničím výjimečným překvapit. Zároveň jsem pokračoval v zabydlování vynechávající paměti dalšími jmény. Porto, Frankfurt, Madrid, Barcelona, Vancouver, Toronto, Bombaj, Bénares, Káthamándú, Rotterdam, Amsterdam. A v každém z těch měst jsem nacházel podivné pražské zlomky. Byť by to byl třeba jen khurki rum, který se v Káthamándú k nerozeznání podobal onomu nápoji vyráběnému z cukrové řepy a prodávanému pod názvem tuzemský rum, jímž jsme se v pražských putykách systematicky otravovali, a bolestí hlavy spojenou s neuhasitelnou žízní si tak předpláceli alespoň kratičkou cestu jinam. ♦ * * Kroužil jsem okolo posunutého epicentra nevyhnutelně ovlivněný vším, co jsem četl a slyšel. Musím poznamenat, že mezitím došlo k dost důležitým změnám. Praha se totiž přesunula. Ve dvou směrech. Nejdříve směrem na západ. Zjištění, že Praha je od Paříže vzdušnou čarou stejně daleko jako Florencie, ale blíž než Madrid nebo Kodaň, působila uklidňujícím dojmem. Druhý posun byl směrem na sever. Když jsem dorazil do Paříže, udivilo mě a trochu mi vadilo, že jsem považován za někoho přicházejícího ze severu, ze zimy. Pravda, i moje vzpomínky byly spíše studené, ale za to mohly boty. Odjakživa jsem si nerad zkoušel nové boty, a proto jsem z lenosti nosil ve všech ročních obdobích stále stejné tenisky. Něco však na tom je, že Praha leží severněji než Paříž. Přestože obě města leží na padesáté rovnoběžce, v Praze mají slova jinou, severnější hodnotu než v Paříži. V Praze, jak jsem ji znával, se nežilo v rytmu lásek a nenávistí, lehko vypuštěných slibů, jejichž důsledky nikoho nevzrušují a k ničemu nezavazují. * * * Bylo tedy nutné se vrátit do výchozího bodu. Přibližně výchozího, neboť skutečný bod zůstával nadále mimo můj dosah. Přístupný pouze za nepřijatelných podmínek. Ocitl jsem se znova ve Vídni. Tentokrát ve společnosti mladé ženy, která sice prožila v Praze osmnáct let, ale znala 153 [pageend155]pouze její fasády. Díky této podivuhodné okolnosti jsem sloužil ve Vídni jako průvodce Prahou. Setkání s rozpaky proběhlo spíše dobře. Byly zde pořád. Nepohnutelné, zaměnitelné. Jako pevný bod, jako osa, jako jedna z mála jistot. Ukazoval jsem rozličné pražské čtvrti, zkoušel popsat pražské hospody, přiblížit chodníky vzdálené tisíc kilometrů. Kladl jsem obrazy přes sebe. Rozdíly se stíraly podobnostmi, které jsem poprvé v životě byl přinucen formulovat a pojmenovat. Omítky, kabáty, půllitry, popelníky, cedulky s nabubřelými tituly na dveřích... Především ale způsob chůze, držení příboru, stisk ruky. Seznam by byl příliš dlouhý a nutně neúplný. Rozdíl byl pouze v tom, že ve Vídni byly budovy vyměšující byrokraty ještě nabubřelejší, ještě bombastičtější. Tak důležité, že mě s nimi nedokázala smířit ani poušť, která nenápadně pronikala do volného prostoru mezi nimi. Dokonce ani vídeňské kavárny, ani náhle probuzená gastronomická nostalgie nemohly můj odjezd oddálit. Odjezdu naštěstí nic v cestě nestálo. Na rozdíl od Prahy, kde je každý návštěvník připraven o boty hned v předsíni, aby nemohl uprchnout bez povolení hostitele, nebo od Paříže, kde pohled na ponožky zřejmě uráží francouzského ducha, ve Vídni je návštěvníkovi ponechána volba mezi pohodlím a možností zmizet. Pochopitelně jsem si ještě přečetl v kavárnách, plných nedefinovatelné směsi pachů piva, šlehačky a zaprášeného plyše, noviny. Nechal se obsloužit číšníky s obrovskými, oblýskanými prkenicemi na zadku. Pochutnal si ve stoje v řeznictvích na sekané, ovaru, buřtech a jiných nevzhledných pamlscích, které jsou tak vynikající. Pokud je na ně ovšem člověk zvyklý. Navštívil jsem i zkomírající indickou restauraci, jejíž majitel, aby nezkrachoval, musel mít na jídelním lístku vedle jídel vonících curry i guláš a nudlovou polévku. Nevyhnul jsem se ani setkání s pražskými přáteli a známými. Lidmi, kteří se vypařili, jak se sluší a patří, ale dali přednost podobnosti před rozdílností. Lidé, kteří se rozhodli raději přestěhovat než odejít. Které nelekal kompromis, kteří nemuseli nic měnit na svých zvycích. Zatímco moje přítelkyně nadšeně objevovala díky Vídni Prahu a zároveň Vídeň svých předků, já jsem objevoval především nutkavou potřebu zaplatit a vypadnout. Opět jsem se shledal se svou nespravedlivou agresivitou. Moje neoprávněné a absurdní pohrdání mi bránilo vychutnat c. k. dekadenci, agónii, šedivost i dorty. Neumím se oddávat rozkoším nudy déle než týden. Protože jsem byl připraven i o češtinu co tajný jazyk, umožňující jedovaté poznámky a opovržlivé komentáře (neboť zde hrozilo na každém rohu nebezpečí, že mi bude rozuměno), setkal jsem se i s tichem a mlčením, které jsem tak dobře znával. Ve Vídni, ve městě, kde minulost čiší z každé ulice, z každého domu, jsem začal tušit, že všechny tváře neodpovídající všeobecně uznávanému ideálu byly setřeny. Tušit, ne chápat. Je příznačné, že jsem ještě jednou 154 [pageend156]musel položit za sebe tisíc šest set kilometrů, nastoupit do pařížského metra plného nejrůznějších ras, než jsem alespoň přibližně dešifroval svoji nejistotu. Nejen moje povaha, můj temperament, moje podvědomí mi ve Vídni bránily vesele se oddat radostem setkání. Všude jsem tušil nekonečnou kasárenskou nudu ožralých oficírů, kteří se rozptylují šikanováním. Úředníčky schopné všeho - včetně ochoty - pro jeden povýšený úsměv nadřízeného. Nesnáším, nikdy jsem zřejmě nesnášel převládající čisté svědomí. Reflex, který na obranu před kritikou nutí semknout řady. Neumím milovat města, jejichž obyvatelé nutí každého cizince, ať už zde narozeného nebo přivandrovalého, aby se přizpůsobil, splynul. Nedokážu prominout hrdým obyvatelům, že dopustili zničení rozdílnosti a neshody, která v této části Evropy kdysi zřejmě existovala. Rozmanitost architektonických stylů svědčí o něčem jiném. Dnes může být zdrojem melancholie, smutku nebo krásy, ale podle mého názoru nemůže nahradit rozmanitost přízvuků, slov, prožitků. Připadá mi příliš snadné a pohodlné se cítit znásilněný, zneužitý, manipulovaný, drcený zlými, abstraktními silami historie, údělu nebo prozřetelnosti, když člověk předstírá, že nemá tušení, co je závist, touha po moci, pohrdání, podlézavost. Nevyrovnal jsem se s tím, že tato města bojující proti zapomnění, která až příliš dobře znají mechanismus likvidace zamlčováním, tak velkoryse přehlížejí své vlastní chyby, omyly, faux pas, nespravedlnosti, mrzkosti. Je nepopiratelné, že střední Evropa porodila hrstku lidí, jimiž jsem přitahován, které obdivuji, kteří mě přitahují. Přesto se cítím méně ohrožený ve městech, které špatné svědomí naplnilo tvářemi, jež se sobě nepodobají. Kde výčitky mají většinu a poznamenávají slova, gesta i zlobu. Kde ani poslední vůl nemůže otevřeně přiznat své pohrdání a nedůvěru vůči bytostem odjinud, a je proto nucen nosit nepohodlnou masku pochopení. Kde i nej tupější projev je formulován pod tlakem setkání a protikladů. Kde menšina není považována za nemoc, proti níž je třeba se chránit a kterou je nutno přivést k rozumu. Kde je člověk neustále konfrontován s často nepříjemnými zvyky druhých, jiných. Kde často i obtížná nedorozumění a nekonečně se opakující vysvětlení neustále zpochybňují každou záludnou jistotu. Váha slov, věčný hlavolam všech nomádů a poutníků, se od města k městu mění. V Paříži je beznadějně snadné si domluvit schůzku na sedm, a přijít v devět. Což přivádí k šílenství jak cizince ze severu, tak cizince z jihu. První, protože to je pozdě, druhé, protože to je příliš brzy. Je však prakticky nepředstavitelné nebrat ohledy na jejich chutě nebo zvyky a názory. Moje soukromá hranice dělí města na ta, kde ten, kdo popírá právo na rozdílnost nebo vylučuje nezařaditelné, začíná být konečně považován za mentálně zpozdilého - a na ta ostatní. * * * 155 [pageend157]v r Uznávám - přesněji řečeno jsem nucen uznat že moje přítomnost je utvářena mou pražskou minulostí. Ale není formována nostalgií; tato rozkoš mi byla až doposud odepřena. Dokonce si ani nemyslím, že by byla založena na kulturní identitě, jejíž ztráta má údajně působit psychické potíže. Mám dojem, že takzvaná kulturní identita je spíš neschopnost nebo nemožnost překonat rozdíl, porušit svá vlastní pravidla, vzdát se svých zvyků a zlozvyků, rozloučit se se svými jistotami. Neschopnost nalézt osobní identitu založenou na skutečných potřebách bez ohledu na tlaky vnějšího prostředí. Nejde o to se integrovat, splynout, zapomenout rázem vše, co předcházelo. Individuální identita se definuje i vytváří mnohem obtížněji, ale umožňuje nalézat vztahy založené na podobné představě světa, na příbuzných gestech, humoru i úzkosti. Bylo by nesmysl popírat, že často se domluvím snadněji s lidmi, kteří znají zkušenost odjezdu, než s lidmi, s nimiž se dělím o mateřský jazyk. Domnívám se, že místo narození je ve skutečnosti mnohem důležitější než politika. A že politika je pro pochopení odvrácené tváře měst méně důležitá než třeba gastronomie nebo klima, potvrzuje Vídeň a Praha docela dobře. Přesto se nemohu zbavit dojmu, že kromě gastronomické a klimatické příbuznosti existuje ještě cosi jiného, podstatnějšího. Něco, co by bylo možné nazvat třeba žízeň, touha, nespokojenost, jež mohou vzbuzovat neuvěřitelně silný pocit blízkosti, spřízněnosti i s lidmi, s nimiž člověk nemá na první pohled zhola nic společného. Moje přítomnost je spíš utvářena ozvěnou minulosti a déjá-vu. Praha mi slouží jako kritérium umožňující odhadnout velikost mé omezenosti, nevyčerpatelnost mých zhovadilostí, stupiditu mých předsudků, směšnost mých iluzí, zanedbatelnou délku vzdálenosti, kterou jsem ušel. Praha je referencí schopnou přeměnit kteroukoli maličkost v soukromý svátek. Pouze díky Praze mohu vychutnat herinka v Rotterdamu, být oslněný počmáraným londýnským dokem. Kdo může lépe ocenit hašiš v Amsterdamu než ten, kdo o něm snil s jointem vypěstovaným v kontinentálním klimatu střední Evropy? Čím lépe okořenit kraby, ústřice a chobotnice než vzdalující se chutí zelí a řízků? Co je prostšího než rozkoš procházky mezi mrakodrapy s podrážkami ochozenými v labyrintu středověkých uliček? Jak vychutnat bez středoevropského komplexu méně- cennosti potěšení z prázdné konverzace v cizím jazyce? A jak bez pražsky zjevených polopravd uniknout přitažlivosti rouhání nebo se oddat radostem předstírané blazeovanosti? A nejde pouze o radovánky. Praha je zároveň vynikající protijed proti všem pokušením absolutna. Jen ona mě dělí od mé zběsilosti a zavilosti. Tvoří přehradu proti přemrštěné nespokojenosti a - stejně jako ostatní města zanechaná za zády - všechno relativizuje. Včetně návalů beznaděje nebo připitomělého štěstí. Správně dávkována může být nejlepším lékem proti myšlence příslušnosti k jakékoli skupině nebo hnutí. Není totiž vůbec snadné nepropadnout bytostem překypujícím dobrou vůlí a dob- 156 [pageend158]rými úmysly, všem těm rebelům, nespokojencům, odmítačům, vzbouřencům, kteří tváří v tvář slunci neměli příležitost zahlédnout svůj vlastní stín. Je pravda, že Praha mi nezabrání upadnout občas do vážnosti, směšnosti, ješitnosti, demagogie, sebeuspokojení, ale při první vhodné příležitosti mi je připomene s nevkusnou přesností. Pouze díky ní jsem jakžtakž imunní proti moci ve všech jejích formách. * * * Nezbývá než se vyhnout poslední pasti a vyřešit několik nepodstatných drobností. Pasti jediného pohledu, jediného hlediska. Nic není snazší než žít v jednom jediném čase, ať už minulém, přítomném nebo budoucím. To je pořád jen uklidňující jednota. Nesnesitelný je často trojrozměrný čas, jenž nám uniká mezi prsty. Trávit život ve zkrášlených vzpomínkách je stejně snadné a pohodlné jako se nechat oslepit krásou uskutečněného snu. Nebezpečí odchodu spočívá v bezvýhradném přilnutí k místu, k němuž člověk došel. Drobnosti lze shrnout do několika otázek. Jak přejít minové pole, za nímž leží Nomad’s Land, kde Praha osvětluje Paříž a naopak? A jak v něm žít? Jak vůbec přežít? Není tedy vůbec vyloučeno, že návrat do výchozího bodu, i když je stále ještě nemožný díky dědicům oplakávaného císařství, je svým způsobem neméně důležitý jako odchod. Ať je tomu jakkoli, ačkoli je odjakživa pozdě a stále ještě příliš brzo, procházka pokračuje. Paříž, 5. června 1988 Náměstí staroměstské nádvoří paláců lodě chrámové tvé komory srdeční Matko měst tvé komory srdeční Karyatida Hradu drží české nebe a prsty Víta při naši odvolávají tam vzhůru František Halas 157 [pageend159]Jaroslav Putík Odysea po česku Deníky ze sedmdesátých a osmdesátých let. 304 stran; 79,- Kčs Připravuje: PROSTOR v prosinci 1992 U Prašné brány 3, Praha 1, 11629 Objednávky na adrese: PROSTOR-odbyt Na Zlaté stezce 138 383 01 Prachatice tel. a fax: (0338) 223 80 [pageend160]Vážená redakce, prosím Vás, abyste vyřídili poděkování - a taky tak trochu obdiv - paní Aleně [Vágnerové za to, jak odpověděla na Vaše anketní otázky v posledním čísle revue Prostor (č. 20). Všechny předcházející odpovědi a i otázky samy ve mne vyvolávaly rostoucí tíseň; věděla jsem, že to není v pořádku, že je to věru jinak. A pani [Vágnerová konečně použila tu správnou optiku a ženský ,,problém“ se objevil nezkresleně, totiž spíš jako mužský problém. V tomto světě, vytvořeném muži pro muže, s mužskou definici ženskosti a ženské role, jak paní [Vágnerová správně vystihla, stále ještě zaznívá Freudova otázka: „Co vlastně žena chce?“ Na Západě to ženské liberalizační hnuti dost hlasitě v různých formách říká už přes dvacet let. A muži tam naslouchají. Nejen odpovědím typu těch šesti, které předcházely před příspěvkem paní Wagnerové. Ale skutečným požadavkům, které se týkají zásadních věcí a jejich nápravy... Zdraví Vás a revue Prostor velice fandí Jindra Johanisová Praha, 6. srpna 1992 * * * Vážená redakce, v Prostoru č. 20 se v řadě textů hovoří o „ženské či mužské přirozenosti“, „ženských či mužských vrozených vlastnostech“, čímž se navozuje dojem biologické určenosti, a tedy jakési osudovosti a neměnnosti. Dovolím si využít jednoho z textů revue - Návraty a propouštění R. Starého -, abych toto poněkud jednostranné hledisko doplnila. V textu je popsán cyklus mužského milostného chování asi takto: Po mnohých překážkách se princ dostává až ke zvolené princezně, pojme ji za ženu, obtěžká ji a opět odchází. Pokud by zůstal, byl by milující ženou polapen, ba pohlcen - a proto ji opouští, jak mu káže mužská přirozenost. Biologie hraje zajisté v mužském i ženském chování, a zejména pak milostném velmi významnou roli. Ostatně i mužská úzkost prince a jeho neurozených následníků před polapením či pozřením ženou má velice tě- 159 DOPISY, NÁZORY, POLEMIKY [pageend161]lesnou složku, svědčí o tom i populární a zcela nereálné historky, které si povídají i páni, co nikdy Freuda nečetli. Avšak - zároveň - lze tomuto prastarému mužskému únikovému chování rozumět ještě jinak, a sice v kontextu tisíciletého tlaku judaisticko-křesťanské kultury na vytvoření, a zejména na uchování mužské nezávislosti. Podlehnout ženě je líčeno přemnohými způsoby jako nejhlubší mužské pokoření. Podlehnout ovšem mnohdy znamená prostě upřednostnit důvěrný vztah k ženě před jinými možnostmi. Proč bylo třeba postavit toto chování do zcela nepřijatelného světla? Muž, který upřednostnil důvěrný vztah k ženě před válečným kolbištěm, rodinu před voláním družiny či před závazkem k obci, představoval pro většinu společenství smrtelné ohrožení, kterému bylo třeba zamezit stůj co stůj. Nejen loajalita vůči společenství je vždy stavěna nad loajalitu vůči ženě. Důvěrný vztah byl pro muže zarámován jako projev slabosti, jako ohrožení mužovy identity, potupný stav, z něhož je třeba uniknout. Systémový pohled nás navíc poučuje, že k unikajícímu patřívá ten či ta, kdo chce unikajícího zadržet, že tedy jde spíše o interakční vzorec chování, kdy chování jednoho aktéra uvádí do chodu chování druhého, nežli o projevy čistě „vrozené“... srpen 1992 Šárka Gjuričová * * * Milí přátelé! Velice mě zklamalo červnové číslo Prostoru, věnované ženám. Materiály, které jsou v něm obsažené, jsou naladěné velice jednostranně a tvoří až jakési panoptikům či muzeum historických zbraní těch, kdo chtějí vidět ženu utkvívat co nejvíc v její tradiční roli. Tak především úvodní myšlenka: ženy kolem nás dnes nejsou ty romantické dlouhovlásky, které by nás muže přitahovaly a upoutávaly, naopak jsou to bezvýrazná bezpohlavní stvoření, a to je v nepořádku - kam se poděla ženskost? Běda, život je ochuzen! My muži jsme ochuzeni! To je krystalický mužský šovinismus. Je pravda, že ženy také mohou požadovat, aby měly kolem sebe samé Schwarzeneggery, a upozorňovat na pokulhávající realitu. Nicméně myslím, že cítíte ten rozdíl: je podivné, že váš časopis se zamýšlí nad problémem, kam se poděla ženskost, a nikoli nad problémem, kam se poděla mužnost. Zjevná asymetrie: zřejmě je ženskost pro ženu důležitější než mužnost pro muže... Navíc nemohu souhlasit s vyjadřovanou lítostí nad oslabením tradičního uspořádání, kde napětí mezi ženským a mužským rodem či pohlavím bylo tak důležitou součástí života. Nepřeji si takové omezování, chci sama svobodně rozhodovat, zda se budu cítit převážně člověkem jako takovým, nebo převážně ženou. Vzhledem k tomu, že v minulosti byly ženy v tomto směru 160 [pageend162]pod silným tlakem, soudím, že v současnosti je potřeba spíš podporovat co největší svobodu jejich volby, co se týče jejich rolí, projevů, chování i náplně jejich života. Nepochybuji o tom, že v muslimské společnosti, kde ženy pobývají ve vyhrazené místnosti vzadu v domě a vůbec nevycházejí ven, je toto napětí ještě vyšší a pro muže určitě ještě víc vzrušující a inspirující. Nechcete to tady, pánové, zavést? Jaroslav Putík v článku Co mám proti feministkám? se dopouští věčně opakované chyby - používá termín feminismus, aniž by tušil, co vůbec znamená a že radikálních, militantních feministek je tak pět procent. Stejně tak bych mohla útočit proti jakékoli skupině, která má nějakou radikální frakci, a demagogicky zaměňovat pojmy (například ochránci přírody a fanatičtí teroristé, kteří osvobozují laboratorní krysy). Článek Obhajoba manželství od Martina Pokorného mi připadal, jako by mi někdo naplival do tváře a nafackoval mi. Vyznívá v tom smyslu, že muž by měl být hlavou rodiny a mít autoritu, protože jinak se prý lidé nedohodnou. To je poněkud smutné svědectví o lidech vůbec - jsou-li tak špatní, bylo by snad lepší hodit na ně nějakou vodíkovou bombu, a byl by pokoj. Nivelizace funkcí v rodině vyúsťuje v krizi - no a co? Vyřeší se ta krize tím, že se navrátíme ke stavu, kdy žena bude mít povinnou úctu k muži a bude ho povinně poslouchat? Podle mě je potřeba najít z krize úplně jiné, kvalitativně nové východisko. Samozřejmě že manželství jako takové, monogamie i postavení dětí v rodině také nejsou neměnné hodnoty, axiómy, tabuizovaná témata. O tom všem se musí mluvit a případně mít odvahu to změnit. Ze jsou muži v politice schopnější než ženy, to vlastně popírá v dalším článku Jiřina Šiklová. Účast mužů v politice je kvantitativní, nikoli kvalitativní otázka. Autor nijak nezdůvodňuje, proč máme lpět na tradičních pravidlech, ale dogmaticky staví problém tak, že je to prostě dobré, protože tradičně se tak děje. Přitom to evidentně dobré není; čím víc pravidel se bude lidem předkládat, tím víc bude omezena jejich svoboda, seberealizace, a tím i přesahy vlastní existence, které dodávají životu teprve zajímavý, smysluplný rozměr. Autor se zjevně obraci k nesvéprávným imbecilům. Článek Jiřiny Šiklové mi v tomto sousedství připadal osvěžující, ačkoli ji jinak považuji za trošku příliš konzervativní (pro určitou spokojenost, se kterou se smiřuje s postoji našich žen, které nepochopily, že přímá účast v demokratickém politickém dění je životně důležitá). Další texty mi připadaly vybrané poněkud jednostranně, postrádala jsem moderní feministické hledisko. Například ve feministickém“ čísle Iniciál bylo možné se dovědět daleko zajímavější a novější věci než jen omílání jungovského schématu. Shrnuji, že jsem byla opravdu udivena, že v časopise, který snad má intelektuální ambice, se mohla objevit taková snůška zkamenělin. Pokud si dobře vzpomínám, dr. Šiklová mi před časem nabízela, abych pro toto číslo Prostoru něco napsala, ale já jsem na to tenkrát neměla čas. A nejsem 161 [pageend163]si jistá, zda byste příspěvky jaksi „z druhého břehu“ vůbec uvítali. Pokud se chcete v budoucnosti zabývat podobnými tématy a máte zájem o objektivitu, prosím, ozvěte se. Praha, 3. srpna 1992 Eva Hauserová * * * Až k liberálním předpokladům... Dovolím si na námitky na můj příspěvek v revue Prostor č. 20 odpovědět souhrnně: Musím přiznat, že kritiky mého stanoviska jsou s ohledem na dnes obecně přijímaný názor na člověka a smysl jeho žití zcela legitimní. Liberální pojetí člověka vykrystalizovalo v pojetí člověka jako jedince vybaveného především nezadatelným právem na svobodu a seberealizaci. Jestliže tedy člověk nabývá své důstojnosti až ve své seberealizaci, pak skutečně nelze bránit ženě v „důstojném “životě, a tedy klást překážky její „seberealizaci“je trestuhodné. Zádrhel spočívá jen v tom, že idea seberealizace v sobě skrývá mnoho záludností. První vystihla pregnantně paní Hauserová, píšíc: „...čím víc pravidel se bude lidem předkládat, tím víc bude omezena jejich svoboda, seberealizace, a tím i přesahy vlastní existence, které dodávají životu teprve zajímavý, smysluplný rozměr. “ Tendence je vskutku taková, že člověku jsou odnímána všechna vnější omezení, aby se mohl „realizovat“. Avšak člověk není v té míře pevný, „svéprávný “, aby obstál a nepřekročil mez: je příliš určován svým okolím, normou toho, co je v dané chvíli „normální“. Vezměme si Němce v hitlerovském Německu, naši druhou republiku... Vlastně to známe snad všichni i z běžného života: Jakmile je některá nemravnost běžná, je lidem obtížné nevyužít výhod z ní plynoucích, které ostatní s úplnou samozřejmosti využívají (v rovině banality např. využívání podnikových telefonů, kancelářských a jiných potřeb k soukromým účelům). Rozum většinou už nějaký omluvný argument najde, tyto argumenty jsou vlastně ve společnosti již jakoby na skladě. Tentýž mechanismus se uplatňuje ve všech oblastech — v oblasti společenského styku a vkusu v tématech hovoru i způsobech vystupování (ztrácí se cit či přesněji „dobrý vkus“, jak se o něm zmiňuje i V. Vlnas; zde je nejvíce patrné, a souhlasím s paní Houserovou, že se vytrácí „mužnost“ - muži se přestávají často stydět za své „ženské“ vlastnosti...), což ovšem přechází nepozorovaně až do sféry nej závažnějších pojítek mezilidských, zde je možno uvést otázku rozvodovosti a potratů. Jde o to, že k odcizení partnerů v některých rodinách docházelo vždy (a skutečně někdy bylo lepší nebo by bylo lepši, když se nebo kdyby se rozvedli), ale novost situace tkví v tom, že dnes je rozvod často tím prvním, co v situaci krize přichází partnerům na mysl. To samé v případě nechtěného těhotenství ženy. 162 [pageend164]Vyplývá to právě z ideologie, která staví osobní seberealizaci (a „svobodu“) nad osobní povinnosti. A to, že lidé se tak snadno rozhodují k tomu, co dříve bylo jednoznačně považováno za nepřiměřené a odsouzeníhodné, je dáno právě tím, že to již není považováno za nepřiměřené a odsouzeníhodné. Většina lidi nejedná z nějakého hluboce vlastního názoru, proto, že by se takto seberealizovali (projevovali svoji nejosobitějši osobnost), ale jedná tak, jak jí to společenské okolnosti umožňují. Kdyby vládla jiná ideologie a byly stanoveny jiné meze, snadno by se přizpůsobila. Druhým podstatným momentem moderního liberalismu je prvek či potřeba veřejného uznání a vynikání. Jako by člověk nebyl člověkem, když není veřejně uznán jako nějak významná osobnost. Ano, to jsou asi ony „přesahy lidské existence “, neustálá potřeba tvořit. Ale tvořit dnes znamená tvořit něco viditelného, hlavně viditelně nového. Stále nové, nevídané, neslýchané. Aby byl člověk uznán jako významná, vynikající osobnost, musí veřejně vynikat: na sebe upozornit, upoutat na sebe pozornost veřejnosti. Musí ohromovat stále něčím novým. A to do nekonečna a co nejrychleji - aby ho někdo nepředstihl. Odtud tedy záplava nevkusu v denním životě, ubohých experimentů v umění a rozvrat v lidských vazbách. Zde že tkví „smysluplnost“? Odtut také neúcta k těm formám života, jež jsou v sobě uzavřené, jsou „koloběhem“, udržují již existující a známé (a přitom i zde je co tvořit!). A rodina takovýmto „konzervativním“ prvkem, řádem je. Žena pak pochopitelně v rodině nenalézá uspokojení a chce být také „osobnosti“. I ona má právo na „seberealizaci“! Ale co je tato seberealizace? Vposledku něco také dost vnějšího, určeného okolnostmi. Třetím momentem souvisejícím s praktikovaným liberalismem je nahrazování vztahů závazků a povinností utilitárními vztahy, nebo alespoň pojímání veškerých v tahů jako utilitárních. Když píše paní Johanisová: „...děti potřebuje celá společnost snad více, než je potřebuje žena sama“, nemyslí to asi zcela vážně, ale přesto projevuje obecnou tendenci. Děti přece bývaly pojímány jako dar. V jakém smyslu by vůbec mohly být užitečné a „potřebné“? Děti jsou přece jasným příkladem závazku, a přesto - jak je vidět - je možno je dnes chápat v utilitárních pojmech. Pak je pochopitelné, že ženy i muži mohou klást proti sobě ideu veřejné seberealizace a osobní povinnosti k dětem a chápat děti jako překážku. Proč zde mluvit zase o ženách, když „celá společnost děti potřebuje“? Protože ženám bývalo vlastní (a je jim vlastní), že mají specifický cit, a především mateřský cit. Jen doba a její nerozlišující ideologie veřejné úspěšnosti je nutí poměřovat se muži, kteří se jim ale v mnohých ohledech nevyrovnají. Abstraktní lidská práva a v tom i idea rovnosti muže a ženy (lidská práva chtějí mluvit jen o člověku a rovnosti lidi) nahrazují představu osobních (tedy konkrétních) povinností, jak vyplývají ze zařazení jednoho každého v pospolitosti jiných lidí, abstraktní ideou člověk a jeho práv. Ano, osobní povinnosti a vazby, jež nás zavazují, nás zavazují každého jinak: matku jinak než ženu bezdětnou, prostého občana jinak než politika, podni163 [pageend165]katele jinak než dělníka či úředníka - podle našeho místa ve světě. Avšak abstraktní svoboda holého člověka, jeho „důstojnosti“ nám umožňuje vše toto přehlížet, neboť je zde prý „vyšší“ určení člověka... 5. listopadu 1992 Martin Pokorný * * * Vážená paní Hauserová, děkujeme Vám za dopis, který mě osobněještě více ubezpečil v přesvědčení, že feminismus je něco na způsob spalniček, které si musí žena, pokud to na ni přijde, jednoduše prodělat. Horší je, že v dospělosti bývá tato dětská nemoc provázena obluzeností, horečnými stavy a návaly agresivity. A tak bych dal místo polemiky přednost třeba návštěvě kina. Každé filmové představení je přece tak trochu psychoterapie. Mimochodem, viděla jste už film Barbry Streisandové Pán přílivu? Určitě by Vás zaujal. Hlavní postava- pochopitelně muž v hereckém ztvárnění chlapsky vyhlížejícího Nicka Nolteho -je totiž ztělesněním právě takového „krystalického mužského šovinismu“, který Vám tolik vadil v mém úvodníku. Nick se nechává strhávat typicky mužskými sklony -je hysterický a cynický, trpí neurózou z dětství a prožívá manželskou krizi. V dnešních amerických filmech ovšem nesmí chybět psychoanalytik - tentokrát je jím žena, skvělá Barbra Streisandová. Dokud s Nickem spolupracuje čistě profesionálně, vůbec nikam to nevede, možná k nenávisti. Teprve když se Nick začne projevovat jako „mužský šovinista “ a objeví v ní přitažlivou a vnímavou ženu, je poprvé skutečně schopen něco udělat pro svou poraněnou duši, a dokonce i zmírnit své trauma úlevným pláčem. Tohle setkání a krátký, avšak intenzívní milostný vztah mu nakonec - věřte nevěřte - zachrání život. Vsadím se, že kdyby Nick zůstal vůči Barbřině ženskému kouzlu slepý - což si ovšem lze jen stěží představit - skončil by podobně jako jeho sestra, totiž pokusem o sebevraždu. Z toho mi vychází, že „mužský šovinismus“ je něco veskrze sebezáchovného a pozitivního. Já bych ten sklon mužské psýchy ovšem nenazýval tak nesnášenlivě. Ostatně: Pánem veškerých citových přílivů, diky kterým vůbec žijeme, je přece Měsíc - symbol ženskosti. Přeji Vám hodně zdraví. Milan Hanuš P. S. A tak mě napadá, proč se mi film tolik líbil. Barbra Streisandová sr spalničky zřejmě prodělala v útlém dětství. Někdo má zkrátka smůlu, ale ona to rozhodně není. (Redakce si vyhrazuje právo dopisy čtenářů krátit. Jediným důvodem je omezený rozsah této rubriky. Děkujeme za pochopení.) 164 [pageend166]SLOVNÍK Pražské literární a umělecké kavárny Literární hospůdky, hospody, kafírny a kavárny mají u nás svou tradici už od počátku 19. století, kdy se v nich začali scházet představitelé národního obrození a první čeští básníci, spisovatelé, herci, hudebníci, výtvarníci. V hospodách a kavárnách se vášnivé diskutovalo, redigovaly a zakládaly se tu časopisy, projednávalo se vydávání knih a časopisů, organizovaly výstavy. Do kaváren se chodívalo číst noviny a umělecké revue domácí i zahraniční. Mnohá literární díla vznikala přímo u kavárenských stolků. Josef Václav Frič ve svých Pamětech napsal: „Kdež, probůh, mel a mohl se tehdy kdokoliv z nás pro veřejný život připravovat, kde mél hledat styky s naším lidem, kde mohl kdo s kým vyměňovat své myšlenky, kde tříbit své názory, kde smlouvat se s druhy o nejdůležitějších životních otázkách našeho bytí a nebytí, ne-li ve dne v kafírnách, večer při džbánku a v den sváteční v některé z našich na všech koncích města i předměstích uspořádaných besed?“ K nejstarším literárním a uměleckým kavárnám v Praze patřila kavárna U Suchých čili U červeného orla v Celetné ulici 593/21. Byla tu už od roku 1777 -v domě, kterému se říkalo podle domovního znamení U jelena v kotli. Kolem roku 1834 sem chodívali vlastenci a spisovatelé, především Josef Kajetán Tyl, který tou dobou býval vojenským úředníkem u pevnostního velitelství v nedalekých Josefských kasárnách. A s Tylem přicházeli další herci z Kajetánského divadla. K Suchým docházel pravidelně i František Ladislav Čelakovský, František Palacký, Karel Jaromír Erben, Josef Krasoslav Chmelenský, Karel Vinařický. Tady se poznal v zimě 1833/1834 Karel Hynek Mácha se svou láskou Lori Šomkovou. K Suchým však začal čím dál víc pronikat i svět velkého obchodu, a tak se vlastenci přestěhovali roku 1835 do hostince U Komárků v Ungeltu. Zde kralovali F. L. Čelakovský, J. K. Chmelenský a satirik Franta šumavský. O hostinci U Komárků psal Mácha ve svém proslulém deníku - zápis je z října 1835. Na rohu Rytířské a Havířské ulice v č. 580/1 bývala už v 18. století kavárna U zlatého hroznu, později U modréhc * hroznu. Chodívalo se tam vždy večer po divadelním představení v Kotcích a pak ve Stavovském divadle, z něhož vedla k Modrému hroznu krytá chodba. V 18. století byl majitelem kavárny Ondřej Schwann, později patřila panu Lorenzovi. Při svých pražských pobytech ji navštěvoval W. A. Mozart, pilně tu vysedával kapelník Stavovského divadla 165 [pageend167]Carl Maria Weber. Často sem chodívali František Palacký, F. L. Rieger a další představitelé národního života. V padesátých letech 19. století se stala „kafírna u modrého hrozné“, jak se tehdy psalo a říkalo, střediskem výtvarníků. Scházívalo se jich tu na čtyřicet - mezi nimi Adolf Kosárek, Viktor Barvitius, Karel Purkyné, Alois Bubák, herec a malíř František Kolár, bratři Mánesové, chodíval sem architekt Vojtěch Ignác Ullmann, sochař Václav Levý. V těch časech to prý bývala nejhlučnější kavárna v Praze. S odchodem kavárníka Lorenze do Celetné skončila i sláva Modrého hroznu. Proslulou literární kavárnou v 19. století byla Horákova hospoda U Ježíška ve Spálené ulici 72/32. Pojmenování vzniklo podle domovního znamení, na němž bylo jezulátko. Kdosi spočítal, že sem chodívalo na sto sedmdesát čtyři významných kulturních osobností. Dlouhá léta, až do roku 1872, tu byl vůdčí osobností Jan Neruda - potom přesídlil i se svými druhy do Líbalova hostince na Ferdinandce. K Ježíškovi chodíval mladý Ignát Herrmann, Josef Václav Sládek, Antal Stašek, Servác Heller, Ladislav Quis, herečka Otýlie Sklenářová- -Malá, novinář Gustav Eim, Bedřich Smetana, Josef Mánes. Neruda tu hrál téměř každý večer krejcarového maxla nebo čistku a udílel audience mladým literátům. Hodně se tady diskutovalo o zásadních věcech kultury, o literatuře, o záležitostech veřejných a byly prý to rozpravy nadmíru rušné. Tady se roku 1872 zrodil druhý Lumír, redigovaný Sládkem. Dlouhé dny se diskutovalo o premiéře Prodané nevěsty -to sem chodil i Jindřich Mošna, první principál Pro- danky, který tuhle roli hrál pak v životě celkem čtyřistapadesátkrát. V té slavné době byl hostinským u Ježíška Antonín Makovský. O něco málo později sem chodíval i herec František Ferdinand Šamberk, spisovatelé Alois Jirásek, Eliška Krásnohorská, Viktor Dyk, Josef Holeček, Jindřich Šimon Baar, ale také tvůrce opony v Národním divadle Vojtěch Hynais, houslový pedagog Otakar Ševčík, architekt Kamil Hilbert, lékaři profesoři Thomayer, Heveroch, Jedlička, Syllaba i jazykozpytec Zubatý. To už jsme se ovšem ocitli v první čtvrtině 20. století. V lokále U Ježíška se vždy diskutovalo dlouho do noci - ještě po půlnoci zdržoval Ignát Herrmann každého, kdo se už chtěl loučit: „Ale co budeš dělat celý večer doma?“ Ve dvacátých letech 20. století začala sláva lokálu rychle upadat, dům byl však zbourán až roku 1978. Na rohu Jalovcové a Husovy ulice bývala v domě U tří stříbrných rúží 232/10 kavárna Reíndlova, později Melzerova. Tady měl v letech 1792-1808 vydavatelství českých knih a Pražských poštovských novin i knihkupectví či tzv. Českou expedici Václav Matěj Kramerius, a tak k Melzerům chodívali knihkupci a čtenáři nejen z Prahy, ale i z blízkého a dalekého venkova. Kramerius tu bydlel od roku 1795, v roce 1806 dům koupil - a roku 1808 v něm také zemřel. Roku 1840 tu byla kavárna šmilerova, v níž Josef B. Pichl, Václav Filípek, sládek Pavel Vnouček a další domluvili první český bál - konal se v Konviktu 5. února 1840. Posměváčci a nedůvěřivci tehdy tvrdili, že se na tom bále bude tancovat kolem Jungmannova slovníku, ale byl to obrovský úspěch českých vlastenců. Druhý ples se konal roku 1841 na Žofíně a přišlo na něj dva a půl tisíce Pražanů. První české bály se domlouvaly i v nedaleké kavárně v Dominikánské, dnešní 166 [pageend168]Husové ulici. Majitelem této kavárny byl od dvacátých let měšťan Schoch, a tak se tu říkalo U Šochú - a pak U zlatého tygra. Později, mnohem později, když se tato tradiční literárně-politická kavárna změnila v plzeňskou pivnici, chodívali ke Zlatému tygrovi štamgasti Rudolf Deyl, Josef Kopta, Zdeněk Štěpánek, Karel Kalaš, Dalibor Jedlička a přemnozí další - výtvarníci, novináři, herci, vědci. Samozřejmě až po současného štamgasta Bohumila Hrabala. Mimochodem a docela na okraj - všimli jste si, že na slavném domovním znamení kráčí zlatý tygr velbloudím krokem mimochodníka, nikoli krokem šelmy kočkovité? Nejslavnéjší ze slavných byla ovšem kavárna Union v prvním patře domu na rohu dnešní Národní třídy a Perštýna. Byla nerozlučně spjata především s vývojem českého výtvarného umění na sklonku 19. a v první polovině 20. století, ale chodil sem doslova každý, kdo v tehdejším kulturním světě něco znamenal. Unionka soustředila snad všechny generace a většinu směrů - výtvarných i literárních. Tady se sbíhaly informace z kulturního a politického života, tady se vedly nekonečné diskuse a debaty. V. V. Stech konstatoval, že jednodušší by bylo napsat, kdo do Unionky nechodil, než kdo tam chodil. Prý tam nechodili jen dva - F. X. Salda a Arnošt Procházka. Už tehdy na začátku se v Unionce scházívali mladí výtvarníci, hudebníci a literáti. Chodívali tam Josef Václav Myslbek, Václav Brožík, Antonín Chittussi, Adolf Heyduk, Josef Václav Sládek, Svatopluk Čech, Julius Zeyer, hudební skladatelé Antonín Dvořák a Karel Bendi. Roku 1884 byla majitelkou kavárny Marie Fiedlerová, adresář z roku 1891 uvádí jako majitele Eduarda Fiedlera, roku 1896 byl majitelem Josef Melzer. V té době Unionka hojně inzerovala - z téhož roku je inzerát, jenž praví: „Melzerova kavárna Union - nejstarší renomovaná kavárna, dostaveníčko elitní společnosti i cizinců, velký výběr tu- i cizozemských časopisů, nejnovější kulečníky. Otevřeno od 6 hodin ráno do 2 hod. v noci.“ Jako v každé literární kavárně i v Unionce byl dominantní postavou vrchní číšník - v tomto případě František Patera. Znal dobře své hosty, o každém věděl, co čte, obstarával žádané časopisy, mnoha autorům počkal se zaplacením nebo jim půjčoval. Jaroslav Seifert ve svých pamětech vzpomíná, že panu Páterovi dluží na věčné časy za dvě černé kávy. Když roku 1947 zemřel, otiskly Lidové noviny na jeho počest pěkný nekrolog. Do Unionky chodíval i Jaroslav Hašek - bud * psát nebo za redaktorem Humoristických listů Skružným, který tu úřadoval každé odpoledne. Pravidelně sem docházeli Franta Sauer, S. K. Neumann, Václav Spála, Rudolf Kremlička, Božena Benešová, Jakub Arbes, Svatopluk Cech, Viktor Dyk, Mikoláš Aleš, Bedřich Smetana i Antonín Dvořák, občas se tu objevil Franz Kafka. V první místnosti sedával Josef Pekař, v druhé bývali denními hosty universitní profesoři Heyrovský, Vlček, Drtina a Šusta, třetí místnost patřila umělcům. Denně sem docházeli mánesáci, jejichž zásluhou začal Patera objednávat umělecké časopisy i z ciziny. Do Unionky chodila začátkem století první generace Mánesa - Kotěra, Sucharda, Preisler, pak druhá - Štursa, Nechleba, Gočár a hlavně V. H. Brunner, který býval dlouhá léta dominantní postavou Unionky. Chodil sem V. V. Stech, Zdeněk Wirth, oba Strettiové. Vedle nich sedávali literáti Jiří 167 [pageend169]Mähen, Rudolf Těsnohlídek, Fráňa Šrámek a František Gellner, u dalšího stolu bývali architekti. Tón obvykle udávali Jan Štursa a především V. H. Brunner. Do Unionky chodili tou dobou i Hanuš Jelínek, Petr Křička, František Langer a oba mladí Čapkové, Eduard Bass tu býval denné. Chodili sem novináři K. Z. Klíma a Arnošt Heinrich, malíři František Kobliha, Vincenc Beneš, Jan Slavíček, Emil Filla, Bohumil Kubišta, František Tichý, víc než dvacet nejznámějších malířů. Členové proslulé malířské Osmy vytvořili v Unionce jakousi vzdoroakademii. Docházeli sem Jiří Karásek, Emil Artur Longen se svou ženou herečkou Xenou, mladý Matéjček, Karel Horký, diskusí se pilně účastnil i Fillův přítel Vincenc Kramář. V Unionce vznikaly nejrúznéjší spolky a časopisy, roku 1908 se tu ustavil Spolek českých bibliofilú, roku 1909 vznikla v Unionce průbojná Knihovna krásných tisků - z podnětu Antonína Starého. Léta před první světovou válkou byla pro Unionku dobou největšího rozkvětu. Po první světové válce ožila Unionka znovu: Jaroslav Bednář, Konstantin Biebl, Jiří Weil, z výtvarníků Alois Moravec, Karel Holan, Jan Bauch, kreslíř Franta Bidlo, z herců Václav Menger, zakladatel Družstevní práce Václav Poláček. Karel Konrád tu psal své črty a vyřizoval redakční záležitosti časopisu Trn. Začátkem dvacátých let býval víc než častým hostem Unionky Jaroslav Seifert. V období kolem Páteřová odchodu začala sláva Unionky pomalu pohasínat, roku 1923 se dokonce uvažovalo o tom, že dům bude zbourán. Tehdy napsal na obranu Unionky sloupek do Lidových novin Karel Čapek - jmenoval se Ohrožená památka a vyšel 21. ledna 1923. Do Unionky samozřejmě občas zavítala i pražská bohéma - kromě Jaroslava Haška také M. Z. Kuděj, Gustav R. Opočenský, Franta Sauer a další. Ti však měli své hlavní štace jinde - a nebylo jich málo: vinohradský Kravín, Hlavovka, Deminka, Tůmovka, Montmartre v Řetězové ulici, U zlatého litru, Hofmanka, U Petříků, U medvídků. V březnu roku 1941 gestapo kavárnu uzavřelo. Za okupace zmizely i zápisníky či kroniky Unionky-Krásná kniha plná parády a Zajímavé výzkumy a pozorování. Po válce nastoupila do znovu otevřeného podniku tzv. poslední generace Unionky: Konstantin Biebl, Karel Konrád, Jaroslav Bednář, Ivan Osvald, Václav Irma- nov, Jiří Brdečka, Zdeněk Sklenář, Michal Romberg, Jan Rychlík, Emil Ludvík. Posledními vrchními číšníky byli pánové Hartman, Muk a Šimůnek. Poválečný čas Unionky však netrval dlouho, kavárna byla brzy uzavřena znovu, v jejích prostorách vznikla dostihová kancelář, pak závodní kuchyně. Roku 1949 byl dům zbourán a místo něho vyrostl Dům dětské knihy - nakladatelství Albatros. Kavárna Slávie proti Národnímu divadlu - původně tu byla od středověku až do roku 1858 cihelna - patří k uměleckým kavárnám už od doby svého vzniku. Dostala své jméno v čase, kdy se lokálům s oblibou dávaly vlastenecké názvy: U Husa, U Žižky, U slovanské lípy, U Čecha pod Řípem, U české udatnosti. Původní stará Slávie - tehdy Slavia - byla ovšem o patro níž, v přízemí starého domu, a vchod měla z Divadelní ulice. Říkalo se jí také Bendlovka. Chodívali sem herci, spisovatelé, veřejní činitelé. Ladislav Quis píše ve svých vzpomínkách, že už ve staré Slávii se scházeli skladatelé Karel Bendi a Bedřich 168 [pageend170]Smetana, herci František Kolár, Jakub Seifert, Antonín Pulda, zpěváci Adolf Krössing, Robert Polák a Karel Čech - snad všichni muži z Prozatímního divadla. Debatovalo se tu především o divadle a o hudbě. Z literátů chodil do staré Slávie píšící herec J. J. Stankovský, nemilosrdný kritik Kolárových a Boz- děchových her. Chodíval sem i Karel Sabina. V letech 1862-1863 dal vystavět hrabě Prokop Lažanský na místě staré Slávie, na konci Nových alejí, později Ferdinandky, později Národní třídy, výstavný palác, v jehož zvýšeném přízemí byla roku 1881 zřízena kavárna. Původně byla ovšem rozdělena do několika salónů - příčky byly zbourány až roku 1933. Nová Slávie se stala na celé generace místem schůzek uměleckých osobností. Chodil sem Bedřich Smetana, architekt Josef Zítek, malíř František Ženíšek, profesor Otakar Hostinský, skladatel Karel Bendi, herci František Kolár, Jindřich Mošna, Eduard Vojan, Jakub Seifert, Josef Šmaha. O velikonocích, v tradičních noremních dnech, se sem sjížděli herci z celých Čech - ve Slávii se konala slavnostní herecká burza, uzavíraly se nové smlouvy a herecké přestupy. Vyhledávaným kulturním střediskem byla Slávie i mezi oběma světovými válkami. Scházel se tu Devětsil, který později přesídlil do nedaleké Národní kavárny v domě U Topičů. Slávie byla také oblíbenou kavárnou pražské avantgardy, herců z protějšího Národního divadla i jejich diváků a obdivovatelů. Začátkem dvacátých let sem chodíval Jaroslav Seifert se svými přáteli na skleničku absintu - prý malou koketérii s Paříží. Na absint se sodovkou chodíval do Slávie i Jiří Wolker. Když Wolker zemřel, pozvali sem Karel Teige, Vítězslav Nezval, Josef Kopta a Jaroslav Seifert paní Zdenku Wolkerovou - básníkova maminka prý tehdy položila na stůl synovu fotografii a všem objednala sklenku absintu. Do Slávie chodívali i Vladislav Vančura a Ivan Olbracht, Jaroslav Vojta i Eduard Kohout. Jaroslav Seifert vzpomíná: „V kavárně se diskutovalo, plánovalo, vášnivě polemizovalo a nikdy jsem neměl dojem ztraceného času. Byly tam téměř všechny kulturní časopisy a drahé zahraniční časopisy obrázkové.“ Slávii navštěvovali kumštýři i po druhé světové válce - ještě v šedesátých letech se tu scházeli významní umělci v čele s Jiřím Kolářem, s přáteli se tu setkával profesor Václav Černý. Potom začaly návštěvy a debaty řídnout-i Slávie byla pod nenápadným, ale pozorným dohledem. Obraz Viktora Olivy na zadní stěně kavárny získal na nové výmluvnosti: představuje kavárnu s posledním hostem - básníkem. Před ním sedí na stolku jeho zelená múza, nahá žena, v pozadí postává starý číšník, přihlížejí mladí v kožených bundách. A čekají, čekají. Národní kavárna sídlila ve dvacátých letech v domě U Topičů, také na Národní třídě. Samotná kavárna byla v prostorách dnešního knihkupectví Československého spisovatele. Po odchodu ze Slávie tu zdomácněli příslušníci Devětsilu. Tehdy na počátku let dvacátých byli denními hosty Národní kavárny Jiří Wolker, Vítězslav Nezval, Konstantin Biebl, Vladislav Vančura, Karel Teige, 169 [pageend171]Jaroslav Seifert. Profesor Josef Pekař chodíval do Národní denně a neodešel, dokud nepřečetl všechny noviny a časopisy. Chodívali sem malíři Josef Šíma a Emil Filla, básníci František Halas a František Hrubín, Jiří Voskovec a Jan Werich, architekt Bedřich Feuerstein. A také surrealistická malířka jménem Marie Čermínová, pro kterou právé tady vymyslel Jaroslav Seifert pseudonym Toyen. Zvláštní místo mezi literárními kavárnami zaujímala kavárna Areo na rohu Hybernské a Dlážděné ulice, přímo proti dnešnímu Masarykovu nádraží. Byla tehdy před první světovou válkou luxusnější než Unionka, plná zrcadel, a chodívali sem lidé obchodu a burziáni. V té době se tu však začali scházet i pražští němečtí spisovatelé, novináři a malíři, mísil se tady živel německý, židovský i český. K nejčastějším hostům v té době patřili Franz Kafka, Franz Werfel, který v Areu psával i recitoval své expresionistické verše, samozřejmě Max Brod, romanopisec Pau I Leppin, Egon Erwin Kisch, Otto Pick. Horlivě se tu debatovalo, jistě i po zkušenostech z Area nazval Max Brod Prahu „městem polemickým“. Z malířů chodili do Area Willy Nowak, Bedřich Feigl, Jiří Kars, Alfréd Justitz. Celých dvacet let tu vysedával nad časopisy Max Švabinský, chodíval sem František Langer. Čeští autoři docházeli do Area zejména proto, že tady byl snad největší výběr časopisů a uměleckých revuí v celé Praze. Ty nejcennější půjčoval vrchní číšník František Počta - nebo Franz Poschta, podle toho, které paměti zrovna čtete - bezmála na čestné slovo. Různé národnosti tu žily ve skutečné tvůrčí shodě. Pražští němečtí autoři z kavárny Areo seznámili své čtenáře s poezií Březinovou, překládali Šrámka i Bezruče; zejména Max Brod a Otto Pick převáděli hodnoty českého umění přes jazykové bariéry způsobem opravdu vynikajícím. Manifestem této mladé generace byla i ročenka Arkadia, kterou vydal roku 1913 právě Max Brod. Němečtí pražští spisovatelé se ovšem scházívali i v dalších kavárnách, i když Areo bylo až do třicátých let jejich hlavním stanem: v kavárně Continental, kde byl denně rezervován stůl pro Gustava Meyrinka a jeho družinu, v Louvru na Ferdinandce, kde se scházel každých čtrnáct dnů kroužek brentanov- ských německých filosofů, v kavárně Central, Edison a Geisinger. Casto chodívali i do Waltnerova Montmartru v Řetězové ulici, do lokálů Napoleon a Eldorado, nevyhýbali se ani salónu Goldschmied čili Gogo v Kamzíkové ulici. V třicátých letech se začali v Areu pravidelně scházet redaktoři a nejbližší spolupracovníci kulturní rubriky Rudého práva a dalších levicových periodik. Typický paradox pražské historie: u stejného stolku, u něhož sedával na začátku století Franz Kafka, teď seděl Ladislav Štoll. Koneckonců - ty černé stolky z časů Maxe Broda a Franze Kafky jsou v Areu podnes, i po rekonstrukci zchátralé kavárny v roce 1992. Můžete si přisednout kdykoli. Protože jsme ovšem v Praze, objevili bychom podobné a další paradoxy na každém kroku. Kde jinde se může stát kavárna terčem generálových děl? Na rohu ulice Elišky Krásnohorské poblíž Karlových lázní bývala od roku 1836 proslulá Slovanská kavárna. Scházívali se tu spisovatelé, lékaři, advokáti. Denním hostem Slovanky býval Karel Havlíček, který měl redakci i byt nedaleko v Karlových lázních. Chodil sem J. V. Frič, malíři Karel Svoboda a František 170 [pageend172]Čermák, mladý František Ladislav Rieger, překladatel František Doucha, historik V. V. Tomek. V roce 1848, kdy vedl podnik kavárník pan Braithut, byl v kavárně štáb povstalců a kavárna se stala cílem Windischgrátzových kanónů. Po roce 1848, v době tuhého absolutismu, sláva kavárny rychle opadla, neboť v ní bývalo víc tajných než hostů. Mluvíme-li o pražských literárních kavárnách, neměli bychom opomenout ani literární salóny. Aspoň malou zmínku o dvou nejdůležitějších. První český literární salón v Praze vznikl v dubnu roku 1880. Založila ho z podnětu Františka Ladislava Riegra přítelkyně jeho dcery Anna Lauermannová ve svém domě na Jungmannově náměstí čp. 759. Anna Lauermannová sama byla literárně činná - psala pod pseudonymem Felix Téver, Šťastný Tiber - ten pseudonym si zvolila na památku šťastného pobytu v městě nad Tiberou roku 1885. V jejím salónu se vystřídaly tři generace: první byla generace lumírovců a Národního divadla - při čajových večerech se tu debatovalo o literatuře a divadle. Druhá byla generace z přelomu století, tehdy se hrálo v salónu Anny Lauermannové alias Felixe Tévera amatérské divadlo. Třetí byla generace bratří Čapků, která se tady za války scházela k debatním večerům a přednáškám. Byla by to dlouhá, předlouhá řada stálých hostů: chodili sem Ladislav Stroupežnický a Julius Zeyer, Šubert i Hostinský, později Jaroslav Kvapil, Hanuš Jelínek a Otakar Theer, Arne Novák i oba Čapci, indolog Vincenc Lesný, historikové Josef Šusta a Karel Stloukal, Olga Scheinpflugová, Miroslav Rutte, Richard Weiner, Stanislav Lom, Gabriela Preissová, A. M. Tilschová. Paní Lauermannová zemřela roku 1932, rok poté, co v nedalekém Stavovském divadle uvedli její hru Ozdravovna Na smíchu. Další významný salón vznikl roku 1907 v domě 551/17 U kamenného beránka na Staroměstském náměstí. Patřil paní Bertě Fantové a scházeli se v něm převážně němečtí vědci, literáti a umělci. Chodíval tam Franz Kafka a v roce 1911 za svého dvouletého působení v Praze i Albert Einstein, který tady přednášel o své teorii relativity. Vraťme se však k literárním kavárnám. K pověstným literárním střediskům patřil Rytířský sál pivnice U sv. Tomáše v malostranské Letenské ulici 12/33, kde sídlila v osmdesátých a devadesátých letech 19. století společnost Ma- habharáta. Její uznávanou hlavou byl Jakub Arbes a sdružovala desítky významných kulturních osobností. To poněkud exotické pojmenování pochází od Jaroslava Vrchlického, kterému prostředí Rytířského sálu připomnělo název jednoho ze slavných indických eposů. Pilně sem chodívali Mikoláš Aleš i Josef Svatopluk Machar, redaktor Světozoru A. M. Šimáček, filmový průkopník Josef Šváb-Malostranský, Jaroslav Kvapil, Jiří Karásek ze Lvovic i malíř Viktor Oliva. Mahabharáta měla své zápisníky, kroniky, do kterých se pilně psalo a kreslilo. Říkalo se jim podle obecného zvyku cancbuchy a nikdo už neví, kam se poděly. Neví to ani nejlepší znalec Mahabharáty Karel Krejčí. Takové zápisníky měla ovšem téměř každá umělecká kavárna, včetně Unionky - a všechny se ztratily s výjimkou čtyř flekovských, které jsou uloženy v Památníku národního písemnictví. Vrcholným údobím pivnice U sv. Tomáše jsou dvě poslední desetiletí 19. století, kdy se tu scházela právě Mahabharáta. 171 [pageend173]Když v devadesátých letech došlo k roztržce mezi Arbesem a majitelem svatotomášské pivnice, Mahabharata se rozpadla. Část jejích členů přesídlila pak k Flekům, ale tady byla tradice spíše herecká a výtvarná než literární. Na začátku století chodívali k Flekům malíři Ota a Jindřich Bubeníčkovi, Láďa Novák - lodivod flekovské Akademie a řádné zvolený Rex Flecorum, sochaři Vilém Arnošt a František Hergesel, z herců Eduard Vojan, Rudolf Deyl i Karel Hašler, egyptolog František Lexa i zpěvačka Ema Destinnová, filolog Josef Zubatý, z literátů básník Bohdan Kaminský, Jakub Arbes, Alois Jirásek a František Herites. Společnost tu byla ovšem hodně různorodá - Rudolf Kronbauer uvedl roku 1902 v Hlasu národa přesný výčet stálých hostů pivnice U Fleků: „12 lékařů, 8 spisovatelů, 7 poslanců, 6 herců, 5 výtvarníků, 4 redaktoři, 4 profesoři, 3 kněží, 3 plavčíci, 2 dirigenti, 2 divadelní ředitelé, 2 maséři, 2 porodní báby, 1 hrabě, 1 katův pomocník.“ Zlatý věk flekovské pivnice začal roku 1898 a trval něco přes dvě desítky let. K literárním a uměleckým kavárnám můžeme ovšem přiřadit ještě celou řadu dalších menších podniků. Z nich stojí za povšimnutí především hradčanská Vikárka, kde se scházívali už před staletími hradčanští vikáři a kanovníci, v 19. století tu ovšem kraloval Svatopluk Čech, který sem chodíval nejen za literárními debatami se svými přáteli, ale také za krásnou dcerou hostinského Josefa Wůrfela. Ten měl Vikárku pronajatou v letech 1870-1894. Na Vikárku docházel s oblibou i Servác Heller, cestovatel Quido Mansvet, malíř Luděk Marold, Růžena Jesenská, skladatel Oskar Nedbal, později Ema Destinnová i Leoš Janáček. Po pravdě řečeno, chodívalo se tam i pro nápadnou podobu pana Wůrfela s císařem Františkem Josefem I. Sláva literárních a vůbec uměleckých kaváren pohasla s druhou světovou válkou a s časy, jež následovaly. Pryč byly doby čtyřicátých let 19. století, kdy se u Zlatého tygra a jinde rojily ve výčepech celé zástupy špiclů, a přece bylo možno každého z odhalených popadnout za límec a vyhodit z lokálu. V druhé polovině dvacátého století už to dost dobře nešlo a lesk literárních kaváren hodně potemněl. Místo literárních kaváren vznikly umělecké kluby, které charakterizoval jeden z posledních návštěvníků Unionky Ivan Osvald jako „obyčejné klece“. Jistě, v sedmdesátých letech se v kavárnách domlouvaly samizdaty, ale už dávno se hovořilo spíše pološeptem a také atmosféra měla k někdejším časům bouřlivých debat hodně daleko. Jako by se v té době stal symbolem a současně i tečkou za literárními kavárnami obraz Viktora Olivy z kavárny Slávie: poslední host, osamělý básník, sedí u stolku se svou krásnou múzou. Václav Cibula 172 [pageend174]„Moderní astrologie se stále víc a víc blíží psychologii a klepe již slyšitelné na brány universit." C. G. Jung Animus v zrcadle horoskopu 1. Zhruba z jedné třetiny je žena mužem (C. G. Jung) V předminulém čísle Prostoru se v souvislosti s problematikou psychologie moderní ženy objevil termín Animus. Některé naše čtenářky reagovaly hněvivé již na sám tento pojem a podaly tak bezděky doklad toho, jak se tento psychický faktor může také projevovat v bezprostřední polemice. Jung označoval pomocí tohoto pojmu tu část ženské psýchy, která má výrazné mužské rysy, nebo je přinejmenším souhrnem těch vlastností, jež se v paternální kultuře běžně pokládají za mužské: agresivitu (razanci), útočnost (odvahu), sebeprosazování (seberealizaci) atd. Tyto vlastnosti jsou spojeny jednak s určitým, instinktivně uskutečňovaným vzorem chování, jednak s určitým psychickým praobrazem Muže jako takového, případně s apriorními představami o tom, jak by muž měl vypadat a jak by se měl chovat. Tato část ženské psýchy má charakter „dílčí osobnosti“, je autonomní a spontánní, nadaná psychickou energií, kterou je třeba teprve integrovat, to je přiměřeně zařadit do ucelené osobnosti ženy, a v tomto smyslu je Animus archetypem „muže v ženě“ (obdobně jako je Anima archetypem „ženy v muži“). Ať již máme na mužství a ženství či na samého Junga jakýkoli názor, nic nám nebrání připustit, že tu jde přinejmenším o jeden z nemnoha pokusů, jak se s touto nadmíru citlivou psychologickou problematikou vypořádat. Při- jmeme-li vůbec tuto hypotézu, můžeme pak na základě vlastní živé zkušenosti posoudit, do jaké míry nám napomůže v pochopení toho, co se s námi a s ostatními děje, přijdeme-li do styku se svými vnitřními „mužskými“ či „ženskými“ vlastnostmi a sklony. Z vlastní zkušenosti si myslím, že zvláště mužům se silně zdůrazněným archetypem Animy může zmíněná Jungova hypotéza sloužit téměř jako záchranný pás před utonutím ve vlnách citovosti, rozměklosti a ob- luzenosti, jež prožívají při setkání s ženským protějškem, do něhož tyto zdánlivě 173 APPENDIX ASTROPSYCHOLOGICA [pageend175]jen ženské vlastnosti promítají, a přijímají je tak nejprve jako cosi cizího, méněcenného a nepatřičného. Je nápadné, že pravé ženy, jejichž vzhled, chování a způsob projevu prozrazují již na první pohled přečetné znaky archetypu Anima, v sobé existenci něčeho takového zuřivě popírají, a to drsné chlapským způsobem, nepřipouštějícím odmluvy, ale zároveň odmítají uznat i ten prostý fakt, že člověk je svým základním fyzickým a psychickým založením buď muž, nebo žena a že je to přirozená součást jejich lidského údělu. Při zmínce o takových, jak si myslíme, velice ženských vlastnostech, jako je něžnost, pak sahají rovnou po revolveru (nebo po peru, což je, jak ví každý freudista, jen další obměna téhož, totiž „tamtoho“). Co se dnes v tomto ohledu děje například na amerických universitách v rámci boje proti takzvanému sexismu, jen dokládá, jak urputná a ná- silnická je snaha tuto prazákladní rozmanitost a pestrost Stvoření popřít. Astrologie jako tisíciletá zkušenost o lidské povaze si v této otázce počíná s nevinnou přirozeností: pokládá mužské a ženské prvky ve struktuře lidské psýchy za něco naprosto samozřejmého, a tak člení znamení zvířetníku na ženská a mužská a stejně tak i základní živly (vzduch a oheň jsou mužské povahy, země a voda ženské), případně planety i konstelace (vzájemné konfigurace planet). V horoskopu každé ženy je přítomna planeta Mars, symbol typicky mužského sklonu k sebeprosazení, a stejně tak je v horoskopu každého muže planeta Venuše, symbol typicky ženského sklonu líbit se, krášlit se a navazovat vztahy. Astrologovi proto připadá jako samozřejmý předpoklad, že každá žena má v sobě vnitřního, psychického „muže“ (vyznačeného v horoskopu mužskými znameními, například Ascendentem ve Lvu, mužskými planetami, například Martern, Sluncem, Uranem), a že je tedy složena ze stejně hodnotného „těsta“ jako muž. Rozdíly mezi nimi pramení z toho, že těžiště života ženy se nachází ve větší, ba rozhodující míře v prvcích a živlech ženské povahy, a astrologie chová v tomto ohledu přesvědčení, že tento záměr Stvořitele je dobrý. Umožňuje totiž, aby svět byl mnohotvárný, pestrý a aby děje, jež v něm probíhají, byly vskutku dramatické. Základní argument, který můžeme vznést vůči feministkám, které by chtěly ovládnout muže stejně, jako je kdysi ovládali muži (i když, mezi námi děvčaty, to ve skutečnosti nebylo tak jednoznačné), nebo vůči bojovnicím proti sexismu, které by zase chtěly, aby se rozdíly mezi pohlavími politicko-právním aktem zrušily, je tedy ten, že svět uspořádaný podle jejich představ by byl neskonale nudný a ještě méně snesitelný, než je ten dnešní. Právě rozmanitost mužského a ženského světa dává možnost vzniku úplně nových variací na toto „staré téma“, a třeba i vzniku úplně nových forem vztahů mezi mužem a ženou, než jak je známe z takzvané paternalistické společnosti. Archetyp Anima se v ženském horoskopu zrcadlí v četných facettách, z nichž za nejdúležitější se pokládá postavení planety Marta a Slunce. V partnerských vztazích planeta Mars odráží vlastnosti muže jako přítele-milence, Slunce vlastnosti muže jako manžela s otcovskými rysy. Proto je tak důležité postavení Slunce v horoskopu ženy: naznačuje vztah k otci a napovídá základní obrysy 174 [pageend176]otcovských vlastností, jež má žena pak sklon hledat ve svém životním partnerovi, opakujíc tak v manželství bezděčné svůj vrozený a v dětství a mládí již zřetelně projevený vztah k vlastnímu otci. 2. Planeta Mars jako astrologický symbol archetypu Anima Dříve než si uvedeme některé základní rysy, jež nabývá obraz Anima v závislosti na postavení planety Marta v jednotlivých znameních zvířetníku v horoskopu ženy, je nezbytné, abychom nejprve stručně charakterizovali způsob, jakým se planeta Mars jako symbol určitého druhu archetypické energie může projevovat. Současná astropsychologie uvažuje o formách projevu jednotlivých planet v horoskopu především z dvojího hlediska: A) Mars jako archetypická síla je atrofovaný (Jungův termín, použitý například při rozboru mateřského komplexu u ženy, viz Jungiana, č. 8/1982), to znamená, že zůstává co do svých možností nerozvinutý, projevuje se nedostatečnou měrou, případně je potlačený (vytěsněný). Mnichovský astrolog Hermann Meyer a jeho škola hovoří v takovém případě obecně o „zábranách“ v životním projevu martovské energie, případně o tom, že planeta Mars je „v deficitu“ a inklinuje k tzv. „dětské roli“, kdy se tento druh energie přijímá pasivně zvenčí. Tento stav charakterizovaný nedostatečným projevem martovské energie vede pak za předpokladu, že ženská psýcha projevuje tendenci k zachování rovnováhy, k tomu, že zmíněný nedostatek se pokouší nahradit prostřednictvím psychického přenosu na mužského nositele: otce, bratra, manžela, milence, přítele, učitele, psychoanalytika apod. Formou psychického přenosu dochází tedy k vyrovnání vzniklého deficitu a k uchování psychické rovnováhy prostřednictvím vztahu k mužskému partnerovi. Jestliže planeta Mars symbolizuje v horoskopu takové zdánlivě ryze mužské vlastnosti, jako je schopnost se prosadit, projevovat iniciativu, sílu, rychlost, být agresivní, dravý atd., pak žena, která tyto vlastnosti nedokáže přiměřeným a hodnotným způsobem uplatnit (a v paternalistické kultuře se to od ní ani neočekávalo), hledá zcela bezděčně, to je nevědomě, tyto vlastnosti u svých mužských partnerů. Tento způsob prožívání vrozené martovské energie je provázen aktivizací vnitřního obrazu Anima, který v té míře, v jaké dochází k deficitu v projevech tohoto druhu energie, nabývá silně idealizovaných rysů. Výsledkem jsou pak obrazy romantických hrdinů, princů přijíždějících na bílých koních a ušlechtilých a otcovsky laskavých, nicméně rozhodných mužů, kteří v perspektivě psychického přenosu jsou jediní s to, aby vyrovnali vzniklý deficit. Jedním z důsledků silně zidealizovaného obrazu Anima (ke slovu tu přicházejí zejména filmoví herci, zpěváci, sportovci, politici apod.) může být úplná neschopnost ženy navázat vztah k „obyčejným“ mužům, tedy k mužům, jací se všemi svými přednostmi a nedostatky skutečně jsou. Tito „obyčejní smrtel175 [pageend177]níci“ se v konfrontaci se zidealizovaným obrazem Muže s velkým „M“ ukazují jako nehodní a nezpůsobilí, aby se byť jen přiblížili k těmto zasněným „prin- cezničkám bez trůnu“. Nelze se pak divit, že takto vytěsněná martovská energie pak může zformovat typ ženy, která je na jedné straně něžná, křehká a nevinná, ale zároveň v ní dříme krutá bohyně Artemis, která v ní probouzí chuť potrestat muže - tak jako kdysi Artemis nešťastného Aktaióna - za to, že se vůbec odvážil pohlédnout na její nedotknutelnou krásu. Vzor chování, který se takto může vyvinout, přináší ženě potěšení jen do jisté míry, a hlavně jen do jistého věku: Artemis po čtyřicítce se často stává obětí svého vlastního Stínu. Dalším důsledkem této psychické konstelace jsou přehnané nároky, jež žena klade na svého partnera, pakliže je vůbec ochotna jej vzít na milost a navázat s ním trvalejší vztah. Tento vztah je jedním velkým očekáváním: očekáváním toho, že partner jaksi vyplní onu mezeru, která vznikla v důsledku neschopnosti rozvinout u sebe samé takové vlastnosti, jako je rozhodnost, odvaha, inicia- tivnost a přiměřená razantnost. Tato vnitřně pociťovaná a uplatňovaná očekávání mohou mít nesporně i značný kultivující vliv na muže, avšak přesahují-li únosnou míru nebo schopnosti muže rozvíjet se v souladu s přehnanými nároky ze strany ženy, mohou se stát břemenem, pod jehož tíhou muž po čase začne klesat, aby se v očích ženy ukázal jako skutečně neschopný vyhovět jejím požadavkům nebo aby je v zájmu zachování své přirozené psychické rovnováhy nakonec sám odmítl. Ženy patřící do této kategorie si jako partnery, manžele a přátele vybírají muže, kteří překypují právě těmi martovskými vlastnostmi, jichž se jim nedostává, tedy muže rozhodné, fyzicky zdatné, kteří dokáží jít hlavou proti zdi, muže často až drsné, nebo dokonce s násilnickými sklony. Tak jsme někdy svědky toho, jak se vytvářejí na první pohled zcela nepochopitelné partnerské svazky, kdy On vyrovnává v té či oné míře to, co Ona sama postrádá. B) V opačném případě můžeme hovořit o přebujelém (hypertrofovaném) Mar- tovi čili o přemíře projevované martovské energie, často v přehnaných, společensky nepříjemných, nebo dokonce nebezpečných formách. Žena je v takovém případě agresivní, prosazuje svůj zájem nevybíravým způsobem, je útočně polemická, neustále „nabroušená“, má sklon ke kategorickým soudům (ano, úplně stejně jako muži v hospodských „polemikách“), dává přednost dosud ryze mužským zaměstnáním a zábavám a z hlediska typologie se z ní stává buď „modrá punčocha“ nebo mužatka nejrůznějších druhů a odstínů, počínaje amazonkou za manažerským stolem a konče tyranskou matkou a tchýní. Je přirozené, že ženy s takto dominantní „dílčí osobností“, složené z nedostatečně kultivované, a hlavně neintegrované (tj. nezařazené do přirozeného celku psychického života při zachování dominantní ženskosti) maskulinity, si jako partnery bezděčně vybírají - opět v souladu s potřebou zachovat si psychickou rovnováhu - muže svým založením spíše pasivnější, bez vlastní iniciativy a rozhodnosti, neschopné prosadit se v zaměstnání nebo v životě vůbec. 176 [pageend178]Tedy muže, kteří jim nejen nebrání v jejich vlastním prosazování martovských vlastností a sklonů, ale vlastně je od nich očekávají a vyžadují. Praobraz muže ovládající nevědomě psychiku těchto žen má převážně stinné, negativní rysy. Je to obraz slabocha, neužitečného „trubce“, nezodpovědného poživače, vulgárního a agresivního tvora. Na muže pohlížejí brýlemi této své apriorní zaujatosti a navazují instinktivně vztahy k mužům, kteří tento předpojatý obraz dokáží vyplnit. Je-li jejich vztah k mužům podmíněn takovým negativním očekáváním, může to v krajním případě vést až k odmítavému vztahu k mužům jako k „druhu“ („ti hrozní mužští“). Konečným výsledkem pak může být stav, který Jung označoval jako „posedlost Animem“, kdy „vnitřní muž“ coby jedna z dílčích osobností psýchy ovládne psychické pole ženy a její Já se s tímto archetypem nekriticky, to je bez schopnosti sebereflexe, ztotožní. V obou případech vstupují do hry typické rysy obrazu Anima, odpovídající postavení planety Marta v příslušném znamení. V následující části uvedeme stručné nejvýraznější z těchto typických znaků včetně jejich stínové podoby. 3. Planeta Mars jako aspekt archetypu Anima v horoskopu ženy Mars ve znamení Berana Hrdina, průkopník, voják, policista, sportovec, muž, který se dokáže za všech okolností prosadit, je rozhodný a odvážný a působí na první pohled vitálním, mužným dojmem. Stín: Agresivní povaha, „drsný chlap“, násilník, člověk s „ostrými lokty“, nevybíravý v prostředcích, prchlivý. Mars ve znamení Býka Zámožný muž, majitel a správce majetku, se sklonem k přepychu, muž vzbuzující pocit bezpečí (a zabezpečenosti), gurmán se sklonem k požitkům (převážně materiální povahy). Stín: Lakota, hrabivost, závist, procovský přepych, schopnost majetek rychle nabýt, ale stejně tak ho i vehementně odmítnout nebo neuváženě promrhat. Mars ve znamení Blíženců Intelektuál, novinář, spisovatel, zpravodaj TV, technik, překladatel a tlumočník, obchodník, „devatero řemesel“, odborník na počítačovou techniku. Stín: Žvanil, technokrat, překupník, agresivní novinář, muž, jehož jediným světem je počítač. Mars ve znamení Raka „Domácí tvor“, domácí kutil, etnolog se zájmem o rodinný život a zvyky méně vyvinutých pospolitostí, kuchař. Stín: Muž „pod pantoflem“, muž neprúrazný, uchylující se do domácího pohodlí, domácí despota, „kuchyňka“. 177 [pageend179]Mars ve znamení Lva Manažer, suverén, playboy, muž okouzlující svým vystupováním a zjevem, světák, umělecká bohéma. Stín: Egocentrísmus, exhibicionismus, věčné naparování, donchuanismus, muž očekávající, že bude vždy středem pozornosti. Mars ve znamení Panny Pracant, analytické schopnosti, spolehlivě vykonáváné služby, sklon k úspornosti, úzkostlivá hygiena, stálý zřetel na zdraví, smysl pro ekonomické využití zdrojů. Stín: Šťoural, věčný nespokojenec („vlas v polévce“), hypochondr, „šetřílek“, sklon neustále někoho reglementovat, přivádět na správnou míru. Mars ve znamení Vah Dokonalý společník, smysl pro společenské formy styku, smysl pro módu, diplomat, milovník umění a krásných věcí. Stín: Sukničkář, muž neschopný se rozhodnout (například mezi dvěma ženami), „růžový kavalír“, obojetník, snaha zalíbit se všem, vyhnout se všem sporům. Mars ve znamení Štíra Muž působící dojmem mocenské převahy nad ostatními, vášnivá, „složitá povaha“, duchovní vůdce (guru, kněz), ideolog, sklon k absolutizování vlastního stanoviska. Stín: Sado-masochista, duchovní pýcha, „krysař“, Mr. Hyde, syndrom ničení a sebezničení. Mars ve znamení Střelce Muž horující pro filosofii nebo náboženství, hledající smysl života, rozšiřující své obzory buď vzděláním nebo cestováním, se sklony k velkorysosti a štědrosti. Stín: Fanatik, don Quijote, syndrom „všechno vím, všechno zařídím“, sklon k moralizování, lehkověrnost, aristokratický komplex. Mars ve znamení Kozoroha Ctižádostivý muž usilující o kariéru zejména ve veřejném životě a v zaměstnání, politik, soudce, muž ztělesňující společenské formy a tradice a uznávající hierarchické uspořádání společnosti, systematičnost, břímě povinnosti. Stín: Kariérista, egoista, sklon určovat druhým normy chování, deprese z přemíry převzaté odpovědnosti za osud podniku nebo celého národa. Mars ve znamení Vodnáře Výjimečnost, originálnost, nekonvenčnost, reformátor, vynálezce, snaha sloužit svou nápaditostí a odvahou větší či menší pospolitosti, být první mezi rovnými. 178 [pageend180]Stín: Geniálnictví, snaha odlišit se za každou cenu, opozičník, terorista, pohrdání „obyčejnými lidmi“. Mars ve znamení Ryb Schopnost vidět svět celistvě a spíše jako množinu možností a alternativ, velká obrazotvornost, smysl pro charitativní činnost, „kosmické“ vědomí a soucítění, sklon k meditativní samotě (mnich). Stín: Outsider, sklon k náruživostem všeho druhu (alkohol, drogy, hudba), spa- sitelský komplex, sklon k chaotickému chování, bezbranná oběť. Příklad: Je-li v horoskopu ženy planeta Mars ve znamení Býka, lze u ní předpokládat při výběru mužských partnerů vzor chování zhruba dvojího typu: a) V případě, že archetypická síla symbolizovaná Martern zůstává nerozvinutá (Mars v deficitu), dává žena přednost mužům pyknického typu, vyznávajícím filosofii „savoir-vivre“, mužům zámožným nebo s výraznými schopnostmi nabývat jmění, mužům, kteří jsou schopni ji materiálně zajistit a existenčně ji vymezit ve vztahu k ostatnímu světu, mužům, u nichž může nalézt chybějící pocit bezpečí a sebedůvěru. b) V případě, že martovská energie je v přetlaku a asimiluje ženské Já, projevuje žena sklon sama si opatřit uvedené hodnoty (zajištěnost, pocit bezpečí, sebedůvěru, jmění, případně přepych), činí tak však neadekvátním, přehnaným, „neženským“ způsobem, přičemž jako partnery si vybírá muže, kteří sami projevují nedostatečnou schopnost opatřit si tyto hodnoty a očekávají je od ní, od její iniciativy v tomto směru. V obou případech jde o kompenzační formu vztahu, jejíž psychologické řešení spočívá v uvědomění těchto souvislostí a v integraci martovské energie tak, aby přispívala k rozvinutí vlastní osobnosti, která by dokázala přiměřeným způsobem naplňovat své potřeby tohoto druhu a uplatnit své vlohy, aniž by k tomu musela (kompenzačním způsobem) zneužívat svého partnera a aniž by u sebe nechala vzniknout povahové rysy, které by z estetického, psychosomatického nebo obecně kulturního hlediska hyzdily její přirozenost. (K této problematice viz rovněž R. Starý, Astrologie a psychologie: korespondence, Logos 3/1991 a Eva a Marie /Vzorný kaleidoskop/, Kritický sborník 1/1992.) 1992 Rudolf Starý Do příštího čísla věnovaného tématu obnova české státnosti a národní po vaha připravujeme: články R. Kučery a A. Hromádkové; kapitolu z knihy E. Chalupného Národní filosofie československá; studii R. Starého o fenoménu švejkovství na pozadí antického Herma; Berďajevovy úvahy o ruské duši; povídku H. Bělohradské Poněkud složitější manželství. 179 [pageend181]Berta Laufrová Příběhy hraběte Šporka Kniha s lehkým filosofickým nádechem a hledání pravdy, dobra a zla v člověku a jeho boji o místo na slunci. Vychází u příležitosti 330. výročí narození hraběte Šporka. 270 stran; 69,- Kčs Připravuje: PROSTOR v prosinci 1992 U Prašné brány 3, Praha 1, 11629 Objednávky na adrese: PROSTOR-odbyt Na Zlaté stezce 138 383 01 Prachatice tel. a fax: (0338) 223 80 [pageend182]Bibliografický přehled revue PROSTOR za rok 1992 (čísla 19 až 22) Jmenný bibliografický přehled podle rubrik Úvodník H., M.: Svět žen Prostor 20, červen 1992, s. 5-6 Pithart, Petr: Potíže s demokracií Prostor 19, březen 1992, s. 3 4 redakce: Česká šlechta Prostor 21, září 1992, s. 5-6 redakce: Polemické město Prostor 22, prosinec 1992, s. 5-6 Poznámky Augustin, L. H.: Pomník T. G. M. pro Prahu? (k pomníku T. G. Masaryka v Praze) Prostor 22, prosinec 1992, s. 18-19 Bedemann, Ulrich: Život v ráji? (život na Západě z pohledu bývalého občana NDR) Prostor 19, březen 1992, s. 21—24 Bedemann, Ulrich: „Volným šířením knih něco uplývá...“ (o vztahu ke knihám v kapitalismu) Prostor 20, červen 1992, s. 15-16 Bloss, Jochen; Ströhl, Andreas: Co dnes čeká mladého Goetha v Čechách? (O činnosti pražského Goethe-lnstitutu) Prostor 22, prosinec 1992, s. 10 -12 Budil, Ivo T.: „Únos Evropy“ po deseti letech (o politickém vývoji v posttotalitní Evropě) Prostor 21, září 1992, s. 13-15 Budil, Ivo T.: Konec českého mesianismiu? (o myšlence mimořádného dějinného poslání českého národa) Prostor 20, červen 1992, s. 17-18 Douglas-Home, Jessica: Evropská banka (o Evropské bance pro rekonstrukci a rozvoj) Prostor 20, červen 1992, s. 12-14 181 [pageend183]Exner, Jiří: Postavení Prahy ve středoevropském regionu Prostor 22, prosinec 1992, s. 14-18 Hančil, Jan; Železná, Marta: Paměť jako cesta k budoucnosti (o Společnosti Franze Kafky) Prostor 22, prosinec 1992, s. 12-14 Hromádková, Alena: Charta 77 v podmínkách neokomunismu (o činnosti Charty 77 v současnosti) Prostor 19, březen 1992, s. 16-18 jp: Nenápadný rozhlas (o literárně dramatickém vysílání rozhlasu) Prostor 19, březen 1992, s. 27-29 Kroutvor, Josef: Umění polemiky Prostor 22, prosinec 1992, s. 7-8 Kučera, Vladimír: Hlava „devadesát dva“? (k celkové politické situaci v Československu) Prostor 19, březen 1992, s. 8-11 Marek, Vlastimil: Pražská rezonance (12. mezinárodní transpersonální konference, Praha, 20.-26. června 1992) Prostor 21, září 1992, s. 11-13 Martin, Eduard: Česká chuť (o specifice národa, tradici, šlechtě) Prostor 21, září 1992, s. 7-8 Novák, Michael: Tvořivý člověk (o vztahu církve a katolické víry ke kapitalismu) Prostor 20, červen 1992, s. 7-12 orn: Audiostudio včera, dnes a zítra (o rozhlasu) Prostor 19, březen 1992, s. 25-27 Pokorný, Martin: Obhajoba manželství (obhajoba patriarchální rodiny) Prostor 20, červen 1992, s. 18-21 Putík, Jaroslav: Co mám proti feministkám? Prostor 20, červen 1992, s. 7 Putík, Jaroslav: Co z tebe mám? (k česko-slovenskému rozchodu) Prostor 21, září 1992, s. 10-11 Reznikow, Stephan; Smetana, Frédérique: Má ještě francouzská kultura v Praze budoucnost? Prostor 22, prosinec 1992, s. 8-10 Semín, Michal: Východisko z Crisis (o americkém konzervativním měsíčníku Crisis) Prostor 19, březen 1992, s. 24-25 Schlik, František: František hrabě Schlik o národnostním problému v roce 1920 Prostor 21, září 1992, s. 15-17 Schueftan, Dan D.: Rok po válce (celkové zhodnocení arabského nepřátelství k Západu) Prostor 19, březen 1992, s. 5-8 Sirotek, Jiří: Život nad smrt? (Poznámka k diskusi o trestu smrti) Prostor 19, březen 1992, s. 14-16 182 [pageend184]Smetana, Frédérique; Reznikow, Stephan: Má ještě francouzská kultura v Praze budoucnost? Prostor 22, prosinec 1992, s. 8-10 Šetřilová, Jana: Kočárník jako Rašín? (o měnové odluce v roce 1918) Prostor 21, září 1992, s. 9-10 Štencl, Richard: Obětování se? (k hladovce pana Marečka) Prostor 19, březen 1992, s. 18-21 Valenta, Aleš: Pravice se sjednocuje (o lil. celostátní konferenci Občanské demokratické aliance) Prostor 19, březen 1992, s. 11-14 Železná, Marta; Hančil, Jan: Paměť jako cesta k budoucnosti (o Společnosti Franze Kafky) Prostor 22, prosinec 1992, s. 12-14 Konfrontace Úskalí přechodu k demokracii - Dagmar Burešová, Michal Prokop, Jiří Schneider, Alena Hromádková, Jiří Hanák, Karel Krejza Prostor 19, březen 1992, s. 31-43 Šlechtici a současnost - arcivévoda Otto von Habsburg, Jaroslav kníže z Lobkowicz, Adam hrabě z Bubna a Litic, Zdenko hrabě Sternberg Prostor 21, září 1992, s. 19-30 Demetz, Peter: Dosti nostalgie! Prostor 22, prosinec 1992, s. 27-29 Flusser, Vilém: Město, jehož sláva hvězd se dotýká Prostor 22, prosinec 1992, s. 22-23 Král, Petr: Praha, místo setkání Prostor 22, prosinec 1992, s. 30-34 Leppin, Paul: Pražská bohéma Prostor 22, prosinec 1992, s. 35-36 Utitz, Bedřich: Praha opět do středu Evropy Prostor 22, prosinec 1992, s. 24-26 Stati a úvahy Augustin, L. H.: Lamentatio Pragensis (o urbanistickém vývoji Prahy) Prostor 22, prosinec 1992, s. 43-53 Blažíček, Přemysl: Na okraj Zbabělců (kapitola z monografie věnované Škvorec- kého Zbabělcům) Prostor 19, březen 1992, s. 91-95 Buben, Milan M.: Peripetie české šlechty po zániku rakousko-uherské monarchie Prostor 21, září 1992, s. 31-37 183 [pageend185]Cílek, Václav; Neubauer, Zdeněk: Magická Praha (o některých magických místech Prahy) Prostor 22, prosinec 1992, s. 55-63 Dvořáková, Vladimíra: Úvahy nad přechody k demokracii Prostor 19, březen 1992, s. 55-62 Flusser, Vilém: Změna paradigmatu (esej - o změnách v pojímání vědy) Prostor 19, březen 1992, s. 97-102 Heffernanová, Jana: Sny žen (první část - obrazy žen) Prostor 20, červen 1992, s. 67-76 Heffernanová, Jana: Sny žen (dokončení - obrazy mužů) Prostor 21, září 1992, s. 73-81 Hromádková, Alena: Podle vlastního citu a rozumu (zamyšlení nad postavením ženy v moderní společnosti) Prostor 20, červen 1992, s. 31-34 Chlup, Radek: Mythické pojetí světa Prostor 19, březen 1992, s. 63-78 Chlup, Radek: Šlechta jako symbol (O šlechtě a monarchii z pohledu hlubinné psychologie) Prostor 21, září 1992, s. 53-57 Kosík, Karel: Vítězství metody nad architektonikou (esej - úvaha o prosazení kar- teziánského principu v architektuře) Prostor 22, prosinec 1992, s. 65-72 Krtková, Anežka: K praobrazům mužského a ženského Prostor 20, červen 1992, s. 61-66 Kroutvor, Josef: Praha, město polemické Prostor 22, prosinec 1992, s. 37-41 Neubauer, Zdenek: Změny „paradigmatu44 (Epistemologická poznámka k eseji Viléma Flussera v Prostoru č. 19) (esej) Prostor 20, červen 1992, s. 79-85 Neubauer, Zdeněk; Cílek, Václav: Magická Praha (o některých magických místech Prahy) Prostor 22, prosinec 1992, s. 55-63 Pokorný, Jindřich: Markétčina tragédie (esej o faustovské legendě) Prostor 20, červen 1992, s. 35-44 Pokorný, Jindřich: Ordo amoris (o rytířství a dvorské kultuře středověku) Prostor 21, září 1992, s. 39-47 Přádná, Stanislava: Proměny tváře (Čtení z fotografií Mileny Jesenské) Prostor 20, červen 1992, s. 55-60 Prosek, Martin: Počítačový svět (esej) Prostor 19, březen 1992, s. 103-104 Putík, Jaroslav: Hra mraků (kapitola ze spisovatelova deníku) Prostor 19, březen 1992, s. 45-53 184 [pageend186]Starý, Rudolf: Sportovní utkání jako „orbis pictus“ (K psychologické fenomenologii sportu) Prostor 19, březen 1992, s. 79-89 Starý, Rudolf: Návraty a propouštění (o archetypickém pozadí milostného vztahu) Prostor 20, červen 1992, s. 77-78 Šiklová, Jiřina: Ženy a politika (Konfrontace se západním feminismem) Prostor 20, červen 1992, s. 23-29 Thatcherová, Margaret: Otevřený problém, nové úkoly (Přednáška u příležitosti předání ceny Clare Boothe Luce) Prostor 21, září 1992, s. 59-71 Vlnas, Vít: Česká šlechta mezi barokní nádherou a osvícenskou užitečností Prostor 21, září 1992, s. 49-52 Wagnerová, Alena: Venkovská lékařka (Zpráva) (povídka-esej namířená proti kultu F. Kafky) Prostor 20, červen 1992, s. 45-53 12. světová konference Mezinárodní transpersonální společnosti, Praha 1992 Sheldrake, Rupert: Morfická rezonance a kolektivní paměť (přednáška) Prostor 21, září 1992, s. 83-90 Sheldrake, Rupert: Rozhovor pro revue Prostor (rozhovor připravil Vlastimil Marek) Prostor 21, září 1992, s. 91-93 Steindl-Rast, David: Krize významu (přednáška) Prostor 22, prosinec 1992, s. 73-78 Steindl-Rast, David: Rozhovor pro revue Prostor (rozhovor připravil Vlastimil Marek) Prostor 22, prosinec 1992, s. 79-81 Myšlenkové proudy XX. století Madariaga de, Salvador: Přirozená skladba národa (z knihy Anarchy or Hierarchy, 1970) Prostor 21, září 1992, s. 95-104 Marek, Vlastimil: Na okraji (Zamyšlení nad uměním a jeho rolí v současné společnosti) Prostor 22, prosinec 1992, s. 83-102 Neumann, Erich: Žena v paternálním světě (z knihy Erich Neumann, Die psychologischen Stadien der weiblichen Entwicklung, in: Zur Psychologie des Weiblichen, 1975) Prostor 20, červen 1992, s. 87-97 185 [pageend187]Novak, Michael: Filosofie transformace. Morálně-kulturní dimenze svobody Prostor 19, březen 1992, s. 105-113 Excerpta Brod, Max: Pražský kruh (z knihy Der Prager Kreis, 1979) Prostor 22, prosinec 1992, s. 103-107 Jacobiová, Jolande: Jolande Jacobiová o psychologii moderní ženy (z knihy Jolande Jacobi, Frauenprobleme - Eheprobleme, 1968) Prostor 20, červen 1992, s. 99-103 Popper, Karl Raimund: Otevřená společnost a její nepřátelé (Paradox demokracie) Prostor 19, březen 1992, s. 115-119 Schwarzenberg, Bedřich: Z myšlenek „posledního lancknechta“ Bedřicha Schwar- zenberga (z knihy Lancknechta Bedřicha Schwarzenberga Španělský deník a Zrození revolucí, 1937) Prostor 21, září 1992, s. 105-115 Dokumenty Prohlášení příslušníků historické šlechty předané 17. září 1938 presidentu dr. Edvardu Benešovi Prostor 21, září 1992, s. 117 Prohlášení příslušníků historické šlechty předané v září 1939 presidentu dr. Emilu Háchovi Prostor 21, září 1992, s. 118-119 Náš rozhovor Bez svobody není inovace ani tvůrčí poznání (rozhovor s Fernandem Henriquem Cardosem) (ptali se Vladimíra Dvořáková a Jiří Kunc) Prostor 19, březen 1992, s. 121-126 Španělsko přivedla do Evropy umírněnost a trpělivost (rozhovor s José Vidalem Beneytem) (ptali se Vladimíra Dvořáková a Jiří Kunc) Prostor 19, březen 1992, s. 127-132 Život byl ke mně laskavý (rozhovor s Johnem Updikem, 1986) (rozhovor připravila Lenka Procházková) Prostor 20, červen 1992, s. 105-119 Hodnoty a řád (rozhovor s MUDr. Františkem princem Lobkowiczem, náměstkem velkopřevora Českého velkopřevorství řádu maitézských rytířů) (rozhovor připravili Rudolf Starý, Stanislava Přádná a Milan Hanuš) Prostor 21, září 1992, s. 121-128 186 [pageend188]Sestupování do nitra města (rozhovor se spisovatelkou Danielou Hodrovou) (rozmlouvala Stanislava Přádná) Prostor 22, prosinec 1992, s. 109-114 Reportáž Hanuš, Milan: Sblížení s Maltou Prostor 22, prosinec 1992, s. 115-117 Přádná, Stanislava: Poznámky z Japonska Prostor 19, březen 1992, s. 133-139 Přádná, Stanislava: Karlovarské zlomky Prostor 21, září 1992, s. 129-133 Vodňanský, Jan: Americké ženy mi nahnaly strach Prostor 20, červen 1992, s. 121-127 Anketa Svět žen - Alice Kubínková, Táňa Fischerová, Tereza Brdečková, Eva Kantůrková, Božidara Turzonovová, Jana Hy klová, Alena Wagner ová Prostor 20, červen 1992, s. 129-133 Česká šlechta - Eduard Martin, Štěpánka Šabatská, Petr Buriánek, Pavel Štěcha, Miloslav Bednář, František Bráblík, Martin Mrnka, Michal Kubálek, Miloš Havelka Prostor 21, září 1992, s. 135-143 Praha polemická - Dobroslav Líbal, Martin Stejskal, Karel Chaba, Přemysl Rut, Michal Ajvaz Prostor 22, prosinec 1992, s. 119-124 Kultura výročí Čep, Jan: Cor patriae (zamyšlení o Praze) Prostor 22, prosinec 1992, s. 125-129 Lampedusa di, Giuseppe Tomasi: Michel Montaigne (ze sbírky esejů Invito alle lettere francesi del Cinquecento, 1979) Prostor 21, září 1992, s. 145-154 Starý, Rudolf: Filosof, který viděl ideje (J. W. Goethe) Prostor 19, březen 1992, s. 141-148 Starý, Rudolf: Comenius (podle knihy Frances A. Yatesové The Rosicrucian Enlightenment, 1972) Prostor 20, červen 1992, s. 135-140 187 [pageend189]poezie Brdečková, Tereza Prostor 19, březen 1992, s. 218-219 Brodskij, Josif Prostor 20, červen 1992, s. 141-143 Novotný, Michal Prostor 22, prosinec 1992, s. 130-132 Studený, Jiří Prostor 21, září 1992, s. 155-157 divadlo Fischerová, Táňa: Bolestná potřeba čistoty (rozhovor, rozmlouvala Stanislava Přádná) Prostor 21, září 1992, s. 157 163 Kerbr, Jan: Do hlubin nitra s karmelitkami (Bernanosovy Dialogy karmelitek v Divadle za branou II) Prostor 19, březen 1992, s. 149-151 Rybářová, Tereza: O magnetismu a vyzařování (o herectví) Prostor 22, prosinec 1992, s. 133-135 Tučková, Dana: Poloviční zpráva (o zlínské divadelní přehlídce) Prostor 19, březen 1992, s. 151-155 Vangeli, Nina: Soumrak heterosexuální kultury (o tendenci projevující se v pohybovém divadle) Prostor 20, červen 1992, s. 144-152 film Přádná, Stanislava: Laterna magica (K pamětem Ingmara Bergmana) Prostor 19, březen 1992, s. 155-157 Starý, Rudolf: Film nejen pro astrology (o filmu Valeria Zurliniho Tatarská poušť) Prostor 21, září 1992, s. 164-167 Starý, Rudolf: Film jako kolektivní psychóza (Basic Instinct - a ostatní instinkty) Prostor 22, prosinec 1992, s. 135-141 Suchánek, Vladimír: Bolest je pohyb dopředu (rozhovor s režisérem Vladimírem Suchánkem) Prostor 20, červen 1992, s. 152-164 188 [pageend190]literatura Hlavatý, Pavel: Neskutečně racionální nostalgie (ke knize esejů Karla Schwarzen- berga Obrana svobod) Prostor 21, září 1992, s. 167-169 Hlavatý, Pavel: Úder od anděla (Vladimír Sadek, Židovská mystika v Praze, 1992) Prostor 22, prosinec 1992, s. 142-143 Neubauer, Zdeněk: Sophia - Maria (o knize Thomase Schipflingera Sophia - Maria. Eine ganzheitliche Vision der Schönheit) Prostor 20, červen 1992, s. 164-166 Pokorný, Martin: Příspěvek k diskusi o podstatě konzervatismu (k stati J. Schneidera Chybně označeno!, Criticón 126/1991) Prostor 19, březen 1992, s. 168-171 Savický ml., Nikolaj: Od Bismarcka k Picassovi aneb Cesta k umění Wilhelma Uhdea (ke knize pamětí Wilhelma Uhdea Cesta k umění) Prostor 21, září 1992, s. 169-174 Weill, Claude: Literatura v nebezpečí života a smrti (o přehlcení západního knižního trhu) Prostor 20, červen 1992, s. 166-168 Wilkinson, D.: Dva kamarádi (o vztahu J.-P. Sartra a R. Arona) Prostor 19, březen 1992, s. 157-167 výtvarné umění Kroutvor, Josef: Malíř Arnold Schönberg Prostor 19, březen 1992, s. 171-174 Kroutvor, Josef: Přítelkyně a víla Emilie Flogeová (přítelkyně G. Klimta) Prostor 20, červen 1992, s. 168-173 Kroutvor, Josef: Sudkova Praha panoramatická (ke knize fotografií Josefa Sudka Praha panoramatická) Prostor 21, září 1992, s. 175-177 Tichá, Jana: Orfeus a Antaios (o díle Josefa Šímy u příležitosti pražské výstavy) Prostor 22, prosinec 1992, s. 143-146 hudba Dehner, Jan: Návrat Dona Giovanniho (k inscenaci ve Stavovském divadle) Prostor 19, březen 1992, s. 175-177 Hubená, Dagmar: Nad novou rozhlasovou stanicí (o stanici Rádio Collegium) Prostor 20, červen 1992, s. 173-174 Marek, Vlastimil: Hudba Karlova mostu (Soukromé ohlédnutí za zakázanou generací) Prostor 22, prosinec 1992, s. 147-150 189 [pageend191]Marek, Vlastimil: Hudba léčí (Pět úvah o tom, jak neslyšíme, jak málo víme o tom, jak slyšíme, o hudbě sfér a o tom, která hudba léčí a jak s ní pracovat) Prostor 21, září 1992, s. 178-183 povídka Kolowrat, Ernest: Albrechtův svět (z knihy Ty to budeš platiti!) Prostor 21, září 1992, s. 184-191 Martínek, Lubomír: Procházka betonovou zahradou (z knihy Nomad’s Land) Prostor 22, prosinec 1992, s. 151-157 Procházková, Lenka: Anna (vesnická povídka) Prostor 20, červen 1992, s. 175-189 Suda, Kristián: Vzájemně Prostor 19, březen 1992, s. 207-217 Dopisy, názory, polemiky Cieslar, Pavel: dopis Prostor 19, březen 1992, s. 180-181 Gjuričová, Šárka: polemika (polemika se statí R. Starého Návraty a propouštění, Prostor 20) Prostor 22, prosinec 1992, s. 159-160 Hanuš, Milan: odpověď (odpověď na polemiku pí. E. Hauserové) Prostor 22, prosinec 1992, s. 164 Háp, Petr: dopis Prostor 21, září 1992, s. 193 Hauserová, Eva: polemika (polemika s Prostorem 20) Prostor 22, prosinec 1992, s. 160-162 Hošek, Stanislav: názor (na problémy přechodu k demokracii) Prostor 20, červen 1992, s. 195-196 Hrbáč, Petr: názor (k problémům v přechodu k demokracii) Prostor 19, březen 1992, s. 181-183 Johanisová, Jindra: polemika (polemika s Prostorem 20) Prostor 22, prosinec 1992, s. 159 Kent, Alexandr: Myšlenkové originály, či dobře umístěné kopie? aneb Čím dnes oslovuje Evropu budoucí elita (k myšlenkovým postojům našich mladých intelektuálů) Prostor 21, září 1992, s. 195-198 Kent, Alexandr: dopis Prostor 20, červen 1992, s. 196 Martínek, Jaroslav: dopis (k Prostoru č. 18) Prostor 19, březen 1992, s. 179-180 190 [pageend192]Matějka, Karel: názor (na společenské fenomény) Prostor 20, červen 1992, s. 193-195 Mensdorff-Pouilly, Hugo: názor (názor na českou šlechtu) Prostor 21, září 1992, s. 198 Plánská, Božena: názor (o lidské osobnosti) Prostor 20, červen 1992, s. 191-192 Pokorný, Martin: Až k liberálním předpokladům... (odpověď na polemiku pí. E. Hauserové a pí. J. Johanisové) Prostor 22, prosinec 1992, s. 162-164 redakce: odpověď (odpověď na dopis p. P. Hápa) Prostor 21, září 1992, s. 193 redakce: odpověď (odpověď na dopis p. A. Kenta) Prostor 21, září 1992, s. 198 Starý, Rudolf: odpověď (odpověď na kritiku p. J. Tulipána) Prostor 21, září 1992, s. 194-195 Tulipán, Josef: polemika (polemika s článkem R. Starého Zhroucená metafora, Prostor 18) Prostor 21, září 1992, s. 194 Větrák, Josef: dopis Prostor 20, červen 1992, s. 192 Slovník politického myšlení Chlup, Radek: Ze slovníku new age Prostor 20, červen 1992, s. 197-207 Valenta, Aleš: František Palacký Prostor 19, březen 1992, s. 185-206 Slovník Buben, Milan M.: Nástin vývoje české šlechtické titulatury Prostor 21, září 1992, s. 199-208 Cibula, Václav: Pražské literární a umělecké kavárny Prostor 22, prosinec 1992, s. 165-172 Appendix astropsychologica Starý, Rudolf: Animus v zrcadle horoskopu Prostor 22, prosinec 1992, s. 173-179 191 [pageend193]Citáty Goethe, J. W. Prostor 19, březen 1992 Stendhal Prostor 20, červen 1992 Tocqueville de, Alexis Prostor 21, září 1992 Orten, Jiří Prostor 22, prosinec 1992 Seifert, Jaroslav Prostor 22, prosinec 1992 Sova, Antonín Prostor 22, prosinec 1992 Halas, František Prostor 22, prosinec 1992 Nezval, Vítězslav Prostor 22, prosinec 1992 Hora, Josef Prostor 22, prosinec 1992 Ctěte knihy z nakladatelství PROSTOR Pro předplatitele revue PROSTOR sleva na veškerou knižní produkci 20 % ! [pageend194]Revue Prostor společenskokulturní čtvrtletník konzervativního ladění Vznikl v roce 1982 a vycházel v samizdatu. Přináší široké spektrum témat z oblasti kultury, politiky a filosofie. Uvádí nejen domácí autory, ale i významné západní myslitele, představitele současných duchovních proudů hlásících se k západní kulturní tradici (C. G. Jung, K. R. Popper, P. Johnson ad.). Revue pěstuje esejistický styl psaní a myšlení, usiluje o nekonvenční pohled na aktuální témata a problémy doby. Revue Prostor je intelektuální časopis určený čtenářům, kteří si všímají širších souvislostí společenského života a duchovního rozměru života. Revue Prostor a social-cultural quarterly magazine of a conservative orientation It was established in 1982 and started as a samizdat. It presents a wide specter of topics in the field of culture, politics and philosophy. It publishes both domestic and renowned Western philosophers, representatives of contemporary spiritual trends claiming their allegiance to Western cultural traditions (C. G. Jung, K. R. Popper, P. Johnson etc.). With its essayistical way of writing and thinking, Prostor tries to enforce unconventional approach towards current topics and contemporary issues. The Revue Prostor is an intellectual magazine addressing those readers who perceive broader contexts of social life and life’s spiritual dimension. Revue Prostor un trimestriel social et culturel conservateur II est né en 1982, étant publié d’abord sous la forme de samizdate. II apporte un spectre large des thèmes du domaine de la culture, politique et Philosophie. II présente non seulement des auteurs du pays, mais aussi des penseurs importants occidentaux, représentants des tendances actuelles intellectuelles, qui appartien- nent consciemment á la tradition culturelie occidentale (C. G. Jung, K. R. Popper, P. Johnson etc.). Par son style d’essai et sa manière de pensée, la revue aspire á concevoir les thèmes actuels et les problèmes de notre temps d’une manière peu conventionnelle. La revue Prostor est une revue intellectuelle, destinée pour les lecteurs qui se rendent compte des relations plus larges des événements sociaux et des dimensions culturelles de la vie. Revue Prostor eine gesellschaftlichkulturelle Vierteljahresschrift konservativer Orientierung Sie ist 1982 entstanden und zuerst im Samisdat erschienen. Die Vierteljahresschrift bringt ein breites Spektrum von Themen aus den Bereichen Kultur, Politik und Philosophie. Sie präsentiert nicht nur einheimische Autoren, sondern auch wichtige westliche Denker, Repräsentanten aktueller kultureller Strömungen, die sich zur abendländischen kulturellen Tradition bekennen (C. G. Jung, K. R. Popper, P. Johnson usw.). Durch ihren essayistischen Stil und ihre Denkweise strebt die Revue nach einer unkonventionellen Betrachtung aktueller Themen und Probleme unserer Zeit. Die Revue Prostor ist eine intellektuelle Zeitschrift, bestimmt für jene Leser, die sich für breite Zusammenhänge gesellschaftlicher Ereignisse und des kulturellen Lebens interessieren. [pageend195]22 [pageend196]