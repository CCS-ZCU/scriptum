DOKLADY A ROZPRAVY ROK 1954 SVAZEK ČÍS. 16 POLITICKÝ DOSLOV A ÚVOD ÚSTAV DR. EDVARDA BENEŠE pro politické a sociální studium LONDÝN, S.W. 1 45, HANS PLACE. Profesor Dr. Jaroslav STRÁNSKÝ: [pageend1]Prof. Dr. Jaroslav Stránský P O L I T I C K Ý D O S L O V A Ú V O D . Přednáška tato proslovená dne 11. dubna 1954 v Národním domě v Londýně vychází přes svůj subjektivní podnět v Dokladech a Rozpravách Ústavu Dra Edvarda Beneše, protože řada jejích pasáží rozvádí a novými doklady doplňuje úvahy téhož autora, které ÚEB již dříve publikoval. / str. 1 - 33 /• Jako dodatek je otištěna celá autorova přednáška k výročí Masarykova narození přednesená dne 7. března 1954 v Národním domě v Londýně./str.1-13/. ÚSTAV DRA EDVARDA BENEŠE je nepolitický studijní středisko a z,uveřejnění v Dokladech a Rozpravách ÚEB nelze usuzovat!, že Ústav se ztotožňuje s názory, vyslovenými autorem v uveřejněné práci. [pageend2]Paní a pánové, před třemi měsíci jsme v této síni měli jednu z těch milých společenských příležitostí, kdy se lidé snaží zapomenout, co mají proti sohě, a raději myslí na to, co je smiřuje a sbližuje. Onoho večera se mnoho mých přátel srdečně přičiňovalo, abych si z toho nic nedělal, že musím slavit své vlastní stáří. Když mně tehdá nezbylo času, abych pořádně poděkoval, řekl jsem jenom, že jsem v životě vždycky ra - ději poctu vzdával než vyhledával, a vyslovil jsem tím pravdivě, co jsem cely ten večer cítil. Za mého mládí se u nás mnoho četl Jakobsenův román Niels Lyhne, a zvláště se z něho citovala melancholická věta ; t! To velké smutné jest, že naše duše zůstává vždy sama, a že je lží všechna víra ve splynutí duše s duší. " Ta věta se před padesáti léty nesmírně líbila dvacetiletému studentovi, který ničemu nerozuměl,protože chtěl rozumět všemu, a nic nevěděl, protože všechno věděl lépe. Dnes je mu jasné, že duše v poušti nebo poustevně by usýchala a chudla, že jen stykem s jinými dušemi se rozvíjí a bohatne, a sama sebe si uvědomuje a kontroluje. Vždyi i naše řeč, náš jazyk, který naše myšlenky a city nejenom vyjadřuje, ale také vnuká, formuje a usměrňuje, je u- stavičné stýkání a splývání a stěhování duší. Všechno bratrství i všechna družnost závisí nakonec na míře, jakou člověk tu svou osudovou vzájemnost, totožnost a solidaritu poznává a uznává, a žádný socialismus nepokročil a nemůže pokročit dále, než kam dospělo vědomí této vzájemnosti, totožnosti a solidarity. Tím je také dán správný výklad a směr ctižádosti. Ctižádost není jakýsi ušlechtilejší protějšek nebo doplněk ziskuchtivosti, - jest její pravý opak, nebot ve skutečnosti jen společná sláva má hodnotu trvalou, jiná - 1 - [pageend3]sláva opravdu je polní tráva, a proto nikdo ničím nepřispívá k své slávě víc než tím, čím přispívá ke společné. Vždyí ti naši slavní všichni, třebaže každý svým vlastním způsobem a nástrojem, slavili - Boha, člověčenstvo, vlast, národ, krásu . . . Takový Tyl, - luh/ž psal své kusy na staré bedně při svíčce, nebyl akademik ani národní umělec a jeho literární 'formát byl skromný, ale jaký to byl příspěvek k obrození národa ! Nebyl jsem na žádnou svou hodnost tak hrdý jako na svou universitní profesuru, a přece, jaká sláva, když mně ji mohl vzít nejprve pan Frank a pak zase pan Nejedlý ? Když hodnostářům v exilu všechen někdejší lesk tak zajde, že nakonec se už jen lesknou jejich kalhoty, / Jan Masaryk říkal něco jiného než kalhoty, něco ještě osobnějšího/, - jakou útěchu bychom našli, já a Ty a on a my, kdybychom ji hledali jen ve vyhlídce, že já a Ty a on a my se zase nějak zvetíme. Možná, že ano, možná, že ne, - co na tom záleží ? 0 jinou slávu jde. V témže beznadějném roce 1853°? kdy černý dvojhlavatý orel drží Havlíčka v Brixenu, vychází v Praze Erbenova Věštkyně s kovovým veršem ; " Z noci se zrodí jasný den, a národ, který prve slavný býval, ten bude opět oslaven.” Jestli v to nepřestaneme věřit ani v hanbě a ponížení, jestli to nepřestaneme chtít, jestli z nás nevyprchala všechna schopnost sebezapření a oběti, jestli své zásluhy nebudeme měřit počtem řádů na hrudi ani počtem tučných titulků v novinách, jestli ani slávu národa nebudeme chápat vnějškově, fangličkářsky, titulově a jen neživotně - historicky, ale jako živou účast na tom, co trvá od věků do věků, pak se nemusíme bát, že nás Věštkyně šálí pythickým dvojsmyslem, když říká, že " těžké a pevné jsou osudu kroky, co má se státi, stane se, a co den jeden v své pochová toky, druhý zas na svět vynese." Chci- li tuto poetiku a rétoriku přeložit do prosy a říci, co - 2 - [pageend4]mi šlo hlavou onoho večera, na nějž dnes vzpomínám : lidé mají v sohě schopnost snášet se a vycházet spolu i sklon nesnášet se a nevycházet spolu. Co jde jeden den, musí jít, chce-li se taky měsíc, rok, léta, pořád . . . Není-li jednota národa v politické dynamice pouhou frází, musí být řídícím principem našeho politického myšlení, snažení a konání. Musí slučovat i živé s mrtvými a s těmi, kdo tu budou, až my nebudeme, musí pomáhat mladým, aby rozuměli starým, a těm zase, aby chápali mladé, musí veřejné rozhovory i hádky, tryzny i oslavy, manifestace i volby ovládat společným účelem. Právě zde v Anglii, když sledujeme parlament, tisk a rozhlas, můžeme se lépe než kde jinde přesvědčit, že to jde. Anglická humanita se války hrozí, ale revoluce se štítí, - v tom je její nebetyčná poloha nad kontinentem. Úcta k platné právní normě a k pokojnému řešení otázek a úkolů nesporných i sporných, - to je cosi, čím se tu veřejný život udržuje jako vzduchem a sluncem. Čím rychleji se komu krátí den, který zbývá na práci, čím patrněji se komu blíží ona dlouhá noc, kdy už nic nebude moci dělat, tím úzkostlivěji bilancuje, co má za sebou. Činí-li to bez shovívavosti, která je výsadou slavnostních řečníků, cítí se v nepřekonatelné časové tísni, a jedinou útěchou mu je, že všechno je uloženo všem,- čas má každého z nás, ale zato právě my všichni dohromady máme čas. Vzpomínání na ty, kdo se s námi dělí o odpovědnost, buú že nás předcházeli, nebo že pochodovali v řadě s námi, má ostatně i to dobré, že vidíme souvislosti větších úseků a lépe jim rozumíme. Počítám-li svou účast na veřejném životě od svého prvního, sextánskáho příspěvku v novinách, trvá čtyryapadesát let. Ve množství tváří a hlasů, na které v jejím závěru vzpomínám, dominují můj otec, zakladatel Lidových Novin, a hned vedle něho skuteč- 3 - [pageend5]ný tvůrce lidovek, můj nejbližší přítel Arnošt Heinrich, geniální český žurnalista, jehož příkladem v začátcích tohoto století začal se modernisovat i ostatní náš tisk. Dělnického původu, leží již jedenadvacátý rok v čestném hrobě na brněnském hřbitově, a také j e h o dílo, v sutinách jako všechno ostatní, co poslední tři generace u nás politicky vytvořily, nabádá mne hledět stále kritičtěji na všechno, co vypada jako úspěch a co úspěch být nemusí, zejména však hledět nedůvěřivě na úspěchy náhlé, příležitostné a levné, když zemětřesení naší doby povalilo i stavby hlubokých a solidních základů. Památka mého otce posunuje moje vlastní vzpomínání až k samým počátkům české lidové politiky. Právě před třemi dny, 8. dubna, uplynulo sto let od jeho narození a to je také zhruba celá epocha naší lidové politiky, která sice byla zahájena v revolučním osm- ačtyřicátéa roce minulého století, ale pravidelnou činností byla vyplněna teprve po pádu Bachova absolutismu, který tak brzo vystřídal Metťernichův. Politické události této ranné doby můj otec jako student německobrodského premonstrátského gymnasia sledoval, aby se jich pak jako universitní student v Praze už účastnil. Žijete-li s někým tak důvěrně,jak žije syn s otcem, prožíváte s ním i jeho vzpomínky tak intensivně, že se vám v dalekém odstupu začne ztrácet hranice mezi zkušenostmi jeho a vašimi vlastními. Můj otec byl v septimě nebo oktávě a seděl jednou u holiče, když do ho- lírny neočekávaně vstoupil Palacký, jenž přijel do Brodu někoho navštívit. Student ho ovšem hned poznal, okamžitě vyskočil vyzývaje holiče, aby nejprve obsloužil vzácného zákazníka, a sám čekal s jednou oholenou a jednou namydlenou tváří a s blaženým srdcem. Mně ta příhoda tak nějak připadala, jakoby zakládala jakýsi můj vlastní intimní vztah k Františku Palackému, jakési nehmotné spříznění, a - 4 - [pageend6]- 5 - povznášela v mých. očích mého otce víc než jeho poslanecké mandáty neb jeho členství v první československé vládě. Dnes se nad tím usmívám, ale nesměju se tomu. Bez reverence k minulosti není žádná odpovědnost před budoucností. Reverence k minulosti nás též ponouká, abychom ucalovali obraz minulosti a jeho pomocí předvídali budoucnost. Bez pragmatické znalosti, jak se naše nynější situace vyvíjela z dřívějších a z těch nejprvnějších, není také žádné vodítko,kudy z ní uniknout a jak ji zlepšit a naprávit. Když jsem odcházel do tohoto exilu, vezl jsem si jako naši dávní exulanti taky dvě knihy, ale ta druhá byly Politické spisy Františka Palackého. Mezi námi má se někdy neprávem za to, že tento historik sám už je jen historie, že politik Palácky je passé, a že bychom ho mohli nechat spát. Domnívám se spíše, že bychom měli naše buditele budit, aby oni nenechávali spát nás, spát, a snít, že jsme vzhůru. Rozumí se samo sebou, že ani oni nebyli neomylní, a že ani jejich odkaz nesmíme přijímat nekriticky. Ale není dobré, že právě k nim jsme bučí nejpřísnější nebo zapomnětliví, a že nejméně kritičtí jsme sami k sobě a k autoritám, za které jsme jako spolupracovníci z části také spolu odpovědni, aniž nám kdy napadne, že tou nedůtklivostí, když je řeč o nich, u- ctíváme víc sebe než je. Aby nebylo nedorozumění, řeknu rovnou, že tu myslím na oba naše první presidenty, a že se i sám té nedůtklivosti teprve odučiAji, - ona není v jejich duchu a není v jejich zájmu. A třebaže v ní jest, jak jsem řekl, kus našeho sobectví, ona není ani v našem zájmu. V kritice i sebekritice nám bude spolehlivým vodítkem právě jen to vědomí národní příslušnosti a jednoty, vědomí, že hodnotám a osudům naší společné individuality národní jsou všechny naše dílčí starosti a radosti, úspěch}/ a nehody, zásluhy a viny podřízeny. [pageend7]Jestli si tuto solidaritu neuvědomíme a neuložíme , pak minulost, která by nám mohla radit, bude nás jen zrazovat. Zejména když přítomnost je tak chudá, že nedává žádnou urodu, o kterou, by bylo možno se znesvářit, není nic snazšího než najít si jablko' sváru, ba celý koš takových jablek, v minulosti. Kdo. je vinen, že komunisté v unoru mohli povaliti demokracii a udělat z Československa sovětskou provincii ? Kdo s komunisty kolaboroval a nadrobil košický program ? Kdo zavinil mnichovskou kapitulaci a katastrofu ? Kdo kolaboroval s Henleinovými a Hitlerovými Němci ? Kdo zavinil, že Evropa byla shlížena versaillským mírem tak chatrně, že se do dvaceti let rozklížila ? Neštěstí je, že malicherné aktualisování historických problémů a jejich degradace na efemerní otázky, jako jsou o- tázky prchavých politických episod, měnivých situací,osobních nebo stranických disposic a odpovědností, všechno to rozmanité a nevýznamné proč pro slepičí kvoč odvádí nás všecky dohromady jako celek, celek nenahraditelný žádnou svou částí, od společného, seriosního zkoumání oněch velkých dějinných předpokladů a vývojových souvislostí, bez jejichž pochopení jsou nám všechny naše dílčí zkušenosti málo platné, a bez jejichž pochopení nás žádná reminiscence navzájem nesmíří a nesblíží a každá nás naopak zmate a znesváří. Nemáme-li odvahu zahledět se do společné minulosti společně, abychom z ní načerpali rady a povely pro společnou budoucnost, raději se politikou neobírejme. Náš dosavadní nezdar, při hledání velkorysého a kritického pojetí v hodnocení minulosti, a rozpačitá nejistota našich programových představ o budoucnosti, jen chatrně zakrývaná mnohoznačnými a právě proto nepřesvědčivými hesly, - to nejsou dvě různé bolesti, to jest jedna bolest, jeden neduh. Musíme vidět fakta a musíme si podle nich určit cíle. Tuto - 6 - [pageend8]- 7 - nutnost s nás nesejme truismus, že teprve ve svobodné vlasti rozhodne lid o mezinárodních a vnitřních formách jejího státního života. Mezinárodní vývoj, na nějž my svou radou a pomocí bučí budeme nebo nebudeme mít vliv, určí hlavní podmínky naší příští státní existence dříve, než se tato existence obnoví, neboť to budou také podmínky její obnovy. Budeme-li jen čekat, až nám, jak říkával Jiří Červený, vše bude oznámeno, málo tím posloužíme lidu, který se domnívá a doufá, že tu jednáme. Jednat znamená uskutečňovat, cele nebo s nevyhnutelnými adaptacemi, určitý plán. Bez něho je národní politika loá bez kormidla a i vesla jsou pak dobrá jen na to, aby si jimi plavci rozbíjeli hlavy. Ale jsou plány a plány. Za normálních časů den sám klade své starosti na denní pořádek politiků a nepolitiků, jejichž rozhodnutí a odpovědnosti jsou ty starosti svěřeny. Naše časy jsou jiné, a naše dny mají oo dělat se starostí, která se na ně položila jako stín národní katastrofy, jako zkáza i zkažení, jako temné tušení konce, po kterém se už nic nezačíná. Všechen řád světa orientovaného klasickou a křesťanskou vzdělaností a moderní technikou otřásá se v základech, ohrožen zevní hrozbou i vnitřním zmatkem. V takové vichřici naše národní věc, i když ji podepřeme všemi svými silami, veškerou moudrostí a počestností,'kolik jí v nás zbylo, celou dovedností a obratností, jakou jsme s to vyvinout, pořád je jen plevou závislou na Božím slitování. V takové chvíli náš doslov k tomu, co jsme až dosud mínili a podnikali, musí být střízlivý, skromný a zkroušený, ne samolibý a ukolébavý, a úvod k tomu, co je před námi, všechno naše plánování, musí být úzkostlivě spravedlivé, smířené uvnitř a smiřlivé navenek, naskrze rozumné a slušné. Kdjěbychom neměli už docela nic, musíme mít aspoň pravdu. Udržíme-li si ji, a budeme-li se jí držet, pak máme vyhlídku, že se nám, co je naše, zase [pageend9]vrátí. Jen nesmíme podléhat sebeklamu, že něco je pravda už proto, že to říkáme my. I ve sporech, které považujeme za nejspravedlivější, budeme jen strana, ne soud. Válečným právem a soudem může ledaco vzniknout, ale mír má jiné váhy, a na těch musí obstát, co chce trvat. Co tedy je za námi, a co nám bude uloženo ? Nač vzpomínat a co si předsevzít ? Rozbili jsme habsburskou monarchii. I bez Churchillova známého výroku o mukách, jež jsme tím na sebe uvalili, víme, že se nám dnes vede hůře než kdy před tím v celých našich dějinách a to po všech stránkách. Z občana se stal poddaný, chudý je chudší, nevzdělanec je pán a vzdělanec mu slouží, právo si osedlala moc, z oltáře se stal asyl a ještě ne jistý, škola dítě ohlupuje, umění si najde trh jen, když se prodá taky umělec, věda se dusí záplavou pověr, zbytnělá veřejnost hubí zakrslé soukromí, k dětem se mluví jako k dospělým a k starým se mluví jako k dětem, národ je nohama vzhůru a v blátě hlavou. So what ? Znamená to, že jsme habsburskou monarchii neměli rozbíjet ? Což národ, když v úplné jednotě stanul, kde stanul, počítal, co mu to vynese ? Což je všech dnů konec ? Po exodu z Egypta bloudili Židé pouští čtyřicet let, - my na ní nejsme ještě ani polovici té doby. Dvojího je zapotřebí : Nesmíme si svou situaci okrašlovat, ano,je, jaká je. A druhé s Musíme pamatovat že nikdo z nás, ale ani nikdo z ostatních, pokračování monarchie už nechtěl, a že tedy jistě bylo proč nechtít. Menšina se může mýlit a většina se může mýlit, ale sotva se zmýlí celý národ a hned několik národů najednou. K této kapitole není žádného doslovu zapotřebí. Měli jsme na očích zaslíbenou zemi, neměli jsme na očích, co nás na cestě čeká - tož vše. Z Dykova slavného verše ; " Boj teprve nám nastává" zněla úzkost, ale ne stesk po masných hrncích egyptských. Nikdo jsme nechtěli zpět a nikdo nechceme. - 8 - [pageend10]- 9 - Po pádu monarchie jsme dvacet let "budovali svůj československý stát. Jak jsme jej budovali, to už je spornější otázka. Chyby, které jsme dělali nebudu vypočítávat na tomto místě, ty hlavní se před námi vztýčí, jakmile začneme uvažovat, co dělat dále, a škodili bychom sami sobě, kdybychom pak nechtěli vidět je a poučit se jimi. Souhrnem nemáme proč se stydět, třebaže máme proč ledačeho litovat. Ale myslím, že v souhrnném doslovu o pasivech naší dvacetileté státnické bilance smím dodat jedno s Brával jsem v novinářských kampaních na sebe nesympatickou ulohu Kassandry a k desátému výročí republiky jsem napsal, že jestli se v určitých věcech nezměníme, jdeme vstříc jubileu, o kterém se už nebude jubilovat. To přišlo, a dvacáté a třicáté výročí už bylo bez slávy a bez jásotu. Ale tím víc se dnes cítím povinen přiznat, že moje sýčkování byla často vědomá a dobře míněná nadsázka, a že naše národní neštěstí bylo sice některými našimi chybami zostřeno ve svých následcích, ale nebylo našimi chybami způsobeno. Versaillská přestavba Evropy,jejíž součástí bylo i naše Československo, byla chybně vypočtena v základech i hlavních pilířích a nevydržela-li ani dvacet let, bylo to rozhodně víc pro tyto vady v počtech než pro vady v lidech a národech, vždyí správný počet musí počítat i s těmi, jako musí stavitel počítat s vlastnostmi svého materiálu. Není nic platné říkat, že mírové smlouvy byly dobré, a že katastrofu zavinilo utíkání od nich. To utíkání byl právě důsledek jejich nedostatečné odolnosti, pochybné životnosti a hlavně jejich netečnosti k některým historickým, ale ne mrtvým vztahům, spojům a svazkům. Dr. Beneš mluvíval o neměnných konstantách mezinárodní politiky. Jenže jedna z nich jest, že evropský mír není možný s nesmířeným Německem. Na štěstí jsou i jiné konstanty. Německo nesmířené, protože nesmiřitelné se spravedlivým pokojem svých sousedů, dostalo dvakrát za vyuče[pageend11]- 10 - nou tak krvavou, jako snad ještě nikdy žádný národ na světě. Přes to i po své dvojí porážce a kapitulaci bude tu stát jako velmoc, která bude zase mít své konstantní slovo, až se bude hledat nová úprava evropských věcí, jaká by vydržela déle než dvacet let. Přes to vše by nebylo spravedlivé obviňovat pro ty chybné versaillské počty tehdejší architekty míru. Říká-li se á la guerre comme á la guerre, platí také aprěs la guerre comme aprěs la guerre. Válečné vraždění a ničení není klasická škola soudnosti a bezprostřední poválečné zítřky vzpomínají ještě s horkou krví na tu, která byla prolita. Byli jsme velmi pyšni, když jsme spolu s ostatními diktovali Němcům podmínky příměří a míru. Přiznávám se, že netoužím, aby se tento náš úspěch ještě někdy opakoval. Kdyby se někdo smál, že jsou ty hrozny -kyselé, protože nedostupné, mýlil by se. Mír diktovaný německé říši Československem po všech zkušenostech mně- chutná spíše pelyňkem než hroznem. Musíme stát o mír, který nediktujeme my Němcům ani Němci nám, ale jaký nám i jim diktuje rozum a slušnost. Versaillská koncepce se skončila mnichovskou kapitulací, a tu jsme už u druhého zastavení na naší křížové cestě, ke kterému hledáme a pořád nenalézáme společný doslov. Mnichovská historie z našeho hlediska bude teprve napsána, - co o ní dosud bylo dáno na papír, novinový, revuální i knižní, jsou jen prameny, ne souvislý a nepodjatý výklad. Až ten bude napsán, objeví se nepochybně v katastrofě naší tak zvané první republiky jako ve výrazné zkratce celá její mezinárodní posice i její vnitropolitické klady a vady. Je to historie zajímavá, ba napínavá, a ne nadarmo se Mnichov dostal do mezinárodního žargonu, takže se mluví o " no- vých”Mnichovech, o Kořejskérn Mnichově atd., ale tato historie, na níž by sebemoudřejší a sebe obratnější politika naše nic podstatného nebyla změnila, nepředstavuje český ani slo[pageend12]venský úpadek národní ani úpadek nějaké specificky československé politiky, ale představuje závěrečný neúspěch versaill- ských úprav, když velmoce, které po první světové válce tyto úpravy Německu vnutily, nechtěly a nejprve ani nemohly válčit pro ně s Německem znova. Kdyby se byl Hitler Mnichovem spokojil, bylo by pomnichovské Československo a s ním celé Podunají zůstalo s britským, francouzským i americkým souhlasem ne snad pouze německou oblastí zájmovou, ale satelitním územím Reichu. Nezapomínejme na to, neboí Němci a ti druzí také na to nezapomenou. Německo bylo podruhé poraženo ještě drtivěji než poprvé, a přes to, že od této porážky neuplynulo ani devět let, volají už i některé demokratické a sudeto-německé sociálně-demokratické německé hlasy po obnově mnichovských hranic. Ozývá-li se naproti tomu v komunistickém Československu i v demokratickém československém exilu shodně heslo : Již nikdy Mnichov !, záleží na tom, abychom z něho dovedli udělat skutečnost. Heslo je málo, a málo může být platná i zbraň, - o tom jsme se přece přesvědčili, když jsme ji měli a neužili jí. Naše kapitulace bez výstřelu je nej- bolestnější stránkou mnichovské katastrofy, a nemá-li nás pokrýt nesmazatelnou hanbou, můžeme ji ospravedlnit jen tak, jak si ji ospravedlňoval také Dr. Beneš, když mně několikrát přisvědčil, že náš boj o nové státní zabezpečení naší vlasti po rozbití monarchie a o její spojení se slovenskou krajinou nebyl výsledkem první světové války ukončen, ale pokračoval vším, co jsme dvacet let podnikali proti rostoucímu nebezpečí, takže náš ústup od hranic byl jen dočasné couvnutí předsunutého frontového úseku, když ostatní fronta nebyla ještě k boji hotova. Koruna boje ovšem je teprve před námi, neboí jsme nakonec uhájili hranice a zaplatili za to ztrátou celé země. Prozatím resultuje mnichovská kapitola touto ztrátou, totální porážkou naší demokracie, ztrátou státní svrchova- 11 - i [pageend13]nosti jedva nabjrté a nejnebezpečnější mezinárodní posicí, v jaké náš národ kdy byl. Tak odnášíme Mnichov, - tak odnášíme neudržitelnost versaillského míru. Jestli to je odčinění Mnichova, a jestli náš versaillský úspěch byl odčinění Bílé hory, leží teprve před námi úkol, aby odčinění nebylo horší než činění. Ale i kdybychom o našem postupu za mnichovské krise uvažovali s nejpřísnější kritičností, musí to uvažování být podloženo vědomím, že tu byl a zůstává ve hře osud celého národa, že z něho v zorném úhlu dějin nebude odpovědna žádná strana sama a žádný jednotlivec sám, a že ne svárem, ale jen společným náporem můžeme vyváznout ze smrtelného nebezpečí, v němž jsme se octli. Po první světové válce bylo psychologicky nemožné koncipovat mír s přiměřeným ohledem na všechny historické, hospodářské a zahraničně-političké podmínky upřímné německé mírové spolupráce s ostatní Evropou, a Německo samo, plně zaměstnáno nesmírnými poválečnými obtížemi vnitřními, nejprve si těchto stránek své porážky ani příliš nevšímalo, a později zosnovalo a provedlo proti versaillské Evropě šílený útok Hitlerův. Po druhé světové válce nebylo možno sjednat s Německem mír žádný,, protože Německo bylo vedví. Ale druhou světovou válkou všechna evropská problematika se od základu změnila, když Západ, aby Hitlerovu útoku nepodlehl, chtěj nechtěj musil svou technickou pomocí umožnit sovětským armádám, aby pronikly za Odru a za Karpaty. Tak se středoevropské a východoevropské státy, osvobozené z německého záboru, staly předpolím nenadálé útočné fronty, která se s hesly nových společenských řádů na revolučních praporech rozmáchla k pokusu o světovládu v rozměrech, proti nimž se Hitlerovy plány jeví jako malá aféra, a která rázem z celé problematiky evropské udělala pouhou dílčí otázku velkého konfliktu světového. V tomto konfliktu ovšem mají Sověty na - 12 - [pageend14]- 13 - druhé straně barikády docela jiné páté kolony, než jakými disponovali nacisté a fašisté. Západoevropský pacifismus a appeasementismus nesvědčí jen o hrůze z nové války, ale také o obavě z nepřeklenutelného rozkolu občanského. A tu jsme u třetího zastavení naší křížové cesty, neboí ani naše tříletá součinnost s komunisty a Sověty, součinnost, kterou Západ nejen schvaloval, ale přímo inspiroval a vymáhal, nebyla nic jiného než appeasement toho druhu. Dr. Beneš a my s ním podjali jsme se tohoto pokusu, protože - nejstručněji řečeno - jiné cesty domů než přes Moskvu nebylo, a já ani po únorovém ztroskotání nevidím chybu v tom, oč jsme se pokusili, a ptávám se spíše, jestli jsme udělali dost, abychom neúspěch svého pokusu odvrátili. Ne, že bychom jej byli odvrátili větší ústupností, - spíše naopak větší neústupností, kde šlo o občanské svobody a právní bezpečnost, kdyby taková naše neústupná demokratická věrnost byla zůstala trpělivá v přesvědčování, kde přece jen nejdůležitější ze všeho pořád bylo, aby českoslovenští komunisté se nevzdávali svobodného Československa. Je mně i dnes ještě těžko pochopit, že tolik českých a slovenských lidí mohlo svou svobodnou vlast, v níž jsme jim koncedovali nejdůležitější vládní funkce, vléci do cizí závislosti a vydati cizímu kořistnictví. Možná, že na podzim 1947 byl ještě čas připravovat veřejně obranu proti násilnému převratu, když tolik veřejných znamení ukazovalo, že se na něj komunisté chystají. Když byl převrat zahájen revoltou ministerského předsedy proti vládnímu usnesení a proveden řadou teroristických aktů, zejména přinucením presidenta, aby jmenoval vládu řízenou jen komunisty, bylo už na bra- chiální nebo branný odpor pozdě. Nemá smyslu, vyčítájí-li si dnes českoslovenští demokraté v exilu navzájem tehdejší chyby a omeškání, kterých bylo tolik, kolik jich v takových zmatcích bývá. Dějinnému pohledu bude únorová kapitulace vždy [pageend15]- 14 - jen juxta posicí kapitulace mnichovské, a mnichovská kapitulace hýla definitivní resignace versaillských vítězů na versaillskou mírovou smlouvu. I9I8., 1938. a 1948. jsou letopočty stejně zřejmě spojité jako tři sta let před nimi 1618 a 1648, česká revolta proti Hahshurgům a její konečný neúspěch ve Westfalském míru. Doslov k uzavřeným periodám toho druhu nám napsal český Slovák Kollár : Avšak umlkni tichá, na budoucnost patři, žalosti, osluněným rozptyl mráčky myšlének okem. Největší je neřest v neštěstí láti neřestem, ten, kdo kojí skutkem hněv nebe, lépe činí. Ne z matného oka, z ruky pilné naděje kvitne, tak jen může i zlé státi se ještě dobrým. - - Čas vše mění, i časy, k vítězství on vede pravdu. - Je to doslov, ze kterého už taky ,zní nový úvod. Úvodní otázku, co lze dále dělat, a co jest dále dělat, musí předcházet otázka, kdo to má určit a udělat, neboí nic se neudělá samo. To však neznamená, že otázka, co se bude dělat, je druhotná, naopak, program je prvotný a směrodatný, a ti, kdo se sdruží, aby se dohodli, co chtějí spolu podnikat, a kam spolu chtějí dospět, mají se především cele, věcně, nestranně a neosobně, věnovat tomuto ukolu, a dohod- nou-li se o něm doopravdy a ne pouze mnohoznačnými hesly, shledají, že se pak také snáze a lépe dohodnou o rozdělení ú- loh, a že jest holý nesmysl přít se o rozdělení moci, která jest jen pomyslná, želená nebo želaná a ne skutečná. Ale pozor : Komu běží opravdu v pochybných a sporných otázkách o programovou dohodu, aí se vyhne programové licitaci a bojovým heslům, podezřívání a žalobám. Součinnost a souboj, - to jsou dvě věci, které se spolu nedobře kombinují. Vůle k součinnosti obsahuje už sama v sobě vůli k dorozumění. Vůle k boji vede fatálně k excessům, při nichž se porušují také pravidla boje slušného. A protože se z lesa ozývá, jak se do něho volá, má pak nakonec každý na každého co žalovat, což však lze také [pageend16]přeložit do jiné tóniny a říci, že má každý každému co odpouštět. Bez takového generálního pardonu Budeme patrně všichni vytrvale mít na mysli, co jsme si navzájem dlužni, a ne to, co jsme dlužni společně. Myslím, že chápu s opravdovou účastí obtíže našeho politického exilu, jehož příslušníkem se cítím i bez formálního členství v Radě svobodného Československa, ale právě proto, že ty obtíže chápu, vím,že porostou do nenapravitelná, jestli po té první rozhádané e- xilové pětiletce nenačneme z jiného soudku především ve vztazích mezi sebou. Až toto bude v pořádku, a až nějaké obnovené a opravdu usmířené Radě společný pohled na situaci napoví, které jsou společné problémy našeho národního programu, první, co potom Rada si uvědomí, bude, že není v československém exilu sama. Jakmile jí na Československu začne záležet více než na všem ostatním, upne se její pozornost ke všem exilovým proudům, které by obnovu Československa ztížily, ne-li ohrozily, kdyby nebylo včasným jednáním, zejména také jednáním s nimi, odklizeno s cesty, co se proti obnově Československa z tolika stran namítá. Můžeme považovat slovenský nebo český separatismus za zlý omyl, aniž bychom jej přičítali zlé vůli. Můžeme považovat za nešíastný způsob, jakým někteří českoslovenští uprchlíci přistoupili k problémům naší někdejší německé menšiny, aniž bychom jim přisuzovali zrádné pohnutky. Zachovává-li intelektuální mládež tohoto exilu k jeho oficielním vůdcům uctivou nebo dokonce neuctivou reservu, odlučují-li se nebo byli-li do odluky zatlačeni i representativní politikové, žurnalisté,diplomati a vojáci, je lépe hledat cestu k nim než vypočítat vysokou klíčovou aritmetikou numerus clausus, který pak jako jakýsi svátý Graal ostatnímu exilu spíše píchá do očí než září. Na širší politické basi a jednotným programem získal by si exil také ztracenou přízeň českých a slovenských za- 15 - [pageend17]hraničních krajanů, s níž by nebyl tak úplně závislý na hmotné pomoci svých hostitelů. Je otázka programové jednoty opravdu tak beznadějná, jak dnes vypadá ? Základní kus československého programu je jistě Československo samo. A protože Československo je státní společenství Čechů a Slováků, jest hlavní otázka naší společné programové vůle, jestli chceme všichni, Češi i Slováci, v tomto společenství pokračovat. Přiznávám se bez ostychu,že se této otázky dotýkám jen třesoucí se rukou. Neumím o ní bez pohnutí ani přemýšlet, natož psát a mluvit. Nezažil jsem, co pozoruji veřejný život očima účastníka, nic krásnějšího, vznešenějšího, utěšenějšího, a významnějšího nad ony chvíle, kdy Češi a Slováci, dva kmeny navzájem si tak blízké,že mohl vzniknout! i spor, zda to není národ jeden, podali si ruce, aby si svou novou svobodu chránili a organisovali společným státním zřízením. Snad právě proto, že se mně ta tehdejší zalykavá radost tak nesmazatelně vtiskla vpaměí, uvědomuju si tak nepochybně, jak těžce idea československé státní jednoty stůně. Domnívá-li se někdo, že krisi československého společenství rozřeší, když ji popře, mohu mu jen závidět,ale ne rozumět, natož přisvědčit. Československo vzniklo za souhlasu veškeré politické inteligence České a slovenské. Za mnichovské krise včlenila se však největší slovenská strana v onu iredentistickou frontu, která atakovala naši republiku dříve než Hitler. Slovenský stát sám vznikl sice rozhodnutím Fiihrera a Tiso nelhal, když před národním soudem řekl,že bez Hitlerova nátlaku nebyl by slovenský sněm samostatnost Slovenska 'vyhlásil, ale sama šestiletá fikce této samostatnosti otřásla přesvědčením mnoha Slováků, že extra Hungariam není pro Slovensko jiné alternativy než československá, a poskytla nezávislostním snahám bojové podněty i po pádu tohoto Hitlerova Slovenska, zejména, když také Československo své ne- 16 - [pageend18]- 17 - závislosti pozbylo. Slovenská zahraniční národní rada má ve slovenském exilu ohlas a oporu, kterou nemůžeme měřit, ale .kterou nesmíme bagatelisovat, nechceme-li klamat sami sebe. Před dvěma léty jsem na štrasburgské americké koleji nenašel mezi osmi slovenskými studenty ani jednoho orientovaného Československy. Mohl bych uvésti i jiné doklady, ale nač jitřit rány a ne je raději léčit ? Žádnou utěchou mně není poukazování na slovenské uprchlíky, kteří říkají, že slovenský lid si přeje obnovu Československa a přidávají se k separatistům, jakmile se s nimi dostanou do styku. Chceme-li vědět, co kde bude dělat lid, sledujme pozorně, jak smýšlí a co dělá inteligence. Že český lid je hodný, jen kdyby nebylo těch Pa- lackých, Riegrů, Sladkovských a Grégrů, to jsme přece slýchávali z Vídně také, a já jsem neztrávil půlku svého života v \ monarchii proto, abych užíval mluvy jejích tajných a dvorních radů v nezávislé vlasti. Ale ten rozestup politických,lidí není ještě všechno, čím se dnešní situace liší od té, za které Masaryk s Benešem a Štefánikem zakládali Československo. Tehdá nebyla ještě o žádném širším státním společenství řeč, a nechtěli-li Slováci zůstat v Uhersku, otvírala se jim cesta jen do Československa, Dnes je na denním pořádku evropská federace a v jejím rámci možná i středoevropská. Slováci jsou federalisté všichni, i ti, kteří se od Čechů odloučit nechtějí, a uváží-li se, že všichni vyznávají také zásadu své svébytnosti národní, a že v důsledku národní svébytnosti trvají na slovenské národní autonomii i Slováci českoslovenští, - kolik, řekněte sami, kolik pak mezi každou vyšší federální kompetencí a českou nebo slovenskou kompetencí národní zbývá místa pro nějakou vyhrazenou společnou kompetenci československou ? Když také českoslovenští Slováci trvají v ústavních otázkách na slovenském votu separatu, kdo rozumný by očekával, že v tak zásadní a osudové otázce, jako je otázka širšího [pageend19]- 18 - spojení federačního, nechali by se Slováci Čechy majorisovat? Nynější situace je shodná se situací za první světové války v tom, že šťastné pokračování v česko-slovenské státní pospolitosti je možné jen se slovenským souhlasem tak obecným, s jakým se tato pospolitost zakládala, z čehož plyne, že otázka nynějšího slovenského souhlasu není tehdejším souhlasem prae- judikována, nýbrž bude položena a zodpověděna znova. Jsem si máločím tak jist jako tím, že by doma nikdo nechtěl, aby se Slovákům spojení s Čechy vnucovalo, kdyby o ně sami nestáli.- Nynější krise česko-slovenských vztahů vznikla oboustrannými omyly a hříchy, ale také nešťastnými náhodami. Stala se a zůstává nadějí a zbraní kdekterého nepříznivce, kterému je trnem v oku svoboda česká i slovenská. Tento exil je snad poslední příležitost, aby Češi a Slováci z někdejších vládních i opo- sičních táborů, čímž nemíním jen politiky stranické a parlamentní, společně bez hněvu projednali československý problém s hlediska českých a slovenských zájmů za nynější mezinárodní situace, a aby se pak Slováci sami, bez české ingerence, pokusili stanovit, jakých oprav by b.ylo třeba, aby se v československé státní jednotě pokračovalo bez oněch závad a hořkostí, které je ztěžovaly a rozvracely. Na českých exilových zástupcích by pak bylo, aby k slovenským návrhům řekli stanovisko svoje. Takové jednání by ovšem nikdy nemohlo ani se u- skuteČniti, natož uspět, kdybychom zůstali na dosavadním: stanovisku, že o Československu jednáme jenom s těmi, kdo se k němu nepodmíněně hlásí. Ústavně-právní formalismus tohoto druhu by jistě byl velmi pohodlný. Je-li nám však Československo milejší než pohodlí, nesmíme pokus o usmíření jeho odpůrců sabotovat Gesslerovým kloboukem s československým odznakem a žádným, sebe pochopitelnějším a úctyhodnějším resen- timentem. Druzí mají také odznaky a resentimenty. Českoslovenští legitimisté mají bohužel protějšek v těch Slovácích, [pageend20]- 19 - kteří Československo negují tak nesmiřitelně, že se bojí sednout si s jeho zastanci za stůl, aby si nezadali v očích demagogů, jichž je vždycky všude dost. Chci jen co nejstrudně ji naznačit důvody, proč přes všecky očividné a zarmucující překážky, jež se mezi námi nahromadily, považuji společný český a slovenský státně - politický program za rádný i možný : 1/ Když se po první světové válce Češi a Slováci svorně rozhodli založit Československo, měli pro to řadu vážných důvodů, a kdo tyto důvody bude nepodjaté zkoumat, shledá, že se na nich nic nezměnilo, a že námitky proti státnímu společenství Slováků s Čechy zakládají se na nedopatřeních, omylech a vinách, které se přihodily dodatečně, a které lze zjistit a napravit. Jistě jsme chybili, když jsme se domnívali, že pittsburská dohoda se stala bezpředmětnou, protože verdikt slovenského voličstva přitakal první československé ústavě. Ale pittsburská dohoda sama omyl nebjrla a není. 2/ Ani Češi ani Slováci nemají pro nová mezinárodní jednání jinou výchozí základnu než Československo. Ne- chtějí-li se slovenští odpůrci Československa pro příští mezinárodní konference už předem umístit v kuloárech místo v zasedacích síních, mají se aspoň přesvědčit, zda nelze všem jejich zřetelům, námitkám a obavám vyhovět i společným československým programem. 3/ Andrej Hlinka,- spoluzakladatel Československa, přes všechna svá zklamání, doporučil před smrtí svému nejbližšímu důvěrníku Karolu Sidorovi, aby Slováci Československo nebourali, a třebaže už sám považoval vznik Československa za chybu, omezil se na radu, aby nebylo obnovováno, rozpadne-li se samo. Československo se však bez slovenského přičinění nerozpadne a rozpadnout nemůže. 4/ Všechny slovenské rekriminace proti Česko- [pageend21]- 20 - Slovensku nevadily presidentu Benešovi a P. Tisoví, aby spolu nehledali a nenašli základnu pro sjednání potřebných re - forem ve státním společenství Slováků s Čechy, a to už v době, kdy se předmnichovské napětí vyvrcholilo známým franko - britským návrhem. 5/ Všechny slovenské rekriminace proti Česko - Slovensku nevadily slovenskému autonomismu ani po mnichovské katastrofě obnovit československou státní pospolitost žilin- skou dohodou. 6/ Podle Tisová prohlášení před národním sou - dem nevznikl slovenský stát svobodným rozhodnutím slovenského sněmu, ale neodolatelným zevním nátlakem. 7/ V brožuře fi Dvě cesty , která vyšla 1951 v Montrealu v Knižnici Slovenské národní rady v zahraničí, reprodukuje Sidor depeši, v níž předseda Slovenské ligy Josef Hušek 12. března 1939? tedy den před Tisovou cestou do Berlína, důrazně varuje předsedu slovenské vlády ■ Sidora, aby se Slováci od Čéchů netrhali a trvali na rovnoprávné federaci s nimi. 8/ Devět desetin slovenských stížností a požadavků bylo by automaticky uspokojeno každou, buďsi evropskou, buďsi středoevropskou federací, předpokládáme-li, že by se v ní Slováci nevzdali té míry autonomie národní, kterou si slovenští aktivisté vyhradili po slovenském povstání i vůči Čechům samotným. 9/ Učení o slovenské soběstačnosti, o níž se prý Slováci přesvědčili teprve, když jim tak říkajíc spadla na hlavu Hitlerovým rozhodnutím, zakládá se na sebeklamu. Šestiletý experiment úrodné země za války, která bohatě suplovala, co chybělo, průmyslovým dovozem a " cizineckým ruchem " německých divisí, experiment vydatně alimentovaný majetkem, jehož vlastníci odcestovali do plynových komor, [pageend22]neříká ve skutečnosti o slovenské soběstačnosti pranic. Fakt je. spíše, že druhá světová válka se vším, co ji předcházelo a následovalo, mohla Čechy a Slováky dohromady přesvědčit o nesobšstačnosti i celého Československa, - vždyí soběstač - nost hospodářská není soběstačnost všecka. Češi a Slováci nejen sami spolu, ale i v každém širším federačním svazku spolu, budou silnější a bezpečnější než Češi bez Slováků a Slováci bez Čechů. Nechá-li nám Pánbůh dost dobrého rozumu a dobré vůle, není možné, abychom se o tom nedorozuměli a a- bychom poučeni strašnou zkušeností, nenašli cestu, na které by se nemohla opakovat. Nedopouštějme, aby o této osudové otázce rozsuzovala mezi námi cizí přízeň nebo nepřízeň,ne- boí ta bude vždy přihlížet především k zájmům vlastním. Strojme si lepší léta sami. Je-li státní společenství Čechů a Slováků vý- chodištěm jejich programového plánování, neznamená to, že je to také jeho poslední a nejvyšší cíl. My, kteří jsme tak bídně ztroskotali v systému spojeneckých smluv a záruk, můžeme jen. vítat, že svět se chystá nahradit tento způsob bezpečnostní a mírové ochrany jednak skutečným, to jest vykonáváte lným mezinárodním právem a trestní retribucí válečného zločinu, ale hlavně budováním širších právních oblastí v podobě federativních státních celků. Patrně jsme si dosud ani sami dost neuvědomili, k jakému věkovému přelomu obojí ta tendence směřuje. Ukáže se možná, že největší událostí dvacátého století nebyly dvě světové války, ruská revoluce a atomová puma, ale norimberský soud a pokusy o tak zvanou integraci Evropy. Je to všechno teprve v zárodečném stavu, ale je stále zřetelnější, že cesta k světovému pořádku a míru vede zakrňováním národních suverenit, a že všechny ty tisíceré mezinárodní konflikty, rivality a konkurence zvládnou se a smíří tím snáze, čím více jich bude proměněno ve vni- 21 - [pageend23]- 22 - tropolitické otázky těch širších federálních oblastí. Tak zvaná federace středo- a východoevropských národů o níž teď slýcháte, není ovšem nic jiného, než rozšíření osnované integrace evropské o národy, které se prozatím za železnou o- ponou těchto příprav oficielně nemohou účastnit, - co by jinak měla znamenat federace českých zemí s baltskými ? Ostatně pro nás a Slováky, ale také pro Slovince, Ohorvaty, Srby a Bulhary, i kdyby druzí na to zapomněli,- Evropa bez Ruska není Evropou celou, a tím už je naznačeno, jak daleký jest ještě tento cíl, když se uváží dále, že také bez Anglie by evropská integrace nebyla integrální. Tím důležitější jest, aby se včas a konkrétně uvažovalo o dílčích federacích, na něž -se nedívejme jako na alternativu evropské, ale jako na vývojový stupeň snáze uskutečnitelný, a jako na zdravou péči, aby malé národy nebyly v radě velkých jen přívažkem a kompensačním předmětem á la Mnichov. Nemohu v rámci tohoto programového úvodu věnovat této naší osudové otázce více místa a doporučuji našemu exilu co nejvroucněji studium poli tických spisů Palackého, zejména ona věštecká , Palackým citovaná slova Riegrova o moudrosti, která jest nekonjunktu- rální, a o konjunkturální nemoudrosti, jež jsem zde přečetl 0 nedávných narozeninách Masarykových. I bez zevrubnějšího rozboru středoevropského federačního problému mějme na paměti dvě věci : Jeho řešení je cesta k obnově plné, nezkalené dohody se Slováky všemi a hlavně také s těmi, kteří říkají, že jsou ochotni k státnímu společenství s Čechy, ale ne pouze s Čechy. Mám řadu důvodů, pro které věřím, že by v takovém širším federačním svazku Slováci, zajištěni svou autonomií národní, neodporovali tomu, aby mezi kompetencí federální a národně-svézákonnou kompetencí českou a slovenskou měla místo, 1 třebas pro omezený obor, nějaká společná působnost československá, čímž by bylo dokumentováno, že vzájemný vztah [pageend24]- 23 - mezi těmito dvěma národy je užší než vztah každého z nich ke každému jinému národu. A druhá věc : Žádná moc na světě nezabrání na trvalo rakouskému anšlusu na Německo, nevrátí-li se Rakousko k své historické, ale pořád mezinárodně potřebné středoevropské účasti. Zatím co tato účast by Německu byla zárukou, že střední Evropa i při naprosté nezávislosti bude mu přátelským a kooperativním sousedem, rakouský anšlus znepokojil by - a možná, že ne bezdůvodně - západní i východní sousedy Německa. Silná střední Evropa rovnoprávných národů je pořád ještě nepostradatelný článek evropské rovnováhy. Váhavý, malomyslný, nesmělý a ne zcela upřímný postoj mnoha našich politiků ke všem federačním plánům neznamená, že tito politikové jsou malomyslní, nesmělí a neupřímní lidé, a je pochopitelný každému, kdo pamatuje na staré přísloví, že spálené dítě se bojí ohně. Jenže i spálené dítě se musí naučit s ohněm zacházet, - on je k užitku,ne ke škodě. V podstatě jde o to, abychom se nedávali dovléci někam, kam bychom mohli vést druhé, k prospěchu svému i jejich. Každá středoevropská úprava se dotýká životních zájmů Německa, jako zase navzájem osudy Německa se dotýkají nejkonkretnějších zájmů středoevropských. Palacký to vyjádřil v témže slavném listě do Frankfurtu, v němž českou účast na Říši odmítá, když výslovně uznal nezbytnost, aby obě mocnosti, Rakouská a Německá, vedle sebe rovnoprávně se ustrojily a svůj dosavadní svazek aby proměnily ve věčný spolek k obraně i ke vzdoře. Když mluvil o té neněmecké mocnosti, jejíž existenci považoval, za nutnou pro Evropu, ba pro samotnou humanitu, neměl na mysli zájmy Habsburgů, ale zájmy středoevropských a evropských národů stejně jako skutečné zájmy Německa. The best of prophets of the future is the past, - historik v minulosti četl budoucnost. Dnes ty dvě mocnosti, německá a středoevropská, zmizely z evropské mapy obě, ale je stále [pageend25]- 24 - zřejmější, proč si musíme přát, aby se na ni zase obě vrátily, ne ovšem ve staré podobě. Stojí-li dnes sjednoceni Německa v čele evropských problémů, je to proto, že v čele evropských problémů se octlo sjednocení Evropy nebo při nejmenším její pacifikace. To Německo, které zmizelo z evropské mapy před stopadesáti léty, nebylo dědičná monarchie., ale spolek států určité kulturní úrovně a určitého zaměření. Když se pod Napoleonovým úderem rozpadlo, trvalo to přes šedesát let, než se Bismarck mohl pokusit o nové, které konstruoval jako dědičnou monarchii, a ta nevydržela ani padesát let. Dualistický systém německo-maďarské hegemonie v habsburské monarchií vznikl pod přímým vlivem tohoto Bismarckova Německa a sdílel docela logicky taky jeho osud. Poversaillské, tak zv. výmarské Německo v sousedství sovětského, polského, tureckého, rumunského, jugoslávského, italského a maďarského fašismu a vlivem svých vlastních pruských a hohenzollernských tradic propadalo pak nejohyzdnější a nejnelidštější formě tyranie, jakou kdý svět poznal, - konce jsou známé, a nejsou to ještě ani konce, ne- v bot ty konečné konce jsou teprve před námi. Ale svět, který se chystá bránit svou ohroženou kulturu, civilísaci a svobodu, nedává se už dávno svými bismarckovskými, vilémovskými a hitlerovskými zkušenostmi mást v poznání, že německý problém musí být nakonec řešen neválečně, a že ani žádný praeventivní obkličovací systém nenahradí řešení, které by spočinulo na o- becné duvěře, dorozumění a dohodě, ^eg^oíspovengl-gí politika v^-či Ngmecku, kterou dr. Bene§ vyložil upřímně vů?rager ^resse r. 1937 byle, neúspěšný pokus kombinovat Masarykovy a Benešovy trpělivé, střízlivé a neprestyžní snahy o součinnost s naším nevyhnutelným příslušnictvím k široké frontě versaillských vítězů, která ztrativši vyhlídku na americkou garancii Wilsonova míru hleděla se zajistit proti odplatným německým hrozbám,jak to šlo, nebo jak se jí zdálo, že to jde. Nedej Bůh, abychom po [pageend26]— 25 - mnichovské zkušenosti zapomněli, zač takové fronty stojí, když jde do tuhého. Nedej Bůh, abychom po mnichovské zkušenosti zapomněli, že i nekomunistické Německo může najít na komunistickém východě spojence. Ale i bez válečných kombinací, anebo i s předvídáním kombinací poválečných je zřejmé, že Drang nach Osten nebude už tím strašákem, jakým býval, a že naopak Západ uvítá, otevře-li se německé soutěživosti ventil na Východě, jehož spotřební kapacita stále poroste. Na světě je pořád pro všechny co dělat, a naše posice je po této stránce s německou souběžná, jako vždy byla. Střední Evropa, na Německu nezávislá hlavně svou vlastní silou, mohla by mu být nejbezpečnější oblastí a tvořit s ním jako rovná s rovným onen most mezi Západem a Východem, za jaký se Československo samo mohlo považovat jen s notnou dávkou sebepře- cenění. Nebude-li jádrem nové Evropy federované Německo a fe- derovaná střední Evropa, nebude to Evropa nová. Jaký by mohl být náš společný program v otázce sudetoněmecké? I po odsunu určitá část Němců v republice zůstala, a komunistická vláda jim už dávno přiznala, ba téměř vnutila státní občanství, a dovolila jim vydávat německý komunistický časopis a pěstovat i kolektivně kulturní život. Poslední dobou stará se vláda sama, aby se k nám z ^ěmecka vraceli další Němci, jednak proto, že v jejich někdejších sídlištích leží pořád ještě mnoho půdy ladem, jednak proto, že dané pracovní síly ani v průmyslu ani v zemědělství nemohou zdolat pracovní výkon, jakého by vláda chtěla dosáh - nout. Další fakt jest, že bývalí sudetoněmečtí politikové volají v západním Německu stále naléhavěji, aby bylo uznáno právo Němců na starý domov, agitují ve vládě, v parlamentě, v tisku a na schůzích, a někteří dokonce ve jménu tohoto práva na domov volají po obnově tak zvaných mnichovských hranic. Jejich agitace se rozvíjí také v cizině, kde ovšem akcenty [pageend27]- 26 - proti komunistickému Československu nezůstávají bez ohlasu. Z letáku, který v minulých dnech došel z Ameriky na několik londýnských adres, dovídáme se, že již dnes určití vlivní a- meričtí představitelé se odklánějí, od orientace na obnovu v nezávislého, svobodného Československa. Vyslovuje-li týž leták domněnku, že to způsobili ti exiloví politikové, kteří už nechtěli ve vedení Rady pokračovat bez účasti agrární strany, není ani naznačeno, jaká souvislost je tím míněna,a jde spíše o doklad neblahé vzájemné nedůvěry, která v našem exilu zavládla. Vždyt týž leták na jiném místě správně si uvědomuje, že to, co v této otázce může v Americe proti nám padnout na váhu, je nepostradatelná posice Německa v obranné frontě Západu, takže snaha, aby Německo pochopilo existenční podmínky našeho státu a nahlédlo jejich slučitelnost se svými zájmy, jest z naší strany vlastenecká a z americké strany přátelská. Jádro problému jest, co jsou, a co nejsou existenční podmínky našeho státu v našich vztazích k Německu a k naší někdejší, nebo nynější nebo příští německé menšině. Podal jsem loňského 16. ledna v Ústavu dra Beneše analysu odsunu s hlediska národního i mezinárodního, a doufám, že je v té přednášce loyálně přihlédnuto ke všemu,co tečí musí mít na mysli, kdo má Československo na srdci a ne pouze na rtech. Ukázal jsem hlavně, jak neužitečné je, mluvili Němci o odsunu tak, jakoby jej nic nebylo předcházelo a celá historie se jím začínala. Vytkl jsem, že Němci mluví o právu na domov aniž by se aspoň pokusili ujasnit sobě a druhým, co doopravdy za svůj domov považují. Zdůraznil jsem, že příslušnost někdejší německé menšiny k českým zemím, naší společné vlastí, nevznikla žádným přinucením, a připustil jsem, že německý vztah k Československu je kapitola jiná, a že jsme se s nemoudrou německou absencí při zakládání Československa smířili s lehčí myslí, než bylo zdrávo Němcům i [pageend28]- 27 - nám. Odsunovou katastrofu německé menšiny jedna katastrofa Československa předcházela a druhá následovala. To všechno vybízí k seriosnějším úvahám, než jaké se zpravidla věnují historii a vyhlídkám česko-německého s’poru na straně naší i na straně německé. Nikdo dnes ovšem nevíme, jakou měrou bude tato kausa ještě praktická, až se o ní bude kompetentně jednat, ale musíme počítat s tím, že nějakou měrou praktická bude, - vždyí novou německou menšinu buduje už sama návratová akce komunistické vlády. Je sice pravda, že vyhoštění Němci se v Německu aklimatisují a vrůstají do německého hospodářství rychleji, než se čekalo, a že tento mohutný přírůstek mozků a paží má značný podíl na zásluze o rapidní hospodářskou obrodu západoněmecké republiky. Ale nadměrný počet nezaměstnaných, i když je prozatím přezaměstnané Německo uživí, a pak skutečný, upřímný a politicky indiferentní stesk po domově dává ještě na dlouhou dobu tušit nemalý počet německých zájemců o návrat do našich zemí, až se zase ve zlidštělé Evropě lidé budou stěhovat, kam je srdce potáhne. Ale co z toho plyne ? Když se českým Němcům nikdy,a- ni celou jejich mocenskou převahou v monarchii, nepodařilo udělat z našeho pomezí uzavřené, t.j. proti ostatním naším krajům ohraničené území, když je jisté, že se jich vrátí jen část, i kdyby se z Němců nezatížených žádnou vinou vrátili všichni, kteří o návrat budou stát, když ani slušný a rozumný odpůrce a kritik násilného odsunu nemůže si přát, aby se dovršil novým násilným odsunem Čechů, jak by mohl někdo střízlivý očekávat, že vstane z mrtvých Sudetenland, který nikdy nebyl ani mezi živými ? Ale přes to vše, a právě proto, že celý tento problém jest jen theoretický, dokud v Praze vládnou komunističtí fašisté jako nástupci nacistických fašistů, mohli a měli by v této době úzkostného očekávání lidé dobré vůle věcnou a pokud možno veřejnou diskusí hledat [pageend29]a chystat východiště z této situace. Rozvedl jsem v loňské přednášce, proč jsem přesvědčen, že by se náš politický exil v této otázce mohl sjednotit na programu přijatelném každému objektivnímu rozhodčímu. Připojím k tomu dnes jen stručný výklad, proč považuji za dosažitelné i dorozumění s objektivními Němci, to jest s Němci, kteří budou ochotni posoudit tuto otázku nejenom se svého zájmového hlediska, ale také s hlediska našeho a hlavně s ohledem na osudový vývoj, který nás všechny přivedl tam, kde jsme. Dosavadní exilové frakční pokusy v tomto směru byly neúspěšné, protože sjednaná dohoda byla jen rámcovým projevem ochoty dohodnout se v budoucnosti a vyhnula se každému, byt i jen theoretickému řešení konkrétních sporů., o které tu jde, hlavně té palčivé otázce základní, kde kdo chceme být státoprávně doopravdy doma. To je otázka celistvosti našich zemí, to jest otázka Československa, ale jest to i víc. Jest to otázka, za jakých podmínek by se ver- saillský mír, uložený vítězem poraženému, mohl stát dohodou svobodnou, upřímnou a celou. Domněnku, - netroufám si říci přesvědčení - domněnku, že by dorozumění o tóra mezi námi a Němci možné bylo, čerpám z loňského svatodušního projevu dra Lodgmana ve Frankfurtě, který zůstal v našem politickém exilu bez odezvy, ač tu opravdu bylo nač i proč odpovídat. Nematou mne Lodgmanovy rozčilené útoky proti dru Benešovi a proti Radě svobodného Československa, nemate mne jeho nespravedlivé odzírání od všeho, co nakonec k odsunu vedlo, neboí to jsou historie, které lze takovým nebo onakým stranickým pojetím na chvíli zakalit, ale ne na trvalo odejmout objektivnímu zkoumání a zjištění pravdy. / Dr. Lodgman si jistě všimnul,že i smířlivý a tradičně appeasementský Times v zajímavých článcích začátkem tohoto dubna připustil, že československá pře s německými vyhoštěnci je silnější než polská./ Co bylo před odsunem a za odsunu, o tom nakonec nemůže být rozhodnutí těžké - 28 - [pageend30]- 29 - ani po spílavém a stranickém uvodu, nebot o tom jsou už v dějinách starších i novějších neklamné zápisy. Ale právě proto, že rozčílení není program, a že program je důležitý a rozčilení nedůležité, zajímalo mne programové jádro lodgmanova projevu, a to shledávám v jeho poznatku, že je nutno počítat s hranicemi Německa z roku 1937» a že proto ti Němci, kteří nechtějí zůstat v říši, ale vrátit se, musí mít politiku svou vlastní, na říši nezávislou. Toto stanovisko jest nám ovšem mnohem bližší než Jakschovo a Reitznerovo volání po obnově mnichovských hranic. Musím také přiznat, že dr. lodgman, jenž sám do říšského sněmu nekandidoval, a jenž má mezi vyhoštěnými Němci větší autoritu než kterýkoli jiný německý politik, zůstává po této stránce důsledný celé své dlouhé politické karieře. Jeho německý nacionalismus se nekompromitoval účastí na Henleinově vzpouře a to ani pak, když už němečtí agrárníci a křesťanští sociálové přešli z našeho tábora do nacistického. Vzdal se 1925 politické aktivity a vím od dra Briigela, osobního tajemníka ministra Gzecha, že pak ve funkci řiditele Svazu německých měst lodgman nikdy neporušil loyali- tu k československé vládě. Když se po Henleinově útěku do Německa narychlo tvořila německá národní rada, jež přijímala Benešův tak zv. čtvrtý plán za základ možné dohody, nabídl dokonce lodgman Jakschovi součinnost, podrobil se novým německým autoritám teprve, když jsme kapitulovali my, a zůstal po dobu okupace v soukromí, lodgman byl sice po porážce monarchie krátký čas zemským hejtmanem tak zv. Deutschbohmen, to jest jedné části onoho pomyslného, neskutečného Sudeten- landu, který chtěl zůstat ve spojení s Rakouskem, ale v této abortivní akci mu sekundoval také socialista Seliger a všichni tehdejší němečtí politikové z našich zemí. Sám fakt, že a- ni tehdá nemohli čeští a moravští Němci konstruovat území, na němž sídlili, jako jeden uzemně-administrativní celek, je dů[pageend31]- 30 - kazem, jak nereálný by byl plán pokoušet se o takovou 11 zemi 11 na mapě nové, smířené Evropy. Že dr. Lodgman už tehdá měl na mysli přetvoření monarchie ve středoevropskou federaci, lze bezpečně soudit z toho, že krátce před tím vydal zajímavý spis " Die Autonomie und ihre Bedeutung in Oesterreich ", kde za - vrhuje rakouskou dualistickou ustavu také proto, že poslání Rakouska - tvořit spojení evropského západu a východu - nesnáší se ani se slovanskou ani s německou hegemonií. S lodg- manovou tehdejší koncepcí německé územní odluky není dnes už třeba polemisovat, její autor sám s ní už jistě nepočítá. Zato nepozbývá životnosti představa, že federací středoevrop - ských států rozřešilo by se i mnoho jejich problémů vnitřních. Dr. Lodgman nechce nic vědět o Československu, ale tento odpor musí mít nějaké důvody, a lze se proto nadíti,'že by Lodgman od něho ustoupil, kdyby odpadly ty důvody. Sto let se všechny pokusy o česko-německé vyrovnání tříštily, protože se Němci v českých zemích domnívali, že svou národní svébytnost uhájí jen, když se územně ohraničí. A přece tomu bude už brzo padesát let, co roku 1905 na Moravě Češi a Němci si našli aspoň v moravském zemském zřízení cestu, jak i bez rozdělení země lze ve společné vlasti národní autonomii zabezpečit na personální základně dvou volebních katastrů a dvou sněmovních kurií, v něž občané jsou rozděleni obesílajíóe v zemi teritoriálně nerozdělené společný zemský sněm a v něm zase společnou zemskou exekutivu. Toto moravské vyrovnání bylo znamenité a průkopnické státnické dílo, a mám dnes pocit, že vzpomínkou na ně uctívám i památku svého otce, který byl na české straně spolu s konser- vativním drém Janem Žáčkem jeho tvůrcem. V Čechách tehdá nedovedli tohoto moravského vzoru užít,ale jsem přesvědčen, že v budoucí. Evropě budou se minoritní otázky řešit šíastně jen touto methodou. Kolik Němců se do Čech a na Moravu doopravdy vrátí, nikdo dnes nemůže předvídat, a dr. Lodgman nedělá dobře, [pageend32]- 31 - když dělá, jakoby nevěděl, že odsun bylo opatření mezinárodně schválené. Přát si lze návratu Němců jen tou měrou, jakou by přispěl k národnímu míru a k obnově vlasti, a kdo mluví o návratu Němců jako o nástroji k rozbití vlasti, pracuje proti němu a ne pro něj. Kdo však na straně naší o něm mluví o- hlížeje se jen zpět a na skutečný zájem své vlasti v její dnešní situaci nemysle, pracuje pro návrat těch horších Němců a ne proti němu. Jen několik slov ještě o tom, je-li mezi námi vyhlídka na nějaký společný program vnitropolitický. Nedělejme si ilusí o jednotě domova. Jeho zaměření je nepochybně velikou většinou proti režimu, ale- je tam jistě také dost lidí, hlavně v inteligenci, kteří se snaží nějak se vnitřně s-ko - munismem vyrovnat a smířit, přijímat za bernou minci to, co komunisté mluví, a nedívat se na to, co dělají. Někteří z těchto souběžců se prodávají, někteří se chrání, někteří věří, aby mohli vyznávat a nemusili lhát, - i v národě dobrého vojáka Švejka jsou pořád ještě lidé, kterým se nechce lhát. Ale i ta velká většina jest jednotná jen v odmítání komunismu. Po patnácti létech nesrozumitelných událostí a nesvobodného nebo velmi omezeného myšlenkového styku může v těchto řadách a hlavách být jen zmatek, nejisteta, nedůvěra a jistě i dost beznaděje. Až padne železná opona, mělo by do tohoto prostředí, politicky demoralisovaného a desorientovaného, z exilu přijít vysvětlení a vedení. Přijde ? Sami víte, jak málo jsme připraveni.po pěti létech soupeření o nic a vyčítání všeho, po pěti létech hádek, pletich a hněvů. Je pravda, že exily bývají bolavé, a že bolest je nedůtklivá a nedůtklivost svárlivá. Ale jako se na suché sněti pojednou objeví cosi tak něžného a živého jako list a květ, tak by se i v nejotrávenějším prostředí mohlo přihodit, - jen chtít ! - že lidé zanechají různic, když se přesvědčí o jejich bez - [pageend33]- 3 2 - východnosti, že pak okřejí, jakoby od nich byla odešla nemoc, že v lepší náladě oživnou jejich dobré instinkty, aby na někdejší hořkosti zapomněli a spojili svá rázná nadání strženi něčím větším než jsme my všichni dohromady, něčím, co stojí za trochu sebezapření, a co bychom mohli přinést domů jako základ obnoveného národního života. V čele těch vnitropolitických otázek, o kterých bychom se zde měli a mohli dohodnout, jest reforma našeho zbytnělého stranictví, zbytnělého množství stran stejně jako jejich funkční rozpínavostí. Není to jen problém náš, je to otázka bytí nebo nebytí demokracie na evropské pevnině. Nespokojí.-li se politické strany funkcí, kterou mají v Anglii a Americe, to jest účastí na kontradik- torním projednávání veřejných záležitostí obdobnou methodou, jakou se vyhledává pravda v moderním procesu, budou-li se i dále chtít o veřejnou moc dělit, místo co by ji tvořily a kontrolovaly, a v jejím výkonu a jeho oposiční kritice se spolu střídaly, budou podléhat novým a novým pokusům o autoritativní a totalitní systém. Udělat z demokracie solidní soustavu sociálního i mezinárodního míru je veliký úkol budoucnosti a reforma politického stranictví jest jeho začátek. Naše České a slovenské strany mohly by si pomoci k úspěchu zajímavým tričkem : kdyby všecky začaly dělat opak toho, co dělají teď . . . Snad je zbytečné upozornit, než skončím, že ze všeho, co jsem tu pověděl,, jsem odpověden sám. Právě proto, že to je pokus, zda je možné konstruovat nějaký souhrnný společný názor na to, co je za námi, a nějaký společný nástup k plánování toho, co je před námi, zdálo se mi, že osamocený hlas má lepší vyhlídku než jakýkoli podnět kolektivní nebo o- ficiélní. Hlas je jen hlas. Nemá aktivní ani pasivní volební právo, nemůže nikoho přemoci, koho nepřesvědčí, může někoho chytit za srdce, ale nikoho za vlasy, a nemusí se ani ničeho [pageend34]- 33 - bát, nebot nejhorší, co jej nakonec čeká, dělej co dělej, jest, že dozní. ooo O ooo [pageend35]- 1 - Paní a pánové, Rozměry lidí i věcí se odstupem zpravidla zmenšují. Výjimeční lidé / stejně jako výjimečné události / i v tom jsou výjimeční, že rostou se vzdáleností, ze které na ně hledíme. Na tom nic nemění ani výpočet a popis jejich omylů, kterého se podjímá na své soudné stolici pedant něho i vědec. Ctění hodin, oslava těch, kdo věčně dotvářejí svět, jak jej určila prozřetelnost Stvořitelova, je zákon duše v samotě i duší v pospolitosti. Individualita je zároveň indivisibili- ta, - osobnost je nedělitelná, a čím je dokonalejší, čím bližší je ideálu, tím jsou její lidské sklony příznačnější pro ni i pro její dílo. Ty různé anekdoty a episůdky ze života velkých lidí nebývají zpravidla v jejich biografiích jen zábavným přívěskem, ale nepostradatelným příspěvkem k poznání jejich' povah a k vysvětlení jejich činů. Čapek popsal roztomilou scénu, jak si v Topolčiankách Masaryk se Švehlou ukazovali, že dovedou přešvihnout nohou lenoch židle, což bylo, mimochodem řečeno, pro dlouhonohého Masaryka snadnější než pro Švehlu. Charakteristická je tato rozmarná příhodička pro oba, a ovšem nejen pro ně osobně, ale také pro jejich sportovní dobu. Není snadné představit si Palac- kého s Riegrem, jak přehazují nohy přes lenochy židlí. Havlíčka už spíše, ale kdyby ho byl Palacký při takové kratochvíli zahlédl, byl by o ní patrně smýšlel stejně nepříznivě, jako Tolstoj o Turgeněvu, -když ho viděl v ruské společnosti ukazovat, jak se v Paříži tančí kankán. V Masarykovi vždycky, měl humor převahu nad pathosem. Vzpomínám si, že důsledně místo " policajt " říkával " lapicajt ", a že když mluvil o francouzském vyslanci Clément Simenovi, který s ním přijel do Prahy, nazýval ho Kliment Ciment. Vzpomínám si,že v židlochovském zámku mladé dámě, která si sedala na kamenný [pageend36]- 2- schod, přinesl polštář a podával jí jej s nejškádlivějším úsměvem a se slovy, " aby Vás to nestudilo." Byl z těch mužů, kteří si až do nejzazšího stáří zachraňují něco chlapeckého, a napsal jsem o něm, myslím, právem, že vždycky byl spíše synek než tatíček. Vzpomínám si, jak nemohl téměř domluvit pro otřásající smích, když mi vypravoval o dopisech, jež někteří naši politikové psali za první světové války císaři Františku Josefovi. Ale co tu teď chci připojit pro svůj dnešní ucel, je historka poněkud jiného druhu a přes to příbuzná s těmi ostatními. Znám ji od Jana Masaryka, ne od presidenta samotného. Český básník, kterého v této souvislosti nemíním jmenovat, šel jednou kdesi v Praze s paní. Jenže to nebyla jeho paní, a měli nehodu, že pán té paní je potkal a našeho básníka zpoličkoval. Jak už to bývá, Praha se tím skandálkem bavila tak a všelijak. Když se o něm president dověděl, řekl'Janovi s velkým rozhořčením : " Jen si představ tu ostudu takhle se nechat zliskat a jít domů jakoby nic.Copak bych chlapa pustil, dokud bych sám stál na nohou ?! " Masaryk jistě neschvaloval, že básník něco měl s cizí paní. Ale jeho mužná, sanguinická letora' reagovala především lidsky a nepřipouštěla, že by se kterýkoli spor, mravní nebo společenský mohl řešit ranami, které jeden zasazuje a druhý jen zmokle přijímá. Podle právního řádu oba, uražený manžel i zpoličkovaný básník, mohli se domáhat dostiučinění na soudě, - to Masaryk filosof, ethik a politik věděl a jistě schvaloval. Jako křesňan vyznává Ježíšovu nauku o levé a pravé tváři. Ale primární mu bylo, že muž nereaguje na uder žalobou k okresnímu soudu, - copak bych chlapa pustil . . . ? Protože se teď často diskutuje otázka, zda by byl Masaryk před mnichovským diktátem kapituloval, je nasnadě domněnka, že 'chci horkokrevný a typicky slovácký Masarykův [pageend37]postoj aplikovat na známý mnichovský problém jako náznak,že Masaryk by jej byl řešil jinak. Není to můj úmysl a není takové ani mé mínění. Mnichov byl jen finále písničky, kterou jsme, jak to říká Jirásek v Husitském Králi, vysoko zanotovali, ale nedozpívali. Mnichovská katastrofa sama.je jen dílci episoda československého dramatu, jehož všechny předpoklady byly dány už, když Československo vznikalo. Veliké thema Masarykova života je povalení habsburgské monarchie, bez něhož Československo nemohlo vzniknout. Ve světě se u- stálilo přesvědčení, že zrušení společného státního svazku nepřineslo středoevropským národům prospěch, ale zhoubu. Churchill už roku 1919. vyslovil tuto myšlenku ve formě obavy, vracel se k ní po Hitlerově záboru střední Evropy a shledal její potvrzení i ve výbojích sovětských. Fakt je, že Československo je sovětskou provincií bez vzájemné ingerence na politiku Sovětského svazu. Fakt je, že Češi a Slováci svobodni nejsou, a že v českých dějinách nebylo údobí takové nesvéprávnosti, jaká nás ponížila a sklíčila za panství nacistů a za panství bolševiků. Nepřestal-li náš lid přes to věřit i ve své nesvobodě, že Masaryk jest Osvoboditel, je to tím, že se.s Masarykovým historickým činem od prvopočátku a navždy solidarisoval nejen jako příjemce, ale jako součinitel, a že Masarykův čin byl i jeho čin. Je přesvědčen o trvalosti svobody a o dočasnosti nesvobody. Nepřestal v Masaryka věřit, protože nepřestal věřit v sebe. Vloudil-li se v naše osvobození omyl, odčiníme ten omyl, ale nevzdáme se vůle k svobodě a neustaneme, nespokojíme se, dokud si svobodu nezabezpečíme. Po záboru Prahy žižkovský nevkusný vtip. mluvil o presidentu Nadrobiteli a o presidentu Doraziteli. At byla polévka jaká byla, nenadrobil ji Masaryk a dá Bůh, že dovedeme, musíme dovést poradit si se vším, do čeho jsme se dostali. Rád bych k letošímu výročí Masarykova narození řekl - 3 - [pageend38]- 4 - několik slov právě o solidaritě národa s Masarykovým dočasně neúspěšným dílem, - jak ji správně vykládat a jak ji nevykládat. V úzkém rámci slavnostního večera není ovšem možno mluvit zevrubně a soustavně o celém středoevropském problému, - jde jen o připomínku, za jakých psychických podmínek se po první světové válce musil řešit. Už deset let před tím se v Srbsku po anexi Bosny a Hercegoviny protestovalo proti tomu, aby další dva miliony Slovanů byly pohřbeny v rakouské kryptě. Byla to ovšem nadsázka, ale i nadsázka svědčí pravdivě o náladě toho, kdo nadsazuje, a o posici toho, proti komu se nadsazuje. Pravda je, že žádný z národů monarchie jí/neměl a nemohl mít rád, a že po její porážce nikdo, - ani Němce nevyjímaje - nestál o to, aby monarchie zůstala. Byla to chvíle, kterou Palacký s Riegrem dávno před tím jasnozřivě předpověděli, jakmile se přesvědčili, že idea státu rakouského jako společenství rovnoprávných národů za Habsburgů uskutečněna nebude. O správnosti té idee Palacký nikdy nezapochyboval. Tanula mu na mysli tato idea, když na prahu našeho novodobého ústavního života psal frankfurtskému sněmu, že my státoprávně k německé říši nenáležíme, a že kdyby Rakouska nebylo, musili bychom se v zájmu Evropy, ba humanity samotné co nejdříve přičinili, aby se utvořilo.Tohoto přesvědčení se Palacký nikdy nevzdal a hlásí se k němu výslovně i v oné závěrečné kapitole Idey státu rakouského, kde rozhořčen neúspěchem snah o národní rovnoprávnost varuje : Byli jsme před Rakouskem, budeme i po něm. K tak zvanému austroslavistickému programu Palackého, Havlíčka a Riegera nehlásil se jen dr. Kramář, svou tak zvanou positivní politikou, - Masaryk mu zůstával věrný i v oposici. Nic si nevážil a pečlivě se v Rakousku distancoval od katastrofální politiky radikálních stran a od politického konjunk- [pageend39]turalismu, který opouští linii, když se naskytne příležitost nahradit ji nějakou jinou. Bylo to tedy nedůsledné, když se Masarykovi válečná katastrofa přece jen stala konjunkturou, a když neváhal užít jí k rozbití dunajského dvojstátí a k umožnění.samostatných republik či republiček, o nichž Palacký už při pouhé jejich představě posměšně usoudil, jaký by to byl milý základ k universální ruské monarchii, - dnes by řekl k universální ruské diktatuře, - bylo to nedůsledné a byl by Palacký jednal jinak než Masaryk? Bylo to nedůsledné a Palacký by nebyl jednal jinak než Masaryk, neboí důslednost je někdy nemožná a nedůslednost nutná. V dějinách není mnoho příkladů, aby se politickému dílu jednoho muže dostalo ratifikace tak jednomyslné, jakou Masarykově přitakal národ ve všech svých vrstvách a generacích. Je nás tu dnes jistě ještě několik, kdo se pamatujeme na obraz malíře Šimena, který se po 28. říjnu objevil a v nesčetných reprodukcích koloval. Masaryk, v čele celé tehdejší naší politické ekvipy zahraniční i domácí, v čele Sokolů a našich ruských, francouzských a italských legionářů, byl tam"zpodobnen, jak se vítá se všemi velkými představiteli našich politických a kulturních dějin, s Palac- kým a Havlíčkem, Tyršem a Bůgnerem, s Jungmannem, Dobrovským a Čelakovským, s Němcovou a Nerudou, se Smetanou a Dvořákem, s Mánesem a Alšem, a.-tolika ostatními. Nemohu na tuto primitivní alegorii vzpomínat bez pohnutí, a jestli to, co představovala, byl nerozum, smekněme před ním a stůjme před tímto nerozumem do smrti v pozoru. Byl to pravdivý obraz národa sjednoceného.štěstím a ve štěstí, a i když se.to štěstí ukázalo ilusivním, dnes, kdy jsme v neštěstí skutečném rozpolcení, rozvráceni a rozváti, můžeme na ony dny vzpomínat jen se steskem. Jak je to tedy s tou důsledností a nedůsled- 5 - [pageend40]ností, a proč smíme tak určitě předpokládat, že Palacký ty se nebyl rozpakoval zasadit poražené monarchii smrtelnou ránu, kterou s ní zúčtoval Masaryk. Palacký předvídal, že taková kritická chvíle nadejde, a konfrontoval ji už předem se svým pro-rakouským, austroslavistickým vyznáním. Vypůjčil si k tomu Riegrův výrok z roku 1864, který v Idei státu Rakouského se souhlasem cituje . Rieger se snažil odhadnout, jak se asi bude orientovat česká politika, až půjde o bytí a nebytí Rakouska v evropském konfliktu. " Když pak nastaly by dotče-*- né velké bouře, kam položil by národ náš i jiní Slované,kteří sdílejí osudy jeho, závaží vůle a síly své ? Náš interes táhne nás k tomu, abychom jako roku 1848 vyslovili se pro Rakousko celé a jednotné, pro mocnářství rovnoprávných zemí a národů. Možná, že v ten čas jen toto heslo, jen toto přesvědčení vedlo by národ náš, a že bychom my Čechové v době takové pomocí ostatních Slovanů rakouských opět zachovali Rakousko v jednotě a dovedli zároveň získati mu instituce svobodné, všem spravedlivé i trvalé, . . . tak nám radí objektivně uvážení věcí a důvodný soud o našich poměrech a potřebách. Avšak pravím toliko " možná Neboň kdo může nyní změřiti moc a činnost všech skutečných faktorů, ba i samých náhod v dobách takových ? Kdo ví, co agitace všeho druhu, co okamžité konstellace politické, co pobouřené vášně, co trpké vzpomínky a národní kyselosti, co zbraně cizí mohly by do- vésti, a nemohly-li by proudy mocné, vedené zákony neznámými, povaliti i v národě našem dost dobře založenou budovu vlastního prospěchu i všecky hráze politické moudrosti. " Přesně padesát let po těchto prozíravých větách nastala situace, o níž se v nich hovoří. Měla jen ještě ten další znak, že Rakousko samo vyprovokovalo evropskou konfla- g^aci,která je smetla s mezinárodního jeviště, a že česká - 6 - [pageend41]vzpoura nemstila jen staré křivdy, ale hlavně novou, obludnější než všechny dřívější : Rakousko vleklo slovanské národy na svá bojiště proti jejich zřejmému národnímu zájmu. - Ano, je myslitelná jakási přímo nadoblačná moudrost, jakési vznešeně odtažité státnictví, které by bylo mohlo netoliko zvážit síly soudobého světa, ale také odhadnout jejich pravděpodobný nebo možný vývoj, a které by bylo po takové úvaze, přes vše, co situace nabízela, zachránilo nějaké reformované Rakousko roku 1918., jako je zachránil Palacký roku 1848, a svěřilo se jen onomu pokroku, který " bez násilí se děje.” Ale ani taková nadlidsky sebezapíravá moudrost by nebyla bývala nic platná v sousedství nelidské nemoudrosti, a sudet- ští i alpští Němci, stejně jako Maďaři, nespokojení se ztrátou svých nespravedlivých výsad v onom pomyslném reformovaném Rakousku, byli by nacistické útočnosti sekundovali stejně, a všechno by bylo přišlo stejně, Hitler po Vilémovi a Stalin po Hitlerovi. Ale kdo z nás tehdá vůbec myslil, chtěl myslet a mohl myslet na tyto možnosti ? Od Masaryka až po prostého voliče žili jsme všichni s ostnem národní úzkosti v srdci, viděli jsme s Viktorem Dykem a Petrem Bezručem uhýbající čáru strážných ohňů na severočeském a beskydském národním pomezí, a hrozili jsme se vzmáhající se demoralisace, jaká zpravidla zachvacuje couvající frontu. Výsledek světové války byl na začátku zcela nejistý. Masaryk, jak se ukázalo, jej odhadl správně, ale Masaryk se mohl mýlit a byl si sám této možnosti vědom, vždyí uvažoval taky, co bude dělat, jestli centrální veImoce válku vyhrají. K zahraniční akci ho však nepřiměla žádná kalkulace a spekulace. Válka podníeená vídeňským provokativním a nepřijatelným ultimatem Srbsku byla úderem do tváře i dýkou do zad národa, který ji měl vést proti své vůli. Masaryk se nemínil dovolávat jen soudu dějin aniž by - 7 - [pageend42]nejprve k těm dějinám sám něco přidal. Masaryk ihned pochopil, že tu jde spíše o výslednost než o důslednost. Nebyl méně filosof proto, že nefilosofoval, ale udeřil ve chvíli, která si žádala rychlé rozhodnutí a čin. Ve stejném smyslu vzpoury neznámých vojáků a nevýznamných novinářů staly se apelem na jeho svědomí, neboť správně pochopil, že v nich je vyjádřena také vůle tisíců a tisíců, které se vzpoury neodvážily, ale které jí přály a žehnaly. Masaryk byl poslancem a jeho klub byl ve vídeňské sněmovně nejmenší, - měl jen sedm členů. Ale v jistém smyslu lze říci, že v hodině zkoušky zůstal Masaryk poslancem jediným. Vídeň začala a vedla válku absolutisticky, parlament se vůbec nesměl sejít. Druzí poslanci se tím spokojili. Ne Masaryk. Povzbuzen příkladem lidového odporu dal do jeho služeb všechno své vědění a umění, celou svou osobnost, s nasazením vlastního bezpečí, ve svém tehdejším věku už s nasazením vlastního života, a s nasazením svého rodinného štěstí. Že správně odhadl výsledek války, - jistě, že i to je zásluha, ale v čele všech jeho zásluh zůstává, že správně odhadl a vykonal vůli lidu a národa. V dobách předválečných, v dobách laciného nazdarování a hejslovanění provokoval Masaryk nejednou duši českých davů skepsí a kritikou.Ale když udeřila hodina, byl to právě on, kdo překul duši sokolských sletů v čin legií. Všechno ovoce tohoto činu dvojí katastrofou Československa zmařeno nebylo. Když z československé samostatnosti nezbylo víc než diplomatické formule, nároku Čechů a Slováků na státní ochranu jejich národní existence dostalo se mezinárodního uznání, jež mu už - aspoň theoreticky - nebude odňato, a na jehož promlčení by zase bylo zapotřebí celých staletí. 0. našem nešťastném pokolení raději, nemluvím, - ale věřím, že naše děti nárok národa na svobodu promlčet nenechají, i kdyby se musil uplatňovat novými boji a vykupovat novými obětmi. Naše republika vznikla válečným vítězstvím - z - 8 - [pageend43]- 9 - tísně poražených, i z tísně vítězů. Vznikla ze situace a z mentality, kterou tak trefně předvídají Riegrova slova o náhodách, agitacích, konstellacích, pobouřených vášních, trpkých vzpomínkách, národních kyselostech a cizích zbraních, krátce o všem tom, co přemáhá a někdy musí přemáhat samu moudrost. A kdyby se mělo stát skutkem ono řešení, které Sovětům n na dohlednou dobu " nabízel v nedávném parlamentním výkladu Churchill, to jest, kdyby se ze sovětské moci po dobrém dostalo jen východní Německo a Rakousko, a Československo ne, věděli bychom, že se z ní naše vlast musí vymanit po zlém, stůj co stůj, moudře nebo nemoudře, ustavičným tlakem passivní resistence a ilegálními akcemi, ale tento odboj skutečný a ne pouze titulární nesmí ovšem nikdo rozdmýchávat zůstávaje sám v bezpečí. Prozatím doufejme, že na takové krajní prostředky nesvobodného národa opuštěného lhostejným světem nebude muset dojít, a že už nynější neučleněná a ne- organisovaná, i nehlasitéP,^%e neúčinná nevůle městských i venkovských lidí proti hospodářskému, sociálnímu a kulturnímu karabáčnictví donutí k ústupu nepěknou společnost, která se jen násilím a podvodem a cizí pomocí dostala v čelo des- organisovaného státu, aby jej uvedla v cizí poslušenství. Náš program se někdy formuluje tak, že chceme Masarykovo Československo. Budiž, - jestli se tomuto programu správně rozumí. Každé Československo je Masarykovo především potud, že bez Masaryka by nebylo žádné. Bez Masaryka a Beneše ani takový Háchův a Gottwaldův protektorát nebyl by býval možný, ani Tisův slovenský stát, bez Masaryka a Beneše byli by Slováci nejprve zůstali v uherském a Češi se octli po vítězství nacistů v bezprostředním říšsko-německém poddanství. Ale právě tato zkušenost nám také doporučuje, aby obnova Československa v našich představách byla obnova skutečná a ne pouze kalendářová. Masaryk nám nemohl přinést z války [pageend44]- 10 - jiné Československo než takové, jaké nám přinesl. Nebyla Masarykova vina, že toto Československo válkou vzniklé, válkou sešlo, - Stalin je Hitlerovi vyrazil tak říkajíc z ručky do ručky. Za Československo vskutku obnovené budeme smět považovat náš stát, až jej budeme moci založit na skutečném míru. Kdyby se v jeho zdivu znovu jako houba rozrůstala re- vanche a iredenta, zle s ním a zle s námi i s budoucími. Co tedy můžeme dělat pro Československo opravdu nové ? Prozatím jsme vyloučeni ze všeho rozhodování nejenom my v exilu, ale i naši doma a to všichni, také ti tamní mocipáni, kteří ve skutečnosti jsou bezmocipáni. Aň bude válka nebo nebude, je stále zřejmější, že nový evropský a světový mír bude tentokráte mír sjednaný, ne diktovaný, rozhodně ne mír diktovaný Německu. Kdysi jsme se troštovali, že Rus je s námi,kdo proti nám, toho Francouz smete. Dnes víme, že Rus jen někdy je s námi, a že Francouz smete, jen když má v pořádku smeták, a on teď má máloco v pořádku. Musíme si především proto dobře rozmyslet, co od evropského míru chceme, co můžeme a máme chtít. Musíme se především nově dohodnout se Slováky, nově a lépe, to jest doopravdy a navždy. Ani ve spolku s nimi a v jejich spolku s námi nebude naše a jejich posice lehká, a proto se ten spolek bude muset opřít i o jiné národy, je.jichž posice nebude lehká. Dohromady pak bude lehčí, děj se co děj. Kdyby tak zvaná integrace evropská neobsáhla Rusko, / buď proto, že by zůstalo sovětské, nebo proto, že by se po prohrané válce rozpadlo,/ bylo by naše zajištění v takové kusé integraci o to slabší, ne silnější. Tak i onak však zůstává v platnosti klasická maxima z Palackého listu do Frankfurtu: Ne do Německa, ale také ne proti Německu. V témže listě, v němž Palacký pozvání do německého spolku odmítal, prohlásil zároveň nezbytnost / doslova nezbytnost /nejušší kooperace [pageend45]- 11 - Rakouska, jaké si přál, to jest svazku rovnoprávných středoevropských národů, s Německem " k obraně i ke vzdoře Jsou to-zastaralé výrazy, ale skutečnost, kterou vyjadřují, náleží k tak zvaným konstantám, to jest neměnným zásadám mezinárodní politiky. Celý svět - všimněte si, ze i sovětský - se rozhodl vycházet ve své politice z předpokladu, že Němci / pro Sovětský svaz ovšem jen východní Němci/ po zkušenosti obou světových válek nebudou už usilovali o panství nad ji - nými národy. To neznamená, že celý svět o tom je přesvědčen opravdu, ví jen, že Němcům musí být dána nová příležitost k součinností, a dá jim tu příležitost, či vlastně už dal. My v tomto pokusu nejen nemůžeme, ale ani nechceme překážet,ne- boí nepodaří-li se, nesmí zbýt ani z d á n í pochybnosti, kdo nezdar zavinil. Ostatně platí i zde slovo kardinála Ret- ze, které tak často citoval Dr. Beneš : " Byl jsem častěji obětí své nedůvěry než své důvěry.” To vše jsou nelíbivé a hlavně nepohodlné pravdy. Pohodlí a bezpečí není český úděl. Srbové a Chorvati si sedli patrně bezpečněji než praotec Čech, můžeme-li si odmyslet Turky a nemůžeme-li si odmyslet Němce. Ale něco za něco. Za to tisícileté nepohodlí jsme, co jsme, a to není málo nebo ledaco. I když se nenaparujeme, nemáme proč se choulit a krčit. Ani v našem nynějším ponížení nepřestává být ctí býti Čech*. Evropské dějiny, politické i kulturní, jsou nemyslitelné bez příspěvku, který jim dodaly svatováclavské země,a není bez našeho příspěvku myslitelná žádná rozumná organisace Evropy. Obecně se uznává, že náš novodobý stát byl stát právní, lidový a smiřlivý. Jako se jméno Jidáš stalo jménem každé zrady, tak se Mnichov stal v mezinárodní mluvě názvem každého nectného a nerozumného ústupu. A ne samou mocí jsoii národy živy, - taky modlitbou, prací a obětí. Smetanova melodie, [pageend46]- 12 - Alšova křesla, Nerudův verš, ale i všechna píle, z níž vzchází úroda našich polí a úspěch našich dílen, ale také duch Sokola a duch legií, který nacismus nemohl a komunismus nemůže zabít, ale také krvavá svědectví českých mučedníků v naci - stických sekyrárnách a na komunistických šibenicích, také krásný příklad arcibiskupa Berana - v tom všem je záruka, že Masarykova akce nás neodkázala na cestu bezvýchodnou, i když nás odkazuje na cestu trnitou, strmou a nebezpečnou. Jsme na té cestě už dlouho bez Masaryka, a přece se nesmíme zastavit a musíme pokračovat. Jsou s námi zato jeho rady a výzvy,je s námi jeho mocné heslo ; N e b á t s e ! Proti malomyslnosti si musíme uchránit neustrašenost, proti pochybovačství víru. Nebát se neznamená ovšem vždycky nebát se boje,znamená to taky někdy nebát se pokoje, nebát se smíru. Masaryk spo - joval neohroženost s dobrým svědomím : Nebát se a nekrást. Nechceme než své právo, - nechtějme než své právo. Nikdo z nás nesmí si ovšem troufat s á m určovat, co jest a co není tak zvané právo nezadatelné, - jen všichni dohromady v součinnosti národní a nestranické, můžeme stanovit hranice svých zájmů opravdu životních, hranice své cti, hranice svého míru. Závodit při tom spolu ve vlastenectví - proč ne ? Závodit spolu v podezřívání - proč ano ? Byli bychom to divní žáci Masarykovi, kdybychom k řešení závažných, ba osudových otázek politických a sociálních, před které nás postaví nedaleká budoucnost, užívali raději frází než myšlenek, kdybychom utkvívali na liteře neživých schémat a nedali se vést duchem časů, kdybychom víno nové svobody chtěli lít do děravých sudů svobody zdánlivé. Masaryk nás učil myslet a ne nemyslet. Pravda je? že se nikdo nesmíme samolibě spoléhat na svou vlastní hlavu. Jako se. ani Masaryk v kritické chvíli nedal vést jen svým vlastním poznáním a temperamentem,ale [pageend47]- 13 - také odhadem všeho toho, co hýbalo duší národa celého, tak tím spíše my jsme povinni vážit se vším ostatním také porozumění a souhlas národa, ovšem národa o svém novém položení informovaného a ne odříznutého od světa železnou oponou.Ježto nelze jeho mínění o nových formách a kombinacích, do nichž se Evropa vyvijí, zjistit, musíme je odhadovat, nebot cekat, až se železná opona zvedne, nebo až bude rozbita, znamenalo by čekat, až bude pozdě. Politická inteligence národa je v exilu. Kdyby se zde nedohodla o otázkách, bez jejichž řešení boj o svobodu nemůže být ani veden, natož vítězně ukončen, kdyby se zde bez voleb oddávala soubojům a ne součinnostem, běda nám všem i naší společné věci ! Až dosud nám překážela exilová psychosa, nedorozumění mezi rozptýlenými, nedorozumění mezi osamocenými, nedorozumění mezi uraženými a poníženými. Překonáme je nebo zahyneme. Překonáme je, budeme-li bez předsudků, bez bázně, bez hněvu, bez samolibosti a sebelásky hledat pravdu, a podřídíme-li jí své osobni i skupinové zájmy. Kdybychom to nedovedli, zradili bychom m i n u l o s t národa a prohráli jeho budoucnost. Sedmý březen by pak už zůstal jen vzpomínkou a výčitkou. Díky Bohu, že nám pořád ještě je nadějí. o oo 0 oo o [pageend48][pageend49]