REPORTÉR POLITIKA - KULTURA - KOMENTÁŘE - REPORTÁŽE 1987 DVOUMĚSÍČNÍ K ZWEIMONATSSCHRIFT IN TSCHECHISCHER SPRACHE BI-MONTHLY IN CZECH LANGUAGE PÉRIODIQUE BIMESTRIEL EN LANGUE TCHÈQUE LEDEN JANUAR JANUARY JANVIER Číslo Nummer Number Numéro 1 [pageend1]ERBY VYMŘELÝCH ČESKÝCH ŠLECHTICKÝCH RODŮ Připravil Adolf F. J. Karlovský Jan Tomáš PEŠINA z ČECHORODU (Pessina z Czechorodu, 1629 — 1680) Velmi prostý znak a predikát, který je narážkou na erbovníkovy vlastenecké a historiografické zásluhy, byl udělen císařem Leopoldem I., co králem českým, 30. ledna 1668 (Říšská nobilitační akta ve Šlechtickém archivu ve Vídni). Na kresbě jsou k erbu připojeny erbovníkovy atributy jako titulárního biskupa smederevského, jímž byl jmenován 1675 (tj. biskupský klobouk, mitra a berla), když byl už od roku 1670 kapitulním děkanem u sv. Víta a císařským radou. Tentýž predikát a polepšený znak byl znovu udělen 15. března Františkem Josefem I. Wácslavu Michalovi Pešinovi z Čechorodu, rytíři řádu Železné Koruny III. tř. a svatovítskému kanovníkovi, zakladateli »Jednoty pro dostavění chrámu sv. Víta«. Stav rytířský byl cestou panovnické milosti přenesen na jeho bratra Dr. Ignáce Pěšinu, anatoma a ředitele Zvěrolékařského ústavu ve Vídni, a jeho potomky. Páni z PERNŠTEJNA Moravský »staroštítný« panský rod, doložený už 1174. Odvozuje spůj původ a znak od legendárního uhlíře Věhavy, který prý pouhýma rukama zkrotil divokého zubra a přivedl jej na knížecí dvůr do Brna, kde mu jednou ranou svým tesákem uťal hlavu. Členové rodu zastávali nejvyšší zemské úřady a z jejich řad pochází též jeden z prvních českých rytířů řádu Zlatého Rouna. Martin BACHÁČEK z NAUMĚŘIC (Bachacžek z Neamiecžicz, 1539 — 1612), několikanásobný rektor Karlovy university, profesor matematiky a astronomie, jemuž císař Rudolf II., co král český, »w sobotu po Swatym Mikulassy (i.e. 7. prosince) Letha 1591« udělil predikát a stav vladycký. Ve znaku jsou souhvězdí Pegas a Střelec — v diplomu velmi přesně popsaná i vyobrazená — jejichž, pravděpodobně astrologický, význam pro nového erbovníka se dosud nepodařilo uspokojivě vyložit. Heraldická znamení tohoto druhu patří mezi velmi vzácné světové kuriozity. Daniel BASILIUS z DEUTSCHENBERKA (Basilius z Deutschenbergu, ? — 1628), profesor matematiky a přírodních věd Karlovy university, který ale v duchu humanistické pansofie přednášel i práva a hebrejštinu. Pocházel ze Slovenska a již jeho otec byl v roce 1594 uherským erbovníkem. Dne 21. října 1624, při povýšení do rytířského stavu, udělil mu Ferdinand II. k jeho znaku jako polepšení další pole, připomínající vědecké zásluhy nobilitovaného. Je v něm zeměkoule, slunce a měsíc a pět dalších, tehdy známých planet (slunce a měsíc byly v geocentrické soustavě považovány rovněž za planety), uváděných v diplomu krásnými staročeskými jmény: Dobropán (Merkur), Smrtonoš (Mars), Hladolet (Saturn), Kralomoc (Jupiter) a Krasopaní (Venuše). Zdá se, že si toto polepšeni vymyslel nějaký byrokrat z České dvorské kanceláře, neboť v té době se na pražské universitě, díky Tychonu de Brahe a Keplerovi, už dávno prosadil názor heliocentrický. Ale polepšení udělené panovníkem, bylo pochopitelně příliš cenným uznáním, než aby je takto vyznamenaný kritisoval, nebo žádal jeho opravu! © Adolf F. J. Karlovský Seriál ČESKÁ ŠLECHTA V EXILU, KTERÁ I V EXILU ZŮSTALA ČESKÁ zahájíme v příštím čísle rozhovorem s prof. FRANTIŠKEM SCHWARZENBERGEM a jeho portrétem 2 REPORTÉR 1/87 [pageend2]OBSAH REPORTÉR Ročník 4 Číslo 1 Leden 1987 Titulní strana: Jiří Kotlár: Poslední kapka v Ženevském jezeře. - Originál obrazu bude otištěn barevně v letošním reprezentačním katalogu Association pour la sauvegarde du Lac Léman - rozměr obrazu 140 x 120 cm, kapka ze žuly Adolf F. J. Karlovský: Erby českých šlechtických, převážně již vymřelých rodů........................................................... 2 DOPISY........................................................... 3 Předání Erasmovy ceny Václavu Havlovi 7 Vladimír Valenta: U nás v Albertě .... 9 Ján Mlynářík: Stanovisko k vysídleniu Nemcov a Maďarov z Československa 11 Karel Trinkewitz : Jak jsem v hamburské ústřední knihovně potkal Jaroslava Haška..........................................................12 Jindřich Stikarovský: Hovory jihoafrické 13 Ivan Sviták: Tanec Erynií, 2. část .... 14 Arnošt Wagner : Jak osvobodit naši vlast? 15 Vladimír Škutina: Český tenisový fenomén. Reportáž s Jaroslavem Houbou 16 Tomáš Novotný: Z Čech těchto dnů ... 17 Josef Koláček: České fioretti......................19 Jindřich Lion : Americana ............................20 Dagmar Vaněčková: Československo- rakouské kontakty...................................21 Jan Beneš: List ženevským.........................23 Antonín Měšťan: Česká a slovenská literatura ve Spolkové republice Německo...................................................23 Zbyněk Čeřovský: Baron z Mototechny . 24 Milan Zelený: Deset, kteří se odvážili - Dr.A.R.Nykl.........................................25 Tomáš Krystlík: Jací jsme............................ 26 Stoletá kronika Franka Marlowa............... 27 Karel Gelnar: Umyjeme Bjalověžský prales a Tatry?......................................... 27 Petr Axel Postřehovský : Můj muž roku 1986 ........................................... 28 Zprávy z kulturního života.........................28 Nové knihy a recenze...................................30 Ivan Sviták: Vstřícný plán defenestrace............................................... 32 DOPISY DOPISY DOPISY DOPISY DOPISY DOP DOPISY DOPISY DOPISY DOPISY DOPISY DOP EXIL JAKO CHOROBA, ÚDĚL, PROKLETÍ ČI POSEDLOST? Po dlouholeté exulantské zkušenosti prohlásil Alexander Hercen emigraci za vážnou duševní chorobu. Vždycky, kdy se kolem někoho v české emigraci rozpoutá hysterická kampaň, vzpomenu si na tuto Hercenovu zkušenost. Naposledy po otištění dvou dopisů v Reportéru 6/86 »Kanada očima přistěhovalce« Evy Kohlové z Vancouveru a zvláště pak dovětku Bohumila Brejchy »Pokud se Jižní Afriky týká«. Už jsme jednou zažili podobnou hysterii po fejetonu »27 presidentů«, když jsme si dovolili udělat si legraci ze samozvaných rádoby prezidentů budoucí ČSR, a po článku »Koště na čarodějnice«, kde jsme se zastali některých bývalých komunistů. Co se však strhlo tentokrát, to už bylo trochu víc než hysterie. Specielně svobodně vyslovený názor Bohumila Brejchy z Vídně zavdal části českého exilu příčinu k velmi ostrým útokům na Bohumila Brejchu a též na Reportér, že si vůbec dovolil takový čtenářský názor otisknout. Jihoafrický »NAŠINEC« nás v anonymním výkřiku přirovnával k Rudému právu (zajímavé je, že autor se styděl či bál podepsat!) a jinak umírnění čtenáři srovnávali Bohumila Brejchu s Vasilem Bifakem a volali po spuštění gilotiny na jeho hlavu. Není naším zvykem kádrovat (jako to ráda činí celá řada činovníků různých exilových spolků), ale v případě Bohumila Brejchy však osočování dosáhlo takových rozměrů, že jsme se rozhodli napsat něco o jeho osobě: Bohumil Brejcha je po otci vídeňský Cech. Ve Vídni vychodil gymnasium a po anšlusu roku 1938 s otcem přesídlil do Prahy. Byl redaktorem ve »Filmové práci« a psal do »Kulturní politiky « o filmu a filmech. Potom dramaturgem v »Kresleném filmu« a když Trnka z Kresleného filmu odešel a založil »Loutkový film«, odešel s ním. V únoru 48 se společněs ním generální stávky nezúčastnil a byl "vyakč- něn”. Brejchovi připočetli ktíži, že navrhl, aby se pres. Benešovi neposílal onen známý nátlakový telegram, aby přijal demisi vlády. Elmar Klos, tehdejší ředitel Krátkého filmu "uklidil” Brejchu do Zlína jako dramaturga. Na doporučení Jiřího Trnky byl od r.1949 v nové utvořeném kolektivu Jana Wericha na Barrandově. Po rozpuštění tohoto kolektivu, kde byl také Jiří Brdecka a Vratislav Blažek, dělal pomocného režiséra u Frice, Vávry a Makovce. Po několika létech navázal kontakty s Paříží a dostal se poprvé po 48. roce za hranice. Při návštěvě laboratoří v Joinvil- lu mu byla představena jako krajanka mladá Londonová. Od ní se dověděl, jak se měla po tátově zavření v Praze špatně a že maminka chce, aby se vrátila do Prahy a že ona nechce. Asi za rok se však přece vrátila a když ji Bohumil Brejcha při náhodném setkání na Barrandově oslovil, hrozně se ho lekla. O setkání se zmínila své mamince a tato ostřílená marxistka (když zavřeli Londona, zřekla se ho veřejně v dopise Gottwaldovi) jí poradila, že »když Brejchu práskne, nebude on moci prásknout ji«. Toť úvaha hodná marxisticko-diabetického mozku. Dcera maminku uposlechla a Brejcha byl z Barrandova vyhozen. Budiž pak k dotvoření obrázku o Bohumilu Brejchovi řečeno, že na pozvání Karla Zemana odešel do "vyhnanství” do Zlína a pomáhal mu s různými technicko- scenaristickými triky na Bláznově kronice, připravil scénář k výstavě o dětském filmu a pracoval ve filmovém archivu až do odchodu do exilu v roce 1968. Se jménem Bohumila Brejchy je spojena celá řada podniků československého exilu ve Vídni, sokolský film a život v Klubu. Nikoho z vídeňských Čechu-exulantů by ani ve snu nenapadlo přišívat Bohumilu Brejchovi tak ohavné nálepky, jaké mu přišili autoři celé řady - v některých případech ostrých - dopisů, adresovaných redakci Reportéra. Je to typický znak české emigrace, že když s někým nesouhlasíme, označíme ho okamžitě za bolševika ? Že problém lámání charakterů v exilu a vůbec rozpadu osobnosti není zvlášť v českém exilu věc ojedinělá, o tom svědčí anketa měsíčníku KLUB ve Vídni (k níž se REPORTÉR připojuje) o integraci, asimilaci a zachování národních prvků v emigraci (část ankety je otištěna v lednovém KLUBU ve Vídni a celá bude reprodukována v ROČENCE REPORTÉRA 1988 — stejně jako podobná anketa australských HLASU, vycházejících v redakci Petra Rady v Sydney). ROČENKA REPORTÉRA 1988 přinese rovněž podkladové materiály k diskusi pro EVROPSKOU KONFERENCI O EMIGRACI Československé společnosti pro vědy a umění. Otázka EXIL JAKO CHOROBA, ÚDĚL, PROKLETÍ ČI POSEDLOST? je tedy otázkou neobyčejně aktuální, akutní a nejživější. Redakce Reportéra. Výňatky z ohlasů na dopis: POKUD SE JIŽNÍ AFRIKY TÝKÁ ... (Reportér 6/86) ... Tady (tj. v Jižní Africe, pozn.red.) REPORTÉR 1/87 3 [pageend3]nevíme, kdy nás podříznou a ještě k tomu páni Brejchové z Vídně tleskají, »že si o to říkáme«. Vivat humanitas! Homo bo- hemicus 20. století ... Když to tak pozoruji, mám za to, že to je všechno snad už předem prodané Sovětům. Akorát že to kamuflují na čas, aby se jim bílá menšina nedala do nějaké revoluce. Ruďasové se připravují převzít moc a všechno se to trpí... Smutné je, že Češi v emigraci už nekupují české knihy, aby si to nerozházeli s Husákem. Čím dál víc na to koukám, tím víc si přeji, kdyby se tak stal nějaký krásný zázrak a doba se vrátila do takového 18. století. Byli by páni Nosticové, Švarcen- bergové, Hohenlohové a jiní, kteří by občas pozvali nějakého toho českého písmáka na zámek, dali mu tam rozsortýro- vat archiv nebo bibliotéku, a přitom by mohl psát. A dokonce by mu dali najíst a přidali pár tolarů navrch a velice často by si ho vážili a chtěli by vědět, jak jeho dílo pokračuje a nechce-li pro ’’inšpiraci” jet s hraběcí rodinou do Itálie či Athén... A to byla doba roboty a nevolnictví a feudálního vykořisťování... Nechci se hádat, ale mám takový tísnivý pocit, že největší poklady naší literatury a malířství vznikly právě v té době... JINDŘICH STIKAROVSKÝ, JAR ... Pan Brejcha asi ’’spadl z višně”, jak se u nás lidem toho druhu říkávalo. Je bohužel víc než smutné, že ani ’’našinci” nechápou, co se tam děje, a řadí se důstojně k celé řadě lidí zde na Západě, kteří s chutí křičí ’’chyťte zloděje” a už se nemohou dočkat, až Jižní Afrika bude v rukou komunistů, pro změnu černých (s bílými ’’poradci”). Co se děje v ostatní Africe, to se přehlíží.... B. K., MUTTENZ ... Obdivuji naše lidi v Jihoafrické republice, kteří dokázali tolik udělat — a právě v té zemi, kterou staví p. Brejcha na pranýř. Není to paradox? Proč tolik milionů černochů ze zemí Afriky, které jsou již ovládány komunisty, prchá do Jižní Afriky, kde nalézá práci a domov? To, co západní svět dnes připravuje Jihoafrické republice, to jsme my zažili Mnichovem 1938 a Únorem 1948. KAREL BLAHO, KANADA ... V Kapském Městě jsou pláže otevřeny jak bílým tak černým, pane Brejcho. Že tam nechodí běloši — to je jejich věc. Je to taky apartheid? ... J. KREJČÍ, KAPSKÉ MĚSTO ... Žili jsme v Kapském Městě a Jižní Africe 3 5 let a vždycky pul roku tam žijeme i teď, ve stáří. Nemůžeme nic dělat, demokratické forum Reportéra má patřit každému, tedy i panu Brejchovi, který se moc neliší od pomlouvačných klepen na trhu, když takhle mluví o zemi a vládě, která se zavázala odpovědností za obživu, ochranu, zdravotnictví, penzi, výchovu všech stupňů, hygienické bydlení, dopravu, zaměstnání pro černé i bílé - něco, čemu se koloniální mocnosti hbitě vyhnuly, protože si na prstech (ani nepotřebovaly kompjútry) vypočítaly, že by je to nadlidské úsilí stálo moc peněz. Stačí přirovnat léta před 20 roky a dnes. Nikde v celé Africe tak černoši nežijí, proč se tedy nekřičí o ostatních zemích? Zvláště tam, kde vládne marxismus, je bída, o jaké se p. Brejchovi ani nesní. To by se mělo pranýřovat. Ne JAR! JAR. a C. HOUBOVÍ, tč. EUGENE (USA) Výňatky z ohlasů na dopis: KANADA OČIMA PŘISTĚHOVALCE (Reportér č. 6/86) ... Nevím, jak je tady v Kanadě E^a Kohlová dlouho (podle jejích expertíz asi moc dlouho ne), ale její povídání je taková snůška nepřesností, polopravd a nepravd, že si nemohu dovolit mlčet. Usuzuji, že po jejím článku skočí Rudé právo nebo Mladá fronta jako ’’slepice po flusu”, jak se lidově říká, ale ono to taky ničím jiným není. Hlásá o Kanadě bludy, které nejen že neexistují, ale přesný opak je pravdou. Její povídání se bude třeba taky výborně hodit do čs. televize do pořadu »Krok do neznáma«, uváděný Milošem Kopeckým (kterého jsem si kdysi vážil). Ten vypráví o tom, jak my emigranti se tady máme špatně, ale už nemluví o tom, že bychom se měli daleko hůř v zemi socialistických výdobytků. Ale k věci: »Cítíme se ztraceni. Mravenečci mezi obry drtícími vše, co je slabé a bezmocné ... jste vyslýcháni a manipulováni imigračními byrokratickými šimly,« říká Eva Kohlová. Lež na lež. Snad nikde na světě se nestarají o imigranty tak, jako právě v Kanadě. I o ty mizerné! Vždyť na to mají celé ministerstvo. » ... jste v troubě, ocitnete se na nej- nižší úrovni, s depresí, pesimismem, rozčarováním a skepsí. Někteří spáchají sebevraždu, jiní končí na psychiatrii a zbytek takzvaně přežívá,« vypráví Eva Kohlová. Tak já třeba patřím k tomu zbytku, co je tu od roku 1968 a ’’přežívá”, a neznám jediný případ sebevraždy nebo skončení na psychiatrii. Ale znám několik případů lidí, kteří se vrátili zpět do dělnického ráje, z něhož v roce 68 utekli, a pak po řadě let se za neuvěřitelně dramatických okolností, riskujíce životy, vraceli zpět rádi do kapitalistické otročiny. »V této zemi neexistuje žádná jistota, kromě jedné: jistota smrti,« filosofuje dále Kohlová. Teď to bouchlo. Tóóó — holečku, v takovém socialismu, tam je těch jistot víc, ne jenom ta smrt. Ale to by bylo téma pro Otu Ulče. »Přestane se vám líbit život v chudinské čtvrti a vysníte si dům, který už jste jednou doma tak těžce opustili. Zadlužíte se a strachujete se, že ztratíte místo,« hubuje dále pisatelka. A kdo Vás tu nutí stěhovat se do domu, paní Kohlová? Třeba se můžete odstěhovat z »chudinské« čtvrti (to »chudinské« mi tady zní srandovně, protože to jsou apartmenty asi tak na úrovni československých bytů I. kategorie) do lepší čtvrti a ne do domu. »Zadlužíte se ... dluhy, dluhy, dluhy ... ,« rozohňuje se náš expert přes Kanadu. A to jste jako myslela, že Vám někdo tady ten dům dá zadarmo? Pravidlo: kdo se nechce zadlužit, nemá si půjčovat. Ale myslím, že problém některých přistěhovalců z komunistického ráje na tento kontinent je v tom, že se domnívají, že začnou tam, kde doma přestali, zapomínají, že nikde na světě nelétají pečení holubi do huby, často mluví o »nárocích« vůči zemi, která je přijala jako uprchlíky, zapomínají, že je sem nikdo netahal a na co nejvíc zapomínají, že mohou odtud kdykoli a kamkoli svobodně odejít, i do dělnického ráje, z kterého přišli. Je zajímavé, že některým přistěhovalcům tohoto druhu, kteří dští na Kanadu jed, se odtud nechce a setrvávají ochotně v kapitalistické mizérii. Pokud tu ovšem nejsou služebně. JIRí SOBOTA, TORONTO ... je to velmi dobře napsané a hlavně pravdivé. Nikdo by to nenapsal lépe. Ta situace v B.C. — Vancouveru — je skutečně taková, jezdím tam každé léto k rodině a mluvím s lidmi. Žiji s Kanaďany více než 18 let a mám možnost porovnávat jako pan Ulč — MY a ONI. Je zde mnoho věcí, se kterými nesouhlasím a některé metody se hodně podobají těm komunistickým — věřte nebo nevěřte. Ne, že bych sympatizovala s komunisty, nikdy! Ale říkají, že je to tady »Free Country« a potom »Demokracie« je přece diskuse, a tak si myslím, že mohu plně vyjádřit svůj názor. Nás tady v Calgary čekají ještě tvrdé chvíle, jak víte z tisku, budou tady olympijské hry v roce ’88 a dle místních veličin a bankéřů se má ekonomická situace v západní Kanadě začít zlepšovat až v r. 1989, tedy po olympiádě, což bude mít za následek, že každý občan — platič daní — zde v Albertě bude doplácet na ty finanční ztráty, které po olympiádě budou vysoké, to se ví už dnes ... D. ŠIMKOVÁ, CALGARY ... Ve zdejším vancouverském Sdružení jsme se dohodli, že to napsal někdo, kdo zde byl z Československa na EXPO, protože nikdo takovou osobu jména Eva Kohlová nezná. Protože jste to otiskli, musíte vědět, kdo to je. Můžete jí za mne říci, že když se jí u nás v Kanadě nelíbí, ať se vrátí do československého ráje. Mám pro ni k dispozici peníze na letenku jedním směrem. Můžete to otisknout v Reportéru, možná, že se přihlásí ostatní a tak se zbavíme těch, kteří jen nadávají na tuto zemi, co jim dala domov. Kdyby se mi chtělo psát dlouhý dopis, tak bych jim pověděla, jaké my jsme měli začátky, když jsme sem přijeli po roce 1948. To byl ten rozdíl — my jsme museli utéct, oni si mysleli, že si vyberou zem, kde se jim bude žít ještě lépe než doma. My, co žijeme v cizině, jsme si život zařídili jak jsme mohli nejlépe, a jsme spokojeni. A na tom nic nezmění taková Eva Kohlová, která by pravděpodobně nebyla spokojená nikde. ... BOŽENA ŠPAČKOVÁ, VANCOUVER ... Žiji 5 let v Austrálii a lidi, které jsem potkala a kteří si nestěžovali a nenadávali soustavně na všechno kolem sebe, na vedro, sucho, málo stromů, vysoké ceny, dluhy apod., mohu spočítat na prstech. Napadá mě, o co všem těm, kteří si na svou novou vlast jen stěžují a ještě navíc radí dalším potenciálním přistěhovalcům, aby » ... do Kanady raději nejezdili« — jako v případě paní Kohlové, jde. Pokud si dobře vzpomínám, každý emigrant žádal v Rakousku, Německu nebo jinde o politický azyl. Proč? Jak všichni ti dnešní nespokojenci přistupovali k žádosti o azyl — nevyplnili snad onu žádost s takovou lhostejností a vypočítavostí, jako třeba přihlášku do strany? Jaký měli důvod — ano, ovšem, komunisté je pronásledovali, nutili je do strany (necpali se tam náhodou sami, aby dostali děti do školy?). Komunisté jim bránili ve vyznávání náboženství, a chodí snad tady na Západě do kostela? Nemohli svobodně volit — a zajímají se snad vůbec o politiku své nové země? Co tedy bylo pravým důvodem - nebyly to nakonec jen stránky zahraničních katalogů nebo závist, že sousedův švagr se má na Západě jako prase v žité? Nebo pouhá nechuť k režimu a touha po dobrodružství? Ať už je to jakkoli, nezapomínejme, že ti, kteří se skutečně potýkali s nelidským režimem, ti skuteční abonenti politického azylu, nikdy z Československa nevytáhli paty a sedí dnes v Ruzyni 4 REPORTÉR 1/87 [pageend4]nebo v Bohnicích. Ti, kterým jde o svobodu, ji nikdy nepocítí. Zatímco ti, kteří přišli ke svobodě jako slepý k houslím, na ni nadávají a nemohou se vyrovnat s tím, že už není Velkého Bratra a že se musí starat sami o sebe. Což se těm »inženýrům lidských duší« skutečně podařilo vychovat generace zdegenerovaných lidí se zvrácenými hodnotami? Kde je morálka, svědomí, svoboda, občanská čest, vlastenectví? Ovšem, z takových pojmů udělali mistři propagandy prázdná slova a používali je tak často s přívlastky ’’komunistický, komunistická”, až lidé rezignovali. Ve světě znásilněných lidských hodnot zvítězila lhostejnost, lenost, závist, pokrytectví, lež, hamižnost. Ve světě zardoušené svobody se lidé vrhli na hromadění peněz, věcí, luxusu. A protože účel světí prostředky (jak rád říkával Vladimír Iljič o »krvavé cestě revoluce«), vidina auta z Tuzexu zaplašila svědomí vzpírající se třeba vstupu do KSČ. Šlo přece o prachy, ale smutné je, že těm strašně hladovějícím po svobodě, jak to na Západě rádi hodně hlasitě proklamují, zas o nic jiného nejde než o to, koupit si lepší dům než má kamarád, dražší auto a větší bazén. 1 když o toto rozhodně nešlo paní Kohlové v jejím článku, v kterém tak znamenitě pohanila Kanadu, že kdyby se ta ubohá země dala personifikovat, ani pes by od ní kurku nevzal, zaznívá v celém jejím jednání desiluze nad uplatněním českých intelektuálů v Kanadě. Inu, v Kanadě jako jinde na Západě musíme my uprchlí ruští nevolníci nést břímě svobody. A svoboda je věc náročná. Není to jen možnost si beztrestně zanadávat na komunisty a spílat režimu, jako za starých časů v naší gubernii jsme si tak sami kompenzovali vlastní slabost a bezmocnost. Svoboda znamená zodpovědnost, za sebe, za svou rodinu, za svou vlast. Svobodu se vším, co obnáší, není lehké přijmout uprchlým otrokům. Ruská nesvoboda znamenala moc nemít, ale nemuset se o ní starat. Práce byla jistá, až moc jistá, pravdaže? Po několika týdnech bez práce už z vás byl příživník. Zdravotní péče? Také jistá, s mnohým podplácením sice, ale jistá. Důchod? Když jste celý život odrobili v jedné fabrice nebo odseděli v jedné kanceláři: také jistý. Bydlení? Byt za upsání podniku na 10-20 let, domek se obyčejně zdědil po rodičích nebo se s pomocí rodinného klanu postavil z kradených cihel, tak co! To byly ty jistoty, které paní Kohlové z Kanady zřejmě tolik chybí. Když už tak s chutí pateticky říká, že v Kanadě má člověk pouze jedinou jistotu, a to umřít, pak mě napadá, co je lepší — zemřít (protože tam stejně jednou všichni musíme) jako svobodný kanadský občan s vědomím, že jsem ve svém životě před svým svědomím obstál, nebo jako ruský otrok se svědomím utopeným v rumu nebo vodce na následky zas nějakého Černobylu? Přála bych paní Kohlové a jí podobným, aby se nad životem v Československu a na Západě pořádně zamysleli a přestali si představovat, že Kanada, Austrálie nebo jiná země je povinna zajistit stejné postavení společenské a ekonomické, jako měli v Československu. Co vlastně očekáváte od své nové vlasti? Není už dost na tom, že vás přijala jako nové občany, že vám dala svobodu, o kterou vám údajně tak šlo, že vám dala rovné šance jako svým vlastním? To je právě to, co vám chybí z československé totality: že vás nikdo nikam nestrká a nevodí za ručičku — což nazýváte tím, že »nemáte žádné jistoty« a v Česku jste tutéž skutečnost nazývali »buzeraci«. To je právě svoboda, sám se rozhodnout, najít si svou vlastní cestu, ověřit si její správnost a jít po ní. Ale hlavně si nestěžovat, protože na Západě si může každý stěžovat jen sám na sebe, tady se teprve uvidí, kdo je schopný a kdo padavka, kdo je pracovitý a kdo flink, prostě, tady se každý ukáže. A kdo zátěž ověření vlastních kvalit těžce nese jako paní Kohlová, toho je mi líto už kvůli celému našemu exilu. Samozřejmě, že uplatnění v nové zemi je vždycky svízel, zvláště neovládáte-li pořádně jazyk a nová společnost vás nechce zrovna nadšeně přijmout. Logicky ani nemůže nikdo očekávat, že se třeba Australané nebo Kanaďané budou moci přetrhnout, aby získali nově přistěhovaného lékaře nebo inženýra pochybných kvalit. Dají mu šanci — udělej zkoušky a uvidíme. To je přece fair; nebo ne? Možná, že Kanada má jinou praxi a Kanaďané jsou podle paní Kohlové antiimigrační šovinisti, ale podle naší australské praxe můžu všechny potencionální přistěhovalce ujistit, že mají rovné šance s Australany. Ověřila jsem si to na vlastní kůži. Kdo se tady tzv. nechytil, neměl zřejmě o to patřičný zájem. Kdo nakonec tvrdí, že lékař musí být zase lékařem a učitel učitelem? A když takový exučitel třeba balí ony zmíněné konzervy nebo rozváží pizzu, je to rozhodně daleko morálnější než učit žáky v gubernii samospasitelnému jazyku ruskému nebo marxismu. A rozváží-li bývalý akademický malíř mléko, je to daleko lepší než plýtvat barvou na oduševnělé tváře klasiků revoluční demagogie na prvomájových plakátech. A tak tedy, všichni, co ještě pořád přemýšlíte jako paní Kohlová, hlavu vzhůru! Není to tak hrozné, jak ona tvrdí. To, že intelektuál z Česka není už intelektuál, ale manuál, není žádná potupa, naopak, každý si poctivě vydělá na svůj chleba a nemusí být vděčný a hrbit hřbet před carem. Na závěr se předem omlouvám paní Kohlové za své útoky. Ale znáte to: »Audiatur et altera pars!« A vy ostatní, co si myslíte, že pisatelka je padlá na hlavu, si to klidně myslete, vždyť máme přece svobodu. HANA KOČKOVÁ, SYDNEY ... Z nepřesností bych rád uvedl pouze jednu: označit automobilový provoz Van- couveru za bláznivý může opravdu jen rodák z hodně, ale hodně zapadlé vísky. K nepravdám a polopravdám, které vyplňují zbytek, už mám výhrad více. Nevím, co paní Kohlová při svém příjezdu do Kanady musela udělat, aby s ní bylo »smýkáno« (ostatně, přečtení jejího výtvoru ve mně vyvolává podobné touhy), ale příjezd mé rodiny a stejně tak příjezd mnohých dalších rodin, které znám, se naopak vyznačoval velkou ochotou úředníků imigračního úřadu. Nebyla to jenom ta ochota, na kterou paní Kohlová výhodně zapomněla, nezmínila se také o výrazné finanční pomoci, zahrnující i základní vybavení prvního bytu. Popis budoucnosti českého emigranta (ostatně, jako by byl opsán z Rudého práva nebo Mladého světa) není také ukázkou vzorové přesnosti. Z řady Čechů, které jsem ve Vancouveru poznal, ani jeden nespáchal sebevraždu, nikdo se neupil a pouze několik strávilo pár měsíců na »Welfare-u« a pak začaly poměrně úspěšné kariéry. Nevzpomínám také, že by si někdo, kromě paní Kohlové, stěžoval na pouhé přežívání. Vstup do různých asociací? Každá asociace se zcela pochopitelně brání průniku eventuálních »vykuků«, kteří by rádi pronikli tam, kam nepatří, a brání se prostředkem nejosvědčenějším — vstupními zkouškami. S ohledem na to, že tyto zkoušky musí zvládnout i absolvent místních universit, nevidím na tom nic závadného. Čeští inženýři, kteří zkoušky napoprvé nezvládnou, nemusí jít studovat celou techniku znovu, jak tvrdí autorka, musí pouze složit těch zkoušek o poznání víc (Asociace profesionálních inženýru Britské Kolumbie předepisuje v případě neúspěchu 13 - 15 zkoušek místo původních čtyř). Rozhořčení paní Kohlové nad faktem, že v anglicky mluvící zemi mají lidé, kteří angličtinou nevládnou, boj s uplatněním těžší, mi sice připadá hloupé, ale zato zcela v duchu Rudého práva. Závěrečné zaplakání (»všechno si musíte vybojovat sami«) mi v tak sociální zemi, jakou je Kanada, připadá také absurdní, ale i kdyby to byla pravda, stejně bych tomu dal přednost před laskavou péčí socialistických států. JIŘÍ ADLER, KANADA ... Nejde o to, že jako by Eva Kohlová chtěla vyjádřit ... kdybysem to bejvala věděla, byla by jsem sem nechodila ... spíš mě zaráží — a to žel dosti obecná víra nejmladší exilové či emigrační generace —, že společnost či vláda je jim čímsi zavázána, čímsi odpovědna a čímsi povinna. Ona totiž žádná společnost není schopná sama od sebe cosi zařídit a popsaný pocit zavání stigmatem, že obyvatelé jsou majetkem země a vlády, nikoli právě naopak. Čímž se naneštěstí také právě liší totalita od demokracie. »Jste smýkán, vyslýchán a manipulován imigračními šimly ...«, nuže, byrokratičtí šimlové jsou všude, ti netotalitní zpravidla ochotnější a méně byrokratičtější a více k věci jdoucí, než ti totalitní. Do rukou jim přichází osoba, o které nic nevědí, která ku prospěchu země, jež ji přijímá, nezaplatila ani findu, na jejím vybudování a rozkvětu, na kterém se od této chvíle hodlá podílet, nemá zásluh ani za mák, ale už něco potřebuje. Upozorňuji paní Kohlovou, že miliony si musely v Kanadě a v USA nalézt zaměstnání a udržet sebe i své rodiny na živu, aniž znaly i jen to »how are you«, rozpis zaměstnání jim poskytován nebyl, musely jim stačit noviny a jejich inzerce. »Po roce vás předají Welfare«, po roce vás předají welfare proto, že už si s vámi nevědí rady. »Ocitnete se na nejnižší úrovni«, ale zato pro tu úroveň nemusíte hnout ani prstem, přispět společnosti, která vás živí, ani centíkem, a namísto abyste se mrskali a hleděli svou úroveň vlastní vůlí a vlastním přičiněním zvednout, sedíte krásně na zadku pod střechou, kterou za vás někdo platí, v teple, které musel zařídit někdo jiný, pojídáte pokrmy, které jste nepěstovali, aniž jste jejich hodnotu jakkoli vyvážili vlastní prací, a máte tedy tu jistotu smrti. A už jste v melodramatu jako nebožtík Nezval. A jak metafyzicky to navíc zní. Znáte někdo nějakou jinou jistotu, než jistotu, že jednou tam musíme všichni? Lidé mohou být v depresi, všude je vždy něco, co jednoho nakopává do zadku, ale jsou společnosti, kde kromě všech těch obecných nakopávání ne nakopáva- jí, ale doslova ukopávají člověčí svobodnou vůli. Vždycky jsem se domníval, že to je ta dominující příčina, proč lidé, chtějí-li zůstat s člověčí svobodnou vůlí, REPORTÉR 1/87 5 [pageend5]musí ze zemí, jako je Československo, odcházet. Ze země, kde se tzv. společnost stará o bytový problém bytovým zákonem, nikoliv výstavbou bytů, například. Jistě, je problém jít si hledat poprvé v životě — a třeba v pětatřiceti letech — poprvé byt? Jak se to u čerta vlastně dělá? Navíc v jazyce, ve kterém máte jen omezené komunikační možnosti, že? Ale čekat, až to někdo vykoná za mne a posadí mě do jakéhosi bytu jako bytový referát v Praze 8? Také bytový referát je přece systém, před kterým utíkáme! Dluhy? Ze svobodné vůle jste si je nadělala, pokud vás trápí, madame. Kanada Vás nutila dělat dluhy? Touha po svobodě? To, co jste popsala, zní spíše jako touha po věcech, na které si nedovedete vydělat, odvěká to hnací síla všech revolucí. Kanada, na jejímž welfare dle svého listu žijete, Vám má zaplatit cestu rodičů, hokejový klub synáčka, universitu dcerunce? Nezlobte se, ale to mi připomíná životní povzdech spisovatele Fabiána, vlastním jménem Kirchbergera, který ke mně jednoho dne přistoupil a pravil: »Tento systém je svinstvo!« Podivil jsem se proč, a dotyčný pravil dále: »Jsem v partaji od roku 1927 a ještě mi nedokázali najít slušné místo.« Fabián se po okupaci dočkal, dostal slušné místo, ač nikdy neodvedl slušnou spisovatelskou práci. Zdravotní sestry a lékaři se musí podrobovat v Kanadě zkouškám? Ach u všech čertů, to předpokládáte, že se zdravotní sestrou se bude zacházet jako s docentem marxismu? Ten nemá co zkazit, ošetřovatelka zatraceně ano. A tak dále. Přeji Vám, i všem e tutti quanti Vašeho typu, vše dobré, ale jediné dobré, co by Vás mohlo potkat, je začít méně přemýšlet o tom, co Vám kdo dluží a kterak by to být mělo, a změnit svou životní filosofii natolik, abyste byla schopná začít přemýšlet o tom, co dlužíte zemi, která Vás přijala, a kterak dát věcem svou tvář, aniž by jejich formu měl zaplatit někdo jiný. Neplatí jen pro Kanadu. JAN BENEŠ, KALIFORNIE Článek F.vy Kohlové z Vacouveru je nádherná ukázka českého "tamzemského” myšlení a soudím, že by měl být tradován v sociologické, psychologické i historické literatuře. Autorka zde patrně syntetizuje zkušenosti a názory více emigrantů a je možné, že sama ani za vším, co tu píše, nestojí. Již zde, na začátku mých připomínek, bych chtěl zdůraznit, že článek je psán v duchu socialistického myšlení (tj. »stát mi dá, stát mi nedá, ONI mi zaplatí, ONI mi nezaplatí, ONI mi dovolí, ONI mi nedovolí«). Článek by mohl, aniž by popudil cenzora, zcela dobře vyjít i v Rudém právu, kdyby z jeho řádek se jen několik málo vypustilo. Na důkaz, že nepřeháním, sdělím které: je to věta o »opilých a zdegenerovaných Indiánech«, dále odstaveček »většina intelektuálů utekla před komunistickou persekucí, před pronásledováním kvůli politickému či náboženskému přesvědčení«. Bez těchto řádek by toto pojednání, vytištěno v Rudém právu, bylo celkem typickou tendenční a varovnou informací, snažící se odstrašit a odradit každého, kdo by snad na emigraci chtěl pomýšlet. Ačkoliv se mohu dopustit nepřesností a neúplností, pokusím se vytknout některé zvláště typické postoje, uvedené v článku. Začněme zde řečí. Mluvením se člověk významně liší od zvířete. Kdo nemluví, či nemluví tak, aby se dohovořil, je téměř na úrovni subhumánní a socioekonomicky na úrovni otroka. Ve škole nás učili, že slovo otrok v češtině původně znamenalo toho, kdo nesměl »otročiti«, tj. odpověděli. Článek s lítostí konstatuje, že kdo neprozřetelně vyjeví, že ovládá fráze jako »how are you« či »good-bye«, nekvalifikuje se na pětiměsíční kurs angličtiny, placený kanadskou vládou. Tento postřeh je dokladem toho, že socialistický systém způsobuje zvláštní deformaci lidské povahy. Vytváří se tzv. závislý povahový typ, který myslí jen v kategorii »něco dostat«, »dostat ještě víc«, »dle možnosti dostat všechno«. A to bez pocitu potřeby poskytnout za to jakoukoliv protihodnotu společnosti a také bez pocitu vděku za cokoliv v životě. Právě tak jako kojenec je bezezbytku a sobecky závislý na mateřském prsu. Tedy žádný vděk za to, že mi Kanada dost velkoryse nabídla možnost nové existence, to jest prvně v mém životě vůbec možnost života v civilizované demokratické zemi. Bez jakékoliv záruky, že se pro to vůbec hodím a že se odvděčím a že se nestanu — jako tak mnozí - pouze další přítěží pro ty, kteří pracují a živí nejen sebe, ale i ty druhé. Ze své osobní zkušenosti lékaře-psychi- atra chci dodat, že když jsem v r. 1966 přišel jako čerstvý utečenec do Rakouska, získal jsem místo psychiatra v jedné venkovské nemocnici, a to hlavně proto, že jsem mj. uměl v němčině říci více než »Dobrý den« a »Nashledanou«. Kdybych byl ovšem, v souladu s naším článkem, začal tvrdit, že jsem ochoten v Rakousku pracovat, bude-li mně (tedy tomu, kdo od nich něco chce) Rakousko platit pětiměsíční kurs němčiny, býval bych se na tu psychiatrii asi dostal také — ale spíše jako pacient. Ovšem na přechodnou dobu, než by mě předali čs. úřadům a deportovali. Vraťme se k článku. Je tam zmínka o tom, že člověk v Kanadě má jen jednu jistotu — to jest jistotu smrti. Toto pozorování, řečeno slušně, je katastrofální omyl, ne-li nesmysl. Jistotu smrti má každý naprosto všude, ne jen v Kanadě. A tedy i v ČSSR, odkud odešel, a to nepochybně dobrovolně a bez toho, že ho Kanada o to prosila. V Kanadě má pak ještě i jiné jistoty, na rozdíl od názorů projevených v článku. Nemusí stát frontu na základní potraviny, a to ani když klesne tak hluboko, že musí žít z dobročinnosti Wel- faru. Tím se liší od občana CSSR, který, i když či přesto že pracuje, má jistotu, že si základní potraviny musí tvrdě zasloužit a vystát ve frontách. Ten na Welfare v Kanadě může celý den pít pivo — a ještě mu zbude dost na jídlo. Komu tato prostá jistota nic neříká, ať se rychle vrátí tam, odkud zřejmě neuváženě utekl. A to nemluvím o jistotě svobody slova a projevu, a o svobodě i po projevu, jak by dodal přítel Škutina. Mám pocit, že říkám samozřejmosti, ale asi nejsou samozřejmé těm, kteří, ač jsou v emigraci krátce, již si stěžují. ... ... Skoro to vypadá, že někteří z emigrantů byli zlákáni písničkou Voskovce'a Wericha (a Ježka): »Tam za tím mořem piva, tam zakázali práci, tam nehlídaj’ policajti, tam hlídají vandráci...«. ... Závěrem bych dodal, že na mne padl smutek a žal při slovech paní Kohlové, že ze 60 čs. lékařů po 4 až 51eté přípravě jen jeden či dva zvládnou zkoušky, aby i v Kanadě směli pracovat jako lékaři. To zní věru neutěšeně. Mám k tomu blízko, neboť jsem tím sám musel projít. Navíc mě hřeje, že jsem nakonec složil i speciální zkoušku ze svého oboru. ... Myslím, že v USA asi polovina všech českých a slovenských lékařů zkoušky udělá. Je-li však pravda, že členové KSČ většinou emigrovali do Kanady, pak ovšem lze leccos pochopit. Tito lidé co studenti v ČSSR museli zpravidla při zkouškách projít, ať jejich znalosti byly jakékoliv. Znám případy, kdy od asistentů, »aby o tom zkoušející profesor jakoby nevěděl«, dostávali otázky, z nichž budou zkoušeni. Ta paní doktorka-zubařka, která již 5x u zkoušek v Kanadě neuspěla, ač byla údajně doma výbornou studentkou, má v zásadě dvě možnosti: Buď se smířit s tím, že v konkurenci z celého světa už asi lékařkou nemůže být, a chce-li zůstat v Kanadě třeba kvůli svým dětem, může přejít na jiné povolání. A nebo — s očekávanou dávkou pokání — zažádat o beztrestný návrat do ČSSR. Dr. JIŘÍ KŘÍŽEK, WASHINGTON, D.C. SLOUŽÍ SVĚTOVÁ RADA CÍRKVÍ SOVĚTŮM? O činnosti Světové rady církví se ve všech československých novinách píše častěji než třeba o papežových cestách po světě. Čs. televize stále častěji oznamuje v obrazovém zpravodajství, co všechno Světová rada církví dělá. Naposledy 16. října 1986 se i na první stránky všech čs. novin dostala zpráva, že Světová rada církví věnovala jen v roce 1986 na boj proti rasismu 400 tisíc dolarů. Světová rada církví se zúčastňuje všech mírových kongresů, pořádaných Sovětským svazem nebo jeho spojenci. Teprve nedávno jsme se jen tak mimochodem dočetli, že Světová rada církví sdružuje většinu křesťanských církví s výjimkou církve římsko-ka- tolické. Přitom naše noviny nadšeně píší o usnesení biskupské konference římskokatolické církve podporovat sovětské mírové návrhy a odsuzovat politiku amerického presidenta Reagana. Dále se dočítáme jen tak mimochodem, že Světová rada církví uvolnila ze 400 tisíc dolarů na ozbrojené Hnutí odporu v Jihoafrické republice 226 tisíc. Dočítáme se rovněž, že se tato rada angažuje v Nicarague v aktivním boji proti »Contras«. Asi se tady u nás nikde nedopátráme skutečné pravdy o poslání a cílech Světové rady církví a ani o tom, kdo to je a koho reprezentuje biskupská konference. Smíme Vás požádat o vysvětlení?------ Tento dopis jsme dostali se 17 podpisy a adresami z Československa. Protože se jedná o problém i na Západě velice diskutovaný (Neue Zürcher Zeitung věnovalo 21. 11. 1986 tomuto problému celou za- hranicně-politickou stranu pod titulem »Je Ekumenická rada cíkví poslušná Moskvy?« - "Ekumenická světová rada” je správný název pro Světovou radu církví — a další článek pod titulem »Návaznost Ekumenické rady církví na KSSS«, v němž přináší důkazy o závislosti tohoto orgánu na Moskvě), požádali jsme naše spolupracovníky — rektora basilejské university prof. Jana Milice Lochmana, Dr. Karla Skalického z vatikánského učení a redaktora Radia Vatikán Josefa Koláčka — o vyjádření, které přineseme v příštím čísle. Redakce KRVAVÝ PES ZÁSTĚRA (Reportér č. 6/86, str.29-30) Čeští námořníci — ne zrovna s husity na Baltu. Frank Marlow zapomíná, že kromě husitů na Baltu a během návratu našich legií z Ruska, měli čeští vojáci více než sto let zkušeností na moři v c. a k. 6 REPORTÉR 1/87 [pageend6]loďstvu rakouském. A ač se obvykle věří, že Češi sloužili jen v řadách mužstva nebo jako důstojníci technických služeb a zdravotnictva (můj vlastní prastrýc byl v roce 1918 c. a k. řadolodním lékařem a zemřel jako plukovník zdravotnictva čs. armády), měli jsme i důstojníky zbraní, dokonce i vlajkové. Jmenujme namátkou admirály Radu, Holuba a Chmelaře (sic!), z nichž oba poslední byli povýšeni do šlechtického stavu. Fregatní kapitán Maxmilián Daudlebský svobodný pán ze Šterneka, ze starého jihočeského rodu, potopil v roce 1866 v bitvě u Visu admirálskou loď Ré ďltalia, čímž rozhodl o vítězství rakouského loďstva pod Tegethofem. Čeští námořníci v posádce lodi, která byla v r. 1914 internována na Dálném východě, sloužili jako odborníci v čínském loďstvu a v důsledku toho jim byl přiznán charakter čs. legionářů. S ruskou legií se také vrátili do vlasti. Dále se čeští námořníci zúčastnili za první světové války v loďstvu rakousko- uherském a rovněž povstání slovanských námořníků v boce Kotorské v únoru 1918. A konečně několik dobrovolnických námořnických jednotek bojovalo — pod vlastními důstojníky — jako československá commandos proti maďarské bolševické armádě Bély Kuhna za jejího vpádu na Slovensko v letech 1918-19. Takže ta česká námořnická tradice tady bezesporu je! ADOLF F.J.KARLOVSKÝ, BIRSFELDEN WILÉM PFLANZER (DESET, KTEŘÍ SE ODVÁŽILI) (Reportér 6/86, str.31 ) Doplňuji velmi zajímavý článek Milana Zeleného tím, že podle nobilitačních akt ve vídeňském Šlechtickém archivu byl už Wilém Pflanzer sám, jako c. a k. Generalauditor, povýšen 20. března 1893 do šlechtického stavu. Jeho syn, tehdy plukovník generálního štábu, se stal svobodným pánem 21. února 1898. ... Tento Carl svobodný pán von Pflanzer-Baltin skončil svou vojenskou dráhu jako c. a k. generál-plukovník (tedy nikoliv jako polní maršálek, jak píše profesor Zelený), což byla hodnost mezi polním zbrojmistrem a polním maršálkem................ ADOLF F.J.KARLOVSKÝ, BIRSFELDEN PŘEDÁNÍ ERASMOVY CENY VÁCLAVU HAVLOVI Z RŮZNÝCH ZORNÝCH ÚHLŮ KAREL NEŠVERA: Václav Havel je nejen prvním československým, ale vůbec na Východě žijícím nositelem Ceny Erasma Rotterdamského, největšího vyznamenání, udělovaného v Evropě po Nobelových cenách. Seznam nositelů Erasmovy ceny »osobám a institucím, jež mimořádně přispěly k evropské kultuře, společnosti a společenským vědám«, obdržely před Havlem osobnosti jako západoněmecký president Richard von Weizsäcker, sochař Henry Moore, filosof Carl Jaspers, Malíř Marc Chagall, režisér Ingmar Bergman, herec Charlie Chaplin, nebo na Západě žijící polský politolog Leszek Kolakowski a organizace Amnesty International. Slavnostního předání ceny v chrámu sv. Vavřince v minulém listopadu se zúčastnila nizozemská královská rodina: královna Beatrix, královna-matka Juliana a princ Bernhard (který cenu předal) a vysocí nizozemští politici v čele s ministerským předsedou. Slavnostní rámec tvořilo několik projevů a přednáška na téma »Erasmus, humanismus a tolerance« a hudební vložky z varhanních skladeb českých skladatelů z doby baroka Jana Křtitele Kuchaře a Františka Tůmy. Za Václava Havla, který se nemohl osobně dostavit, převzal cenu František Janouch a Havlův děkovný projev přednesl ve Spojených státech žijící herec Jan Tříska. V rámci předání ceny se uskutečnilo i představení Havlovy hry »Largo de- solato« v nastudování divadla Old Vic z Bristolu. Rotterdamských slavností se zúčastnila i početná skupina Čechů, žijících na Západě, převážně členů skupiny »Listy«, která se nejvíce cítí spřízněna s československým hnutím Charta 77, jejímž byl Václav Havel spoluzakladatelem a po určitý čas jejím mluvčím. Člen skupiny František Janouch převzal vedle diplomu i peněžitou částku 100.000 guldenů, kterouž je Erasmova cena dotována. Václav Havel se rozhodl cenu věnovat na podporu české a slovenské potlačené literatury. Velkorysý dar Václava Havla jistě přijde vhod zakázaným autorům v Československu, z nichž někteří jsou existenčně ohroženi, a také exilovým nakladatelstvím, jež permanentně zápolí s finančními obtížemi. Snad to pomůže k edici prací autorů, jež by se jinak nepodařilo vydat. Václav Havel bude mít jistě šťastnou ruku a rozhodne se pro ty, kteří si to nejvíce zaslouží. s e JOŽKA STANĚK: V lednu 1986 rozhodl výbor »Praemi- um Erasmium« udělit cenu za kulturu pro rok 1986 Chartě 77. Holandský ministr zahraničních věcí Van den Broek upozornil výbor, že »Erasmova cena za literaturu« je tradičně předávána princem Bernhardem za přítomnosti královny a že tato ceremonie nemůže mít tudíž politický charakter, jak se dá očekávat, bude- li cena udělena Chartě 77. Bylo tedy rozhodnuto, že cenu dostane spisovatel Václav Havel, který je členem Charty. Ministerský předseda Lubers stál v 1. fázi za svým ministrem, ale později, pod tlakem všech politických frakcí v parlamentu, se diplomaticky uchýlil k výroku, že »udělení Erasmovy ceny Václavu Havlovi nebylo šťastné rozhodnutí«. Trval však na mínění ministra Van den Broeka, které podporoval v tom smyslu, že »ceremoniál nemůže mít politické zabarvení« . Havel měl obavy, že by mu nemuselo být povoleno vrátit se zpět do republiky, což však Lubers nepovažoval za reálné. Nejsou prý žádné náznaky, že by se tak mohlo stát. Ministerský předseda však ne- řekl, co by podnikl, kdyby se tak stalo. Tisk se ptal: »Mohli by nám ministerský předseda a ministr zahraničních věcí vysvětlit, proč královna mohla přijmout v soukromé audienci biskupa Tutu, aby si mohl postěžovat na režim Jižní Afriky, a proč by si tedy nemohla vyslechnout — veřejnou — stížnost Charty 77? Bylo by pro excelence dobré, kdyby na tohle pomyslely dřív, než poletí na návštěvu do Moskvy.« A veřejné mínění tak ovlivnilo celý akt.Druhou předehru obstaral čs. ministr zahr. věcí Bohumil Chňoupek, který vznesl protest ve Vídni, kde se setkal se svým holandským kolegou při příležitosti konference pro bezpečnost a spolupráci v Evropě. Chňoupek vyslovil politování nad skutečností, že Havlova řeč bude přečtena v přítomnosti členů holandské královské rodiny, a dodal, že udělení Erasmovy ceny Václavu Havlovi povede ke komplikacím vztahů mezi Československem a Holandskem. Van den Broek — poučen negativním výsledkem svého zásahu — odmítl Chňoupkův prostest s tím, že udělení Erasmovy ceny je soukromou, nikoli státní záležitostí. Oba ministři se rozcházeli také v názorech na účel Charty 77. Zatímco Chňoupek tvrdil, že Charta představuje malou skupinku lidí, což je známý fakt, Van den Broek mu jeho tvrzení nevyvracel, ale řekl, že se toto hnutí těší zde sympatiím a morální podpoře. Třetí předehrou bylo symposium, uspořádané den před finálem v Rotterdamu, kterého se zúčastnil Pavel Kohout, v Paříži žijící A. J. Liehm, spisovatel Karel Hvižďala a holandský profesor I. de Boer. Účelem — dle holandského tisku - bylo poskytnutí informací o činnosti Charty. Uvedení čeští zástupci poukázali na paradox, že ten, kdo má cenu dostat, si ji nemůže přijet převzít z obavy, že mu nebude dovoleno vrátit se do vlasti. O tom, že Charta se snaží působit na vládní místa, aby byla v Československu dodržována ústava, se mnoho nemluvilo. Důraz byl kladen na největší současný problém, na ochranu životního prostředí, k němuž se v současné době zaměřuje značná část činnosti Charty. Sama sebe se Charta považuje za mírové hnutí a lze ji proto srovnat s činností »Zelených« v západním Německu. V průběhu symposia byla z řad posluchačů položena otázka, jaký vliv má Charta na čs. vládu. Tisk uvádí doslova, že »na tuto otázku se muselo mnoho přítomných Čechů hlasitě smát, na místo odpovědi«. Liehm řekl, že to je síla malé píchající jehly. Otázka, jak Havel smýšlí o pásmech bez atomových zbraní, zůstala bez odpovědi. Po chvíli byla odpověď zformulována v tom smyslu, že »Havel je pro tato pásma, ale že to musí být spojeno se svobodou projevu«. K finale uvedl holandský tisk, že Havlův projev bude přednesen F. Janouchem, přítelem V. Havla a ředitelem Nadace Charty 77, který žije dnes ve Švédsku. O Janouchovi bylo oznámeno, že studoval poté, kdy komunisté převzali v republice moc (1948), deset let jadernou fyziku v Moskvě a v Leningradě, že v r. 1968 byl Dubčekovým přívržencem, což ho po sovětské invazi stálo místo na Karlově universitě v Praze. Janouch sám v interview odpověděl na dotaz, co soudí o vlivu Gor- bačovovy politiky: »Změnami v SSSR, REPORTÉR 1/87 7 [pageend7]které Gorbačov zavádí, jsou mocipáni v Praze poněkud nervózní. Pojednou si uvědomili, že ani Husák ani Štrougal nebudou věčně žít. Pražští stalinisté vymysleli tedy nové dogma, které říká, že není nutné sovětský příklad slepě následovat. Otočili kormidlo o 180 stupňů, neboť dříve tvrdili, že ’’Sovětský svaz - náš vzor”. Pro Holanďany je jistě zajímavé, kdo je nyní velvyslancem na čs. ambasádě v Den Haagu. Ironie sehrála zde opět svou roli. Je jím Auersperg, přímý potomek hraběcí rodiny z doby habsburské dynastie. Tento muž spolupomáhal v r.1968 Rusům při invazi republiky a patří mezi největší kolaboranty se sovětským režimem. Od invaze do nedávné doby dělal závratnou partajní kariéru — a pojednou byl odsunut na místo, které není pro čs. vládu moc zajímavé.« Holandská televize vysílala rozhovor s Havlem (natočeným v Praze), ve kterém Havel říká: »Nevím, zda bych mohl pracovat mimo hranice Československa. Ma- terielní možnosti k vydání mých her a příležitost, aby byly hrány, bych jistě měl, ale vnitřně bych byl prázdný. Tato země je pro mne spirituelní základnou. Je to moje země. A zde se to musí zlepšit; naděje není, že by to mohlo přijít zvenčí.« Slavnostního ceremoniálu se zúčastnilo 600 pozvaných hostů. Byli mezi nimi členové královské rodiny i zástupci vlády. Říkalo se, že pozvánka byla zaslána i na čs. ambasádu, ale ta pozvání ingnorovala. Havlův projev přečetl herec Jan Tříska. Douška závěrem: Z holandské televize jsem se dověděl, že Rudé právo tvrdě napadlo Havla za udělení Erasmovy ceny. Prý ji dostal spíše pro své antisocialistic- ké »piaatjes« (jak řekl holandský hlasatel, což lze přeložit jako »kecy«), nežli za své divadelní hry. Dovolil bych si k tomu poznamenat, že Rudé právo nemůže přece očekávat, že Havel bude psát jako komunističtí bardi na zámku v Dobříši , z nichž někteří se dnes pohybují zde mezi námi. JAN BENEŠ: Od smrti Erasma Rotterdamského, jinak Gerharda Gerhardse, uplynulo 450 let. Narodil se, když nám vládl Jiří z Poděbrad, po kterém jsme podědili heslo »Pravda Páně vítězí«, třebaže Pán se nám z něho nějak vytratil. Pro Holanďany je, právem, cosi jako pro nás Komenský a jeho nejznámějším spisem je »Chvála bláznovství«, neboť blázni tohoto světa, ti lepší z nich, nehodlají být konformní ve smyslu lidského pokrytectví, nevědomosti a nízké poživačnosti. Československo ceny J. A. Komenského nerozdílí, inu, být těžko prorokem ve své vlasti; Holanďané cenu Erasma Rotterdamského mají. Václavu Havlovi bylo letos padesát a tuto mezinárodní cenu, srovnatelnou s cenou Nobelovou, letos dostal. Václav Doležal, osvědčený borec rudoprávní, pak se nad sumou 200 000 guldenů náležitě rozčílil na téma, kterak lze získat »tučnou výslužku z Holandska pomluvami socialistického zřízení«. A ač příslušník vědeckého světového názoru, zřejmě si kdysi čítal v Bibli, protože neváhal Havla přirovnat k lidem, kteří prodávají svou vlast za 30 stříbrných. Spočítáme-li, že Václav Doležal dostal za své plky mizerných 1762,50 Kčs, nemůžeme se mu celkem divit. A onen základní pocit člověka, který nemá na socialistickou vymoženost zvanou Tuzex, vůči těm, kteří této socialistické vymoženosti užívat mohou, se snaží předat dál. S odvoláním na »vídeňské recenzenty« zde Václav Doležal píše, že ohlas Havlových her je mizivý, a pak s bystrostí komisaře Maigreta odhaluje poslání Erasmovy ceny jako »tučný honorář politickým a morálním ztroskotancům«, »zámořskou režií, která na úkor dobrých vztahů prosadila své třídní zájmy« a Havel Erasmovu cenu dostal prostě pro dobrý buržoázni původ. Z Doležalova rozčilování je pak bur- žoaznímu původu věnová většina. Ne právě Havlovi, ale skutečnosti, že v době, kdy bylo Václavu Havlovi nula až devět let, patřil jeho rodině Barrandov a Lucerna. Do Lucerny pak, když bylo Havlovi tři až devět, chodil mučitel Julia Fučíka, komisař Boehm (který nevstoupil však do KSČ, na rozdíl od jiných gestapáckých mučitelů, kteří věděli, že si v KSČ také přijdou na své), a prostě už tehdy a tam si to vlastně nacisté domluvili, že až prohrají válku, tak Havel junior dospěje a začne psát hry a v roce 1986 mu jiný tajný nacista, holandský princ Bernard, odevzdá Cenu Erasma Rotterdamského. Tak takhle to dopadá, když noviny dělá symbióza poručíka Duba s kadetem Bieglerem, soudruzi. Když nezaměstnaní hladověli, prohrál otec Václava Havla na Riviéře 20 000 franků, je čtenář informován. Dále si má čtenář rovněž všimnout, že Václav Havel se do Rotterdamu nedostavil osobně, ale poslal tam jen list, ve kterém sám sebe nazývá bláznem. On totiž Václav Havel, na rozdíl od Václava Doležala, Erasmovo dílo zná, že? Nicméně soudruh Doležal rozšiřuje nebezpečné myšlenky i v těch několika málo citátech z Havla samotného, byť vytržených ze souvislosti. Neboť dává vědět, že jen blázen múze žít za zdí dělící svět na ty, kteří se mohou těšit z politické demokracie a sociální spravedlnosti, a na ty, kteří ne, jen blázen může žít tam, kde není možné žít důstojně a smysluplně, a kde situace jsou podobné, jakým stateční holandští občané musili čelit za druhé světové války. Tak za tohle prý Havla odměnili holandští petrolejáři, šéfové banky AMRO, ministři, prezidenti a viceprezidenti. Před deseti lety, když vznikala Charta 77, po jejímž podpisu šel Havel poprvé do basy, formuloval Havel svou životní filosofii do slov: »Skončit s vychcaností«. Brzy šel do basy znovu, a tehdy mu nabídli propuštění, pokud bude následovat cesta ze země. Havel tuto možnost odmítl, nebude-li nabídnuta také všem ostatním politickým vězňům. Neboť nehodlal být konformní, nevědomý a nízce poživačný. Tedy přesně to, co dával světu na vědomí před 450 léty Erasmus Rotterdamský. To je to, čím Václav Havel přispěl do světové pokladnice kultury. Jeho hry se hrají všude před železnou oponou, byť »na úkor dobrých vztahů s Československem«, protože českoslovenští mocní si dobré vztahy představují tak, že budou rozhodovat také o tom, co se má hrát ve Vídni a Rotterdamu i Broadway, případně že by tu cenu Erasma Rotterdamského měl vlastně dostat Václav Doležal. Ačkoli v tomto případě by si ji už zajisté zasloužil takový Chňoupek, ne? Prostě, takhle to dopadá, když noviny dělá Dub s Bieglerem a život nám odmítá následovat teorii. Pak nám už zbývá jen ta spojovací niť historie a bledá závist in- dolentů omezených možností, ale velkých ambicí. Takhle to vypadá, když noviny dělá bývalý pingl, kterému ani pinglování moc nešlo, protože si neodvykl nosit špínu za nehty, a tak se dal na politickou žurnalistiku, kde na prsty autora čtenář nevidí. TOMÁŠ NOVOTNÝ: Chceme-li ztotožňovat, a to my rozhodně nechceme, s lidsky čirou čestností a opravdovostí Václava Havla, musíme si nejprve položit otázku, jsme-li toho vůbec hodni. Já myslím, že nejsme. A nebudeme, pokud sami pro sebe nevyřešíme tenhle náš základní společný problém jednou provždy a důrazně. Přitom by rozhodně nemělo jít o nějaké »převychování« těch, kteří se rozhodli obětovat svůj charakter nebo jeho zbytky své vlastní slabosti, žijeme nakonec v demokracii, kde má každý možnost konat podle vlastního uvážení. Ovšem ani tato demokracie nám nebude v nejmenším bránit v tom, abychom osoby, o nichž je řeč, postavili mimo zákon. Veřejně a takovým způsobem, aby to co nejcitlivěji pocítily právě ony samy. A mimo který zákon že by to měly být postaveny? Právě mimo ten, za který za našeho neutuchajícího (a ovšem plně zaslouženého) potlesku bojuje tak neúnavně Václav Havel. Mimo zákon lidské morálky, lidské cti, lidského svědomí. Jestliže tak neučiníme, nejenže i nadále setrváme ve známém a prokazatelně zhoubném ovzduší »smrádku, ale teploučka«, ale co hůř — vytvoříme si z Václava Havla ještě za jeho života pouhý mrtvý symbol. Protože snad pouze jako k takovému budeme pak oprávněni se k Havlovi hlásit, nikoli jako k našemu současníkovi. K lidskému současníkovi. Což by si Václav Havel určitě nepřál a my snad taky ne. hmm SOKOL, župa švýcarská, navazuje na sletovou tradici a pořádá dne 21. února 1987 v luxusním hotelu Holiday Inn ****, ale za sokolské lidové ceny, 1. župní sokolské ŠIBŘINKY s rázem "Z pohádky do pohádky" Pozvánky a reservace (stolů i noclehů): S. Sviha, Waidstr. 1, CH-8307 Effretikon Tel. 052/32 53 18, z NSR 0041/52 32 5318 (18 - 19 hod.) PŘI NÁVŠTĚVĚ USA NAVŠTIVTE ČESKOU HOSPODU LITTLE PRAGUE RESTAURANT SMALL PLACE WITH GREAT FOOD 5626 HOLLYWOOD BLVD. LOS ANGELES, CA 90028 TELEFON 213-462-4466 NA VAŠI NÁVŠTEVU SE TĚŠÍ MAJKA A HONZA DRVOTOVI 8 REPORTÉR 1/87 [pageend8]VLADIMÍR VALENTA KRONIKA U NÁS V ALBERTĚ 24. X. 1986: Vždycky, když píšu o SSSR, mám pocit, že jsem moc zaujatý a že to mým čtenářům na StB vadí. Jsem tedy moc rád, že to mohu tentokráte napravit. Včera totiž došlo k tak mimořádné porážce USA, jako už dlouho nepamatuju. Mám na mysli souboj o diplomaty. USA vypověděly skoro kopu ’’diplomatů’’-špionů a SSSR se revanšoval tím, že odvolal své státní příslušníky, kteří pracují na velvyslanectví USA v Moskvě: šoféry, údržbáře, sekretářky atd., kteří musí ovšem v přesčase také špiclovat. Myslím si, že je nesmyslem stavět do první linie diplomaty. Ti jsou na to, aby vypovídali války, v níž budou bojovat a umírat jiní, aniž by se zkrátila jejich porce humrové omáčky. Natož aby si sami luxovali koberce. Nemůže být sporu o tom, že to Gor- bačov vyhrál; jeho diplomaté musí mít správný kádrový původ, takže musí taky víc držet hubu, když se s nimi manipuluje, než když se přehazují Američané. Ti jistě nepovažují Moskvu za místo, kde by to byla rozkoš sloužit, a dovedu si představit, jak je musí ve Washingtonu na kolenou prosit, aby šli sloužit do baráku, kde je už roky mají Rusové jako nedělní kuře v microwave. Když tedy Gorbačov utrhl Američanům ruský personál, který se o ně staral, hýčkal je a vyřizoval všechno, co chtěli i nechtěli říct v Kremlu na rovinu, nepochybně se diplomaté ve Washingtonu jako správní odboráři vzbouřili a přivedli Reagana k rozumu asi takovému, jako kdyby mu spadla na barák atomová bomba. A Reagan hbitě vyhověl a řekl, že se USA a SSSR musí věnovat rozumějším věcem, než si vypovídat diplomaty. Jako by pokus o dojednání nějaké dohody se Sověty nebyla sama o sobě blbost na kvadrát. Sám Reagan totiž den předtím prohlásil, že sovětská bilance v dodržování podepsa- ných smluv je tak mizerná, že USA v budoucnu už nesmějí věřit, že by SSSR dodržel to, co podepíše. Z toho je vidět, že USA je s diplomatickou válkou na hrnci. Věc je totiž tak tragická, že kdyby dneska USA vypověděly SSSR válku, tak jejich velvyslanec s notou o vypovězení války nebude do Kremlu trefit, a i kdyby nezabloudil, tak ho do Kremlu stráž nevpustí a zavřou ho jako disidenta, který provokuje pracující masy s americkým automobilem. A nejen to: Američané vynalezli celou řadu vynikajících nástrojů na udržování čistoty domu, ale jsem si jist, že jejich diplomaté nevědí, kde to zmáčknout, aby to pracovalo. A to nemluvím ani o strategicky umístěných mikrofonech, které měl v údržbě sovětskou KGB prokádrovaný ruský instalatér amerického velvyslanectví. Až ty začnou padat a ucpávat záchody, tak to bude brzo na velvyslanectví vypadat jako na Buchara International Airport v Uzbecké SSR, kde jeden můj kamarád uklouzl na sovětském trusu přímo na prahu hlavního vchodu do čekárny. Ovšem i Kreml bude rozmrzen, když tam dědkové nedostanou čerstvou porci filmového záznamu ze sobotní aktivity z ložnice šedesátého devátého leteckého atašé se sekretářkou Naděždou Ivanov- nou, tajnou hrdinkou socialistické práce. Ale to se dá oželet, protože jednak Američani, jak známo, v tomhle oboru vynalézaví nejsou a dělají jen to, co vyčtou z posledního bestselleru. A jsou lehce nahraditelní aktivitou jiných diplomatů, včetně těch spřátelených, nebo i klasikou s jedním francouzským velvyslancem, jehož černobílý snímek se sovětskou zasloužilou pracovnicí by si zasloužil moderní televizní obarvovací techniku, kterou nyní v USA uvádí pan Turner, nadšený televizní promotér moskevských sportovních utkání. *** 31. X. 1986: Dnes jsem se zase dozvěděl něco, co mě úplně ohromilo: Do SSSR přijelo konferovat několik desítek světových intelektuálů, kteří — jak zdůrazňují neméně ohromení účastníci — konferovali v SSSR o něčem naprosto svobodně. Šlo prý o vážené autory, mezi nimiž dominoval britský intelektuál Peter Ustinov, jejž znají miliony amerických televizních diváků, jak pořád ztrácí kreditkartu od American Express, kterou mu hned do 24 hodin nejbližší pobočka American Express nahradí. Jindy se taky dovídáme, že chce platit za své japonské hosty, ale oni taky mají všichni ’’credit card” u American Express. Též známe pořad pana Ustinova o historii Ruska, na což on, který byl počat v Petrohradě a porozen už na útěku v zahraničí, je ovšem ten nejpovolanější odborník. Zvláště když regulérně konsultuje se sovětskou Akademií věd. V severní Americe však dějiny nikdo nebere vážně, což v případě Ustinovova pořadu o dějinách Ruska a SSSR je zcela pochopitelné. Není však pochyb o tom, že Američané znají Ustinova velmi dobře z šedesáti- vteřinové reklamy o tom, jak mu někdo vyměnil kufřík, kde měl kreditkartu American Express, za kufřík, v němž našel spodky pro čtyřletého chlapečka. Tato skutečnost jistě neušla Sovětům, když tohoto skvělého intelektuála na toto světové shromáždění intelektuálů pozvali. Nyní po Reykjaviku chystají opět propagační ofensivu a chtějí světu vnutit představu, že jestli Gorbačovovy námluvy u Reagana nevyjdou, že to Gorbačo- vovi třeba doma zlomí vaz. A nejen že SSSR ztratí odvážného reformátora, který chce vymrskat zastaralé Rusko a udělat z něho civilisovanou zemi, ale že svět taky ztratí politika nebývalého formátu. *** 17. XII. 1986: Říci, že se to nepovedlo, je asi to nej- střízlivější ohodnocení situace, v níž se ocitl president Reagan a jeho vláda. To se může stát každému, že v zájmu svého státu podnikne politickou akci, která se bude jevit jako skvělá a odvážná strategie, jestliže se povede, a jako idiotský podnik, jestliže to nevyjde. V USA proběhly volby do senátu a sněmovny representantů ve znamení nezájmu velikého počtu voličů, kteří před dvěma roky zvolili dnešního presidenta — protože si byli jisti, že se nemůže nic stát — a za účasti těch, kteří považují za důležitější problémy domácího charakteru, kde se má stavět silnice, jak chránit zájmy místního průmyslu a podobné lokální problémy. Výsledek byl pro Reagana ne právě radostný a následující aféra se zbraněmi pro Irán změnila tuto volební prohru v katastrofu. Nikdo vlastně neví, co se všechno stalo. Je však v povaze Američanů, aby si občas hystericky rvali vlasy a nechali se zneužívat k stranicko-politickým zájmům. Demokratům, kteří jsou už šest let v opo- sici a nijak je pořád nemůže nic napadnout, jak jinak řídit stát, aby to lidi chytlo, nejde ani tak o to, aby odhalili, co se stalo, jako o udržení skandálu, který může zcela zparalyzovat republikánského presidenta na zbývající dva roky jeho vlády. O co vlastně v podstatě zde, není tak moc zajímavé; asi se tam nenajde nic šťavnatého, co by podráždilo amerického voliče. Naopak, až se volič všechno doví, může taky dostat vztek na ty, kteří udržují skandál a zveličují jej o nepodložené dohady. V tuto chvíli se ví, že president Reagan schválil dodávku zbraní Iránu mezi jiným také pod tlakem veřejnosti, která chtěla, aby dosáhl propuštění amerických rukojmí v Libanonu. To se trochu dařilo, ale Iránem řízení teroristé si okamžitě sehnali jiné oběti v náhradu za propuštěné. Druhý důvod byl politicko-strategic- ký: Zhroucení Iránu může otevřít SSSR cestu k jeho přístavům. To by byla strategická katastrofa pro celý západní svět. SSSR by tak mimo jiné získal i kontrolu nad většinou světového naftového obchodu. Ovšem jednat s Íránci je zřejmě nemožné. Jejich sebevražedné i vražedné choutky přesahují normální chápání lidského rozumu. Lidé z oddělení pro národní bezpečnost v Bílém domě pořádně nalétli. Říká se, že zisk z obchodu se zbraněmi, za něž Íránci zaplatili asi 30 milionů dolarů, byl převeden na jiné konto: pro odpůrce nikaragujského komunistického režimu. Ale to zatím nikdo nepotvrdil. Švýcarské banky zmrazily tato americká konta a snad se to zjistí. O nějakém osobním obohacování však nemluví ani ten největší odpůrce. Ovšem kromě těch, jež transakci zprostředkovali a kteří dnes tvrdí, že dosud nedostali zaplaceno. Protože jsem ze země, kde se roztahují stejní okupanti, kteří udržují komunistický režim v Nikaragui, nemohu být rozhořčen. Lituji toho, že se asi podařilo paralyzovat americkou vládu na dlouhou dobu ve chvíli, kdy byla naděje, že americká ponixonovská renesance přinese nějaké ovoce i mezinárodně politicky. Namísto toho Gorbačov dostal čas k oddechu a naději, že jako Brežněv i on se bude moci za tři čtyři roky jidášsky líbat s americkým demokratickým presidentem. Americký lid poslal do Washingtonu politiky, kteří měli zajistit pro své státy hospodářské výhody. Z těch, sotva tam přišli, se stali státníci. Namísto dávání zákonů chtějí vládnout a soudit. Kdysi jsem se učil, že přísné oddělení těchto funkcí je podstatou demokracie. A navíc, jestli USA se bude hnát do stejné katastrofy jako za Nixona, Západ zase ztratí naději, že někde v dohledu je možnost žít v míru bez každodenní hrozby válečného zničení. *** Aby výměna myšlenek těchto světových intelektuálů nebyla nežádoucně narušovaná — což by se třeba v Moskvě mohlo stát, mohli by je obtěžovat svými REPORTÉR 1/87 9 [pageend9]titěrnými problémy nějací židé a disidenti —, tak je všechny odvezli až do Kirgi- zie, kde si nejdříve v klidu a svobodně popovídali na pamirských pastvinách, a pak je nakonec přitáhli zpátky do Kremlu, kde jim zaplácli oči audiencí u Gorbačo- va. Michal byl oslňující a zřejmě z autority promovaného znalce třídní spravedlnosti vystupoval právem (kdo má odvahu mu říci, že kecá? ) jako nejvyšší filosof a teolog. Dvě myšlenky interpretované ústy pana Ustinova mne naprosto přesvědčily: »Dnešní doba trpí tím, že nemáme nové velké myšlenky.« Z úst generálního tajemníka komunistické strany SSSR to zní naprosto děsivě — asi bude zítra konec světa. Protože: jestli toho Gorbačov moc neví, tohle vědět musí. Vždyť jemu, celoživotnímu chránenci šéfa KGB, jsou přístupny všechny policejní archivy skoro poloviny světa. Jemu nemohou uniknout ani spisy české Petlice, takže to je ovšem katastrofa, z níž se lidstvo těžko vzpamatuje. Ovšem je slabá naděje, že Gorbačov čte z české literatury jenom ruské překlady spisů Jana Kozáka, ale nyní, když to do světa roztrubuje reklamní mluvčí American Expressu, svět se bude muset vážně zamyslet a nějakou velikou myšlenku zplodit. Prý. podle Ustinova, je to velmi žádoucí, protože i marxismus se muže vyvíjet a přijímat nové myšlenky. To ovšem, je-li tomu tak, postaví vzhůru nohama i vokovickou Sorbonnu, Vysoké stranické učiliště, Alma Mater Vasila Biľaka. Druhá - a poslední - myšlenka — na nic jiného se Ustinov nemohl, nedivím se mu, rozpomenout; ale i tak na to prý nestačil plánovaný čas a audience se v Kremlu protáhla skoro na tři hodiny —, tedy druhá myšlenka, kterou Gorbačov proslovil, je naprosto revoluční: »Některé humanitní hodnoty jsou někdy vyšší, než některé hodnoty proletář- ské.« To je tedy naprosto kolosální a od dob Stalinova spisu o jazykovědě a úvah o orbě s předradličkou jsem nic fantastičtějšího a revolučnějšího od prvního sovětského filosofa neslyšel. Ovšem doporučuji, aby si světoví myslitelé nejdříve ověřili přesné znění v anglickém překladu ’’Pravdy”, která vychází v St.Paulu, Minessota, USA. Já to mám totiž jen z americké televize CBS, která si potrpí na ohromování světa, jenž se stále svíjí v temnotách kapitalistického útlaku. Ale i tak souhlasím s komentátorem CBS, že to je něco zcela ohromujícího a že nad SSSR už nepochybně září jitřenka osvícení. *** Vstupujeme do nového roku a patřilo by se, aby někdo proslovil řeč plnou optimismu. Měl jsem tu smůlu, že jsem v listopadu a v prosinci byl v Evropě a vůbec nemám k tomu náladu. Nemám na mysli to, co jsem tam viděl: francouzské studenty, kteří nejsou nikdy spokojeni a nechávají se zneužít politickými provokatéry, ani nemyslím na otázky těch, kteří nechápou, proč je najednou tolik katastrof v životním prostředí povodí Rýna. Myslím především na naše české věci a perspektivy. Už je tomu více než osmnáct let, co jsme odešli z domova a viděli jsme, že i tady je vždycky u výhodného místečka dříve ten, kdo měl i doma ve všem přednost. Chápali jsme to, protože zatímco jsme říkali, že kriminál je lepší než universita, sami jsme věděli, že tomu tak není a že ti, co mají tu universitu, jsou na tom lépe. Někteří z nás dokonce věřili, že oni svedou lip udělat něco pro národ než my s doživotně blbým kádrovým posudkem. A mlčeli jsme a mysleli jsme si, že je to tak lepší i v zájmu věci a komunistickou demagogií pomateného národa, když budou mluvit známé, i když profláknuté autority. Chtěli jsme si zachovat zdání slušnosti a očekávali jsme, že i oni budou znát míru. Nemyslím, že jsme se kardinálně zmýlili. Jsou lidé, s nimiž jsme přátelé. A jiní, jimž někteří z nás dodnes nemohou odpustit. Ale většinou si to necháváme pro sebe. Co nás zaskočilo, je něco zcela jiného: V roce 1977 byla formulována Charta 77 jako kompromis s domácí, dubčekovskou, komunistickou ’’podzemní”, tedy ’’nebila- kovskou” frakcí. Je to prohlášení, jež je bojovné a plné ušlechtilých ideálů, které může podepsat každý poctivý komunista i nekomunista, ale poskytující zásadní ideologickou koncesi komunismu. Asi takovou, jako by před rokem 1918 Masaryk prohlásil československou samostatnost za předpokladu, že československým králem bude habsburský dědic. Vážím si Václava Havla, zřejmě jednoho z hlavních tvůrců Charty 77. Ale od něho nemůžeme dostat svobodné prohlášení, jak to tenkrát i dnes myslel. Zdá se mi však, že tento spisovatel je nedůstojně zneužíván jako představitel falešného československého národního a státního programu. Najednou jsou okolo něj lidé, kteří představovali do roku 1968 režim, jenž ani jemu nedal tu universitu a spíše omylem a nedopatřením jej připustil k divadlu. Nyní se za něho uklánějí před holandskou královnou, která mu udělila vyznamenání za jeho boj za lidská práva. Vyhlašují v jeho nepřítomnosti, že dosáhli vítězství nad nějakými holandskými byrokraty, kteří poukazovali na porušování královské konštituční tradice, že se před královnou nesmí vyslovovat ani krotká char- tistická politická prohlášení. A přitom nechápou, že ze dne na den prohrávají více a více naši národní věc. Jsou lidé, které to žere, kdo se k té královně dostal. Mne spíše žere to, že mi došlo něco, co mě dosud nikdy ani nenapadlo: Jsme odepsáni ze západní Evropy a z tábora demokracie. To, co jsme považovali např. v prohlášení Charty 77 za oblbovačku, kterou chápe každý český Švejk — že jako s tím socialismem to myslíme vážně —, protože nikdo nechtěl, aby autoři Charty 77 se dali ’’socialistickým” soudům tak snadno do ruky, to naši západní sympatizátoři vzali s radostí na vědomí. Ať si povídá kdo chce co chce, každý, kdo zná věci na Západě, ví, že není dnes v USA a v západní Evropě jediný politik, který by se mohl odvážit prohlásit něco obdobného se Švejkovým: »Na Bělehrad!«. Žádné »Na Prahu!« nebo »Na Budapešť!« neexistuje. Kdyby se něco podobného odvážil někdo ve Vatikánu a volal »Na Varšavu!«, tak by na něj polský papež poslal svého švýcarského gardistu. Proč o tom píšu? Prostě proto, že jsem v náladě jako asi byl Komenský v roce 1648 ve Westfálsku, když mu konečně došlo, že ani ti Švédové, co jsou v Praze na Hradčanech, už nepůjdou ani přes Karlův most, i kdyby je studenti jezuity Plachého přes něj pustili. Dopadlo mi, že svět rozdělený na dvě půlky mezi dvě supervelmoci, jednu krvežíznivou a útočnou, ’’socialistickou”, a druhou utopenou ve svém bohatství a schoulenou strachem z rudého řezníka, nás má přesně zařazeny. Jen zbytek slušnosti těm na Západě už víc než čtyřicet let brání v tom, říci naplno, že si svou pochybnou bezpečnost vykoupili i naší svobodou. Jim se ta naše Charta 77 náramně dobře hodí. K ulehčení jejich špatného svědomí. Proto mají zelenou ti, kteří tu Chartu fedrují a už ani do radia nemohou mluvit ti, kteří, jak se v Čechách říká, »nejsou v nomenklatuře« (tj. KSČ kandidáti na prebendy). Co s tím? Asi je to jedno, tak dělejme to, co se dělá, když se padá z okna: křičme. Občas na řvaní svět reaguje. Naše perspektivy snad nejsou zcela beznadějné, protože žádné plány do budoucna nejsou definitivní. Mám však dojem, že český i slovenský národ se musí sám rozhodnout, co vlastně chce. To, co nám osud — dnešní uspořádání světa — chce odejmout, se musí hájit a přestat sedět na dvou židlích. Pro nás je otázkou, jakou budoucnost pro náš národ si přejeme. Zda se spokojíme s husákovským kompromisem a bolševickým pořádkem za tu cenu, že budeme smět volně do kostela a na jazzové koncerty, nebo zda chceme svobodný a nezávislý stát, navazující na Masarykovy ideály s právem na hospodářskou svobodu a s uspořádáním takovým, jaké odpovídá možnostem hospodářského přežití mezi ekonomicky vyvinutými národy. Je třeba udělat konec zdání, že Češi a Slováci jsou spokojeni s důsledky, do nichž jsme zabředli už Košickým programem a postátněním a z toho vyplývajícího sovětského hospodářského i politického vykořisťování. Deklarace lidských práv je samozřejmostí a nemůžeme přijmout jakoukoli spojitost s těmi, s nimiž se o tom pořád musí diskutovat. Charta 77 nás svedla na scestí, kde byl prakticky ratifikován status quo. Včetně sovětské okupace a vybudovaných raketových základen na území ČSSR. A tím i zařazení Československa do mapy okamžitých atomových protiúderů v případě válečného konfliktu. Potřebujeme opravdový politický program, jenž kdysi byl základem republiky. Svět, bohužel, je takový, že respektuje sílu a odhodlání a nikoli nářek těch, kteří dostali pendrekem. A tak si myslím, že bychom si měli povědět, jestli se nám chce z toho hnoje ven nebo jestli je nám v tom dobře, i když to smrdí. *** Nedávno mi jeden čtenář ve Švýcarsku řekl, že tu moji kroniku »U nás v Albertě« vždycky čte první, když mu pošta doručí Reportéra, i když se tam toho o Albertě mnoho nedočte. Je to lichotivé, ale mrzí mě to. Snad to tedy napravím sdělením, že u nás v Albertě, jak jsem referoval posledně, skončila stávka řezníků pana Pocklingtona, majitele hokejového týmu Edmonton Oilers. A že po půl roce stávky jejich unie prohlásila, že to vyhráli, i když nedostali přidáno. Bylo to prostě Pyrhovo vítězství, kde pro slávu odborů několik set zaměstnanců a jejich rodin půl roku strádalo. Konec stávky přichází ovšem velmi vhod, protože se u nás zrovna ustavila nová církev druidů, která požaduje od provinčních alkoholových prodejen daňovou slevu na mešní pivo (obdoba mešního vína u křesťanů), které potřebují k svým obřa- 10 REPORTÉR 1/87 [pageend10]JÁN MLYNÁRIK STANOVISKO K VYSÍDLENIU NEMCOV A MAĎAROV Z ČESKOSLOVENSKA ČESKO NĚMECKÝ PROBLÉM VČERA A ZÍTRA Historik Dr. Ján Mlynářík, náš stálý redakční spolupracovník, se zabýval problémem odsunu Němců z Československa tak dlouho, až ho Husákův režim poslal přemýšlet o tom do kriminálu. Pod pseudonymem DANUBIUS otiskl ve ’’Svědectví” řadu polemických článků. Pro dnešní číslo Reportéra si své ’’životní téma” vybral znovu. Redakce má k článku řadu výhrad a otázek — např. pochybujeme o cifře 140 tisíc zavražděných Němců — do ní zřejmě Ján Mlynářík zahrnuje i padlé sudetské Němce u Stalingradu a jinde. A pak ty, kteří zemřeli stářím a chorobami od května 1945 do ukončení odsunu. Někteří sudetoněmečtí propagandisté do tohoto počtu zahrnují i popraveného K.H.Franka a tzv. primátora Prahy, mnohonásobného vraha Pfitznera. Článek presto považujeme za velice závažný a budeme rádi, když na něj čtenáři budou reagovat. Ale ne věčným omíláním, jestli byl odsun chyba či nutnost. Zajímá nás stanovisko k čes- ko-německému problému dnes a hlavně zítra. Stanovisko k německému jazyku, k překladům z češtiny do němčiny a naopak, k německé povaze, k vztahu k dnešní mladé německé generaci (především v západním Německu). Budiž tedy článek Jána Mlynáríka hozenou rukavicí. Redakce Reportéra. Košický vládny program, prijatý v apríli 1945, vo svojom 8. bode predpokladal vysídlenie nemeckej a maďarskej menšiny z Československa. Vysídlenie sa odôvodňovalo pomocou, ktoré tieto menšiny poskytli III. ríši a Horthyho Maďarsku pri rozbití Československa v rokoch 1938 - 1939. Hoci predmníchovská ČSR z hľadiska medzinárodného práva bola obnovená so súhlasom veľmocí antifašistickej koalície na základe právnej kontinuity, ktorú presadzoval prezident ČSR Dr. Edvard Beneš, totiž že žiadne právne akty okupanta na území znevolnenej ČSR neplatia, táto zásada bola roku 1945 prezidentskými dekrétmi porušená tým, že príslušníci nemeckej a maďarskej menšiny, niekdajší štátni príslušníci ČSR, boli zbavení československého štátneho občianstva a určení k vysíd- leniu. V týchto opatreniach sa presadila zásada kolektívnej viny nemeckého a maďarského obyvateľstva za akty proti ČSR. Bol to nový fenomén v domácej i medzinárodnej politike. Je historická pravda, že časť nemeckej a maďarskej menšiny sa v spolupráci s nacistickým a horthyovským okupantom dopustila zločinov proti ČSR, zúčastnila sa okupačnej správy a útlaku českého a slovenského obyvateľstva, aktívne pôsobila v nemeckej wehrmacht a hor- thyovskom vojsku, avšak z hľadiska spoločenskej stratifikácie bola to iba aktívna časť, posluhujúca totalitnému režimu, ktorej počet nepresahoval 8-10%. Táto časť obyvateľstva mala byť podľa stupňa svojej viny v ČSR právne a trestne postihnutá. Aktivistickí Nemci z Henleinovho hnutia, takisto ako maďarskí aktivisti z iredentistického hnutia mali byť podľa zákonov ČSR ako občania ČSR (keď právne akty okupanta o štátnom občianstve neplatili) potrestaní. Namiesto toho sa presadila v európskom práve iracionálna zásada, že za Hitlera a Horthyho je zodpovedný každý Nemec a Maďar, žijúci na území bývalej a potom obnovenej ČSR. A preto musí byť z ČSR vyhnaný. Zvláštnosťou tohto vývoja je, že nemecké a maďarské obyvateľstvo v ČSR pred rokom 1938 sa dostalo do aktívneho politického styku s totalitnými režimami, súsediaciami s ČSR, ktorá bola parlamentným demokratickým štátom. Objavil sa tu nový historický fenomén, keď totalitné systémy cez národnostnú príslušnosť politicky zasahujú do demokratického štátu a manipulujú nacionálne príslušné menšiny obyvateľstva, sídliace na území netotalitného štátu. Vyjadrené výsledkom volieb, drtivá väčšina Nemcov a Maďarov v rokoch 1937-1938, žijúca v ČSR, podporovala plány na odtrhnutie pohraničných území od ČSR v prospech III. ríše a Maďarska. Tento fenomén zahraničnej manipulácie prostredníctvom nacionalizmu demokratickí politici, najmä prezident Beneš, nedocenili ako nepochopili a podcenili schopnosti nacistického a fašistického režimu manipulovať s obyvateľstvom. Možno súčasným obyvateľom ČSSR vytýkať, že všetci dávajú právnu legitimitu totalitnému režimu, keď volia jeho poslancov na 99,8%? Podľa tejto zásady za totalitný režim Gustáva Husáka sú plne zodpovední všetci Česi a Slováci a mali by za to niesť politickú a právnu zodpovednosť. Naše skúsenosti s manipuláciou totalitných režimov s obyvateľstvom nám umožňujú revidovať dobové názory o plnej zodpovednosti nemeckej a maďarskej menšiny za podporu Hitlera a Horthyho. Z historického, ani morálneho hľadiska žiadna kolektívna vina Nemcov a Maďarov v ČSR tu nejestvovala. Bol to však názor vedúcich exilových politikov, predovšetkým národ- nosocialistickej orientácie, ktorý sa presadil, a to aj v záujme ich personameho presadenia sa v novom Československu, čím predbehli aj aktivistov z komunistického tábora. Do príchodu politickej reprezentácie do Prahy na začiatku mája 1945 problém Nemcov a Maďarov v ČSR nebol akútnym problémom politickej pomsty. Avšak po vyhláseniach prezidenta Beneša v Brne, Prahe a Tábore, ze Nemci z ČSR musia byť ’’vylikvidovaní”, čo je novotvar na úrovni goebbelsovského ’’coventrieren”, situácia sa rapídne zmenila. Osobný tajomník Beneša dr. Prokop Drtina, národnosocialistický minister spravedlivosti v čase odsunu Nemcov, 17. mája 1945 na verejnom prejave v Prahe vyhlásil: „ ... čo je a čo musí byť prvou úlohou pri zakladaní nového života: Vyčistiť republiku celú a úplne od Nemcov. ... Ale aby sme tento cieľ dosiahli, musíme začať s vyháňaním Nemcov z našich krajín hneď, okamžite, všetkými spôsobmi, pred ničím sa nesmieme zastaviť a zaváhať.” (P. Drtina, ’’Československo můj osud”, II/l, Toronto 1982, str. 64.) To nebola reč štátnikov a uvážlivých politikov, ale výzva k likvidácii Nemcov v ČSR spôsobmi, aké užívali nacisti, čo sa v tzv. divokej fáze odsunu, do konca júla 1945, aj dialo. V tejto fáze sa nebrali ohľady ani na tzv. antifašistických Nemcov, ani na sociálných demokratov, ktorí sa ani pred Mníchovom nestotožnili s Henleinom a ani sám predseda KSČ Gottwald sa nevyslovil za citlivejšiu diferenciáciu medzi sudetskými a karpatskými Nemcami. Nacionálna vlna, v ktorej sa najviac uplatnili deklasované a lumpenproletárske živly, aby ukojili svoje deviačné sklony na životoch ľudí a na rozkrádaní majetku, si vyžiadala strašnú daň. Za tri mesiace tzv. divokej fáze odsunu bolo podľa najnižších odhadov povraždených na 140 000 su- detských a karpatských Nemcov (oficiálny odhad Sudetendeutschelandsmannschaftu je 240 tisíc), pričom vrcholmi až genocídneho charakteru bol brněnský pochod smrti v máji 1945 a ústecký masaker v júli 1945. Neskôr sám prezident Beneš, ktorý vyzýval k ’’vylikvidovaniu”, odsúdil túto brutalitu vo viacerých prejavoch ako ’’nehodnú národa Masarykovho”. Postupimská konferencia Spojencov túto tzv. divokú fázu vyháňania nemeckého obyvateľstva z ČSR s okamžitosťou prerušila až do chvíle sporiadaného a ľudského odsunu. V rámci legálneho odsunu, ktorý potom nasledoval až do roku 1947, bolo vysídlené z ČSR 2,400 000 Nemcov. Tzv. divoká fáza odsunu má na svojom konte 600 000 až 700 000 Nemcov, vrátane povraždených a tých, ktorí po stovkách páchali sebevraždu. Vcelku bolo z ČSR vysídlené vyše troch miliónov sudetských a karpatských Nemcov, ich majetok bol skonfiškovaný, sami si mohli vziať iba balíček s osobnými potrebami o váhe do 30 kg. V ČSR zostalo okolo 150 000 Nemcov, tzv. odborníkov a antifašistov. Mnohí tzv. antifašisti na prostest proti totálnemu vyhnaniu nemeckého obyvateľstva sami odišli. Štvrtina vy- sídlencov odišla do sovietskej zóny, tri štvrtiny do západnej okupačnej zóny, najmä do Bavorska. Hoci predstavitelia exilovej vlády a vojenských zložiek chceli od začiatku vyvážať aj Maďarov (v Košiciach gen. Svoboda), totálny postup vysídlenia tu narazil na odpor slovenských politikov. Slovenská národná rada, ako reprezentantka slovenského národa ešte v čase Slovenského národného povstania nepočítala s masovým vysídlováním Maďarov zo Slovenska, chcela im zachovať všetky školy (september 1944). Avšak pod tlakom Beneša a iných politikov v Košickom vládnom programe pristúpila formálne na vysídlenie Maďarov. V čase, keď v českých krajinách vládla fáza tzv. divokého odsunu, zo Slovenska odišlo dobrovoľne do Maďarska iba okolo 6 000 tzv. anyášov, ktorí prišli na Slovensko po 2. 11. 1938. Na Slovensku sa neobjavili výzvy politikov Beneša a Drtinu a takisto sa nenašli lumpenproletárske živly, ktoré by ich mohli realizovať. Tak sa dosiahlo, že na Slovensku sa vytvorila iná situácia a maďarské obyvateľstvo nestálo pred genocíd- nymi aktami ani pred hromadným vysťahovaním. Postupne, aj pod tlakom parížskej konfe- dům, kdy budou obětovat Pocklingtono- vy buřty a zalévat je mešním pivem. To, že se při tom pozvedne nálada far- níků, je jen blahodárný jev, protože tak mnohem lépe prožívají celý nábožný obřad. Nemusím snad ani dodávat, že naši byrokraté nemají pro novou církev pochopení. Jestli to půjde k soudu, budu referovat příště. ■ ■ ■ ■ REPORTÉR 1/87 11 [pageend11]rencie — najmä zásahom americkej delegácie — sa presadila zásada výmeny obyvateľstva, ktorá mala dosiahnuť 200 000 osôb. Na základe zmluvy medzi ČSR a Maďarskom vo februári 1946 sa do roku 1948 vysídlilo 66 000 osôb maďarskej národnosti a na Slovensko sa prisťahovalo 73 000 osôb slovenskej národnosti z Maďarska. Roku 1950 sa k maďarskej národnosti na Slovensku hlásilo vyše 350 000 osôb. Z historického a právneho hľadiska sa Nemci a Maďari v ČSR zaslúžili o rozbitie ČSR, rovnako obsadili časti ČSR (odtrhnuté územné celky), avšak postupovalo sa proti ním podstatne odlišne. Benešova koncepcia právnej kontinuity ČSR ako aj totálny postih Nemcov a Maďarov v ČSR sa nenaplnili a mali vážne trhliny. Proti nemeckému obyvateľstvu v ČSR sa uplatnil akt pomsty a nacionálneho šovinizmu, v ktorom si prezident Beneš kompenzoval svoj “komplex Mníchova”. Nemci z ČSR sú vyhnaní, súčasne je ich tam asi 30 000 a ich počet vysťahovaním do BRD ubúda; Maďari na Slovensku zostali a podľa oficiálnej tlače sú "nadšení budovatelia socializmu”. * * * Už tento rozdielny osud niekdejších ’’nepriateľov” ČSR naznačil, že v násilných aktoch vysídlenia mali úlohu rôzne elementy, vrátane osobnej prestíže prezidenta, nacionálnej nenávisti a vypjatého šovinizmu. V diskusiách, ktoré vznikli po vydaní Danubioných Téz o vysídlení československých Nemcov (Svědectví 1978), sa vyskytol názor, že alternatíva zostania sudetských a karpatských Nemcov v ČSR bola reálna. Český historik Miloš Hájek sa trefne pýtal, či by veľmoci boli nástojili na odsune, keby čs. exilová vláda na ne tak nenaliehala? Tvrdí, že neboli! Tento názor zastávam aj ja; práve tak ako Maďari, aj Nemci mohli v ČSR zostať; proti Maďarom sa — aj zásluhou kardinála Mindszentyho - princíp kolektívnej viny neuplatnil, proti Nemcom - žiaľ aj slabosťou vystupovania arcibiskupa Berana — bol osudovo presadený. Časť historikov v ČSSR, aj tých neoficiálnych (Křen, Huebl), zastáva názor, že v prípade transferu Nemcov šlo o ’tragickú nevyhnutnosť”. Táto téza sa približuje oficiálnemu výkladu dejín KSČ. Generácia vekom pod 50 rokov v ČSSR, ktorá sa aktívne nezúčastnila vyháňania Nemcov z ČSR, má svoj názor na tento akt. Dištancuje sa od diela otcov a prikláňa sa k názoru, že išlo o nezmyselný akt pomsty, ktorý československú spoločnosť poškodil materiálne, politicky a morálne, že bol začiatkom ukrajovania demokracie a základom nespútaného násilia v ďalších rokoch, o zločin, ktorý pretrhol civilizačnú väzbu medzi Čechmi a Nemcami, medzi Východom a Západom, vyoral brázdu v tisícročnom súžití. Táto generácia, reprezentovaná v Čechách Bohémom — pseudonym 7 nezávislých publicistov, historikov a sociológov - a Chartou 77, považuje vysídlenie Nemcov z ČSR za násilný akt, ktorým boli porušené ľudské práva v najvlastnejšom slova zmysle, najmä právo na domov a právo na vlasť. Ak Charta 77 dosiaľ neprijala v tomto zmysle dokument, je to pre odpor časti eurokomunistov v nej, ktorí sa aktívne so zbraňou v ruke zúčastnili násilných činov, ale zároveň aj z obavy, že by sa vystavila ostrej perzekúcii, keď vieme, že sudetonemecká otázka sa stala pre vládu najcitlivejším problémom. V rámci globálneho chápania ľudských práv sa dostáva do popredia aj historický aspekt tohto problému. Danubius a Bohemus v tomto netvoria náhodu, ani výnimku. Je to výraz chápania nespravodlivosti tou časťou československej spoločnosti, ktorá na vlastnom tele zažila utrpenie vnútorného aj vonkajšieho vyhnanstva, a sústavnej perzekúcie. Poznané utrpenie pomáha porozumieť aj cudziemu utrpeniu. Príklon, alebo znovunávrat ku kresťanskej etike pre mnohých ukázal nemecký problém v inom, než oficiálnom svetle. Bolo by vítané, keby sa demokratická tlač v slobodnom svete k problému vysídlenia Nemcov a k neustálým útokom čs. vlády o ’’revan- šizme” sudetského landsmanšaftu vyjadrovala pozitívne v zhode s historickou pravdou. Prekonala by sa tým bariera aj voči tej časti obyvateľstva v ČSSR, ktorá má na odsun Nemcov podstatne iný názor, než vláda ČSSR. Pozn.: Podľa neoficiálneho prieskumu, ktorý sa v Československu robil roku 1985 a výsledky ktorého prinieslo ”Svedectví" č.78/1986, str. 300-301, na otázku: „Urobili sme dobre, že sme odsunuli Nemcov z pohraničia?” súhlasne odpovedalo 15,2%, pochybovalo 39,7% a vyhnanie Nemcov odmietlo 42,6% respondentov. V mladej generácii sa našlo iba 12% súhlasiacich respondentov, zbytok pochyboval alebo odmietol vysídlenie. hhhbh KAREL TRINKEWITZ JAK JSEM V HAMBURSKÉ ÚSTŘEDNÍ KNIHOVNĚ POTKAL JAROSLAVA HAŠKA Plukovník Bedřich Kraus, mající též přídomek von Zillergut, po nějaké vesničce v Solnohradech, kterou jeho předkové prožrali již ve století osmnáctém, byl úctyhodným pitomcem ... napsal v pat- nýcté kapitole »Švejka« Jaroslav ^Hašek. Úctyhodným byl hamburské Ústřední knihovně a senátorce pro kulturu, paní doktorce Schuchardtové, pravděpodobně i kulturní atašé Československé socialistické republiky pan Václav Rozboud, neboť ho pozvali, aby zahájil výstavu podniků Zahraniční literatura z Prahy a Slovenská kniha z Bratislavy v prostorách Ústřední knihovny. Zatímco pan kulturníRozboud přikračoval k projevu, díval se na něho z jedné výstavní vitríny dobrý voják Švejk, netuše, jaké kulturní potěšení ho čeká. Stejně tak to netušili zástupci hamburských knihoven a Burzovního svazu německého knižního obchodu, stejně tak jako pět zaměstnanců knihovny. A ještě méně to tušil jediný návštěvník vernisáže, jakási naivní paní, jež před půl stoletím emigrovala co dítko s rodiči do Německa — a nyní si přišla na výstavu koupit »Babičku« od Boženy Němcové. Proslovu jsem naslouchal také já, ale sebe nepočítám za diváka, já jsem přišel původně jen proto, abych mezi vystavené exponáty tajně přidal některé knihy exilových nakladatelství, chtěje tak přispět k obohacení výstavy. Nepochyboval jsem, že návštěvníci ocení Skutinovu knihu »Lenin v Curychu« nebo Valentovu »Pře- silovku«, která líčí osudy českých hokejistů, uvržených Gottwaldovým režimem na desítky let do věznic. Atašé Rozboud si rozbalil papíry s textem a namáhavě luštil slova, jež se mu tak špatně vyslovovala. V Praze nenašli nikoho se znalostí němčiny, tak poslali representovat českou kulturu do Německa tohoto kulturního Rozbouda. Ten pán nám v úvodu svého projevu sdělil, že si, u vědomí povinnosti promluvit na knižní výstavě, vyhledal v lexikonu heslo ’’kniha". A přečetl nám definici, kterou tam nalistoval. V tomto okamžiku jsem pohlédl na Švejka, který se na mne díval z obálky Haškova románu, a zdálo se mi, že na mne mrkl. Oba jsme si vzpomněli na_plu- kovníka von Zillerguta, kterého Švejk kdysi citoval, jak onen muž svým podřízeným vysvětloval, co je kniha: »Kniha je, pánové, více nařezaných čtvrtek papíru, různého formátu, který jest potištěn a sestaven dohromady, svázán a sklízen. Ano. Víte, pánové, co je to klih? Klih jest lepidlo.« Pan kulturní Rozboud nám o lepidle nic neřekl. Ani se nepodíval dál do slovníku. Ani nám neřekl nic víc o české či slovenské literatuře. Třeba nemají na československé ambasádě v Bonnu Slovník československé literatury. A kde jinde by se pan Rozboud o literatuře něco dověděl? Ale abych mu nekřivdil, snažil se. Když se ho jedna knihovnice ptala nad knihou Jindřicha Simona Baara »Paní komisárka«, o čem román vypráví, poučil ji, že o příhodách partyzánů za Slovenského národního povstání: jakž usoudil z hodnosti komisárky. Přece nemohl prozradit, že vládne tak málo znalostí literatury stejně jako znalostí němčiny. Výstavu sestavili čeští úředníci bonnského vyslanectví. Je chudičká, moc knížek nesehnali. A tak hamburští čtenáři, kteří půjdou kolem vitrín za svou četbou, usoudí, že nejvydávanějšími českými autory jsou Vladimír Iljič Lenin a Gustáv Husák. Takže jim ani nebude líto, že si ty české knížky nemohou přečíst. Ačkoliv by to neškodilo. Museli by je ovšem číst v rámci literatury horroru a českého humoru. ■■■■■ xxxxxxxxxxxxxxxxxxxxxxxxxxxxxxxxxxxxx HLEDÁM spolužačku Mirku Kaňkovou a spolužáka Aloise Smiřického, absolventy SEŠ v Brně r.1962, kteří žijí od r.1968/9 pravděpodobně ve Švýcarsku. Alena Pavlíková roz. Štrajtová, Austrálie (adresa je v administraci t.l.) xxxxxxxxxxxxxxxxxxxxxxxxxxxxxxxxxxxxx 12 REPORTÉR 1/87 [pageend12]JINDŘICH STIKAROVSKÝ HOVORY JIHOAFRICKÉ (Johannesburg, 18.prosince 1986) Je stále ještě prosinec, za týden bude Ježíšek, u nás tady pochopitelně bez sněhu, ale aspoň nám tento rok vydatně prší a kukuřičná pole se zelenají čerstvou úrodou. Štědrý den bude poněkud chudší, protože inflace je povážlivá, oficiální číslo nezaměstnanosti se pohybuje kolem 750 000, ale to neoficiální vylezlo na 2 miliony. Diference mezi těmito dvěma figurami je vysvětlitelná lehce. Milion a dvěstěpade- sát tisíc pracovníků bez momentální práce není registrováno. A bude hůř, jak říkával pan Werich, protože naši američtí přátelé ruší jednu firmu za druhou (tady v Jižní Africe), nebudou investice a nebude práce. Zrušil se nám tu i náš pan Baťa, je to škoda, i když ta fabrika pojede samozřejmě dál, přeci ji nezbouráme, že? Takže kdekdo proti nám protestuje a ruší se. Tuhle prý zase protestovali černí vězňové v jakémsi americkém kriminále, protože jim k obědu jako zákusek naservírovali jihoafrické broskve a to že oni žrát nebudou, je prý to samý apartheid. Tak jim honem dali jiné, možná sovětské, a pak už snad byl s nimi pokoj. V pondělí jsme měli patnáctého a přestože je fůra lítaček s vánočními prezenty a musí se dodělat resty, pan Michael G. Gartner, president Amerického novinářského svazu, se na vánoční nákupy vykašlal a raději poslal našemu presidentu Bothovi telegram, kde též protestuje. Že prý jsme samá cenzura a svobodný tisk že je moc důležitý pro každou zemi, ať už je její politická situace jakákoliv. A že žádá okamžité zrušení cenzury, je prý z té situace hluboce pohnut. Upřímně řečeno, jsme z toho pohnuti všichni. Ale když to jinak nešlo. Přes dva roky pan president Botha chodí, ruce spíná a prosí reportéry: »Heleďte se, nepište mi ty vaše voloviny, pište pravdu a ne kachny!« A ono né. Jako když hází hrách na stěnu. Johannesburské noviny ’’Star” se denně mohly přetrhnout, jak si pochvalovaly komunistickou ANC, že to jsou hoši spravedliví, že chtějí jenom dobro pro lidi. Jeho černý protějšek "Sowetan” šel dokonce tak daleko, že proklamoval revoluční vánoce, a publikace ’’Learn and Teach”, pěkně vypravená ka křídovém papíře, si dala práci s devítistránkovou ódou na mrtvého revolucionáře Samoru Mache- la. Byly tam dokonce i nádherné fotky, barevně vyvedené, Samora v uniformě — samozřejmě sovětské, Samora mluví k lidu, Samora v zadumání — (ten malíček zaražený v nose mu vyretušovali, takže to vypadalo jako že chce salutovat), a pak tam byla strašně mírová hesla — že boj pokračuje. No vidíte, a tohle se docela klidně prodávalo a lidi to četli a nevěděli, jestli už ta revoluce nakonec nezvítězila a on o tom nikdo neví. Proto se 11. prosince zavedla cenzura. Když se o tom diskutovalo v televizi, vyšlo najevo, že v jistých časopisech a novinách (zvedněte brvy o pár řádků výše) bylo 100% artiklů pro: ANC, socialismus, revoluční změnu zřízení JAR, sankce. Proti: nic! No a taková byla tisková svoboda u nás. Takže je nám líto a věříme, že i panu presidentu Bothovi bude líto. Panu Gart- nerovi a jeho americkým novinářům však nebude možno vyhovět, protože o nás píší neobjektivní polopravdy a mnohdy i lži. S jedním z nich to došlo tak daleko, že teď nad svými artikly přemýšlí v base. Kvůli tomu je také veliké pobouření, protože tohle prý není demokracie a svoboda, zrovna jako není svoboda, když se panu biskupovi Hurlyemu zakazují psát marxistické citáty, které si vydával ve svém pastýřském listu ’’The New Nation”. Psal tam tak vehementně, že mu lidé jednou odešli z kostela. Bílí i černí. Dali pak hlavy dohromady a utvořili si asociaci, která má již přes 6 tisíc členů, katolíků, kteří nehodlají pokračovat v politickém školení. Je též poněkud divné, že pan Gartner není pohnut nad svobodou tisku v Moskvě a v Praze — vybráno namátkově. Proč se pro změnu nezačne podivovat nad tím, že moskevská "Pravda” či československé ’’Rudé právo” cudně mlčí o sovětských zvěrstvech v Afghánistánu a o mozambických veřejných popravách - bez soudů a obhájců - v Maputo. Dokonce za přítomnosti některých členů mozambické lido- vlády. Ani ten největší optimista nemůže popřít, že Jižní Afrika je ve stadiu celkového ohrožení. Nejen prosovětsky zaměřené organizace ANC, UDF a Komunistická strana Jižní Afriky spolu s americkými ekonomickými sankcemi, ale především liberálně-levicový tisk, který je v rukou Oppenheimerova koncernu Anglo-American, sledují v Jižní Africe jediný cíl: Odstranění jihoafrické vlády a nastolení marxisticky orientované ANC. Líbivé heslo ’’likvidace apartheidu” je pouhou záminkou k realizaci jejich plánů. Politické a sociální reformy, které Jižní Afrika cílevědomě provádí, je nezajímají. Jejich cílem je vláda ANC a ’’one man, one vote”. Za poslední dva roky prošel jihoafrický občan — černý i bílý — dosud nikým nepamatovanou palbou negativní a proti- jihoafricky zaměřené propagandy, šířené především Oppenheimerovým tiskovým konglomerátem Argus. Cílem této propagandy je zlomení morálky národa, narušení národní jednoty a vůle vzdorovat marxistickému ANC, neustálé zvyšování nedůvěry k dosavadní vládě a systému, líčení armády a policie jako nepřátel lidu a národa, a konečně neustálé zvyšování nedůvěry k akceschopnosti státní administrativy a státních orgánů. Loyální jihoafrický občan, čestný a pracovitý běloch či černoch, byl den ode dne intimidován, na stránkách denních listů a magazínů ostouzen a zesměšňován a dokonce beztrestně napadán. Policisté i vojáci všech barev, kteří v kritických dnech chránili životy především černých obyvatel, byli označováni jako vrazi, zločinci a sadisté. Každodenní situace byla prezentována negativně, chmurně a beznadějně. Bílým Jihoafričanům se vnucovala nezbytnost a nutnost komplexu viny, černí a barevní občané byli přesvědčováni o neporazitel- nosti a síle ANC a UDF, proti kterým není nic, co by se jim mohlo postavit. Po- slala-li vláda vojsko do černošských sídlišť, aby chránilo životy a majetek většiny mírumilovných obyvatel, křičelo se: »Teror! Pryč s rasistickou policií a armádou!« Od- volala-li vláda vojenské jednotky, novinové titulky hlásaly: »Eskalace nepokojů! Vláda není schopna udržet pořádek! Revoluce je přede dveřmi! Bylo by nejlépe, kdyby vláda začala vyjednávat s představiteli ANC! Dokud je ještě čas! ... « Ano, dokud je ještě čas! Tohle naštěstí presidentu Bothovi a vládě JAR došlo. Nikdo však nemá v úmyslu jednat s ANC. Naopak! Jižní Afrika se rozhodla jednat. Učinit všechna opatření k tomu, aby semeniště hadů bylo zneškodněno. Už jsme se dost dlouho ohlíželi na mínění světa. Poznali jsme, že spoléhat můžeme jen sami na sebe. Jsme pro svobodu. Jsme pro demokracii. Ale nehodláme jménem demokracie se nechat zardousit. Začíná tedy nový rok a s ním další stránka v dějinách Jižní Afriky. Chceme doufat a ze srdce si přát, abychom se po jejím dopsání mohli s čistým svědomím postavit celému světu, který ještě dnes nechce či nesmí uvěřit našim poctivým snahám. Nikdo na světě si nemůže přát mír víc než my. Víme až moc dobře, co znamená válka. Ale nehodláme kráčet ve šlépějích našich nešťastných sousedů — Angoly, Mozambiku a Zimbabwe! Obyvatelé těchto států mají stále ještě možnost utéci k nám, do Jižní Afriky. My už však nemáme kam utéci. Naše země je zde, kde jsme, a jsme připraveni bránit nejen ji, ale především naši svobodu. Protože je to poslední reálná svoboda na africkém kontinentě. ■ ■ ■ ■ REPORTÉR 1/87 13 [pageend13]IVAN SVITÁK TANEC ERYNIÍ (2. část) Nulový bod literatury Umělec a představitel moci, Narcis a aparátnik, jsou nadčasové archetypy a život je věčný neúspěch literatury. Mnohotvárnost bytí nelze vystihnout, díváme-li se jen klíčovou dírkou sebe do propastí kosmu. Surrealisté měli tedy pravdu, když chtěli, aby umění dělali všichni, to jest když sázeli na lidskou tvořivost a ne na profesionalitu Narcisů, vědouce, že kultury hynou tím rychleji, čím jsou do sebe zahleděnější. Vrcholem Narcisový subjektivity je šílenství, podobně jako vrcholem aparátníkovy objektivity jsou rozsudky smrti nad těmi, kdo jejich objektivitu nechápou. Avantgarda je dnes ovšem jen historický pojem, neznámý hordám pánků, zpitomělých televizí a zdrogovaných na tvrdo. Jestliže francouzský surrealista kdysi řekl, že největší švanda je střílet do lidí, pak to dnes mnoho teroristů a spontánních dadaistů dělá, ačkoli nikdy o Bretonovi neslyšeli. Chování žádného Narcise není totiž měřitelné mravní normou nebo právem, jen jeho vlastním zájmem, jenž ’’ospravedlňuje” vše, nevyjímaje masakry dětí, sportovců, turistů. Narcisové jsou znakem úpadku, ať píší, střílejí, nebo ať se zabývají sexuálním tělocvikem. Úpadek, stejně jako pokrok, je vepsán do ambivalentního scenaria dějin spolu s věčnými rolemi Narcisa a mocnáře. Nedokážeme změnit scenario pohybu lidského rodu, ale můžeme mu porozumět, chápeme-li, co se děje mimo literární laboratoře. Liberální doktrína je spolehlivě mrtvá, mýty levice jsou kompromitovány sovětskou praxi reálného socialismu a svět se trvale sune na Západě i na Východě k nějaké nové podobě ’’feudalismu” dvou různých, ale sbližujících se konsumních společností, v nichž jde o zajištění plné zaměstnanosti, vysoké životní úrovně a stoupající státní intervenci, protože globální ekonomické procesy už nemohou bez vměšování státu vůbec probíhat. Ačkoli na Západě, zejména v USA, jsou stále živé ideologie svobodného trhu, jenž sotva existuje, sféra státního dozoru nad občanem se rozlišuje všude, nevyjímaje ekonomiku. Ačkoli na Východě, zejména v SSSR, je stále živá ideologie stalinského centralismu, jenž opětovně selhává, ústupky směrem k výkonnějšímu hospodářskému systému si vynucují jakýsi ohled na ’’lidský faktor”. Propasti mezi politickými soustavami trvají, ale životní styl mas a elit obou spotřebních rájů se podstatně neliší, protože nevolnictví vůči věcem vytváří z života jedince feudum vrchnosti tady i tam. Snad je to nutné právě proto, že spiknutí amerických kovbojů se sovětskými apa- rátníky drží alespoň na uzdě katastrofu atomové války, absolutní nullpunkt. Existují ještě horší scenaria než de Biľak na Hradčanech. Politice rozumí ti, kteří chápou dějiny a pozorují události i společenské procesy s oním odstupem desetiletí, který je tabu pro profesionála mocenského boje, praktického politika okamžiku. Ani názory spisovatelů ani usnesení šíbrů moci nejsou tedy klíčem k naší budoucnosti — tímto klíčem je jen dějinný pohyb, jenž nedbá na ničí názory. Kdeže ty loňské sněhy jsou, kdy český spisovatel zastával funkci svědomí národa, protože to vyžadoval národní zájem. A dávno je tomu, kdy český Narcis byl nominován aparátníkem do funkce mluvčího strany a měl vyjadřovat stanovisko třídy. Dnes není intelektuál či spisovatel ani jedním ani druhým, ale není schopen změnit poměry ani ve vlastní ulici, což romantikům nepřekáží, aby hledali řešení hned pro celý globus najednou. Racionalista Voltaire se kdysi smál romantiku Rousseauovi a jeho ilusím o ušlechtilém divochu, a Rousseau ho za to srdečně nenáviděl; kdokoli propichuje bubliny namyšlených spekulací, budí fanatický odpor přívrženců ilusí. Nemůžeme romantickým spisovatelům vytýkat, že si hrají se slovy, je to jejich řemeslo, a není nic krásnějšího v životě, než romantické episody. Jenže zkuste s romantikem žít — to udělá z kohokoli skeptika, i v politice. Romantik věří, že může nemožné učinit politickým programem. Intelektuálům nikdy ne- imponovala postupná změna, spíše revoluce, mírové hnutí, ekologická spása planety a jiné vznešené kausy. Narcis odmítá skutečné dějiny ve prospěch svého mýtu; demokratický proces je zdlouhavý a nudný ve srovnání s jakýmkoli ideologickým nadšením. Jenže pozor, konsumní společnost i zde změnila pravidla hry. Orwell, Huxley, Bradbury i Zamjatin nám říkají totéž — že ve spotřebních společnostech není místa pro romantického disidenta, jenž je a bude všude vyvrhelem, nikoli pro své politické názory, ale proto, že odmítá samu spotřební společnost, zprava nebo zleva, odmítá lidský úděl na tomto kramařícím globu. Strukturálně vzato, Solženicyn je opožděný Marcuse, Oppenheimer je předčasný Sacharov a Václava Havla raději neprirovnám, urazil bych ho. Inteligentní mocenské elity vědí, že z románů se nedá žádný politický program vyždímat, že to jsou jen fiktivní náhražky moci a že je tedy shovívavost a laskavost vůči umělcům na místě vždy, i když smýšlí neuctivě o elitě. Nová mocenská jelita to však nevědí a nejsou tedy tolerantní, právě proto, že chápou umělce, romány, intelektuály jako špejle, jež zaručují myšlenkovou integritu jelita. Umělci nepropadají takovému omylu, protože to nejsou nádivové a nejsou tedy součástí jelit byrokratické diktatury, jsouce sami zárukou vlastní integrity. Spotřební společnost ničí dnes specifičnost starých evropských kultur buď svobodným trhem na Západě nebo násilím a censurou na Východě, což se jeví — mylně — jako amerikanizace a sovětizace starého kontinentu, ačkoli jde spíše o neochotu Evropanů bránit se globální spotřební civilizaci. Jestliže se ještě v tomto století nebude finlandizovat (neutralizovat) střední Evropa, pak se v příštím století bude rusifikovat a sovětizovat celý kontinent. Střední Evropa by se snad mohla postavit mimo bloky, ale mohlo by se tak stát jen se souhlasem supervelmocí, tedy s ohledem na jejich vlastní zájmy. Takové mírové řešení je možné, ale obávám se, že dojde spíše k opačnému vývoji a že sově- tizační tlak v Evropě neobyčejně zesílí právě proto, že americká ochota k obraně kultury Evropanů má své meze. Aparátní- ku v Kremlu jásají vstříc jako reformátoru i pseudohrdinové Pražského jara, ačkoli Gorbačov nestáhl z ČSSR ani jednoho vojáka, ani jednu rampu atomového dělostřelectva. Nepotřebuje už ani Narcisa, aby zval asiatské hordy k ničivé orgii, v níž si Aragon přál zahynout spolu s racionalismem a buržoasií. Sovětská salámová taktika je účinnější a západní intelektuálové, kteří ochotně soustřeďují pozornost na literární pseudoproblémy a he- donismus spotřeby, mezi nimi i čeští emigranti, zastřou reálná nebezpečí rusifi- kační strategie. Nebudou to umělci, ale spotřebitelé zábavy jako náhražky politiky, kteří na to doplatí. Český spisovatel přestal být svědomím národa a ztratil svou elitní funkci, aby uvolnil scénu dějin pro tanec Erynií, symbolů špatného svědomí. Moderní umění ztratilo hodnototvor- nou funkci, je spotřebním zbožím, ale získalo výsady dřívějších mýtů. Studie o Narcisoví a aparátnikovi, o umění a moci vede tak k podivnému paradoxu, jenž vůbec nevyplývá z premis — jinak by to nebyl paradox —, že totiž ”lež” umění a mýtu přežívá, ačkoli lidé jsou stejně smrtelní jako jejich kultury. Svět obrazotvornosti je à la longue trvalejší než nejskutečnější realita, takže umělec Narcis kupodivu v dějinách vítězí nad týmž aparátníkem, jenž ho trvale poráží v politice. Troja je v ruinách, ale všechny generace Evropanů prožívaly vždy znovu Homérovo svědectví o sledu tragedií, zahájeném v Mykénách únosem Heleny. Ba dokonce náměsíčná jistota o pravdivosti Homérova líčení umožnila Schliemannovi objevit po třech tisíciletích původní Tróju a zdivo hradeb, na nichž zahynul Astyanax. Mýtus nejen trvá, ale obohacuje se dějinami o další významy. Tak legenda o donu Juanovi, profesionálním milenci, jenž potřeboval tisíc a tři svedení, aby se sám o sobě dozvěděl, že je pouhým šaškem, nás dodnes upozorňuje, že nevěra ženy je forma afirmace identity, že mačo vždycky usiluje o hloupou, kvantitativní nekonečnost, jak by řekl Hegel, a že ani don Juan ani literární klauni sexuality nedokáží nahradit lásku sexem, ač se snaží kvantitativněji ještě úspěšněji nežli don Juan. Pro antropology je mýtus jen rudimentární historie a literatura, ale mýtus není minulost, je to přítomnost, nepochopená jako taková. Mýtus rasového nebo třídního boje se nejeví jako to, co je, ale jako pravda. V dvacátém století nadělaly tyto mýty daleko větší paseku než Řekové před Trojou a zahynuly v nich miliony, ne jen Achilles a Hector. Ačkoli konečnou instancí mocenského sporu jsou dějiny, obraz světa v mýtu nebo v románu může i nad dějinami triumfovat, jak vědí čtenáři Jiráska, kteří znají také pravdivé české dějiny. Dodejme jen, že dnešní román už není "uměním epochy”, obrazem totálního světa, jímž byl alespoň od té doby, co představitelé francouzského nového románu přesvědčili své čtenáře, že sami nemají vůbec nic co říci, ale že bezvadně vědí, jak říci, že nemají co říci. Od té doby pak šlo o techniku práce, o metodologii psaní, povýšeného na zření pravdy, o prostředky k vystižení "totálního obrazu světa”, jež jsou ovšem nepřiměřené k takovému cíli i tehdy, kdybychom zapomněli na surrealistická stanoviska, že v této literatuře jde o prachy a prestiž latentních exhibicionistů. Z nudy nového románu našli literární podnikatelé ideální východisko v sexualitě, ve výseku šunky, v níž však neúspěšně soutěží s autory pro pornošopy, kteří rasancí popisu souložení předčí i Milana Kunderu o 14 REPORTÉR 1/87 [pageend14]několik délek. Jenže středostavovsky respektabilní čtenář chce konsumovat povznášející literaturu, takže se i ten sex musí napajcovat politickým utrpením emigrantů. A hle, český bestseller! Komerční sex je hnusný ve všech podobách, literární nevyjímaje, a zdá se mi neškodný, je-li prohlédnut jako šmejd, jenž na nic neaspiruje. Nahota pornografie nepřekáží těm, kdo ji nekonsumují, ale když dobře zabalená sexualita běhá po zábavním trhu ve spodním prádle a provádí rafinovaný striptýz, tak by její autoři mohli alespoň ušetřit čtenáře úvah o hodnotách židovsko-křesťanského středo- evropanství. Snad se tím chtějí distancovat od vlastní minulosti, která však není než ’’Schoenheitsfehler” v Narcisově dokonalosti. Spisovatel se nemusí omlouvat za to, že podléhá ilusím epochy víc nebo stejně jako jiní, protože svědectvím jeho inteligence je právě to, že se od těchto ilusí dokáže emancipovat. Privilegium hlu- páka je stabilita jeho nevědomosti. Objektivní pravda je mimo Narcisový možnosti, ale i pro něj platí, že měřítkem pravdy nemůže být vlastní omyl. Antičtí lidé, tvůrci mýtu o Narcisoví, to vyjádřili prostě: Verum index sui et falsi. Za tentýž názor postaví dnes aparátnik Narcisa před popravčí četu. (Kalifornie, 9. května 1986) ■ ■ ■ ■ ■ Nastanou-li . . . okolnosti, které spisovateli znemožní publikovat pravdu . . . má psát a nepublikovat. Nemůže-li se uživit, aniž publikuje, může se živit něčím jiným. A jestliže vůbec někdy napíše něco, o čem v nejhlubší hloubi duše ví, že to není pravda, i kdyby to napsal se sebe- vlastenečtějšími úmysly, pak je vyřízen . .. lidé o něm nebudou chtít ani slyšet, protože on, jehož povinností je říkat jim pravdu, jim lhal. A on sám nikdy nedojde vnitřního klidu, protože zradil svou jedinou zásadní povinnost. Ernest Hemingway ARNOŠT WAGNER JAK OSVOBODIT NAŠI VLAST? K hledání odpovědi na tuto otázku mě přinutilo závěrečné prohlášení řečníka při oslavách vzniku ČSR: »Bratři a sestry, musíme bojovat za osvobození naší vlasti!« Za osmnáct let exilu jsem tuto výzvu slyšel snad již stokrát a pokaždé s pocitem mírného mrazení v zádech. Vlast — svoboda — boj, to jsou slova zakotvená v slovní zásobě jazyka každého národa žijícího v nesvobodě a pod útlakem ať již své vlastní samozvané vlády, nebo pod okupací cizí velmocí. Vlast — svoboda — boj jsou také fráze, prolínají- cí nesčetná prohlášení a výkřiky odhodlaných obyvatel desítek porobených národů na zeměkouli. Tato tři slova jsou odnepaměti ryta do kamenů, lita do bronzů nebo vyšívána do zlatém obtěžkaných praporů. Gramatickou kosmetikou se pak z těchto vizuálních symbolů vytvořila věta a z ní pak heslo: Boj za osvobození vlasti. Fráze, která naprosto jasně vytyčuje konkrétní úkol jejím nositelům: osvobodit vlast bojem! Tedy fyzickým, konkrétním bojem buď s palcáty nebo později s tanky a katušemi. Řečníci na schůzích, demonstracích nebo tajných shromážděních, exulanti, politikové, partyzáni v horách nebo teroristé na pouštích tuto frázi pak prováděli v praxi se statistikou smrti v konečné bilanci nebo odjížděli s touto frází v aktovkách na jiná shromáždění nebo demonstrace. Řečníci s předem odhadnutou statistikou smrti a rezavými samopaly ve sklepích pak se do boje opravdu pustili bez ohledu na to, jestli je cíl zaručen, bez ohledu na ztráty a na místo v dějinách. S ohledem jen a jen na své vlastní svědomí, které tlačilo na pocit povinnosti a ta zase na spoušť samopalů. Z takových řečníků se přes noc stali vůdcové. Z řečníků, kteří uzavřeli své fráze do aktovek, se pak stali ještě, lepší řečníci, známější, než byli vůdcové s rezavými samopaly, často končící před popravčí četou. Byly doby, kdy se za vlast — její osvobození od toho či onoho diktátu — bojovalo mnohem lehčeji než dnes. Rusové bojovali za osvobození své vlasti od Hitlera. Američané za osvobození jiných vlastí - také od Hitlera. Poláci bojovali proti tomu, aby byli osvobozeni Rusy. Maďaři za svou svobodu, podupanou Sověty. Slováci bojovali hned proti dvěma nepřátelům v Národním povstání. Češi zase na pražských barikádách, které připomínaly spíše dobře načasované loutkové divadlo. Jugoslávci válčili hrdinně se ztrátami na životech, které se zdály pak neúnosné cíli: komunismu, který si vybojovali. Afgánci bojují udatně, navzdory všem prognózám, dodnes. Řečník, který končí svůj projev výzvou k boji za osvobození vlasti, by si měl uvědomit, že tento »boj« není ani zdaleka tak jednoduchý, jako boj proti rakovině, proti únavě nebo mandelince bramborové. Že tento boj se nikdy neodehrává v parlamentech, které existují jenom tam, kde osvobození není zapotřebí. Boj — ve vojenské frazeologii — nemá jinou alternativu než za pomoci lidí, zbraní a taktiky, přes zabíjení jiných lidí a ničení jiných zbraní a objektů, vyhrát nad protivníkem, který používá stejného úsilí a prostředků. Některé vlasti byly takto osvobozeny, některé na to čekají v době ne právě vhodné, neboť dnes se »bojuje« za mír. Jak tedy konečně vyplnit konkrétně provolání našich řečníků v exilu a bojovat za osvobození Československa, nejdříve od vlastní komunistické vlády, a pak (když nám někdo půjčí pár hlavic) i od velkého Bratra na Východě? Předpokládejme — když budeme mít pořád na vědomí definici boje jako fyzické likvidace nepřítele za pomoci zbraní —, že jednou vezmeme za slovo naše vůdce a řečníky a dáme se do toho boje za osvobození. Každý délesloužící staršina ví, že k tomu jsou zapotřebí pušky, děla, boty, stany, hodně nábojů (nebo jedna větší bomba), tři kapitáni, dva majoři a nejméně jeden plukovník. Vojáků máme dost. Také je zapotřebí silný spojenec. Nejdříve porušíme neutralitu Rakouska (kdyby bylo dostatek padáků, nebylo by to nutné) a nějak už zlikvidujeme východní Němce, neboť přes ně je to domů nejblíž. No a pak se bude bojovat už jenom doma, neboť Bratři nám do první linie nastrčí naše otce či bratrance. Ať vyhrajeme nebo prohrajeme, je z toho třetí světová válka nebo v nejlepším případě naprostá konsumace našich bojovníků ruským medvídkem. Medvědice by se nemusela ani obtěžovat. Pak je zde rafinovanější boj za osvobození vlasti: pučem. A pokud se nemýlím, je zde již organizace na Západě s přísně tajným plánem: postaví se vysílací stanice na hranicích Rakouska a určí heslo a hodina převratu přesně synchronizovaná s dopadem čtyřiceti parašutistů (se zatykači v kapsách) na Pražský hrad a rozhlas. Vláda, předem již ustanovena, ještě s padáky na zádech, může již ráno začít s procesem demokratizace. Také jeden z osvobozovacích plánů by mohly být buňky, které za pomoci CIA budou organizovat sabotáže a pomalu připravovat domácí revoluci. Začal tak Lenin s Trockým a povedlo se jim to. Peníze by dodali českoslovenští emigranti vehementně. Nastal by tím sice katastrofální pokles v prodeji české exilové literatury a časopisů, neboť dvě věci se (vehementně) na, jednou podporovat nedají. Další možnost boje za osvobození naší vlasti je tlak na americkou vládu, aby to udělala za nás. To se může podařit, viz Grenada. Má to jednu nevýhodu: že než k tomu přemluvíme nejlepšího presidenta v amerických dějinách, vymění ho zase nějaký Jimmy Carter s přitisknutými rty ke Gorbačovově zadnici. A co pak zbývá? Terorismus! Házet bomby do Aeroflotů, střílet děti sovětských diplomatů, unášet sovětské letušky a vědce. Upozornit svět na to, že bojujeme. (Doufám, že to nemá v plánu žádná z našich exilových vlád a Unií.) Čechoslováci se neumí pořádně porvat ani na fotbale. A za to se stydět moc nemusí. Nedovedeme si představit Bratisla- vana nebo Pražana se stovkami divadel, koncertních síní, vysokých učení a Masarykových humánních tradic na místě bojovníka v Afganistánu nebo v bojůvkách Arafatových, válčícího na straně Asiatů, kteří řežou hlavy svým nepřátelům, nebo v jedné řadě s Rudými gardami v Itálii, západním Německu či ve Francii. Na to jsme příliš kulturní a humánní. Nemáme krvavou minulost v boji za svobodu. Těch několik výjimek — věšení a bití Němců těsně po válce, jejich hrůzná, i když snad oprávněná deportace, popravy našich lidí našinci v padesátých létech — by snad mohly částečně potvrdit toto pravidlo. Ani naše mladá generace, která ucpávala hlavně ruských tanků svetry a zatí- rala vojákům marmeládou hledí na obrněných vozech v osmašedesátém, nám nedává žádnou záruku agresivity, potřebné k osvobození. Češi více debatují než bojují — s výjimkou legií na Sibiři a vojenských jednotek v Anglii. Slováci měli svoje povstání. A to by tak asi byl vrchol naší bojeschopnosti. Suma sumárum jsme národy beránků. Ale beránků ne úplně a zcela ztracených. Neboť když se podaří dát z téměř tří set milionů Sovětů nejlepších dvacet hokejistů dohromady a z patnácti milionů Čechoslováků dvacet ještě lepších, nebo z dvěstěpadesátí milionu Američanů čtyři nejlepší světové tenisty a z patnácti milionů Čechoslováků čtyři ještě lepší — máme šanci. Ale bez pušek a granátů. Asi jenom s aktovkami plnými výzev a prohlášení. Svatoplukovy pruty z Poláků, Estonců, Litevců, Lotyšů a Ukrajinců se nám asi také nepodaří uplést. Zůstaneme s největší pravděpodobností sami. Zbývá nám jenom poslouchat projevy našich funkcionářů k oslavám 28. října, které zpravidla končí: »Bratři a sestry, musíme bojovat za svobodné Československo!«. Potlesk. Ale jak? Kde? Kdo? Ottawa, listopad 1986 — ■ ■ ■ ■ ■ REPORTÉR 1/87 15 [pageend15]VLADIMÍR ŠKUTINA ČESKÝ TENISOVÝ FENOMEN REPORTÁŽ S JAROSLAVEM HOUBOU - TRENÉREM LEGENDOU Dvě světové tenisové jedničky — Martina Navrátilová a Ivan Lendl. Dva Češi nejlep- šími tenisty světa. A za nimi celá plejáda dalších. Nejen hráčů, ale i trenérů - těch nejlepších. Mluví se o českém tenisovém fenoménu. A tak jsme se vypravili hledat kořeny tohoto českého tenisového fenoménu — od legendárních bratří Koželuhů přes Jaroslava Drobného až k Martině a Ivanu Lendlovi. A aby to bylo typicky české, plné paradoxů, začali jsme až na samém konci světa — v Kapském Městě, kam jsme se vydali za Jaroslavem Houbou, jedním z nejslavnějších tenisových trenérů všech dob, který jen v Jihoafrické republice vychoval přes 3 5 tisíc tenistů a více než tři tisíce tenisových učitelů, trenérů. Jaroslav Houba, zakladatel dětského pálkového tenisu na světě, trenér Jaroslava Drobného a kapitán poválečného čs. daviscu- pového týmu. Začali jsme otázkou, v čem je tajemství českého tenisového fenoménu, a Jaroslav Houba, který se tajemstvím tenisového úspěchu vůbec zabývá profesionálně už 60 let, řekl: »Celý život jsem strávil tím, že jsem pátral po tom, jak se ten zázrak může stát. Snažil jsem se vyzkoumat všechny ty přísady, které se do toho pudinku musí dát, jak se tam mají dát, v jakém pořadí a v jakém množství, a co je pro to důležité, abyste ten pudink nezkazili, aby ten pudink nebo koláč byl nejlepší, jak jen může být, a aby byl lepší než všechny ty ostatní na světě. Tím jsem strávil celý život a to je taky důvod, proč jsem zůstal tady v Jižní Africe.« Jaroslavu Houboví je letos právě 80 let. Narodil se roku 1907 v Praze na Malé Straně, v domě ”U Schnellů”, »tam, kde je a bývala jedna z nejproslavenějších plzeňských restaurací«, dodal s dotazem, jestli se ráčím pamatovat. Ráčil jsem se. »A tak jsem se stal Malostraňákem. A Malá Strana není daleko od Letné. A na Letné začínaly všechny sporty, které nás pak proslavily po světě — ať už to byla kopaná, hokej nebo tenis. Tam na Letné koncem minulého století všechno začalo. Proč zrovna tyhlety tři sporty se staly českými národními sporty? Nebo - lépe řečeno: proč jsme právě v těchto třech sportech dosáhli mimořádných úspěchů? Na začátku minulého století jsme byli národem řemeslníků a chalupníků. K řemeslu a zemědělství je třeba zručnosti. A fortel. A fištron — je třeba si za všech podmínek umět poradit. A podmínky v Cechách nebyly zrovna nejideálnější. O to víc bylo toho fištronu a té zručnosti potřeba. V kanceláři za psacím stolem nebo na zámku jako šlechtic se té zručnosti a toho koumáctví mnoho nezíská. Tyhle všechny předpoklady musí mít dobrý fotbalista, hokejista a především tenista. A abych se přidržel tenisu, na který se ptáte. Dřív platilo ”Co Cech, to muzikant”. Dneska už to bohužel neplatí. Ale podívejte se na hru Lendla nebo Navrátilové - slyšíte ten rytmus? Jako kdyby to byla symfonická báseň — je to prokompono- vaná a s úžasným citerp pro rytmus zahraná hudební skladba! Český tenisový fenomén — to je zručnost, koumáctví nebo fištron a muzikálnost!« Jaroslav Houba byl jedním z prvních českých profesionálních trenérů. Sám říká, že byl placený sparring-partner. (Mimochodem byl také sparring-partnerem presidenta Beneše.) Ze sparring-partnera se stal učitelem tenisu a trenérem v pravém slova smyslu — jedním z prvních trenérů fachmanů. A stal se pravděpodobně trenérem z nejúspěšnějších na světě. Roku 1935 zavedl pro děti pálkový tenis. Byla to tehdy náramná senzace a mnoho pozdějších vynikajících čs. tenistů této metodě, tenisu s dřevěnou pálkou, vděčí za svou kariéru. Jaroslav Drobný, tehdy čtrnáctiletý, byl prvním demonstrátorem hry s dřevěnou pálkou pro veřejnost na pražském L ČLTK na Štvanici pro filmový týdeník. Jaroslav Houba měl před válkou v tehdy populárním sportovním obrázkovém týdeníku Start dvoustránku ’’Škola tenisu Jaroslava Houby”. Po válce byl kapitánem čs. daviscupo- vého týmu: Drobný, Černík, Vodička, Šolc. V paláci Adria v Jungmannově ulici měl obchod s tenisovou výzbrojí. Ještě před válkou si vzal do hlavy založit v Praze tenisové centrum, kde by se soustředili nejlepší mladí tenisté — školu talentů. Prvá okupace již téměř uskutečněný sen oddálila. Po válce však Státní tenisové učiliště prosadil. Bylo to první středisko tenisových talentů na světě, kde za podpory státu se mohl tenisový talent rozvíjet. »Když člověk něco nemá a má vůli to chtít — a dokázat to získat, nutí ho to, žene ho za cílem. Jako malé dítě, když vidí hračku u jiného, chce ji mít. A to byl případ našeho sportu — tenisu především. A je dodnes — ovšem z jiných hledisek. V kamenných dobách českého tenisu přicházeli na Letnou kluci z chudých rodin a dívali se na ty bohaté, jak hrají tenis. Začali jim sbírat míčky a přitom okoukali, jak se to dělá. Pak si vzali pálku nebo odhozenou raketu a zkoušeli to sami. Pak přicházeli na Letnou už dobří hráči — mezinárodně ostřílení. A ti kluci, kteří jim sbírali míče, je napodobovali. Jejich styl, finesy, držení rakety, postavení, pohyb. A najednou hráli lip než ti boháči, kterým dosud sbírali. Byla to obrovská vůle — dokázat hrát lip než ten bohatý. A dokázali to. Podívejme se na slavnou rodinu Koželuhů — co všechno dokázali: Karel, Jan, Antonín a Josef. Čtyři špičkoví hráči na světě. Jejich exhibice ve čtyřhře — za peníze samozřejmě ; byli profesionálové — to bylo dávno přeď tím, než takhle začali jezdit profesionálové po světě: Kramer, Hoad, Rosewall, Gonzales ...« (Pozn.red.: O rodině Koželuhů přineseme reportáž a rozhovor s dcerou Antonína Koželuha, pozdější nejlepší kanadskou a švýcarskou tenistkou Hanou Sládkovou-Koželuhovou.) Dneska jsou to motivy jiného rázu. Jen špičkový tenista má možnost vymanit se z okupační uzavřenosti. Proto ten obrovský tenisový boom v Československu. Každý chce být Navrátilovou a Lendlem — dostat se z klece a vydělat peníze. Ta okupace vlastně úžasně napomohla rozvoji tenisových talentů v Československu. Je to jedna z mála možností nežít v té kleci — a to je dětem v Čechách vštěpováno do hlavy od mala. Podívejte se na všechny české špičkové hráče — v jejich tenisovém životopise je mnohem víc váhání, víc pochybností než agresivity, než řekli — TEĎ! V české povaze není zrovna moc kladných prvků pro tenistu. Jen ten, kdo se dokáže vymanit ze sevření, z toho obklíčení — dostane se z průměru na špičku. To byl případ Jaroslava Drobného, to je Martina Navrátilová a Ivan Lendl.« Po únorovém puči se Jaroslavu Houboví podařilo s celou rodinou včas emigrovat do Norska. Odtamtud dostal pozvání jako coach a trenér do Austrálie. Nasedli tedy na loď a vypravili se roku 1950 k protinožcům. Při mezipřistání v Kapském Městě, když se Jihoafričané dověděli, kdo je na lodi, nabídli Jaroslavu Houboví angažmá. A tak Jaroslav Houba se ženou-lékař- kou a tehdy dvanáctiletým synem vystoupili — a od té doby působil Jaroslav Houba v Kapském Městě a v celé Jižní Africe. Mezi jeho žáky se počítají nejen všichni vynikající jihoafričtí tenisté, ale i pozdější wimbledonští championi — Australané Hoad a Rosewall, kteří k Houboví jezdili. Zvláštní — opět paradoxně český osud. Málokdo v Čechách ví, jak je historie Jižní Afriky svázána s Čechy. Tam v Kapském Městě přistáli roku 1652 první osídlenci — a mezi nimi čeští protestanti. S nimi i potomci Jana Amose Komenského — rodina Figulusova, která tam žije dodnes a dodnes báječně mluví česky. V Kapském Městě pod Stolovou horou přímo v centru stojí kaple, kterou postavili Moravští bratři. Na kapli je čitelný nápis ’’Moravian Chapel”. O kus dál je celá vesnička Moravských bratří. Mimochodem prvním životopiscem největšího presidenta Jihoafrické republiky Paula Krugera, zakladatele státu, je Čech — první předseda Českého olympijského výboru dr. Jiří Guth-Jarkovský. Roku 1912. Teprve pět let poté vyšla v Jižní Africe první knížka o Paulu Krugerovi. Atd., atd. »Na Jižní Africe mě i dost lákala podobnost základních rysů povahy. Ze všech se přidržím hudby — víte, že vyučování tenisu je velice podobné vyučování hudbě? Ale musí to být v lidech jako kořen, jak rys povahy. V minulém století snad v každé české rodině se provozovala hudba. Skoro každý hrál na nějaký hudební nástroj — a mnoho členů rodiny na víc nástrojů... když odbočím: kolik vynikajících tenistů bylo současně vynikajícími hokejisty — Koželuh, Drobný, Zábrod- ský a spousta jiných, výborných fotbalistů... Ale abych se vrátil k muzice. Ta mu- zikálnost v našich tenistech zůstala. A ta je i tady. V Kapském Městě potkáváte mladé lidi s walkmany na uších — a na rozdíl od evropských pasivních posluchačů hudby ... on je to víc rámus než hudba ... tady ti mladí lidé při poslechu se rytmicky pohybují, tančí na ulicích, stepují. Tenhle prvek je pro tenistu velice důleži16 REPORTÉR 1/87 [pageend16]tý — musí slyšet melodii i rytmus hry. Hodně důležité pro pochopení českého tenisového fenoménu dnes je individualismus špičkových hráčů. Dokázali se vymanit z davu — tomu, čemu se v angličtině říká herd-instinct. Podívejte se na politickou mašinérii — zvednete ruku, nebo musíte zvednout ruku, a už jste členem stáda, které nechává myslet za sebe ty druhé. Masaryk říkal, že myšlení bolí. Naši tenisté se ze stáda vymanili. Jejich obrovskou předností je, že dokáží soupeře přemyslet — a to je úžasný klad, to je taky součást českého tenisového fenoménu.« Jaroslav Houba ve svých osmdesáti létech stále aktivně tenis hraje. Školu Jaroslava Houby v Kapském Městě vede jeho syn — rovněž Jaroslav. Jaroslav Houba dokončuje knihu o tenise, v níž mimo jiné rozbírá podrobně hru dvaceti vynikajících světových tenistů — wimbledonských vítězů a na jejich hře odkrývá tajemství tenisového úspěchu. ilIilliltlIlllllillIIIIHilHlHlHHHlIHHlHlIHlHHHliHil S Jaroslavem Houbou jsme v Kapském Městě natočili s režisérem Jindřichem Bernardem 23-minutový reportážní televizní film, který byl překopírován na videokazetu všech systémů. Zájemci o tento TV-portrét Jaroslava Houby si jej mohou objednat prostřednictvím redakce Reportéru. hhhbh FIT FOR LIFE OVOCNÁ CUKRÁRNA V GOTEBORGU VÁM NABÍZÍ: OVOCNÉ POLÉVKY OVOCNÉ SPECIALITY OVOCNÉ ZMRZLINY OVOCNÉ DORTY TRÄDGÁRDSGATAN 2 411 08 GOTEBORG TELEFON 031/130129 STUDUJE GORBAČOV ZJEVENÍ SV. JANA? Australský Karel Šindelář, jehož satirické verše a apokryfy rádi otiskujeme (autor celé řady parodii na »Šla Nanynka do zelí «, kterou vydal VI. Veit ve Vídni -ALFA. Eiwangg. 17, A-1140 Wien), si všiml dvou veršů ze Zjevení sv. Jana v kapitole 8, které prý se staly tématem mimořádného zasedání Gorbačovova politbyra. Proč asi? — Zjevenísv. Jana, kapitola 8: 10. A třetí anděl zatroubil, i spadla z nebe hvězda velká, hořící jako pochodně, a spadla na třetí díl řek a do studnic vod. 11. Té pak hvězdy jméno bylo Pelyněk. / obrátil se třetí díl vod v pelyněk a mnoho lidí zemřelo od těch vod, nebo byly zhořklé. Pelyřiku se v lidové ruštině a ukrajinšti- ně říká Černobyl. ■■■■■ TOMÁŠ NOVOTNÝ z Čec h t ěc h t o d n ů Písně emigranta a ”večer družby” Třebaže byl v Pardubicích nedávno otevřen zbrusu nový interhotel Labe, většina účastníků poslední Velké pardubické, která se jela 12. října 1986, byla - jako obyčejně - ubytována v letitém pardubickém hotelu Zlatá štika. Snad v rámci úspor, snad z úcty k tradici, nebo snad kvůli větší odlehlosti od městského centra, kdo ví? V každém případě to však večer po dostihu v hotelové kavárně jen hučelo — taky jako obyčejně. Žokejové, trenéři, ošetřovatelé, zkrátka lid ’’koňský”, se v družné zábavě pojil s lidem ’’obecním”, sestávajícím ze skalních dostihových fandů i z obyčejných čumilů, z lovců autogramů i z profesionálních drben, z dívenek vyzývavého nalíčení a chování, i z místních štamgastů. Ale taky z těch, kdo se v kavárně ocitli víceméně náhodou. Kája, Rudla a Pepa se kolem hotelu vraceli z trampského posezení v jedné z předměstských hospůdek a do kavárny je přiměl vstoupit pocit, že po nijak zvlášť lahodném pivu ”ze štyrky” by snesli ještě něco na spravení chuti. Usedli ke stolu, kde ještě bylo volno, poručili si po čtvrťáku červeného, a protože s sebou měli kytary a atmosféra v kavárně se tomu nezdála být nepříznivou, rozhodli se, že si ještě trochu zahrají a zazpívají. Vzhledem k tomu, že kolem seděla spousta ’’koňáků”, začali s písničkami s tématikou tak říkajíc ’’koňskou”, jenomže ouha, právě na ty měl v Československu skoropatent bývalý zasloužilý umělec, takže sotva hoši spustili, už u nich byl vrchní. A že prý si zřejmě spletli lokál a ať si tohle jdou hrát někam jinam, pravil nežertovně a důrazně. Nepočítal však s reakcí ostatních přítomných, kteří začali popuzeně a křiklavě lamentovat, že jim se líbí právě tyhle písničky a ať se tedy vrchní zklidní a nechá ty kluky vyhrávat. Překvapen a zaskočen hlasem lidu vrchní znejistěl a stáhl se do pozadí, předstíraje, že tedy o těch třech muzikantech vůbec neví. Aby to vypadalo co nejvěrohodněji, přestal je pro jistotu i obsluhovat, ale to nijak zvlášť nevadilo, neboť vděčné publikum se záhy začalo samo starat o to, aby hochům nevysychalo v krku, objednávalo si červené a posílalo je na jejich stůl. To už zpívala Matuškovy písničky celá kavárna, tedy vyjma rovněž přítomných členů sovětské výpravy, kteří, neznajíce slov ani melodií, jen mlčky naslouchali, podupávali do taktu a spokojeně pokyvovali hlavami. Když však pak ostatní na moment zmlkli, aby se dohodli na dalším repertoáru, Rusové toho neprodleně využili a spustili nějakou tu svoji dumku. Na okamžitý a všeobecný požadavek, aby jim něčím zacpali huby, nasadili Kája, Rudla a Pepa bez dlouhého rozmýšlení ke ’’krylovce”: »Ja ně savětskij, ja ně ně- méckij, ja pětěrburskij anarchist, nězani- májtě, něrazstrelljájtě, cipljónok tóže chôče žiť!« Savětskije skutečně zmlkli, začali poslouchat a během refrénu, předpovídajícího vítězství pod černou vlajkou anarchismu, měli už oči navrch hlavy. V té chvíli ovšem na scénu znovu vtrhl vrchní, teď už rozpálen doběla, a začal hřímat, že on se teda nemíní nechat zavřít a že jde okamžitě volat pro esenbáky. Ne, že by tím Kájovi, Rudlovi a Pepovi nějak nahnal strachu, s takovými výhrůžkami se v životě střetli už mockrát. Ka-ka- lin-ka-ka-lin-ka-ka-linka májá a polom Gdě éta úlica, gdě étot dom začali hrát spíš proto, že jim vrchního bylo skoro lito a chtěli ho aspoň trochu upokojit. Místo očekávaného zklidnění vypjaté situace se však stalo něco, co při nejlepši vůli nemohli předpokládat: známé písně rozproudily přítomné bratry Rusy natolik, že postupně vyskakovali jeden po druhém na stoly, mezi sklenicemi začali předvádět kozáčka a neustali, ani když kytary zmlkly. Kája, Rudla a Pepa to ještě chvíli sledovali, pak usoudili, že pro zdar večera už asi stejně víc neudělají, dopili, vzali kytary a využívajíce všeobecné vřavy, opouštěli kavárnu. Vrchní si jich ani nevšiml, s vytřeštěnýma očima přihlížel skotačení sovětských hostí a třeskot rozbíjeného skla mu do tváře vháněl zoufalý výraz soudobé české schizofrenie: takzvaný pud sebezáchovy, který mu na jedné straně velel neprotivit se neřádstvu, v něm na druhé straně nedokázal potlačit zjevný pocit nenávisti a odporu k témuž. Kája, Rudla a Pepa vyšli na ulici a zamířili k městu. Na nábřeží, kam už lomoz z hotelu nedoléhal, se usmáli jeden na druhého a jenom tak bez kytar polohlasně spustili: »Jedu vám večer stezkou dát koňům k řece pít, vtom potkám holku kezkou, až jsem vám z koně slít ...« Zpráva z čs. denniho tisku: Praha, 14. 11. 1986: Vláda ČSSR zbavila Waldemara Matušku čestného titulu zasloužilý umělec. Svou emigraci do USA zradil vlast a zpronevěřil se poslání umělce v socialistické společnosti. osa Děvče za přepážkou Nejsem z domova pryč tak dlouho, abych si přesně nevzpomínal, jak to vypadalo na spoustě hlavních (i vedlejších) pošt ve větších městech, lépe řečeno, jak to tam vypadá dosud, protože žádné změny k lepšímu se zatím doma nedějí. Ani na poště ne. Z deseti přepážek jsou otevřené dvě tři, u nichž stojí fronty, zatímco na těch zbývajících zavřených visí cedule- poutače psané kupeckým písmem na balícím papíru : MÁME VELKÝ NEDOSTATEK PRACOVNÍCH SIL! PŘIJĎTE NÁM POMOCI! STAŇTE SE ZAMĚSTNANCI NAŠÍ POŠTY! Kde jsou bájné časy listonošů v perelí- nách a převážně mužského osazenstva poštovních přepážek? Dávno zmizely a s nimi i skutečnost, že někdejší poštovní zaměstnanci dokázali ze svých mezd uživit rodinu, navíc byli na svou státní službu náležitě hrdí, okolím za ni patřičně vážení a měli to pod penzí, takže je ani náznakově nemuselo strašit pomyšlení, že by snad na sklonku života mohli skončit ve starobinci. Dnes jsou doma státními zaměstnanci všichni a ve starobincích. přezvaných na domovy důchodců, přebývají výhradně lidé se státní penzí — ovšem pyšnit se nelze ani jedním ani druhým. REPORTÉR 1/87 17 [pageend17]A pošta? Platy zvící almužen, což má za následek rozsáhlou feminizaci poštovního personálu (jedině na ministerstvu pošt, tedy spojů, stále převládají soudruzi muži), jakož i úpadek jeho profesionální úrovně. Za poštovními přepážkami sedají většinou mladá'’děvčata, která se - přes veškerou snahu "reformovaného” školství, jež dnes už nikoho nenechá bez výučního listu nebo maturitního vysvědčení — nikde jinde neuchytila, která dovedou číst a psát, ale o moc víc mnohdy už ne. Nedávno přišel na poštu jednoho českého krajského města muž s úmyslem oďéslat synovi do Rakouska nějaké knížky: Předložil balíček a dodal: »Imprimé.« Mladičká úřednice za přepážkou k němu zdvihla nechápavě oči: »Prosím?« »'Imprimé,« zopakoval muž. »A co to má jako být?«, zeptalo se děvče nevinně. »To má být tiskovina,« vysvětlil muž. »Aha.« Dobře, objasněno. Převzala balíček a zadívala se na adresu. Zarazila se: »A, pane, prosím vás, co to je to osterejch?« Muž se musel rukou přidržet pultíku: »Oesterreich je Rakousko, slečno,« odpověděl a začal si chystat peníze, nepředpokládaje už žádnou další otázku. Ta však přece přišla. »Je to v Evropě, že jo?« Navzdory neuvěřitelnosti této příhody bych čtenáře rád ujistil, že o její autentičnosti netřeba pochybovat. Mnozí se jí jistě zasmějí, taky jsme se nejdřív smáli, ale potom jsme přestali. »Vždyť je to vlastně hrozný, co tam z těch lidí dělaj,« povídá moje žena. »Chudák holka.«' »Je fakt hrozný, co z nás dělaj,« poopravil jsem ji. On by se ten kratičký rozhovor na poště dal sice pojmout jako praktická ukázka úrovně režimu, člověk by si nad tím mohl zamnout ruce a zalibovat si, jak to tam na všech frontách dobře vedou a jen tedy houšť a větší kapky, jenomže to bychom si museli odmyslet onu dívku za přepážkou. Ta přece ve svém postavení sotva sympatizuje s režimem, dost možná si o něm svým způsobem taky myslí svoje a nemá s ním tedy nic společného. Až na tu maličkost, jak ji režim vzdělal a kam ji poté usadil. Ale tomu už se lze smát jen stěží....... HHHHH Daj-li mi tu medaili ? Časy se mění a my se měníme s nimi, dovedli si povzdechnout už ve starém Římě, to my bychom se ovšem dneska museli uvzdychat. I když je pravda, že zřejmě ne- jsme takové citlivky a vzhledem k tomu, že žijeme ve věku nejrůznějších změn a proměn, z jejichž velké většiny by šla hlava kolem ještě i našim pradědečkům, mnohdy si to všechno už ani pořádně neuvědomujeme. Kdo se kupříkladu zamyslí nad tím, že velkolepé a letité reálně socialistické korozi v naší vlasti neodolaly ani měsíce? Tady mám na mysli oněch dvanáct dílů každého roku, nikoli objekty nebeské, k těm se marx-leninsky vyfutrované, supergoebbelsovsky vyhlašované a stalin- sko-brežněvsky neodbytné snahy o zavedení společenského řádu ze všech řádů nej(ne)řádovatějšího zatím ještě nepro- pracovaly — pokud vím, ani Lunochod se přes všechny svoje zásluhy nikdy nestal byť jéň pouhým kandidátem KSSS, což si 18 nelze vysvětlit jinak, než že po stránce ideologické přece jen kdesi selhal. Ale vraťme se na Zemi a domů a povšimněme si třeba takového května neboli máje. Pravda, soudruzi nezašli tak dalekc jako kdysi Francouzská revoluce (asi proto, že byla přece jenom buržoázni) a ponechali mu, stejně jako jeho jedenácti druhům, původní pojmenování, ba dokonce i pohádku o chudákovi Marušce, zlé Heleně a zázracích, o nichž se nezdálo ani Mičurinovi, lze v původní verzi dodnes vyprávět bez jakéhokoli rizika, jinak ovšem květen už dávno není tím, čím býval. Kdepak nějaká láska, svátek matek či dokonce svátky svatodušní, ale osvobození na věčné časy, Závod míru (kolem Černobýlu) a ovšem taky pravidelné udílení metálů formují květnu už po léta jeho tvář. Napsal jsem ’’udílení”, spíš by se však hodilo slovo téhož základu, leč jiné předpony, a sice ’’rozdílení”. Protože těch titulů, řádů a metálů je každoročně tolik, že ubohoučká medaile Antona Špelce by mezi ně beznadějně zapadla a pes by po ní neštěk’, natož aby někoho napadlo vytvořit z ní základ filmového námětu. A i kdyby napadlo, byl by ten film jistě propadák, protože koho by zajímal osud Spelce filmového, když dnes už máme tisíce Špelců skutečných. Jeden muj známý nazýval dokonce celý ten slavnostní akt předávání metálů špelcováním a pravidelně sledovával jeho přímý televizní přenos v neutuchající naději, že jednou se musí dočkat protažených obličejů vyznamenávajících i vyznamenávaných, k nimž nápadně ztichlý hlas televizního komentátora dodá, že medaile pro letošek došly a na koho se nedostalo, tak až napřesrok. Jenomže ony nikdy nedošly a mám dojem, že pokud toto dekorování trvat bude, ani nikdy nedojdou. Kdyby ničeho jiného, metálů mají soudruzi dozajista plné sklady, jsouce tak alespoň něčím zásobeni na dvacet pětiletek dopředu. Tohle si ovšem ten můj známý nechtěl nechat vysvětlit a se sveřepou náruživostí usedal v patřičném momentě k televizoru vždy znovu a znovu, pevně přesvědčen, že jeho chvíle jednou přijde. Jistě se díval i letos, zatímco já tu možnost neměl, nicméně mi bohatě stačil seznam vyznamenaných a stručný, roky neměnný popis slavnostního aktu. Četl jsem o tem v československém tisku. Takže vím, že můj známý se ani letos nedočkal (jako obyčejně) a že sprška metálů na hlavy povolaných a především povolených připomínala spíš říjnový lijavec než májový deštíček (taky jako obyčejně). Nejvíce vavřínů si pochopitelně opět odnesli umělci, přesně v duchu myšlenky, které se soudruzi drží už léta, že totiž nikoli tvorba, ale teprve metál na klopě činí z umělce toho pravého nositele té pravé kultury. A tak mě napadlo, že není třeba dělat si starosti s naší vzdělaností a kulturností, jakož ani s kulturou z nich plynoucí. Vždyť zatímco ministerstvo školství se v posledních letech vydalo skutečně rozhodnými kroky za praktickým naplněním hesla "Každému metaři a popeláři maturitu!” (že v tomto hnutí mnohdy úzce spolupracuje s ministerstvem vnitra, to je trochu jiná věc), nezůstává pozadu ani ministerstvo kultury, jehož zřejmým cílovým sloganem se zase stalo ”Za socialistickou kulturu a umění bez umělců aspoň jednou vyznamenaných!”. Inu, časy se mění a my se tomu už ani nesmějeme. Ale ne, musím přiznat, že já se při pročítání seznamů loňských dekorovaných přece jen zasmál, třebaže ona četba toho byla jen nepřímou příčinou. Připomněla mi totiž, že jsem se kdysi taky přímo podílel na podobném zhodnocení umělecké tvorby. Nebylo to sice v květnu, nýbrž v červenci, a nikoli na Hradě, ale v hospodě »U čochtana«, punc to však nicméně mělo. To jsme tenkrát vyjeli, parta čundráků, k Jinolickým rybníkům pod Prachovské skály, a protože počasí zrovna nepřálo večerním posezením u ohně, trávili jsme sklonky dnů a počátky nocí ve výše zmíněné hospodě. A spolu s námi spousta lidí z okolních autokempů, kteří se tam chodili zahřát, a z podnikových rekreačních zařízení, ti se tam pravidelně stravovali. Hostů hodně, místa málo, první večer to vypadalo, že si nesedneme, ale zachránilo nás umění. Respektive Kunďaba a Stanley, dva výborní kytaristé a vůbec šoumeni z naší party, jejichž hře, zpěvu i žertíkům, zbytkem nás nehudebníků tu a tam ještě zesilovaným, nikdo z přítomných neodolal. A tak jsme měli »U čochtana« od prvního dne večer co večer rezervovaný stůl, který se posléze začal pravidelně pokrývat nevyžádanými honoráři ve formě malých či velkých rumů, to podle solventnosti a menší či větší nespo- řivé dovolenkové rozjívenosti publika. »Jdeme na rum,« naučil se záhy říkat Kunďaba, když si chystal kytaru k večerní produkci, zatímco Stanley zase při té příležitosti prohlašoval: »Ale dneska jenom za rum.« Takže si vlastně částečně sami vykoledovali to, k čemu »U čochtana« došlo poslední večer před naším odjezdem: za neutuchajícího a nepředstíraného aplausu všech přítomných byl Kunďabovi udělen doživotní čestný titul Narum, zatímco Stanley má od té doby právo klást před své jméno neméně čestné označení Zarum. A aby se předešlo případným škodolibým poznámkám, byly oba tituly prohlášeny za zkratky od Náruživého a Zaručeného umělce. Jistě, byla to recese a psina, ale od té doby uplynulo už pár let a Kunďaba a Stanley pro mne (a myslím, že i pro většinu tehdy přítomných) dodnes zůstávají jedinými umělci, o jejichž oprávněnosti na vyznamenání jsem nikdy nepochyboval, natož aby mi připadalo jakkoli směšné, třebaže nebylo míněno nijak jinak než jako legrace. Jenže on ten pes bude asi zakopán někde jinde; na těch, kteří na náš stůl tehdy stavěli ty rumy, nic směšného nebylo, kdežto vyznamená- vají-li mocipáni, jsou skutečně vždycky k popukání. Všimli jste si toho někdy? Ten můj známý by o tom mohl vykládat, stejně se na to kouká jenom proto, mám takový pocit. On je totiž hroznej sran- dista! ■ ■ ■ ■ REPORTÉR 1/87 [pageend18]JOSEF KOLÁČEK Čes k é f io r et t i »A co byste dělala, kdybyste náhle ztratila hlas ? «, ptal se otec Roig García nejlepší španělské sopranistky Montserrat Caballé na závěr interview, který s ní dělal po jejím úspěchu ve Spontiniho opeře ’’Anežka z Hohenzollernů”. »Děkovala bych Bohu za ta léta, v nichž jsem mohla zpívat a pomocí jeho daru rozdávat radost a pokoj všem hledajícím a tak jim pomáhat, aby v nich sílilo dobro,« odpověděla s odzbrojující samozřejmostí slavná sopranistka. Při takových objevech lidské velikosti mívám docela příjemné mrazení na zádech. Ačkoliv jsem se to dovídal při stolu ve velké jídelně v nemalém šumotu hlasů protkávaném cinkáním příborů, vykřesalo to jiskru. »Což jenom Španělé mají tak velké osobnosti? Což jen u nich je víra s to vytvářet takové diamantové charaktery ? « Má národní hrdost začla vytahovat ’’fioretti”, jaké rozkvétají na českých luzích a hájích v tomto roce. Hrozně rád dávám květiny, ale nerad s nimi chodím po ulici. Že je mají rády dívky a ženy, to nemusím zdůrazňovat, ale ani mužové jimi nepohrdnou. Přivoň- te si, anebo aspoň se pokochejte jejich barvami a líbezností. »K tabuli půjde ... Jekatěrina Písecka- ja,« protáhla svůj leningradský přízvuk profesorka ruštiny a Katka, zakaboněná jako čtyři bouře, ani ne kvůli vyvolání — ruština jí šla do hlavy —, ale kvůli tomu, jak ji před třídou znemožňuje. Měla to, chudák, těžké. Připadala si jako přísně chráněné zvířátko, kvůli rodičům. Matka byla "cosi velkého” na Bezpečnosti a otec vysoký úředník ministerstva. Není tedy divu, že profesorský sbor se k ní choval s přehnanou opatrností a spolužáci jí nepokrytě pohrdali.Mohla tisíckrát tvrdit: »Já jsem Katka, obyčejná brněnská Katka, a Písecká, žádná Píseckaja, jak mi ta báryšna říká,« ledy se kolem ní neprolo- mily. Až jednou ... cestou ze školy ... rozběhla se přes ulici, byl tam asi nějaký výmol, prostě podvrtla se jí noha, zakopla o obrubník a natáhla se na chodník jak dlouhá tak široká. Odřené koleno a noha jí bolela v kotníku až hrůza. Nevěřila svým očím. Ujal se jí Martin. Doprovodil ji na první pomoc a pak i s obvázaným kolenem domů. Schválně trochu víc kulhala, aby se mohla o něho opírat, ale on se jí nijak nestranil. Mamka tedy koukala, když jim otevřela dveře. Zálibně si prohlížela chlapce, zatímco její dcera ukazovala oděrky na dlaních a zašpiněnou sukni. Po nějakém čase matka zjistila, že Katka každou sobotu a neděli někam vyrazí a také dost často večer nebývá doma v přijatelnou hodinu. Otázky, narážky nepomáhaly. Až jí kdosi na Bezpečnosti sdělil, že se její dcera pohybuje v podezřelé společnosti nepřátel socialismu. Pročetla si svodky a bylo jí nanic. Její Katka se stýká s podzemní církví, chodí na tajné kroužky a semináře a kdoví ještě kam. Dala ji sledovat. Dosáhla toho lehce, jednak pro své postavení, jednak že pro tyhle účely je vždy dost lidí. Měla sice zprávy o leckterých jejích výletech a poutích, ale tím nezabránila své dceři, aby se dala pokřtít. Zjistila to až, když ke své hrůze četla na svodce, že chodí k sv. Tomáši, ano i k přijímání ... a to se muselo stát právě jí, ’’velké soudružce” Státní bezpečnosti. Pro Bořka byly už na základní škole větší samozřejmostí kilohertzy, elektromagnetické vlny, odpory, relé, než násobilka. A nyní jako student — tak si hrdě říkali, aby se odlišovali od té drobotiny, vždyť už musejí myslet na maturitu — trávil celé večery až dlouho do noci u svého přijímače a lovil nejvzdálenější stanice. V tom babylonu cizích řečí, jimž nerozuměl, bylo pro něho douškem čerstvé vody, když ulovil jakési vzdálené vysílání v mateřštině. Mluvili tam ale o věcech, jež podle jeho školních znalostí patřily feudální a nejvýše kapitalistické minulosti. Zvědavost mu nedala a tak se na tu vlnu vracel častěji. To už věděl, že to je vatikánský rozhlas, ale to, co tam říkali, si nemohl v hlavě srovnat. Vzpomenul si, že na náměstí v Červeném domě je muzeum a že se tedy půjde vyptat kustoda. Za těch čtrnáct dní věrného poslouchání pořadů se mu vyvrbilo otázek až hrůza. Po cestě ze školy udělal okliku a rovnou do muzea. Bylo zavřeno. Jak se tak rozhlížel, spatřil renezanční fasádu s krásným portálem, a tam bylo otevřeno. Vešel tam a jen koukal, jakou to velkolepou výstavní síh mají v české Lípě. A našel i kustoda, a ten měl pro'něho čas a trpělivě odpovídal na otázky. Nezůstalo u jedné návštěvy, protože jedna odpověď vyvolávala deset dalších otázek, a tak jednotlivé obrazy a sochy kostela Všech svátých dávaly podnět k výkladu pravd víry. Ten kustod, jak se domníval zpočátku Bořek, byl totiž místní farář. Po roce Bořek přijal křest a začal žít podle evangelia. Po dvou letech byl biřmován kardinálem Tomáškem a po pěti letech od svého prvního kontaktu s pravdami víry na vlnách rozhlasu podal přihlášku do semináře. Uzrálo v něm totiž rozhodnutí, že se stane knězem. Ač měl dělnický původ a oba rodiče ateisty, byl přesto odmítnut a musel na vojnu. Sloužili jsme spolu u ’’rychlopalných krompáčů a tryskových lopat”, jak jsme rádi vysvětlovali své pétépácké černé výložky, ovšem když byl čistý vzduch a nikde blízko fízl. Mirek byl něco jako všeuměl. Však byl také kápo ůdržbářské úderky, na kterou byl hrdý i sám velitel. Ti totiž spravili i to, co by jinak šlo do šrotu. Když nás konečně po třech letech, třech měsících, třech nedělích a třech dnech pustili do civilu, jeli jsme až do Přerova stejným vlakem a v jídelním voze jsme slavili rozloučení. On pocházel ze západních Čech a tam také směřoval. Koncem září jsem se dověděl, že to dotáhl, přestože byl členem kongregace re- demptoristů, až na děkana ve Žlutících. A tam hlásal Krista a jeho evangelium tím, že byl všem vším. Zlutičtí věděli, že dokáže všechno spravit a tak mu nosili kdeco polámaného a zvali do domu, jen když nějaký motor nebo stroj či rádio nefungovalo. Na kostel moc nedali, ani mu nepomáhali při jeho opravě. Dal jej do pořádku zase téměř sám. A pak se pustil do opravy kostela ve farnosti Chýše, kterou dostal od duchovní správy jako náda- vek. I tam byl všem dobrý jen na údržbářské práce a opravy. 16. září se pustil do opravy kostelní střechy (i když to v neděli oznámil, nikdo mu nepřišel pomoci), a přestože byl zajištěn, zřítil se dolů. Náhodní návštěvníci hřbitova jej našli mrtvého až druhý den. Na pohřeb pak přišly snad celé Žlutíce i Chýše, jako by ho chtěly odprosit za svou lhostejnost, píše mi očitý svědek. Na prostém kříži je pouze vypáleno: P. Miroslav Janák CScR, avšak jeho jméno je napsáno v knize živých. Měli jet na horolezeckou výpravu do Pyrenejí. Ing Stibor potřeboval lékařské vysvědčení. Vyšetřoval jsem ho. Kypěl zdravím. EKG i rozbor krve bezvadný. Jen tak mimochodem jsem se zeptal, zda by mi nemohl přivézt lurdskou vodu. »A vy tomu věříte?« — »A mně je zase divné, že vy, takový chytrý člověk, v Boha nevěříte. Myslíte-li, že je to jen pro starší, podívejte se tuhle na Ingrid, ta je také věřící.« A po dvacetileté zdravotní sestře pokukoval s netajeným obdivem. Neřekl ano ani ne. A já na to po čase zapomněl. Po dovolené mě ten horolezec vyhledal a přinesl mi sošku P. Marie Lurdské a v ní vodu z tamního pramene. Měl jsem ohromnou radost. Odešel se sklopenou hlavou, nic za to nechtěl a bylo vidět, že už ke mně přišel jiný než před cestou do Lurd. V dopisu 54 olomouckých katolíků, kteří 31.8. žádají presidenta dr. Husáka, aby zastavil trestní řízení proti Michalu Mrtvému a propustil jej na svobodu, mě zaujaly dvě skutečnosti: hrdý požadavek na adresu presidenta, aby zabezpečil svobodu vyznání v celé vlasti a pro všechny občany anebo aby případně sdělil, která ustanovení zákona toto právo omezují a také jakým způsobem. A pak, že dopis zasílají Janu Pavlovi II., kardinálu Tomáškovi a generálnímu tajemníkovi OSN »i za cenu případného pronásledování, které rádi přijímáme jako projev Boží milosti, že můžeme být těmi, kteří trpí pro Boží království. Za Vás i za všechny státníky se často modlíme,« končí svůj otevřený list. Necítíte v tom závan moci bezmocných? Vatikán, listopad 1986 (Psáno pro Reportéra) 1 - fioretti = kvítky; hrst epizod ze života sv. Františka z Assisi. Je to sbírka zázraků a zbožných příkladů, napsaná koncem 13. století neznámým Toskáncem. 2 - Michal Mrtvý byl 24.7.1986 v Olomouci zatčen, když byla při domovní prohlídce nalezena náboženská literatura, kterou, podle obvinění, měl rozmnožovat. ■ ■ ■ ■ ■ xxxxxxxxxxxxxxxxxxxxxxxxxxxxxxxxxxxxx Mám přítele, je mu přes 60, 180 cm, vypadá o 5-8 let méně, má velmi přitažlivé a hezké zaměstnání, ve kterém bude pokračovat i po penzionování, má zařízený byt, hezké auto, ale nemá peněz nazbyt, naopak... Okolnosti života. Jinak: nekouří, neflámuje, nehraje v Monte Carlu, a strašně rád by našel někoho, s kým by si rozuměl, kdo by s ním chtěl strávit podzim života. Jaké má požadavky? ONA musí být milá, hezká, inteligentní (nutné k jeho zaměstnání), musí umět vařit po česku, nejlepší věk mezi 45-55, mladší není vyloučena. Její 'zajištěné postavení" je sice vítáno, ale není podmínkou. Ozve se někdo? (Na adresu Reportéru s pozn. "Soukromé pro JJS’.) XXXXXXXXXXXXXXXXXXXXXXXXXXXXXXXXXXXXX) REPORTÉR 1/87 19 [pageend19]JINDŘICH LION AMERICANA REPORTÁŽ Stokráte známá z osobních líčení, z filmů, reportáží i literatury faktů, poskytuje země neomezených možností svému návštěvníkovi pokaždé nové, zajímavé a překvapivé momenty, odhaluje stále ještě neznámé, staví na obdiv své krásy, ale odkrývá i své zápory. Následující postřehy chtějí být jen vylíčením subjektivních dojmů, s nimiž mnozí snad nebudou souhlasit, osobních zážitků, které mnozí poznali a viděli jinak. Nechci zevšeobecňovat. Líčím jen své vlastní příhody, prožité během pětitý- denního pobytu ve Spojených státech, v zemi, která je pro mne pokaždé zdrojem nových inspirací, ale někdy i deprimujících poznatků. »»» o ««« Mnozí Američané se dívají na Evropany jako na venkovské burany. S gestem jako ”co vy víte” se ptají, zda už máme taky v Evropě barevnou televizi, nebo vyprávějí, že u nich mají přístroje zachycující ve vaší nepřítomnosti televizní programy, které jste neměli příležitost zhlédnout. Chtějí být obdivováni. Nechápou, jak múze někdo nechtít žít ve Spojených státech. Co se děje jinde, je moc nezajímá. Proto také většina novin o událostech, netýkajících se jejich kontinentu, téměř nereferuje. V době převratných světových dějů měl deník jednoho velikého amerického města na titulní stránce půlstránkový obrázek mladé ženy, věšící na zahradě prádlo. A pod tím text: Nellie Crawhorn věší v San Franciscu na své zahradě prádlo, zatímco její dvě děti, tříletá Melisse, vlevo, a čtyřletá Billie Michelle, vpravo, přihlížejí. Čtenáři z toho byli jistě celí hrc pre. »»» o ««« Nedívám se v Americe na televizi, protože mě ruší neustálé přerušování programů reklamními šoty a vmontovaný smích či potlesk nepřítomného či neviditelného obecenstva. Jako bych sám nevěděl, zda a kdy se mám smát. Dlouho jsem koumal, proč a jak to Američané dělají. Záhadě jsem přišel na kloub, když jsem obdržel bezplatné vstupenky na veřejné natáčení televizního programu v Los Angeles. V rohu stál muž s dvěma tabulemi, které střídavě zdvihal. Na jedné stálo »smích« a na druhé »potlesk«. A obecenstvo se za darovanou vstupenku smálo či tleskalo. Byl jsem však poučen, že to jde i bez obecenstva. Televize má totiž smích i potlesk na zvukových páskách, takže je může vmontovat kdykoliv i bez přítomnosti diváků. Důmysl americké techniky. »»» o ««« Američané mají obdivuhodný smysl pro humor. Ne nadarmo vystupuje v každé divadelní či televizní show tzv. Comedian či Entertainer, muž, který bez přestávky vypravuje půl hodiny i déle vtipy a veselé příhody. V Las Vegas lákají herny, obchody i benzinové pumpy zákazníky velkými nápisy ’’bezplatná Coca-cola”, ’’bezplatná tílka” atd. Jeden majitel benzinové pumpy si vylepil ohromný plakát: ’’bezplatné aspiriny a soucitné srdce”. Věřím, že při americkém smyslu pro humor měl větší obchodní úspěch než jeho štědřejší konkurenti. »»» o ««« Osmnáctiletý syn našich hostitelů si roztrhal záměrně své džínsy. Navíc si v nich vystříhal v oblastech lýtek a kolenou pět velkých děr. Z košile si ustříhal rukávy a natrhal nově vzniklé okraje. Pak šel na schůzku party. Prý jen takto byl, pokud se týče oblečení, plně »in«. Jeho o dva roky mladší sestra sedí od otevření očí či během školního roku po vyučování do dvou, do tří hodin ráno před televizorem. Občas si odskočí do ledničky pro pamlsek. Nohy na protějším stole, nepřítomně hledí na obrazovku a zívá. Unavena?, ptám se. Ne, unuděna, zní odpověď. Tak proč se díváš na televizi? Co mám dělat jiného?, ona na to. Rodiče jsou rádi, že děti aspoň nepropadly drogám jako mnozí potomci jejich přátel. A že neodešly v 1 5 či 16 letech z domova... »»» o ««« Jednání a myšlení dospělých ovlivňuje ve velké míře televizní inserce. Pod dohledem zkušených psychologů vyráběné reklamní šoty přesvědčují diváky, co škodí a co slouží jejich zdraví. Jednou se má místo škodlivého másla jíst jenom margarin. Po pěti letech se káže opak. Teď právě nejedí kvůli cholesterolu vajíčka, nýbrž syntetická, uměle barvená a aromatisova- ná vejce. Jedna známá před časem přestala jíst ovoce a zeleninu. Jejich zdravotní účinek si nahrazuje dvaadvaceti v drugstoru koupenými vitaminovými pilulkami denně. A nemůže si vynachválil, o kolik se teď cítí lépe. »»» o ««« V Americe se kupují a jedí jen potraviny s nízkým obsahem tuku. Přesto jsem nikde na světě neviděl tolik abnormálně tlustých lidí jako právě tam. Působí to dojmem jakési záhadné epidemie. Jinak si člověk tento jev nedovede vysvětlit. Ptám se, zda nejde o nakažlivé onemocnění žláz. Prý ne, to jen ti tlouštíci tolik jedí. Ale co jedí, vidí-li člověk všude v ulicích dlouhé řady McDonaldových a podobných rychlovýkrmen typu »nažer se a zmiz«? Nedostalo se mi vysvětlení. Částečně je to prý dědičné. Ale lidi se tu za svou tloušťku nestydí. Nesou si svůj tuk hrdě na obdiv. Celé rodiny, už i jejich dětem teče sádlo ze všech konců. A při chůzi jedí ze sáčků své candies, brownies a sweeties. Vedle nich promenují hezké štíhlíce, které téměř nic nejedí a nosí své peníze tzv. weight-watcherům, obchodníkům s lidskou hloupostí, kteří předepisují recepty k hubnutí a kontrolují pravidelně váhu svých zákaznic. Amerika — země kontrastů ! »»» o ««« Telefonuji z veřejného automatu. Třikrát se pokouším o spojení. Marně. Pak se v sluchátku náhle ozve milý ženský hlásek: mohu vám pomoci? Slečna z telefonní ústředny. Nemohu prolomit nějakou neviditelnou hráz ke svému příteli, pravím. Jaké číslo voláte? Oznámím jí číslo a ona mě poučí, že vhazuji málo peněz. Prý ještě pět centů. Nevyznám se dobře v amerických mincích a vhazuji svou plochou nejmenší peníz. Teď jste to zase přeplatil, praví neviditelný ženský skřítek, ukrytý někde v přístroji. Vracím vám přeplatek. A ze skuliny skutečně vypadává kovový plíšek. Teď se konečně mohu dovolat. Ale nad děním uplynulých několika vteřin jen kroutím v nepochopení hlavou. Vskutku — tomu se říká americká technika! Bezkonkurenční! »»» o ««« Na hlavní třídě v Las Vegas, na proslulém Stripu, stojí desítky rychloženíren. Dřevěné kapličky na průmyslovou výrobu manželství. V němém úžasu pozoruji vcházející dvojice. Přidávám se k svatebčanům a přihlížím tříminutovému obřadu. Po skončení »ceremoniálu« prosím o detailní informace. Představují mě náhodně přítomnému majiteli kaple. Ano, soukromému majiteli kaple. Vlastní celkem čtyři takové ženírny, chlubí se. Ministři, jak nazývá oddávající duchovní, jsou jeho zaměstnanci s měsíčním platem. Přijdou-li zákazníci, žádající náboženský obřad jiné víry než křesťanské, objedná narychlo rabína či moslimského imana. Těm platí ovšem pouze od kusu. Ukazuje mi svůj ceník. Je vypracovaný do detailu. Jako v obchodním domě. Svatební obřad stojí 45 dolarů, hudba z reproduktoru 8, živý hudební doprovod 15 dolarů. Klavírista je stále přítomen a připraven hrát Mendels- sohnův svatební pochod. Za půjčení umělé kytice pro nevěstu žádá 5 dolarů. Chceli žena obléci svatební šaty, jsou jí ochotně zapůjčeny. Může si vybrat ze skříně plné nejrůznějších modelů. Cena podle přepychovosti. Ale nejdou moc na odbyt, svatebčané prý přicházejí oblečeni už podle vlastního vkusu. Někteří ve smokingu a bílém hedvábí, jiní třeba v teniskách a trenýrkách. Nikoho to neruší. Nemají-li vlastní svědky, jsou za pakatel k dispozici dva zaměstnanci kaple. Také snubní prstýnky zde pro chvíli obřadu za nízkou, ale pevnou cenu půjčují a pak opět stáhnou a uskladní. V týdnu prý mají v turistické sezóně průměrně 200 až 300 sňatků. Majitelům kaplí se rozhodně špatně nedaří. »»» o ««« How are you today?, ptá se prodavač vcházejícího zákazníka. Jak se dnes ráno cítíte? Účast neznámého potěší. Místního zvyku neznalý cizinec si začne stěžovat, že měl špatnou noc. Zlobila ho játra a také jeden zub ho rozbolel a nedal mu spát. To je prima, odpoví prodavač, který vůbec neposlouchal a automaticky předpokládá na svou obvyklou otázku obvyklou odpověď: »Fine, thanks«. Děkuji, dobře. Zato starší prodavačka oslovuje zákaznice něžným honey, sweetheart nebo darling. Všechno něco jako miláčku. Aniž je samozřejmě zná. Familiérní prostředí v mnoha obchodech ruší jen přítomnost ozbrojených strážců, hlídajících vchod. Nejen v bance, ale třeba i v obchodě s potravinami či knihami. Na mne čekali před východem z jedné show čtyři uniformovaní strážci s kolty proklatě nízkými a vyndali mi z kamery film, protože jsem při představení natáčel balet. Vše se děje pro dobrý pocit a bezpečnost zákazníka. Ne nadarmo visí na poštách a úřadech objemné svazky s fotografiemi a popisem postrádaných a hledaných dětí všech věkových skupin. Částečně utekly a částečně byly utečeny. Proč a kam, nikdo neví... »»» o ««« Můj otec vždy tvrdíval, že kulturnost národa pozná člověk na jeho záchodech. Je-li tomu skutečně tak, pak nemá Amerika ve své kulturnosti konkurenci. Na veřejných záchodcích, v restauracích, na stanicích autobusů — všude čisto jako v klícce. Všude by se dalo jíst s podlahy. V restauracích jsou na vnitřní straně záchodových dveří umístěny jakési kontrolní bloky s rubrikami: den - čas - podpis. Každou hodinu navštíví k tomu určený zaměstnanec místnost, překontroluje čistotu, případně odstraní závady, načež vy20 REPORTÉR 1/87 [pageend20]plní jednotlivé rubriky a podepíše se. Svým podpisem ručí za správnost. A za bezvadnou hygieničnost. »»» o ««« Chicago prý bylo kolem přelomu století, když ještě neexistovala Valká Praha, po Vídni a před Prahou druhým největším českým městem světa. Mělo dokonce českého starostu, jehož jméno zdobí jednu dlouhatánskou chicagskou třídu Čermák Avenue. Kolem této »Sermek«, jak ji vyslovují Američané, byla kdysi česká čtvrť. Dnes už se většina Čechů odstěhovala jinam, takže při zdejších vzdálenostech není divu, že odumírá kdysi bohatý spolkový život. V Chicagu jsou ovšem ještě české restaurace. Jedna z nich po vzoru místních House of pizzas a House of hotdogs nese název House of dumplings. Ve volném překladu »knedlíkár- na«. Jak tam v nepřítomnosti hrubé mouky ty knedlíky vyrábějí, nevím. Kromě Dvorak parku je ve městě i velký, asi 12 metrů vysoký Masarykův pomník, odhalený v roce 1955. Na šestimetrovém podstavci stojí stejně vysoký kůň s jezdcem. Není to však Masaryk, nýbrž blanický rytíř v těžké zbroji. Kovová deska s Masarykovým reliéfem vypráví v angličtině pověst o legendárních rytířích, kteří pod velením sv. Václava čekají v Blaníku, až bude v Čechách nejhůř, aby pak vyjeli svým krajanům na pomoc. Souvislost s Masarykem navazuje věta, že »TGM symbolizes in flesh the legendary vigilance«. Trochu málo na Masarykův význam. Ale při pohledu na těžkou kovovou rytířskou zbroj muže na koni člověk skoro chápe, proč se blanickým dosud nechtělo vstát, vyhoupnout se na své oře a vyjet na pomoc krajanům, ačkoliv v historii Čech už bylo mnohokrát nejhůř a možná že ještě hůř. »»» o ««« Oblíbenými rubrikami amerického bulvárního tisku bývají sloupce klepů o známých osobnostech. Kdo s kým, kdo z koho, kdo kde. Herečka Cza Cza Gabor se vdávala po šesté, Elisabeth Taylor po osmé, Doris Day po čtvrté, v Evropě málo známá McClanahan po šesté, ale jen s pěti manžely, k jednomu se vrátila a vdávala se s ním po druhé. Člověk má dojem, že se prominenti — a nejen oni — vdávají či žení již předem na krásnou, ale krátkou dobu zamilovanosti, pak se dají rozvést a vdávají či žení se znovu. Jako se kupují nové boty, jsou-li ty staré už obnošené. Vyprá- ví-li vám tam žena o svých dětech, můžete se bez obavy zeptat, které děti má na mysli, od kterého manžela. A ona vám s úplnou samozřejmostí odpoví: od prvního či druhého. Nebo pátého. »»» o ««« Jean Simmons, Liza Minelli, Elisabeth Taylor, Toni Curtis, Bobert Mitchum se v době mého amerického pobytu léčili podle znráv sloupců klepů v Betty Ford Center kalifornské Rancho Mirage z alkoholismu či ze závislosti na drogách. Člověk nechápe, proč takové hvězdy na vrcholu své slávy propadají depresím, jež léčí alkoholem či marihuanou. Vždyť jsou bohaté, slavné, mají co hrdlo a oko ráčí. A právě v tom je nutno asi hledat příčinu jejich nespokojenosti, hledání útěkového mechanismu z neštěstí. Z nejistoty z budoucnosti, z nepřítomnosti skutečných přátel, z pocitu viny z příliš lehce dobyté slávy a peněz, ze strachu před stářím, kdy už nebudou moci udržet krok s mladými, novými herci a herečkami, jimž dá jednou hollywoodský filmový průmysl přednost pro jejich větší erotickou přitažlivost na masy. »»» o ««« Americana. Země zlatého pozlátka, ale i tisíců problémů. Země inspirací, ale i deprimujících skutečností. Země obdivuhodná, překvapující stále novými zkušenostmi. Dobrými i méně dobrými. ■ ■ ■ ■ DAGMAR VANĚČKOVÁ ČESKOSLOVENSKO-RAKOUSKÉ KONTAKTY Pod pojmem kulturních a jiných kontaktů mezi občany evropských a dalších zemí, tak jak je deklarovala Helsinská konference z roku 1975, se v praxi československých úřadů rozumí ledacos, jenom ne svobodná výměna kulturních hodnot, volný přístup všech občanů k plodům soudobé kultury v Evropě a ve světě nebo snad dokonce volný tok informací do vlastní země. Na zahajovacím zasedání nynější Helsinské konference ve Vídni se ministr Chňoupek snažil své kolegy z Evropy i ze zámoří oslnit záplavou čísel, jež měla zřejmě dokumentovat bezpříkladné úspěchy Československa na tomto poli v posledních letech. Tak prý se každoročně uskutečňuje výměna jednoho statisíce osob v kultuře, školství, vědě a zdravotnictví. A kulturní smlouvy má pražská vláda s 11 signatářskými státy Helsinských úmluv. Čhňoupek doslova chrlil — samozřejmě že v ruštině — na delegáty ve vídeňském Hofburgu zaokrouhlená čísla o počtech knih západních autorů, vydávaných v Československu, o množství programů západoevropských stanic přenášených a vysílaných československou televizí. Znalcům poměrů v Československu připomínal projev pražského ministra zprávy o činnosti na partajních sjezdech a výročních schůzích, jakož i neustále grandiózní bilance měsíců družby s velkým sovětským bratrem. Že se smluvně podepřené a vládně organizované kulturní výměny mezi státy přímo netýkají prostého občana a dost málo přispějí k rozšíření jeho kulturních obzorů, snad netřeba připomínat. A že hodnostáři ze zemí reálného socialismu zgruntu rádi pěstují všestranné, tedy i kulturní styky pouze na reprezentační úrovni, je o nich všeobecně známo. Jak taková, ideově nezávadná kulturní výměna obvykle dopadne, o tom svědčí hubený výsledek nedávných československých kulturních dnů v Rakousku. Právě v místě konání nynější Helsinské konference se bylo možné přesvědčit, že vyslanci české a slovenské kultury — jak se jim v žargonu funkcionářů říká — ne vždycky zanechají v zahraničí nejlepší dojem. Odborné recenze všech významnějších vídeňských deníků vyzněly více či méně v odmítavém tónu. Avšak nejen povolaní kritici, i publikum, mezi nímž bylo nemálo trvale v Rakousku žijících Čechů, reagovalo s rozpaky a zklamáním. To, co se ve Vídni představilo prostřednictvím první operní scény — Národního divadla v Praze — a celé plejády sólistů, hudebních a divadelních souborů, nemohlo obstát na scénách metropole, zvyklé na vyšší úroveň a na hostování světově proslulých umělců. Drastickým způsobem se projevila léta záměrné izolace české a slovenské kultury od světového kulturního dění, neznalost současných špičkových výkonů a moderních proudů. Dozorcovaná kulturní výměna s Mongolském či Azerbejdžánem na místě někdejších vazeb s nejvyspělejšími oblastmi evropské a světové kultury, umělé zápecnictví a selektivní výběr podle ideologických hledisek, to všechno působí jako dlouholetý mor v kultuře obou národů. Pakliže např. Beňačkové a Dvorskému je milostivě dovoleno zpívat na předních scénách v zahraničí, neznamená to ještě, že opera v Československu má všechny podmínky k tomu, aby držela krok se světovým vývojem. Neskromně a proto trapně vyzněla slova jednoho z účinkujících, Miroslava Válka, který se ve Vídni prezentoval jako básnící ministr kultury a v rozhovoru pro československou televizi ne- skrblil samochválou. Ohlasy v Rudém právu a jiných sdělovacích orgánech nelze nazvat jinak než lhaním do vlastní kapsy. Nad současným stavem obou národních kultur se nedávno zamýšleli jejich skuteční nositelé, umělci, vědci a publicisté, odsouzení režimem k mlčení. V anketě k budapešťskému kulturnímu fóru, uveřejněné v římských Listech, odpovídá dramatik Václav Havel, že tato situace v něm vyvolává hluboký smutek, protože je to prostě neštěstí. A jeho slovenský kolega, spisovatel Dominik Tatarka, mluví o sovětizaci kultury. Spisovatel Ludvík Vaculík pak říká: »Před členy kulturních obcí jiných národů se stydívám za to, kdo nás reprezentuje, v čem žijeme a jak vypadáme, zvlášť když vím, že Šťastnější národy nejsou lepší než my, jenže nepadly do cizí kaše.« ■ ■ ■ ■ REPORTÉR 1/87 21 [pageend21]JAN BENEŠ LIST ŽENEVSKÝM Kde se vzal můj vztah k Ženevě, nemohu říci. Jestli z vyprávění profesora Černého v dobách, kdy byla jakákoli zmínka o světě západním a o krajinách, kde dosud vládne třídní nepřítel a lidi mohou existovat jako lidi, nikoli jako budovatelé impéria, jen bajkou mimo hranice poznání? A budila tudíž postpubertální sympatie jak Maharadžána s Alí Babou? Svůj díl možná na tom má i naprosto nenahraditelný pan Duerrenmatt, jehož všechny pražské reprízy Franka V. v Déčku viděl jednak Milan Kundera, jednak já. Na rozdíl od Milana Kundery jsem je viděl zadarmo, neb jsem byl v té době kulisák. Hra to byla podmanivá a dobře přeložená, a kterýsi z bankovních padouchů Franka V. tam pěje: U Ženevy, tam dvě děvy jsem si do lesíčka zatâh’, do smrti budu cítit ten zápach kyseliny na svých rukách a posléze si - stále ve verši - stěžuje, že mu ta práce s kyselinou bez předepsané ochrany přinesla impotenci. Čemuž se ostatní padouši vysmívají. Vrchního padoucha tehdy hrál, tuším, Jiří Holý z Olomouce, o cosi později měl hrát obdobného padoucha, náčelníka československého kriminálu, v mé vlastní hře. Dokonce se to nastudovalo a natočilo, ale k uvedení už jaksi, s ohledem na bratrskou pomoc, nedošlo. Snad až Míša napraví poměry, tak to ještě' uvidíme. Zkrátka a dobře, tato causerie je nazvána »List Ženevským«, a to částečně neprávem, protože v ní zase zcela právem bude řeč i o Bernu a Basileji, kde jsem se všude měl taky dobře a publikum bylo stejně vnímavé. Jedině ženevští se však zeptali na Kun- deru, a protože jsem si ho od té doby přečetl, mohu odpovědět až dnes. Tu noc jsem přiletěl z Bruselu a liboval si, jak to mají v tomhle městě dobře zařízené, že člověk z letiště vypadne rovnou na nádraží. Libovat jsem si přestal, když jsem zjistil, že nádraží nepremává, nýbrž cestující bojují proti ožebračování a zbídačování a stávkuje se. A protože se tam stávkovalo prozatím pokaždé, když jsem se v Bruselu ocitl, připočetl jsem tohle letiště k těm, kam už nikdy nechci. To druhé je londýnské a to třetí pařížské. Ještě se mi nestalo, aby v těchto městech někdo nepotřeboval stávkovat právě když já potřebuji cestovat. Také bruselské půjčovny automobilů byly zcela rozpůjčené a nezbylo, než si zatelefonovat do Cách a vypůjčit si auto odtamtud a zaplatit také tomu, kdo ho do Bruselu přiveze. Vzhledem k tomu, že mě asi za dvacet hodin čekali v Bernu, to nebyla situace, která dovoluje smlouvat. Půjčovatelé automobilu v Cáchách ostatně nejevili ke smlouvání nijaké sklony. Zajímalo je jen číslo úvěrové kartičky. O půlnoci jsem pak vskutku šťastně dostihl Kolín nad Rýnem a dokonce se strefil na nádraží, což je v místních jedno- směrkách kumšt. Horší to bylo najít garáže, kde jsem měl auto odevzdat. Když jsem najezdil po Kolíně asi sto kilometrů, vzdal jsem to a nechal se tam napilotovat taxíkem. Pak mi už zbývaly jen dvě a půl hodiny v nádražních prostorách, na zajímavosti jim ostatně přidal příjezd jakéhosi rychlíku od Prahy, ze kterého si zrádní utečenci (anebo vzorní upravenci? ) vybírali příbuzné, a v sedm hodin ráno jsem už snídal v jídelňáku z Basileje do Curychu ve společnosti ženy brazilského velvyslance v Teheránu, která by ráda věděla, proč tak málo Čechoslováků emigruje do Brazílie. Obávám se, že jsem jí nemohl dát uspokojivou odpověď, ale spokojila se i s tím, že je to asi nenapadne. Tudíž, k melodramatu, který vyšel — tuším — z Basileje a byl publikován Právem lidu ve Wuppertalu, melodrámu o zlých Švýcařích, kteří ubližují hodným uprchlíkům, a navíc ještě vůbec o každém, kdo ubližuje v Basileji Chudožilo- vovi, který dodal jmenovaný osobním listem, poskytuji otázku ženy brazilského velvyslance v Teheránu: Proč neemigrujete do Brazílie? Osobám, které mi chtějí vynadat, pak zdůrazňuji, že se jedná o otázku ženy brazilského diplomata v Teheránu. Bylo to po Černobylu a bylo to krátce po americkém odvetném bombardování Libye a besedy v Bernu, Basileji i Ženevě se točily hlavně kolem tohoto tématu, a pak kolem toho, nač se zrovna kdo chtěl zeptat. Jak už to na takových besedách bývá. Až ženevští se zeptali na Kunderu. Musím říci, že nemohu najít - tak řečeno - ke Kunderovi kladný vztah. Nikoli jako spisovateli, jehož dílo bude zřejmě existovat dávno po tom, co autor i se svými chybami už existovat nebude, ale pro tyto chyby, nebo pro to, co mně samému jako chyby připadá. Ta největší z nich, nedostatek osobní statečnosti, různě projevený. V různých zemích a při různých příležitostech. Nu a v Ženevě jsem pak připustil, což teď dávám na papír, že dost možná, že Kunderovi i závidím. Nejsem jistě sám a opravdu si tím nejsem zcela jist. Taky nikoli nesporný úspěch, ale možnost živit se tím, co dělá opravdu rád, tj. psaním. Nevím o žádném z českých spisovatelů v exilu, který to dokázal, anebo který měl to štěstí. Teď se musím přiznat, že teprve po návštěvě Ženevy jsem si poslední Kunde- rovy knihy opatřil a přečetl. Až do té doby jsem to - a interviewy s autorem - čítal hlavně v nedělní příloze New York Times. Interviewy byly dost plytké, ale o nic horší, než třeba moje, když o ně ještě měl někdo z New York Timesů a podobných věhlasných periodik zájem. Dávám tudíž dnes vědět: Kundera je dobrý spisovatel, Kunderovy knihy jsou dobře napsané, a co víc: na Kunderův úspěch bychom mohli a měli být hrdí, podobně jako na Navrátilovou nebo Lendla, prosím. Nemluvím o filosofii této literatury, a to, prosím, literatury par excellence. S tou nemohu souhlasit, ta neodpovídá tomu, v co věřím, ale řemeslně je to nad desaterou úroveň čehokoli dalšího. Kniha smíchu a zapomnění a Nesnesitelná lehkost bytí jsou samozřejmě klišé. Příběh až snad příliš zjednodušený a vyjadřovaný frázemi červené knihovny, charaktery obdobné, nadsamectví mentálně vysvětlitelné a nepříliš lidské ženské charaktery taktéž. To vše je pravda, jenže lidé už dávno zapomenuli na literaturu, ba dokonce i na pouhé čtení, na filosofii, kterou má ta literatura hájit, a tudíž zbývá to, co zbývá nakonec. Kniha jako výrobek vyslaný do světa, aby pověděl něco o autoru Kunderovi, a protože je to autor český, tedy i o nás to, co je svět ochoten si zapamatovat. Kundera má v podstatě jen dvě témata. Páření a nadávání na Rusy. Od té doby, co mi pár Rusů, které znám, řeklo, že by přivítali, kdybych svůj »bumber sticker« RUSSIANS GET OUT OF CZECHOSLOVAKIA mohl změnit na SOVIETS (což jsem učinil), už si dávám pozor, abych nenadával nespravedlivě. Kundera ovšem nenadává ze sebe samého, ale jen v hrdinech svých knih. (V interviewech taktéž, ale mluvíme o literatuře.) A v podstatě je to báječná formule, protože čtenář to sice kupuje, aby si početl o tom páření a problémech, které z těchto věcí jednomu vznikají, a ty Rusy a tím potažmo pak i Sověty, kterým to vskutku patří, dostává nádavkem a cosi mu z toho snad v hlavičce uvízne. Nehledě na filosofii marasmu a zaujetí řitním otvorem, tahle literatura promlouvá k tomu, oč spisovatel usilovat má, ke čtenářovu pocitu spravedlnosti. A dnes už - tuším - v jedenácti či dvanácti jazycích a rozhodně působivěji, než jakákoli ideologická rétorika. A jak řečeno, nechť je autorova osobnost jakákoli a osobní zkušenosti jakkoli rozporné, to uvedené bychom měli mít na paměti. Kundera vyhověl čtenářskému zájmu, zajisté že ano, ale nezapomíná mu říci to, co bychom mu chtěli říci i my. Myslím, že to dělá dobře. Tak asi tohle jsem měl onehdá říci Že- nevanům a svěřuji to tudíž, až do příští příležitosti, stránkám Reportéra. Zbývá dodat jen to, co byla pravda i všude jinde po Evropě. Kromě ženy brazilského diplomata se člověk setká ve vlacích se spoustou jiných lidí, a to i ve Švýcarsku. Potěšilo mě, že ten do Ženevy z Bernu měl důkladné zpoždění. (Tak vida, i Švýcaři, holoubkové, pomyslel jsem si, a pak že socialismus není na postupu.) Ale všichni mě ujistili, že je to věc naprosto neobvyklá, o které se zajisté bude — díky té neobvyklosti — po Švýcarech ještě dlouho vyprávět. Mám americký pas, a tak mě nemusí švýcarští krajané převážet přes hranice načerno, jako když jsem s že- HOTEL“ PENSION Majitelka: Jana Šramová Zpříjemněte si u nás svůj pobyt, ať kratší či delší, budete-li v Norimberku. V létě máme k dispozici velkou slunnou terasu. — Místnosti cca pro 20 osob pro soukromá setkání. - Máte-li čtyřnohého přítele, může přijít s Vámi. 8500 Nürnberg 40, Comeniusstr. 8 Telefon 0911/44 84 48 (přímo proti jižnímu východu hlavního nádraží) 22 REPORTÉR 1/87 [pageend22]nevskými rozmlouval roku 1972 poprvé. Díky tomu pasu jsem také považován za Američana. Nemyslím, že tím svému češ- ství nějak zadávám, jako Čechoslovák se ostatně také vždy v následné debatě uvedu. Pak následuje mávnutí rukou a odkaz: »A co, stejně jste Američan.« Lidé byli přátelští. Všude a všichni. Jedinou výjimku snad tvořily ty česky či slovensky hovořící hloučky na nočním nádraží v Kolíně nad Rýnem. Strach z nich nešel, ale nebudily sympatie. Působily jen dojmem marnosti. Ale snad za to mohl ten čas a prostředí. Snad se taky právě proto dostala Ženeva do titulu. V Bernu pršelo, v Basileji lilo, v Ženevě svítilo slunce a ten pocit nemohlo zabít ani stále ještě se přestavující nádraží. Počítám, že až jednou uvidím ženevské nádraží bez lešení a navršeného materiálu brzy zemru. Čechoslováci v Bernu, Ženevě i Basileji se zdáli mít více starostí o Ameriku než Čechoslováci v A- merice samé — a to mi lichotilo. Byli báječní. Dokonce i celníci se zdáli radovat ze života a neshledával jsem v nich ponurost, vyjadřovanou metafysickým Vejvo- dou. Když jsem, o dva dny později, pádil rychlíkem do Mnichova, vykládal mi spolucestující — národnosti neurčité, pasu evropského, jinak obyvatel ostrova Korfu —, co se má právě pašovat do Jugoslávie a co do Bulharska a v čem se systém úplatků v Bulharsku liší od systému úplatků v Jugoslávii. Bulhar, usazený v Rakousku, se tomu podivoval, protože za jeho časů se uplácelo v Bulharsku docela jinak. Bulharsko se zřejmě změnilo. 1 my jsme se zřejmě změnili. A konečně myslím, že i Kundera se změnil. ■ ■ ■ ■ ■ ANTONÍN MĚŠŤAN ČESKÁ A SLOVENSKÁ LITERATURA VE SPOLKOVÉ REPUBLICE NĚMECKO Podmínky pro českou a slovenskou literaturu v západním Německu (od roku 1949 ve Spolkové republice Německo) byly po druhé světové válce velmi nepříznivé. Vedle všeobecně známé tíživé situace západoněmeckých universit, nakladatelství a časopisů k tomu přistupovala skutečnost, že ani před rokem 1945 nebyly na území dnešní Spolkové republiky prakticky žádní odborníci na českou a slovenskou literaturu a také žádní překladatelé. Německá literárněvědecká bohemistika a slovakistika existovala do té doby vlastně jen ve východních částech tehdejšího německého jazykového území, přičemž německy psaných prací z této oblasti vycházelo na území Československa a zčásti v Rakousku. Hospodářský, politický a kulturní život v západním Německu se po roce 1945 překvapivě rychle zotavil a kolem roku 1955 — tedy deset let po německé katastrofě — už existovala hustá síť slavistických pracovišť, daleko převyšující, jak počtem pracovníků tak i vybavením, možnosti z doby před druhou světovou válkou. Zároveň bylo obnoveno či nově založeno velké množství nakladatelství a časopisů. Bohemistika a slovakistika se však ještě ani tehdy nerozvíjela zvlášť úspěšně, stejně jako se jen velmi váhavě rozvíjelo vydávání německých překladů z obou jazyků. Působila i nadále skutečnost, že velký počet německého obyvatelstva byl po roce 1945 donucen opustit Československo, takže postoj západoně- mecké veřejnosti k české a slovenské literatuře — stejně jako k literaturám jiných slovanských národů — byl dlouho odmítavý. K tomu přistoupilo i to, že po roce 1948 byl odmítán politický vývoj v Československu. Literárněvědná bohemistika a slovakistika byla ve Spolkové republice Německo do značné míry — mlčky — přenechávána odborníkům v Německé demokratické republice. Zdálo se, že západoněmecká slavistická centra budou pokračovat v německé slavistické tradici od konce 18. století a budou věnovat pozornost téměř výlučně jazykovědným otázkám. V roce 1950 se začínají objevovat první poválečné doktorské disertace z oboru bohemistiky, které jsou věnovány právě jazykovým problémům (např. aspektu v češtině, německým jazykovým výpůjčkám v češtině apod.). Tradiční přístup německé slavistiky k bohemistické problematice se projevoval i v tom, že v prvním poválečném desetiletí se v oblasti literární historie objevují skoro bez výjimky práce o české literatuře období středověku. Teprve později přibývá práce o literatuře 16.— — 18. století a zřídka také o české literatuře 19. století. První stať o české literatuře z doby po roce 1945 se objevuje v roce 1953. Je příznačné, že českou literaturou se v západním Německu zabývali po roce 1945 ve velké míře Slované — na prvním místě Ukrajinec Čyževskyj, v menší míře Rus Sečkarev. A kromě toho i Němci, pocházející z Československa (mj. Bittner, Jilek, Schamschula, Schroepfer, Roesler). Zdálo se, že slovenská literatura, které německá slavistika věnovala v minulosti velmi malou pozornost, bude mít po druhé světové válce větší štěstí. Už v roce 1949 se totiž objevila doktorská disertace, věnovaná slovenskému romantikovi Janku Kráľovi. Naneštěstí zůstala však osamocena a nenásledovaly ani práce jiného druhu o slovenské literatuře. Překlady z české literatury se po roce 1945 začaly objevovat na území dnešní Spolkové republiky jen sporadicky. Vlastně ani nepřekvapuje, že první autor, který byl překládán, byl Karel Čapek (už v roce 1947). Jeho knihy byly překládány do němčiny už před válkou a získaly značný ohlas, takže se v tomto případě navázalo na existující tradici. Čapek zůstal nadlouho nejpřekládanějším českým autorem. Soudobá česká literatura se po roce 1948 v západním Německu dlouho nepřekládala — o to víc ovšem v Německé demokratické republice. Nebyl (a není) ovšem ve Spolkové republice žádný problém objednat si německý překlad českého literárního díla z Německé demokratické republiky. V západoněmeckých knihovnách jsou také tyto překlady dost hojně zastoupeny, stejně jako překlady českých knih, vydané v Rakousku a Švýcarsku. Přitom je skoro paradoxní, že zpočátku neměla Německá demokratická republika dostatek dobrých překladatelů, takže pro východoněmecká nakladatelství pracoval i západoněmecký překladatel z češtiny a slovenštiny Franz Peter Kuenzel. Pražská ústřední místa se snažila a snaží napomoci šíření překladů z češtiny tím, že se v pražském cizojazyčném nakladatelství ARTIA vydávají překlady českých literárních děl do cizích jazyků, na prvním místě do němčiny. Také tyto překlady se dostávají na západoněmecký knižní trh a do západoněmeckých knihoven. Kvalita německých překladů z češtiny, vydávaných ve Spolkové republice, ve východním Německu, Rakousku, Švýcarsku a Československu je velmi různá. Také výběr překládaných děl je velmi nevyrovnaný. Stává se, že některá díla byla přeložena několikrát (a často jde o díla druhé kvality), kdežto díla vynikající se neobjevila vůbec. Osobní vkus překladatele, komerční a často i politická hlediska (zejména ve východním Německu) jsou rozhodující. Podobně jako v oblasti literárněvědné bohemistiky platí, že první poválečné desetiletí v západním Německu vykazuje jen málo překladů z české literatury. Přitom se objevují vlastně jen jména Karel Čapek a Jaroslav Hašek. Slovenská literatura se dočkala za celé období od roku 1945 v západním Německu jen několika překladů, přičemž první vyšel až v roce 1964. *** Koncem 50. a začátkem 60. let došlo v Československu k pozvolnému překonání kulturní stagnace z období stalinismu. Zároveň se v této době ve Spolkové republice začala hlásit o slovo nová generace slavistů - literárních vědců a literárních historiků - a nová politická a kulturní atmosféra ve Spolkové republice Německo vedla ke zvýšenému zájmu o slovanské literatury. Vedle ruské a polské literatury je jak v odborných kruzích, tak i v nakladatelstvích věnována pozornost také české literatuře. V doktorských disertacích se objevují práce o avantgar- distech Wolkerovi a Nezvalovi a později přichází vlna překladů z děl českých strukturalistů, především Mukařovského. Český Strukturalismus — zejména z doby své "klasické” fáze, tj. do druhé světové války — se stává takřka módou v západoněmeckých slavistických seminářích, ale nejen tam: ovlivňuje i germanisty, teoretiky literatury, komparatisty aj. Mladá a nejmladší generace bohemistů v západním Německu se pro své znalosti češtiny (ne vždy vynikající) domnívá být povolána k tomu, aby západoněmecké veřejnosti představila a interpretovala myšlenky českých strukturalistů. To vede k záplavě ’’štrukturalistických” magisterských (méně už doktorských) prací a zároveň k četným článkům od často nezralých německých bohemistů. Po roce 1970 dosahuje vlna německých epigonů českého strukturalismu vrcholu. Nepřinesla jen klady — neustále rozmělňované a namnoze nepřesně pochopené myšlenky českých strukturalistů v pracích mladých západoněmeckých bohemistů odborníky v oboru teorie literatury někdy spíš českému strukturalismu odcizovaly místo aby je získávaly. V šedesátých letech dosahují překlady z češtiny určité popularity, zejména díla současného prozaika Bohumila Hrabala. Náročná díla filosofického zaměření (La- REPORTÉR 1/87 23 [pageend23]dislav Klíma, Richard Weiner, Věra Linhartová) to ovšem mají těžké. Naprosto selhal pokus získat německou veřejnost (a to i odbornou) pro Vladislava Vančuru, autora, který podle názoru Čechů patří nejen k vrcholům českého románového umění, nýbrž i k vynikajícím představitelům evropského románu první poloviny 20. století vůbec. Nepomohlo ani, když k ’’Pekaři Janu Marhoulovi” napsal doslov Pražan Willy Haas a kniha vyšla také ve ’’vydání do kapsy”. — Překlady získávají v 60. létech značně na kvalitě. Česká poezie není ovšem ve středu zájmu západoněmeckých čtenářů. Ve Spolkové republice — tak jako v ostatních evropských zemích — se lyrika čte daleko mih než próza. Přitom ale má česká lyrika ve 20. století to štěstí, že ji do němčiny překládají vynikající básníci. Z prvních desetiletí 20. století stačí připomenout překladatelskou činnost Pražana Franze Werfla. Od 60. let překládá českou lyriku do němčiny — zejména Vladimíra Holana, ale také Jana Skácela a četné jiné současné básníky — mj. německý lyrik Reiner Kunze, který z východního Německa přesídlil (přes Prahu) do Německa západního. Jako překladatelé a interpreti vystupují také literární vědci, npř. americký germanista (původem z Prahy) Peter De- metz. V současné době chybí především studium případného vlivu české literatury na německou — dosud není prozkoumán ani zcela zřejmý vliv díla Jaroslava Haška. Ani bibliografie překladů z češtiny (a slovenštiny) není dosud uspokojivým způsobem zpracována. Komparatistické studie k danému tématu chybějí úplně. Tomu se nelze divit, protože komparatistika je ve Spolkové republice stále ještě slabě vyvinutá. Podle počtu překladů a odborných prací by se dalo tvrdit, že česká literatura stojí v zájmu západoevropských čtenářů i odborníků na třetím místě mezi slovanskými literaturami (se značným odstupem za ruskou literaturou a neznačným odstupem za polskou). Naproti tomu slovenská literatura patří v tomto ohledu — bohužel — mezi zanedbávané slovanské literatury. Uvedené skutečnosti samozřejmě neopravňují k tvrzení, že česká literatura ve Spolkové republice Německo hraje významnou úlohu. Srovnáme-li však její úlohu například s úlohou ukrajinské, maďarské, rumunské, ale i třeba švédské, holandské, portugalské a jiné literatury v západním Německu, pak zjistíme, že česká dosahuje velmi čestného umístění. Zcela jinak vypadá srovnání úlohy české literatury ve Spolkové republice s úlohou české literatury v jiných západoevropských zemích. V tomto ohledu je situace v západním Německu naprosto ojedinělá — jak počtem překladů z češtiny, tak i počtem odborných prací o české literatuře je Spolková republika s velkým odstupem na prvním místě. Pokračuje se tím do značné míry v tradici německého jazykového prostředí, neboť právě jeho prostřednictvím se ostatní svět nejvíc dovídal o české kultuře a literatuře. Bez zprostředkující úlohy německých překladů a německých interpretací by nebylo světového úspěchu Haška — a snad ani Janáčka či Smetany. Přes všechny nedostatky je postavení české literatury ve Spolkové republice Německo bezesporu daleko silnější než ve všech ostatních zemích západního světa. hmm ZBYNĚK ČEŘOVSKÝ BARON Z MOTOTECHNY Každý motorista v Československu zná potíže se zásobováním a sháněním náhradních dílů ke svému milovanému autu. Většina z toho, co potřebuje, není, a tak se shání tyto věci při služebních i soukromých cestách, přes známosti, přátele, milenky a milence, pomocí úplatků či vyloženě směnným obchodem. Řada jednotlivců i skupin se touto činností doslova i do písmene živí, jiní se obohacují a další bohatnou. Můj náhodný známý z Borů byl vedoucím Mototechny. Prosperující a dobře zavedené. Častými a dobrými návštěvníky byli i policajti z nedaleké krajské správy. Pro ně měl vždy to, co nebylo pro ostatní. Pro přátele a vlivné známé měl vždy nedostatkové zboží pod pultem. Jako třeba řezník. Byl potřebný. Právě dostavěl vilu za půl milionu, měl problémy s vybavením, manželka potřebovala nový kožich a syn kompletní vybavení na lyžařskou sezónu. A to něco stojí, ale ani z platu vedoucího prodejny Mototechny se nedají všechny věci koupit. Tak třeba nový barevný finský televizor za 30 000 Kčs. Přece nebude mít doma nějakého Rubína nebo Teslu. Je přece známo, že komunisti také nejezdí na dovolenou do SSSR a ne- vytahují se autem ruské licenční výroby. Když chcete v reálném socialismu někoho ohromit, musí to být vždycky výrobek ze Západu. Jinak jen ohrnou nos a procedí, že to mají také. Peněz se nedostávalo, manželka, pohybující se v kruzích lékařské prominence, byla čím dál náročnější a tak začal přemýšlet. A do toho se na něho usmálo štěstí. Jednou mu takhle přivezli nápravnice na škodovky. A když je po převzetí prohlédl, srdce mu zaplesalo. Na nápravnících byly obě spojovací tyče řízení a převodka řízení, což stojí bratru 1800 Kčs. Normálně je dostával bez těchto dílů v ceně za 6000 Kčs. Po večerech je převezl do stodoly, kde měl pobočný sklad, a z ná- pravnic tyto díly odmontoval. Bylo jich deset a rázem měl 18 000 Kčs. A pak už věci dostaly přirozený spád. Oddělenými paragony je prodal a peníze si vzal. Pak tuto náhodu postrčil a dalších sto kusů přišlo již plánovitě. Z jednotlivce a náhody se začala tvořit skupina a vzali osud do svých rukou. Samozřejmě že bylo třeba odměnit ženy ve skladech v Mladé Boleslavi, v Kvasinách a Gumokovu. Bylo však třeba zajistit prostor, kde by se tyto součásti umístily, demontovaly a připravily k prodeji. Bylo však třeba obstarat zase zboží, které potřebovali jiní. Texasky, meruňkové kompoty, elastické prádlo, podprsenky v oříšku, exportní šunky, ob- kládačky, parkety, koupelnové garnitury a kotle zahraniční výroby — no prostě všechno to, po čem touží srdce obyčejného smrtelníka, ale není to k sehnání. A tak podle známé Werichovy písničky, ten zas dělá to a ten zas ono, poopravené na reálně socialistické poměry, stala se tato prodejna výměnným střediskem velkého významu. Něco jako křižovatka obchodních cest za středověku. Jen místo karavan jezdila malá a velká auta a křižovala republiku od západních Čech po východní Slovensko, nevyjímajíc Moravu a kraje jižní i severní. Obchodní činnost se začala rozvíjet takovým tempem, že bylo nutno brzdové hadičky uskladňovat doma, brzdová obložení u známých a také ponechat jen tak naloženy na odstaveném nákladním autu. Milý náš vedoucí už k tomu potřeboval sekretářku, protože o tom ztratil přehled. A tak si ji udělal ze své milenky, což zase manželka tolerovala, protože byly kožichy dva, další televizor, japonské radio, německý magneťák, nový nábytek, syn dostal lyžařskou soupravu a v létě si vyrazila rodinka — no přece do Francie. Náš milý vedoucí byl komunista, i když více z prospěchu než z přesvědčení, a pak, jak jsem řekl, nakupovali u něho policajti a tak s cestou na Západ nebyly žádné problémy. Edík se činil a manželka mu odpustila i tu ’’sekretářku” a sem tam se zase pomilovala se svými prominentními lékařskými kapacitami, z nichž jednu jsem měl tu čest osobně poznat. To když mě estébáci předhodili panu vrchnímu nemocničnímu psychiatrovi, aby mě zkoumal a porovnal, zda jsem větší blázen já nebo on. Pak nastal menší zádrhel. Zboží bylo moc a hrozilo nebezpečí, že na falešné paragony, nikde neevidované, se přijde. Bylo třeba provést kompjúterovou transakci. Zboží se muselo dostat do seznamů a zase z nich vyjmout, ale to všechno se dělo přes centrální počítač v Praze-Sto- důlkách. Vstupy ovšem za celý kraj prováděla pardubická výpočetní stanice. A tak náš milý Edík si pronajal tohoto šéfa a platil mu více než jeho vlastní podnik. Ono to totiž vypadalo tak, že výtěžek vlastního prodeje byl vyšší, než obrat státní Mototechny. Nároky vzrůstaly, zdálo se, že žádné nebezpečí nehrozí. Spokojeni byli policajti i milenky, které za své služby dostávaly zahraniční zboží, valuty či tuzexové bony. Jen situace se stávala nepřehlednou a síť bylo nutno stále rozšiřovat. Spadly do ní i prominentní ženy, dokonce i matka hokejisty národního mužstva, a všichni se činili. Zdálo se jim, že jsou nezranitelní a nepo- lapitelní. Edík přeměňoval peníze, neboť on byl tou ústřední postavou celého článku, na valuty a zlato, šperky a drahé kamení. Už se také před manželkou nechlubil, kolik vydělal touto činností a část lupu ukryl na své chalupě v Orlických horách. Pro lepší pochopení je nutno uvést, že v chaosu, kterým je ovládáno československé národní hospodářství, není problém něco ukrást. Ukrást se dá cokoliv a nikdo nic nepozná, nikomu nic nechybí, přesto že je všechno majetkem pracujících. A nebo právě proto. Člověk přece nepotřebuje sto barevných televizorů, několik praček, chladniček nebo deset tisíc meruňkových kompotů či sto texasek. Zboží je třeba prodat a stržené peníze stáhnout z oběhu. Když prodáte ukradené kompoty, tak zpravidla nehrozí nebezpečí, že by někdo přišel reklamovat jejich kvalitu. Ale u automobilních součástek a náhradních dílů však takové nebezpečí hrozí. Je nutno se proti takové možnosti pojistit. Jinak by chudák vedoucí nemohl vytáhnout z obchodu paty a hrozilo by mu stálé nebezpečí. Na druhé straně zase nebude nikdo pro druhého v továrně krást a riskovat dlouhodobý trest, aniž by za to něco měl. A pak jsou tady ještě vrátní, kteří jsou sice straně 24 REPORTÉR 1/87 [pageend24]oddaní, mají dokonce pistole, z nichž neumí střílet, ale taky rádi berou, když něco dostanou. A pak dají razítko »Prošlo vrátnicí«, aniž by kontrolovali, co se na autě veze, a jsou potěšeni, když mohou ’’staré” přinést pár lahviček kompotu, flašku vína nebo exportní balení plzeňského. Socialisticko-reálný člověk považuje takovou pozornost za samozřejmost. Někde však nastala trhlina. Bylo to takhle počátkem léta, když si Bezpečnost pozvala jednoho hocha k výslechu v Praze. Po několika dnech ho zase pustili a on našemu Edíkovi telefonicky sdělil, že je všechno v pořádku. Náš Edík už však měl telefon pod dohledem a co jim tento pražský kumpán neřekl osobně, dozvěděli se tímto rozhovorem. Edík se na léto těšil. Měli již všechno vyřízeno pro měsíční pobyt v Jugoslávii. Potřeboval si chudák trochu odpočinout. Už toho bylo na něho moc. Začínal mít nervy tak nadranc, že už ani nevěděl, kde má na chalupě ukryté všechno zlato, valuty a další věci. Později mi říkal, jak těžko si vzpomínal, kam to všechno ukryl. Věděl, že dal něco do krbu a pak se bál zatopit, protože nevěděl, jestli jsou tam peníze nebo zlato. Aby mu to neshořelo. Jednou takhle počátkem července si ráno pro něho přijeli. Odvezli si ho na tu krajskou správu, kde všichni znali jeho a on je. Protože tam šel ještě jako celkem svobodný člověk, těšilo ho, jak se s ním potkávající policajti srdečně zdravili. Oni také všichni nevěděli, co vědělo jen těch pár vybraných. Že zakrátko spadne klec a místo k Edíkovi budou muset chodit nakupovat do jiné Mototechny a k jinému vedoucímu. Pánové z Bezpečnosti však to ráno byli k němu milí. Vyprávěli si o různých věcech, jen tak kolem dokola, a vyptávali se na takové záležitosti, jako že od Edíka potřebují odbornou poradu. Jeho to zase těšilo, že soudruzi k němu mají takovou důvěru, a tak si popovídali, popili kávu a vykouřili několik Edíkových amerických cigaret. On už jiné ani nechtěl kouřit. Ale řekněte upřímně, viděli jste nějakého komunistu, že by kouřil třeba ruské bělo- morky? To jistě ne. Já dokonce jednou v televizi viděl, jak si náš Gustáv na prvomájové tribuně zapaloval camelku. Pak už ne, ale v televizi si toho všimli asi i jiní. Pak jim řekl, že už by potřeboval jít, protože má neodkladnou práci. A oni ho doprowodili a řekli, jestli mu mohou zavolat, když budou ještě potřebovat něco vědět. A Edík byl štěstím bez sebe, že nic nevědí a že to tak prošlo. Během dopoledne ho volal někdo k telefonu. Tajemný hlas mu sdělil, aby vzal rychle roha dokud je čas, že všechno prasklo a že ho zavřou co nevidět. Edík se nikdy nedozvěděl, kdo to byl, ale soudil, že nějaký esenbák. Edík mohl hned odjet. Měli pasy a viza, peníze. Ale bylo mu líto vily a zařízení a zakopaných věcí na chalupě, a pak — co když to je provokace? Nebyla. Za týden si pro něho přijeli, ale to už byli jiní, nekouřily se ameriky a nepilo kafíčko na účet státu. Nastala realita, která pro Edíka skončila deseti lety vězení. A Maruš mu řekla, že je velký blbec, že to všechno dělal. To Edíka dorazilo. Ale na druhé straně mu zase pomohlo, když mu maminka napsala, aby nikdy nezapomněl, že je komunista a snažil se poctivě dokázat, že to se svojí nápravou myslí dobře. A Edík to dokazoval. Co šlo, shodil na ostatní. Po kriminálu se kmitaly motáky, protože jich tam bylo tolik, že měli bachaři plné ruce práce s tím, aby se někde někdo s někým nepotkal, což bylo téměř nemožné. Vzkazy se píší do knih, nosí na ošetřovnu, vycházky nebo koupání. Mukl za pár cigaret je schopen ukrást z ruky bachařovi obuch. A Edík měl i v kriminálu prominentní postavení. Kdo by, prosím vás, neznal vedoucího Mototechny ? A tak se i stalo, že si k němu přišli postěžovat, že je jeho nástupkyně okradla při prodeji jakýchsi autosoučás- tek. Chudák holka zapomněla, že mají odborníka k dospozici, který nosil celý mo- totechňácký ceník v hlavě. Musel. Při jeho rozsáhlých zlodějnách to bylo nezbytné. Všechno mu nedokázali. Přesto to stačilo na deset let. Vilu mu nesebrali, pokutu zaplatila Maruš a vzala si ’’nájemníka”, aby se jí dočasné osamnění lépe snášelo. A Edík instruoval bratra motákem. kde jsou v krbu, pod schody a na trámech, na zahradě a WC ukryty valuty, zlato, brilianty a peníze. Aby měl pro začátek, až se vrátí z kriminálu domů. Možná, že si za to koupí novou stranickou legitimaci a bude rovnou ředitelovat. Pak se nakonec ukáže, že vlastně neudělal žádnou chybu, že neutekl. Prokázal tím straně věrnost a oddanost. V kriminálu dělal brigadýra, pravidelně donášel a psal udání na své spoluvězně. Měl časté návštěvy a také volnou vycházku. Vždyť jenom kradl. On vlastně ne. Kradli jiní, on vlastně jen kradené prodával. A to je přece jen v reálném socialismu rozdíl. ■ ■ ■ •■ MILAN ZELENÝ DESET, KTEŘÍ SE ODVÁŽILI 3 Dr. A. R. NYKL Mezi Cechy bylo, je a bude dosti postav, které vynikají svým všestranným nadáním a zdánlivě bezednými zásobami energie. Víme o nich většinou jen málo: jejich energie bývá příliš rozptýlená, rychle en- tropující, spolykaná stovkami začatých (a zřídka kdy dokončených) projektů. Říkám jim "začátečníci" a myslím to v dobrém smyslu tohoto slova: začátečník jako začinač, ne jako nezkušenec. Mám pocit, že i dnes je těchto českých začátečníků habaděj, doma i v zahraničí — sám jich znám několik. Jsou to nejlepší kamarádi, vypravěči a spolupracovníci — dodávají ty chybějící "chuťa zápach" tomu otřesně nudnému životu "intelektuálů". Začátečníci sami však obvykle končí v ústraní a v zapomenutí. Prototypem českého začátečníka by! Alois Richard Nykl. Nevíme o něm mnoho. Byl snad vším, a čím byl, tím byl jistě rád. Myslím, že měl dobrý život. Je totiž mnoho dobrých životů, o nichž nevíme; snad většina. s Alois Richard Nykl se narodil 13. prosince 1885 v Radlicích u Horních Krůt na Kouřimsku. Narodil se vlastně (tehdy to ještě šlo) na samotě, zvaně "Kachní Louže". Nikdo tehdy netušil, že si Lojzik bude jednou říkat »Šejch Abd-ur-Rahmán El-Bohémi«. Ani on ne. Vzdělání: obecná škola v Mukařově, měšťanky v Červeném Kostelci a v Karlových Varech, obchodní akademie v Praze — s vyznamenáním. Již jako čtrnáctiletý napsal baladu o výbuchu patrony ve školní zahradě. Ne každý student věd obchodních se tedy stane obchodníkem: Alois studoval spíše jazyky, literaturu, náboženství a filosofii, soukromě pak arabštinu, hebrejštinu, perštinu a japonštinu. Proč ? Kdo ví. Mé vysvětlení je jednoduché: Nykl byl český začátečník. Proto také hned po studiích odešel do Švýcarska. Zde napsal svou první krátkou povídku M'sieu Mort a přeložil Leopardi- ho báseň Consalvo. (Nehodlal tedy psát o "buchtách", jako ty dnešní "děti ráje".) Odešel pak do Německa, ale zde dostal tyfus a ležel tři měsíce v hamburské nemocnici, vrátil se na zotavenou domů, do vlasti. K vánocům 1904 napsal fejeton o Kozáku na sibiřské frontě za rusko-japon- ské války. Fejeton byl uveřejněn v "Národní politice"pod pseudonymem Kešud. Nyklův "přítel" si však v Praze vybral honorář sám. To se začátečníkům často stává. Nykl psal své články o životě a díle kardinála Mezzofantiho, jehož schopnosti jazykové velmi obdivoval. V březnu 1905 odešel do Ameriky. S přítelem Soelchem strávil prvních sedm měsíců v St. Louis — živil se jako portrétista a učitel jazyků. V říjnu téhož roku jej zaměstnal August Geringer v redakci "Svornosti" v Chicagu. Nykl se stal překladatelem, redaktorem a zpravodajem, žil na západní straně Chicaga a studoval (tehdy lidé pořád studovali) jazyky v městské knihovně — až do léta 1907. Od podzimu 1907 do května 1909 cestoval Nykl po Mexiku — tedy ještě za pro- speritní vlády generála Porfiria Díaze. (Díaz byl u moci po tři volební termíny, ale při čtvrtých volbách údajně manipuloval hlasy; s pomocí presidenta WHsona byl pak v roce 1910 sesazen revolučním povstáním Zapaty. Mexiko se již nikdy ekonomicky nevzpamatovalo.) Nykl v Mexiku studoval kulturu Azte- ků a Mayů a posílal reportáže do "Svornosti". Mezi jeho delšími články byly "Mexiko" a "Maximilian, Charlotta a Ju- árez". V Mexiku se též seznámil s redaktory libanonského týdeníku "Aš-šarq" (Východ), zdokonalil si s nimi svoji arabštinu a v létě 1909 odjel přes Anglii, Německo a Terst do Káhiry. V Káhíře studoval na universitě Al- Azhar, a to hlavně Korán a arbaské básnictví. Navštívil také Luxor, Karnak a Assuán — byl se sebou v islámu více než šťasten. Nykl však byl odvážný mladík, začátečník. Svým novodobým soukmenov- cům, kteří fňukají, pláčou (a dokonce omdlévají) na frankfurtském letišti, protože se bojí o kufr (ve kterém nic nemají), by asi jen těžko porozuměl. Nykl nebyl ani recesista ani autodidakt, a natož aby maloval kočky. Nykl prostě odcestoval do Japonska. V roce 1911 navštívil Nagasaki, Kobe a Yokohamu. V roce 1912 uveřejnil popis své japonské cesty v Geringerově kalendáři "Amerikán". Skončil pak jako sekretář, překladatel a profesor angličtiny na střední škole v Tokyu. Zapomněl trochu na islám a pohroužil se do studia kultu ryo- REPORTÉR 1/87 25 [pageend25]bu-šintó. Začátečník! Členem právě založeného japonského automobilového klubu by! tehdy inž. Karel Jan Hora, který v r. 1912 přemluvil Nykla k vydávání ilustrovaného angticko- japonského měsíčníku "Džidóša" (Auto). K.J.Hora také spolupracoval se spisovatelem Havíasou v Yokohamě, znal japonsky a psal o japonské literatuře. Hora pak odjel do Evropy a později do Číny — a Nykl zůstal s měsíčníkem sám. (Zmíněný Hora by! v roce 1938 čs. konsul v Pretorii; přítel generála Jana Smutse a po válce "zůstalec" a zakladatel emigračního, nyní již zašlého dění v Jižní Africe. To však je jiná historie.) Nyklový japonské články "Rambles in Japan", "Beauty Spots of Yokohama"ap. byly ještě před válkou spojeny do knihy "Motorist's Guide of Japan". Česky pak Nykl napsal "Japonské črty", které se objevily ve "Svornosti" v roce 1916. Válka. Nykl vytrvale objasňoval stanovisko Čechů v japonském tisku pod pseudonymem "Justice". V Yokohama Literary & Musical Society uspořádal přednášku na téma Češi a Němci, později zde přednášel i ve prospěch srbského Červeného kříže. Tak se Nykl — přes prof. Todorovi- če — spojil s cestovatelem Enricem Stanko Vrázem (jehož děd, Stanko Vráz, byl známý chorvatský básník; E. St. Vráz byl zetěm vydavatele Augusta G er ingéra; je pohřben — od února 1932 — v Praze na Olšanech). Nykl se za ním do Chicaga vypravil již v roce 1916. V roce 1918 — to mu bylo 33 let — začal Nykl svá formální studia románských jazyků na Universitě v Chicagu. Získal titul M.A. (Master of Arts) a učil potom francouzštinu na Grinell College (v lowě). V letech 1920-21 dokončil svá studia a dizertaci (ne nějakou pofidérní "dizer- tačku"), a tak také získal opravdový a zcela nefalšovaný americký titul Ph. D. (Doctor of Philosophy). Proto ten "Dr." v nadpisu naší vzpomínky. Do roku 1925 působil na universitě Northwestern v Evanstonu, stát Illinois. Cestoval po Španělsku, Francii a Itálii, vrátil se znovu do Mexika a v letech 1926 až 1929 učil na Marquette universitě v Milwaukee. V r. 1929 by! pozván na Orientální ústav university v Chicagu, aby zde vyučoval arabštinu. Po získání této prestižní profesury se Nykl začal vážně věnovat badatelskému cestování: studoval vlivy arabské kultury na národy oblasti Středozemního moře. Pracoval v Alžíru, Tripolsku, Maroku a Tunisu, na Sicílii a Maltě, v Egyptě, Palestině, Sýrii, Turecku, Řecku, Bulharsku, Jugoslávii, Rakousku a bůhví kde ještě. Připravil překlad Koránu do češtiny. Stal se členem významných vědeckých společností: Asiatic Society of Japan, Société Asiatique de Paris, Academia Espaňola, American Oriental Society, Linguistic Society of America atd. Členství v těchto společnostech není samo o sobě velmi důležité, ale pro dokreslení osobností krajana Aloise Nykla ze samoty "Kachní Louže", českého lingvisty, cestovatele a archeologa, jde o informaci poměrně nutnou. V roce 1928 uveřejnil své filosofické pojednání "Universal Ethics" v časopise "World Unity". V roce 1936 pracoval na překladech arabských a arabsko-španěl- ských rukopisů, opěvujících lásku, »po níž lidstvo touží, ale nepěstuje «, jak psal. To slavil své padesátiny či "abrahámoviny", jak se tehdy (opravdu) říkalo. Po oslavení abrahámovin by mě! asi každý sepsat své životní résumé, začít něco jiného, anebo jít do penze. Dnes se to však již tak nebere. Našel jsem ještě v kalendáři "Amerikán" (z r.1926) jeho "Naši krajané v dálných cizinách ” o české kolonii v Mexiku, pak jeho "Remarks on Czech grammat and other linguistic subjects", Jednota Press, 1957 (?), a "Czechoslovakia or Czechoslovakia? " ve Slavonic and East European Review z r. 1944. Nykl mluvil plynně dvanácti jazyky, pasivně jich znal asi 200. To není moc, když uvážíme, že se na zeměkouli používá přes 3000 jazyků. Nykl by! tedy opravdu začátečník. Ostatní chlapci zůstali doma a časem s, vymysleli Járu da Cimrmana. » (Příště: Ant. ČERMÁK, starosta města Chicago) KRAJANSKÉ STŘEDISKO DENIA - ŠPANĚLSKO Na výběr jsou: garzonky, byty, řadově domky, vilky a pozemky ve všech cenových kategoriích. I/ Denii najdete: rozmanitý kraj, příjemné podnebí a nové přátele z různých koutů světa. Bližší informace, videofilm »DENIA 86« a adresy našich spolupracovníků v ostatních zemích Vám na přání pošlou: KAREL & VĚRA DIVOKÝ (DIVA IMMOBILIEN) Segantinistr. 9, CH-8049 Zürich Telefon 01/56 21 56 TOMÁŠ KRYSTLÍK JACÍ JSME Člověk se stále učí. Z časopisu "Československý rozhlas" 46/1986, který otiskuje ukázky z připravovaných programů, jsem se od pana Jaroslava Šturmy dověděl, že i my, uprchlíci, máme vinu na špatných mezilidských vztazích a morálce Udí v tamzemsku. »Kapitalismus se pokouší ideologickým působením 7 diverzní činností narušovat vztahy mezí lidmi u nás, ovlivňovat myšlení lidi, vyvolávat individualistické chápáni svobody, stavět jedny proti druhým.« Jak s tím souvisíme? Dost jednoduše. Ve výkladu § 109 tr.z. o opuštění republiky se praví, že » ... lidé, kteří z jakéhokoli důvodu ilegálně odešli do ciziny nebo tam zůstali, bývají často zneužíváni k nepřátelským cílům«. Jak to konkrétně děláme? Už jen tím, že v korespondenci a v telefonických rozhovorech poskytujeme lidem v tamzemsku informace, kterým by režim nejraději zamezil. A katalogy obchodních domů slouží už přímo k diverzní činnosti, proč by také jinak se na hranicích zabavovaly? A což potom, pozve- me-íi někoho na návštěvu a on uvidí ten »svět násilí a bezpráví« in natura ? (Pravidelná rubrika v Rudém právu se nazývá "Ze světa násilí a bezpráví".) Nestavíme tím vlastně »jedny proti druhým«, jedny, kteří mají možnost na základě pozvání jet na Západ, proti druhým, kteří tuto možnost nemají? Už začínáte cítit, vážení krajané, svůj dH viny? Ale zanechme žertů! Na jedné straně stojí názor, v ČSSR oficiální, prezentující nedostatky v mezilidských vztazích a morálce jako následek ideologického a diverzního působení kapitalismu, na straně druhé názor, že za vše může působení mocenského systému v tamzemsku po roce 1948. Alternativním názorem jsou časté postuláty v exilovém tisku, tvrdící, že morální vlastnosti Udí v tamzemsku jsou v podstatě v pořádku nebo jsou lehce reparabilní v okamžiku, kdy pominou vnější tlaky. Tak jednoduché to není. In- terpersonální vztahy a morální zásady Udí v tamzemsku se opravdu změnily, ale tato skutečnost se nedá plně vysvětlit žádným z výše uvedených mechanismů. Opomíjí se vliv dřívějších historických událostí, neboť nejen člověk, ale i národ se na základě zkušeností učí a naučené předává z generace na generaci. Násilná rekatolizace v době pobělohorské formuje pod vlivem značných restrikcí u obyvatel dichotomii veřejně a soukromě projevovaných náboženských postojů. Analogii v oblasti politických postojů pozorujeme od roku 1939 dodnes. Důsledkem je, že antagonismus soukromých a veřejně projevovaných názorů nás netrápí; naučili jsme se mít dvojí tvář. Od toho je jen krůček k aplikaci mimo sféru politiky a v soukromé oblasti. V minulém století se vynořuje potřeba prokázat, že český národ je alespoň co do bohatosti vlastni historie rovnocenný svým sousedům Němcům. Potřebou existence bojové minulosti vzniká husitský mýtus, ve kterém se jaksi vytratil fakt, že husité byli také účinnými ničiteli kulturních památek Evropy. Skandál s "Rukopisy" vedl k poznání, že většina Čechů, i vědátorů, uzavřela nepsanou dohodu, že veškeré indicie zpochybňující jejich pravost budou dobrovolně zamlčovány, aby nebyl narušen dobrý obraz českého národa. Jeden z mála, který proti tomu vystoupil, byl Masaryk. Už tehdy vzniklo něco, co bychom nejpřiléhavěji nazvali lhaním si do kapsy. S touto praxí se pokračuje dodnes. Dělá se to v tamzemsku na oficiální úrovni, i zde v emigraci. Po říjnu 1918 odcházejí mnozí vyšší správní úředníci — Rakušané — a dochází k hromadnému avancování bez toho, že by dotyční byli na to morálně připraveni; bez toho, že by byli schopni se se svěřenou mocí a postavením adekvátně vyrovnat. Bruce Lockhart v "Ústupu ze slávy" se o tom dost přiléhavě vyjadřuje jako o synech kočích a služek. Stejná situace se opakuje sice z jiných příčin v roce 1945 a 1948, ale s mnohem horšími důsledky. Z hlediska morálního by snad bývalo lepší, kdyby český národ v roce 1938 bojoval, ale z hlediska racionálního by to byl naprostý nesmysl. Druhá republika přinesla vlnu ultranacionalismu, nepěkné výpady proti bratřím Čapkům, rozmach Vlajky apod. Po březnu 1939 pochopili někteří velmi rychle, jak řešit osobní spory a nevyřízené účty, což se opakovalo v bleděmodrém v období po roce 1945 a 1948. Výhody konformity degradovaly za protektorátu morální zásady hlavně dělnictva (zvláště tabačen- ky, Heydrichova akce atd.). Ať to zní jakkoli neuctivě, bylo Pražské povstání z tohoto zorného úhlu pouze odreagováním si korrpíexu nebojování. Po válce pochopila velká část kolaborantů výhodnost členství v KSČ jako účinného maskování jejich spolupráce s nacisty. Poválečná msta na německém civilním obyvatelstvu je neslučitelná s morálně vyspělým národem. Ojedinělé výstřelky lze pochopit, nikoli 26 REPORTÉR 1/87 [pageend26]však masový útlak jako pomstu za utrpěná příkoří. Nemluvím - prosím - o odsunu. Mluvím o vraždách a násilí. Ještě v roce 1947 přinášely Peroutkovy Dnešky svědectví o poměrech v československých koncentrácích. Také rabování pohraničí prozrazuje leccos o národní povaze. Po roce 1969 vyvolaly nedostatky na zbožním trhu korupci, nepotismus a nebývalý hmotný rozmach Udí z toho profitujících, kteří se s nabytým majetkem nedovedou účinně vyrovnat beze změn charakteru, i když připouštím možnost, že k žádným podstatným změnám charakteru nemuselo dojít, protože už předtím vykazoval jejich charakter vady. Je tristní, že tito novodobí zbohatlíci jsou dáváni dětem přímo či nepřímo za vzor; stávají se vzory hodnými k následování, tedy slouží nepřímo jako vzory chování. Podle mého mínění to došlo v tamzem- sku tak daleko, že morální vlastnosti Udí jsou při jakýchkoli změnách vnějších podmínek pro všechny dnes žijící generace irepera- bilní. Bohužel se to týká i Udí odcházejících do emigrace. ■■■■■ SHERMAN OAKS, VÁNOCE 1986 STOLETÁ KRONIKA FRANKA MARLOWA Tento rok ujel jako rychlík, sotva jsem dopsal loňskou kroniku, už zase píšu letošní. Nebudu letos psát o tom, co se stalo ve světě pred sto lety, a to proto, že se stěhujeme. Po 30 létech, a to jenom o dvě ulice směrem k Vladivostoku. Asi jste už tušili, že ty historické vědomosti nemám ze své hlavy, náš přítel Jan Beneš by řekl »ze své hlavinky«. Já je mám z knih, a ty jsou za příčinou stěhování (to by byl zase řekl náš světelský kronikář Karel Seidler) v mnoha neoznačených bednách a tak se letos report nekoná. Zato vám ještě letos mohu bájit o té mé, již dávno, dávno neexistující Světlé nad Sázavou. Povětrnost v roce 1886 byla v každém ohledu abnormální, ledy odešly 24. března, v polovině dubna opět sněžilo a jarní setí se opozdilo a ukončeno bylo teprve 24. května. Zita a brambor se urodilo méně, píce byla hojnost. Na náměstí přestavěli své domy J. Knížek a F. Stein. Svétel- ské děkanství bylo rozšířeno, na Malé Straně vystavěl M. Herrmann skladiště a stodolu, nové domy postavili J. Podpěra, J. Ryvola a řezbář V. Vlček. Rezbář Vlček byl velký umělec. Měli jsme doma na stěně krásnou vyřezávanou skříňku, dílo řezbáře Vlčka, a v ní visely starodávné hodiny. Hodiny si odvezla do Ameriky teta Marta a tam je ztratila, založila nebo zahodila. Skříňka pak nadále visela v našem bytě a byly v ní všelijaké porculánové figurky. Kdoví, co se s ní stalo za války. Snad ji někdo ještě má a ví, od koho pochází. Od řezbáře Vlčka máme tady u nás kopii miniatury Světlé. Originál mají přátelé Kostelečtí v Zenevě. Při škole bylo obsazeno místo druhé učitelky slečnou Marií Truksovou. Pamatujete se, že první učitelka byla slečna Anselma Vorbachová ? Patronátni úřad podal proti tomu obsazení rekurs k c. a k. ministerstvu vyučování a byl na toto místo vypsán nový konkurs. Zemědělská rada pro Království české vyslala do Světlé kočujícího učitele, který v dubnu a září měl přednášky ve zdejším hospodářském spolku o chovu REPORTÉR 1/87 dobytka a o polním hospodářství. Bohužel se nám nezachovalo jméno toho kočujícího pana učitele. Obchodník vepřovým dobytkem K. Rehka se zastřelil pro nešťastnou lásku. Můžeme předpokládat, že se jmenoval Karel, nevíme však, kdo byla ta jeho nešťastná láska, zda byla přespolní nebo místní. Nevíme též, kde se zastřelil. Můžeme si představit, jak o té jeho nešťastné lásce místní baby klepaly a jak ji pomlouvaly, že to je ta, co se kvůli ní mladej Rehka zastřelil. Jsme, milí přátelé, asi na světě jediní, kteří si letos vzpomněli na K. Reh- ku, obchodníka vepřovým dobytkem. Ano, také obchodníci vepřovým dobytkem milovali. Skoda jeho mladého života. Hasičský spolek se opětně rozešel, poněvadž se hoši nepohodli při volbách hodnostářů. Přičiněním městské rady byl hasičský spolek opětně utvořen a měl 27 činných a 38 přispívajících členů. Předsedou hasičů byl V. Červenka, c. a k. poštmistr. Malý oltář ve světelském kostele byl renovován. Dne 27. července koncertoval ve Světlé virtuos na housle Ondříček u přítomnosti více než 350 osob. Bylo mezi nimi mnoho hostů z vůkolních měst a celého okolí. Okresní zastupitelství v Ledči povolilo rozšíření silnice k dráze. Z té se pak stala Nádražní ulice, kde jsme bydleli a kde jsem se narodil. Asistent správy velkostatku Josef Doerfler se zastřelil v parku. Já se parna- tuju, že za mého dětství jedna z místních trafik patřila staré paní Doerflerové. Říkali jsme jí stará Derflerka a měli jsme z ní strach. Nevím proč. Brzo po válce jí byla ta trafika odňata a dostal ji nějaký bratr legionář. Nevíme, proč se Josef Doerfler zastřelil, nevíme, jak byl spřízněn se starou Derflerkou. Také jeho života byla škoda. Stavitel varhan J. Moelzer z Kutné Hory opravil a dílem přestavěl varhany ve světelském děkanském chrámu svátého Václava. Oprava stála 400 zlatých. Ve smyslu nadačního listu zakladatele svétel- ského špitálu, Buriana Trčky z Lípy a na Světlé nad Sázavou, z roku 1578 a nadační listiny hraběnky Antonie Černínové z roku 1 748, povolilo vysoké c. a k. místodržitelství dvě další porce pro chudé po 30 zlatých ročně. A tímto, milí přátelé, končí kronika města Světlé od roku 1207 do roku 1886, kterou napsal Karel Seidler, správce panství starohraběte Salm-Reifferscheidta ve Světlé a kterou vytiskl v roce 1887 Josef R. Vilímek v Praze. Bylo to za vlády císaře pána Františka Josefa toho prvního, ve 38. roce jeho vlády a tenkráte ještě nikdo nevěděl, že bude vládnout ještě nějakých dalších 30 let. Budu sice nadále vzpomínat na Světlou, ale nebudu už vědět, kdo byl v městské radě a v různých spolcích, kdo postavil domy či stodoly, kdy se dláždilo náměstí či stavěl nový most. Nebudu už vědět, kdy se kdo zabil a co kdo proved. Už se nedozvíme, jak to dopadlo se slečnou učitelkou Truksovou a s tím novým konkursem na její místo. Budu ale vědět, že aleje k Rozinovu dále rostly a kvetly, že na Malé Straně "pod kaštanama” byl krásný stín a že přes Sázavku vedl krásný, velký půlku- latý viadukt z žulových kvádrů. Možná, že kdybych jej dnes viděl, zdál by se malý a bezvýznamný. Tenkrát se nám zdál velký a krásný, pamatuješ se, Boženko ? V srpnu jsme měli sjezd starých příslušníků čs. obrněné brigády. Přijeli hoši z Prahy, New Yorku, Bostonu, Toronta, Ottawy, Montrealu a Los Angeles. Bylo to krásné a jedno oko nezůstalo suché, jak by řekl Karel Bála. Byli jsme všichni o takových 40 až 45 let starší a kupodivu se nám to zdálo normální. Přátelství z vojny jsou na doživotí. V říjnu nám všem předčasně odešel Jaroslav Stehlík, krásný člověk a dobrý přítel. Bude nám scházet. Pak přišlo stěhování po 30 létech a s tím vás nebudu otravovat. Říkám Ireně, že se to všechno vystříbří. ■■■■■ KAREL GELNAR UMYJEME BJALOVÉŽSKÝ PRALES A TATRY? Stromy na Ukrajině jsou jako nové a poskytuji obraz čítankové pohody od vrcholku po nejtenčí vlásečnicové kořínky a od kúry do dřevní dřené. Stromy na Ukrajině přímo září — otázka jen je, čím. Podie moskevské Pravdy (viz hlášeni západo- německého rozhlasu ze začátku prosince) je zářivost řečených způsobena ne snad radioaktivitou, ale kdež, hlouposti, nýbrž čistotou. Byly umyty. To se hned tak stromům nestane, že je někdo umyje, vždyť umytý strom je představa pohříchu surrealistická. Ale Pravda to musí zase jednou vědět lip. Je to tak. Vůbec v oblasti Černobylu se dnes už zase dá pěkně vesele pracovat. Zříceninu zalili betonem, posekali trávu a umyti ty stromy. Vot tak! Už vidím, jak sovětský politický a sprostý zločinec umývají stromy v oblasti, řekněme, desetkrát větší než Švýcarsko. Není-Už pravda? Já bych dokonce řekl, že jež pravda. Pravda nad pomyšleni pravdě nepodobná, ale je. Trestanci prostě dostali rozkaz do rána umýt stromy na Ukrajině — tak je umyli... protože Sovětský svaz — říše divu plná. Ale neznáme my to vlastně sami? Za mladých let jsme na vojně dostali rozkaz, aby »tráva by la zelenou «, protože na ní mělo spočinout jakési Vele Důležité (z anglického Verry Importand) oko — tak jsme ji natřeli na svěžezeleno. Ta chudinka kon- centráčnická travička se také nestačila divit, chvěla se přímo úžasem nad svým netušeným, jásavým zmrtvýchvstáním, VD oko na ní spočinulo, nevím, snad ji udělilo i pochvalu ; ale jásavá radost vydržela ach jen tak krátce, nazítří naše vzorná travička zčernala a lehla popelem. U jiné jednotky se odehrála podobná pohádková skutečnost ve formě rozkazu vynést smrad z cimry v čepicích (muselo to být za Čepičky): »Vynešedí pachu z cimry ve vojenských čepicích vzor (jsem zapomněl), provedeni. Proved na doby, velet si můžeš sám!« Ráz - nabráni smradu! Dva - vynešeni přes ubikaci! Tři - jeho vyklopení a vytřepání! Čtyři - vrácení pro novou dávku až do úplného vyčichnuti provedení ... / armáda je říše surrealismu, kde Pravdou se stává, co by jinde nemohla být pravda. Ale zpět k tématu. Když Ukrajina tolik získala černobylským výbuchem na kráse a svěžesti, co teď udělá Polsko? Umyje Bjalověžský prales? A Československo — nemělo by umýt Tatry, Jeseníky a Krkonoše? Asi je neumyji. Ale něco by se dělat mělo. Můj návrh minimálních opatření by byl: Oškubáni svrchního peří drůbeže a dohola oholení psú a koček. Provedeni na doby a čim skór! 8HHHH ČESKÝCH KNIH a půjčovnu video k a zet je otevřena denně na Badenerstrasse 698, 8048 ZÜRICH Telefon 01 / 62 68 78 Vyžádejte si VIDEO KATALOG ! 27 [pageend27]PETR AXEL POSTŘEHOVSKŸ MŮJ MUŽ ROKU 1986 Přemýšlel jsem, co bych odpověděl na o- tázku: »Kdo je váš muž roku 1986?« Divám-H se tak kolem sebe po světě, je těžké najít někoho prominentního, kdo přispěl ke klidu této planety, fanatiků, kteří letos něco udělali je dost, ale jejich destruktivně myslící mozky mi spíš způsobily husí kůži. A tak jsem se rozhodl jednoznačně pro nenápadného švýcarského exbankéře IV. Peterhanse, bývalého topmanagera sovětské banky Wozchod v Curychu. Pro ty, kteří ho neznají, krátké vysvětlení: Tomuto muži se podařilo vzít si bez větších potíží ze sovětské státní pokladny téměř jednu miliardu (!) švýcarských franků, které by jinak byly použity třeba na nákup špičkové vojenské technologie či vývoje nových raket. Pan Peterhans přispěl jednou miliardou švýcarských franků k udržení světového míru a paradoxem jistě zůstává, že nehospodařil pro sebe (jak by se očekávalo), nýbrž ztratil tuto nemalou částku v riskantních a zcela ekonomicky nepochopitelných devizových a zlatých spekulacích hlavně ve prospěch amerických brokeru. Dlužno podotknout, že dík podivnosti tohoto světa zaplatili američtí brokeři po delší diskusi cca 50% škody sovětské státní bance zpět. Ale i tak 500 milionů švýcarských franků jsou také peníze. Ani při velké fantazii si nedovedu představit, že by se něco podobného mohlo povést třeba fanatickým sebevražedným skupinám na Středním východě či logisticky perfektně připraveným členům Mafie anebo dokonce celému bundeswehru. Vloupat se do sovětské státní banky a odnést si jednu miliardu tvrdých deviz, je jistě holá nemožnost. O to více obdivuji W. Peterhanse, a kdo ví, třeba se chtěl opravdu jen stát nejskromnějším, ale zato úspěšným bojovníkem proti komunismu a jen oficielně přiznává, že odhadl trochu špatně situaci. Jak vidno, nebylo by potřebí NATO ani jiné vojenské supervýdaje, potřebujeme jen najít po světě pár Peterhansů a Sovětský svaz může vyhlásit konkurs a navíc máme mír zajištěn. Ne vybojován. Příjemná — a trochu naivní představa. hbhhh Sovětská skupina obrany lidských práv oslavila 10. výročí Helsinské dohody. (Kresba: Jan Kristofori) LONDÝNSKÁ KONFERENCE O T.G. MASARYKOVI Z Československa se na konferenci s referáty přihlásili J. Purš, M. Pauza, B. Prokešová, J. Kořalka, K. Kučera a V. Plevzová. Samozřejmě: někdo »nahoře« musel rozhodnout o tom, že se mají účastnit podniku s patřičnou přítomnosti emigrantů o tak nenáviděné postavě, jako je Masaryk. A zřejmě někdo jiný ještě »výš« nakonec rozhodl, že nikam nepojedou — a tak nepřijeli. Zato směly z Prahy přijet Masarykovy vnučky Herberta a dr Anna Masarykovy. Rok 1987 je rokem smutného jubilea: už púl století uplyne od smrti prvního československého presidenta. Londýnská School of Slavonic Studies uspořádala masarykovskou konferenci už ve dnech 11. — 16. prosince 1986, neboť na podzim 1986 oslavovala sedmdesáté výročí svého založení. A svou činnost zahájila v roce 1916 právě přednáškami T. G. Masaryka. Protože londýnská universita byla založena v roce 1836, stala se prosincová masarykovská konference vyvrcholením jejích oslav stopadesátileté úspěšné činnosti. Čtvrtinu z 39 referátů na konferenci přednesli Češi a Slováci působící nyní na Západě. Čtyři a půl dne bylo věnováno jednotlivým zasedáním »Masaryk jako politik«, »Masaryk jako myslitel«, »Masaryk a Marx«, »Masaryk a jeho vlast«, »Vztah ciziny k Masarykovi«, »Masaryk a Židé«, »Masaryk jako spisovatel« a »Lidský profil T. G. Masaryka«. Střízlivé, někdy značně kritické referáty vyvolaly bohatou diskusi. Materiály z konference vyjdou anglicky ve zvláštním sborníku. Účastníkům z Británie, USA, Kanady, Francie, Holandska, západního Německa, Rakouska a Jugoslávie byla rozdána anglicky vydaná brožura, kterou V. Pre- čan sestavil z masarykovských statí příslušníků české opozice ve vlasti. Londýnská konference ukázala, že je na čase, aby vyšla nestranná, vědecky fundovaná studie o nejvýznamnějšim českém veřejném činiteli 20. století. Doufejme, že masarykovský jubilem' rok 1987 konečně přinese takovou práci, která by zároveň podala objektivní vylíčeni českých politických a kulturních dějin od osmdesátých let 19. století do třicátých let 20. století. ANT. MĚŠŤAN SVĚTOVÁ KONFERENCE O HUMORU Arizonská státní universita ve Phoe- nixu ve Spojených státech pořádá od 1. do 5. dubna 1987 pod heslem »Humor — společná světová řeč« Světovou konferenci o humoru, na níž budou přednášet humoristé a humorologové z 33 zemí (z Československa Peter Gavora) a profesoři lingvistiky z 62 amerických, kanadských, britských a australských universit. Po úvodním slovu profesora Don L. Nilsona má zahajovací přednášku Vladimír Škutina na téma »Smích pro lidi a lidé pro smích — humor proti násilí, demagogii a hlouposti«. (Převzato od agenturní zprávy UPI) TAK UŽ JSEM TADY S TÍM VÁPNEM, PANE WERICHU" NA KAZETĚ. Rozhovory Jana Wericha s Vladimírem Škutinou z roku 1968, známé z knížky »Tak už jsem tady s tím vápnem, pane Werichu«, vycházejí nyní na zvukové kazetě v redakci Vladimíra Veita. Kazety možno objednat za 140 AS (rak. šilinků) — zámoří 155 AS, vč. poštovného a obalu (peníze nutno zaslat současně s objednávkou!): ALFA, Einwanggasse 17, Â-1140 Wien. Byl jsem malý kluk v prvních třídách obecné školy, když v Československu panoval stalinismus, to asi nejodpornější období v našich dějinách, které se bohatě vyrovná fašismu a v mnohém ho dodnes i předči. Dnes nevím, jak je to možné, ale občas byly tehdy k vidění prvorepublikové filmy už tehdy legendární dvojice Voskovec a Werich. My kluci jsme z ducha a atmosféry těch filmů čuchali něco neodolatelně přitažlivého a krásného, vznešeného a bohužel i strašlivě vzdáleného a nedosažitelného. Chodi! jsem tehdy kolem toho domu na Kampě, o kterém jsme věděli, že v něm bydlí jeden z té dvojice V & W, a občas se mi pana Wericha podařilo i zahlédnout. Bydlel jsem kousek vedle, v domě »U tří pštrosů« nad Karlovým mostem, kde ještě, v té už výše zmíněné době, říkávala ficka z kuchyně, už ne panu domácímu a majiteli restaurace, Dundrovi »milostpanen. Vedle v domě sídlil pak už znárodněný, ale stále ještě holič, který, když měl dobrou náladu, tak nás jako kluky zadarmo učesal. Pivo ke Třem pštrosům vozili pivovarští koně s plochým valníkem, na kterém stály velké dřevěné sudy. Nikdy v životě jsem s panem Werichem nemluvil a ani jinak se ním osobně nesetkal. Jak jsem ale rostl a dospíval, potkával jsem čím dál tím víc Udí, kteří se s ním znali. Někteří z nich se stali i moji přátelé. Když jsem pak později — už hezkých pár let — dělal písničky, považoval jsem za velikou čest, že ten druhý, který v té době žil už dávno a natrvalo v Americe, v té zemi mé nezměřitelné touhy, že tedy pan Voskovec byl ochoten se mnou napsat písničku. On text a já muziku. A pak, v dospělém věku, již za mého bydlení ve Vídni, jsem potka! Vladimíra Skuti nu, který s panem Werichem prožil jeho poslední velké období na televizních obrazovkách Československé televize roku 1968 a napsal o tom knížku. Ted z té knížky tady ve Vídni čte a mně občas přebíhá po zádech mráz, jak už to bývá, když něco velkého prožíváme a nebo i o něčem přitažlivém, krásném, vznešeném a nedosažitelném třeba jenom slyšíme. VLADIMÍR VEIT VIDEO NENÍ FILM A "OHROŽENÁ EVROPA" NENÍ PRO BIOGRAF Když se rozšířila televize, začalo se říkat, že to je biograf doma. Časový odstup ukázal, že tomu tak není. Televize je specifické umění (i když se na obrazovkách promítá většina filmů), ale ne každý film je vhodný pro televizi. Ještě složitější je to s videem. Video je skutečně kino doma — ale zas — jsou videoprogramy, které jsou určeny jen a jen pro videorekordéry. To jsou především videoprogramy, natočené pro určitý okruh diváků a s přesným zaměřením. Jako příklad může sloužit tříhodinová skládanka »Ohrožená Evropa«, určená především pro diváky v Československu (podle sděleni ČTK bylo koncem roku 1985 jen v českých zemích v používáni 77 000 videorekordérů) a pro členy Společnosti pro vědy a umění. Proto byl k videokazetě »Ohrožená Evropa« vydán minutový obsah, aby se divák v klidu do28 REPORTÉR 1/87 [pageend28]mova a podle nálady mohl podívat na tu část programu, na ten jednotlivý rozhovor, který ho zajímá. Některé skupiny SVU uspořádaly hromadné promítání videoprogramu »Ohrožená Evropa« — což se nutné musí míjet účinkem. Copak vydrží diváci sedět v kině a sledovat 3 hodiny publicistický pořad rozhovorů a úvah o dnešním postavení Československa v Evropě? Videokazeta byla proto rozmnožena v tolika kopiích na evropské i americké normě, aby si kdokoli mohl videokazetu zapůjčit a doma v klidu si pustit ty její části, které ho zajímají. »Ohrožená Evropa« je videoprogram, který není určen pro promítání v biografech! V.Š.-VIDEOREPORTÉR ČS. KULTURNÍ KLUB MNICHOV V SUPERLATIVECH Československá krajanská veřejnost v Mnichové očekávala s napětím, zda se předsedovi klubu inž. R. Netopilovi podaří to, co dosud nebylo možné uskutečnit žádnému jinému krajanskému spolku ani Rádiu Svobodná Evropa: aby se veřejnost setkala s velice známou čs. filmovou herečkou Lídou Baarovou a mohla s ní o všeličems pohovořit. Dobrá myšlenka R. Netopila se uskutečnila v listopadu minulého roku. Jak tomu při krajanských setkáních bývá, stočily se rozhovory do let první republiky, jejimuž výročí vzniku byl věnován i tento večer. Přítomní pražští Němci vyjádřili hold presidentu Masarykovi a jeho republice, kterou nazvali nejdokonalejší demokracií v Evropě své doby. Teprve potom začal vlastní program uvedením krátkého dokumentárního snímku »Poslední léto s T. G. Masarykem«, vyrobeným Filmovými ateliéry Baťa Zlín, na který navázal hlavni film večera »Panenství« (1937) v režii Otakara Vávry s Lídou Baarovou v hlavní roli. Největší zájem účastníků setkání s Lídou Baarovou byl zaměřen na to, jak to bylo, když Adolf Hitler při natáčení vyhledal Lídu Baarovou a na to, jak byla po konci války pronásledována. Lída Baarová obhájila své češství suverénně tím, když již před 50 lety na Hitlerův dotaz, zda by se chtěla stát Němkou, odpověděla, že zůstane Češkou. Zůstala věrna i svému automobilu Praga-Baby, se kterým musela z Německa uprchnout ještě před obsazením republiky. Celý rozhovor byl zachycen videokamerou systémem VHS (PAL). Čs. kulturní klub pro audiovizi v Mnichově bude i v budoucnu provozovat filmové akce a zvát na besedy osobnosti kulturního a politického života. Klub disponuje v současné době asi padesáti tituly českých filmů, většinou formátu 16 mm (ale i 35 mm), ne video, o jejichž uvedení a datech promítání rozhodnou členové klubu sami svou volbou. Zájemci o členství v klubu mohou napsat na adresu: Čs. kulturní klub pro audiovizi, c/o R. Netopil, Otto-Bezold-Weg 4, D-8000 München 83. Telefon (089) 670 91 59. Tisk, služba Čs. KAV TŘIKRÁT DIVADLO JAROSLAV GILLAR si vybral pro efektní zahájení sezóny v Městském divadle v St. Gallenu romantickou komedii Edmonda Rostanda »Cyrano z Berge- racu«. Rozehrál ji jako opulentní divadelní podívanou v částečně arénovém prostoru. Ve Fuldově německém překladu se trochu vytrácí zpěvně opojná básnivost Rostandova originálu, jehož skvostné Vrchlického přebásnění přešlo Cechům už dávno do krve. Gillar musel vyjít ze skutečnosti německého znění, a proto je jeho pojetí proti obvyklému vypjatému romantismu věcněji realističtější, než jaké známe z tradičních českých inscenací. Gillarův realismus není však přízemní, naopak: silně podtrhuje dynamickou dramatičnost Ros- tandovy poetické hry. A protože Gillar cítí hudbu, působí jeho pohybově a rytmicky temperamentní inscenace jako obrovská divadelní polyfonie, v které se všechny složky logicky doplňují. Gillar má také silně vyvinutý smysl pro humor, proto jeho inscenace plná poezie a dramatické údernosti má v sobě dostatek humorného kouzla. To všechno pomáhá k diváckému úspěchu Giliarova režijního pojetí romantické komedie Edmonda Rostanda. JAROSLAV CHUNDELA, další český režisér žijící ve Švýcarsku, si předsevzal veliký úkol. V Hessenském státním divadle ve Wiesbadenu se v pohostinské režii pustil do zápasu s německou klasikou. Typicky pruské drama Heinricha von Kleista »Princ Bedřich Homburský« realizoval Chundela v aktuálně působivé, básnické inscenaci. Objevil v komplikovaném Kleistovi dramatika mozartovské jasnosti, smutku, lehkosti a skryté sexuality. Homburský princ Bedřich přestoupí zákony. Jeho hrdinský čin — předčasná výhra v bitvě u Fehrbellinu — se dostane do ostrého konfliktu s rozkazem, daným brandenburským kurfiřtem. Snící princ není schopen poznat rozdíl mezi snem o svobodě a realitou. Sugestivní, poetická scéna Johannese Leiackera představuje po celé prostore jeviště parketovou podlahu dvorského prostředí, která je ve středu porušena čtvercovým pískovištěm bitevního pole. Jen nejnutnější scénické náznaky doplňuji tento základní hrací prostor, ohraničený v pozadí zákopovým náspem, přes který jsou vedeny nástupy herců. Uniformy a pláště dvorských, ale zejména vojenských postav nezdůrazňují přespříliš prušáctví 18. století. Zevšeobecňuji militantní Prusko tím, že připomínají císařství Viléma II. a v lehkém citování i štábní oficíry Hitlerovy doby. Chundela vidí v Kleistově hře osud prince jako výraz věčné lidské touhy po dokonalé společnosti a jako marnou lidskou snahu poznat pravé štěstí. Jeho výklad Kleistova dramatu přispěl pozitivně do diskuse o moderní interpretaci německé klasiky. Manželé MARTIN ŠTĚPÁNEK a JAROSLAVA TVRZNÍKOVÁ, český herecký pár žijící v Mnichově, se představili v německém nastudováni Beckettových aktovek, které uvedl zájezdový soubor režiséra Vlada Mugura v mnichovském malém experimentálním Theater am Sozialamt. Ač tu oba jen prihrávali hvězdě inscenace, starému mnichovskému herci Wolfgangu Buttnerovi, dosvědčili vrozené herecké nadání v profesionálně zdařile zvládnutých epizodách. Martin Štěpánek ve větší roli slepce překvapil kromě niterné jímavého vyjádření výjimečného lidského typu — v melodické slovní kadenci připomněl osobitým způsobem umění svého slavného otce — dokonalou německou jevištní mluvou. Martin Štěpánek a Jaroslava Tvrzníko- vá byli rovnocennými partnery zkušeného mnichovského herce. Premiérové obecenstvo a mnichovská divadelní kritika právem příznivě ocenila jejich další umělecký vklad do bohatě členěného divadelního života v bavorské metropoli. JAN PROCHÁZKA ÚSPĚCH "VÍDEŇSKÉHO VEČERA" Vyprodaný sál, vynikající nálada na pódiu i v hledišti tvořily rámec »Vídeňského večera«, který se konal v listopadu mr. v holandském Haarlemu pod taktovkou Jožky Staňka. V programu účinkovaly dva orchestry — smyčcový »Operetní orchestr« a »Akkordeonorchester HKAC Haarlem«, sbor »Nové operety«, řada sólistů a baletní skupina. Dlouhá recenze v haarlemském tisku nenalezla jediný záporný okamžik v celém pořadu večera, a to jistě byla největší odměna našemu českému dirigentovi. Ihned po skončeni večera byl celý soubor pozván k uspořádání dalšího, celkem již 4. »Vídeňského večera«, který se bude tentokrát konat ve »Vídeňském lese«. JAR. ŠPACÍR GOGOLŮV NOS NA CESTÁCH Když Teatro Cabolo uvedlo v lednu 1986 v režii a dramatizaci Jaroslava Gil- lara Gogolův Nos (premiéra německé verze byla ve Winterthuru, premiéra italské verze v divadle známého švýcarského hudebního klauna Dimitriho u Locarna), nikdo nepočítal s větším úspěchem než v rámci lokálních možností. Představení ve Winterthuru, St.-Gallenu, Curychu, Bernu však objevila zájem nejen menších měst, ale i zahraničí (Itálie, Německo). Tři herci v třiceti rolích (jsou to bývalí žáci z Dimitriho klaunské školy ve Versciu, jejichž profesorem byl Richard Weber z pražského divadla Na zábradlí) a tři fosforeskující paravany, to je základ úspěchu malé divadelní skupinky, která usiluje o elementární divadelní tvar. Gillar umí pracovat s rychlými, takřka filmovými proměnami prostoru, jednoduchou skicou charakterizuje postavy, většinou obdařené maskami, důmyslné nasvě- cuje jednotlivé scény. Hudební pointy, skečovitý dialog a pohyb uvnitř obrazu a v přechodech mezi obrazy, to je to, co vytváří nezapomenutelný zážitek z večera. FELIX MOTYKA ČERNÉ DIVADLO NENÍ JEN V PRAZE Premiéroví snobové na Západě si zvykli pod pojmem »Černé divadlo« představovat si jen soubor Jiřího Srnce a ani jim nevadí, že již kolikátou sezónu Jiří Srnec připravuje divákům v západních státech nastavovanou kaši a někdy dokonce jen už zkysanou kaši bramborovou. A přece existuje Černé divadlo, které je sice taky z Prahy, ale pracuje již 18 let Lída Baarová s R. Netopilem v Mnichově REPORTÉR 1/87 29 [pageend29]Černé divadlo Jiřího Procházky Foto: Jan Šváb, Uster) v emigraci — se sídlem v Curychu, konkrétně ve Volketswilu u Curychu, a právě svou poslední premiérou »Fantom opery« dokázalo, že forma černého divadla může být i dramatickým útvarem a pokaždé může dramatickou formu obohatit o úplně nové výrazové prvky. Jiří Procházka si tentokrát přizval slovenského režiséra, nedávného emigranta Pavla Uhra, a společné rozehráli na jevišti renovovaného curyšského loutkového divadla jiskřivou komedii podle románu Gastona Lerouxe »Fantom opery«, kde metodou černého divadla vedené loutky v životní velikosti konverzují s detektivem Lerouxem na předscéně, připravili divákům napínavou, vtipnou, poetickou a pře devším perfektní divadelní podívanou. Pominu-li dětské představení o Pinoc chiovi a řadu exkluzivních scének pre noční podniky, pak po dvou předcháze jících premiérách »Kráska a zvíře« a »Dr. Doolittle na Měsíci« jsem nevěřil, že by se mohlo vymyslet ještě něco dokonalejšího a atraktivnějšího než co černé divadlo Jiřího Procházky předvádělo. Ale »Fantom opery« překonává bez nadsázky dosud všechno, co kdy bylo formou černého divadla kdekoli dokázáno. »Fantom opery« je svéprávný dramatický útvar, který je tak strhující, že jej slovy nelze popsat. Cerné divadlo Jiřího Procházky, které po curyšské premiéře nastoupilo turné po Evropě, se musí vidět. VLADIMÍR ŠKUTINA KAVÁRNA "ROXY" ve švýcarském Lucernu si již — a to zcela oprávněné — vysloužila přízvisko »poetická«. Byla v ní už uspořádána řada večerů, za všechny chci připomenout pořad veršů Jaroslava Seiferta. Pro nový program si místní iniciátoři (Blanka Kubešová, Dr. O. Branná a Milan Moravec) vybrali českého písničkáře a skladatele Karla Hašlera. Nemohli bychom se divit, kdyby mladé generaci zde v exilu jeho jméno mnoho neříkalo. Tím překvapující byla právě účast mladých na tomto večeru a jejich spontánní nadšeni. Blanka Kubešová, která pořad provázela, vyzvedla Hašlerovu lidovost, srozumitelnost i úměrnou dávku sentimentu, která nešla nikdy na roveň sebelítosti. Jeho osobnost a význam vzrostly v temné době německé okupace, kdy se staly téměř národním bojovým programem a nepozbyly na časovosti. Večer se víc než vydařil. Bylo by vítané, kdyby se mohl uspořádat i v jiných městech. ANTONÍN FRANA NOVOEXULANT WALDEMAR MATUŠKA vydal první "elpíčko" na němž jsou lidové a národní písně z Cech, Moravy a Slovenska. Kdo má zájem, může si desku objednat na adrese: DE-MAR, P. O. Box 8596, MADEIRA BEACH, FL 33738, U.S.A. LITERÁRNÍ STIPENDIUM TOMÁŠI NOVOTNÉMU Náš stálý redakční spolupracovník Tomáš Novotný z Austrálie získal na rok 1987 od australské literární rady nejvyšší australské literární stipendium na podkladě rukopisu »Mizerie«. »»»««»»«»»«»»«»«»»»«»«»««» PŘESILOVKA (POWER PLAY) Autoři »Presilovky«, Vladimír Valenta a Vladimír Škutina ve svém úvodu zaznamenali: »Naší autorskou snahou bylo postihnout velmi smutnou a významnou epizodu v úsilí a nekonečném boji člověka za svobodu, nezávislost a lidskou důstojnost.« Jejich filmový příběh o zločinu na čs. hokejistech je promítán na stránkách knihy tak realisticky, že po několika přečtených odstavcích se člověk vžije do dramatických záběrů s takovou intenzitou, že momentálně zapomene na svět kolem a stane se očitým svědkem úspěchů našich sportovců na jedné straně, ale na druhé opět s hrůzou sleduje hnusné, ba beštiálni zákulisí manévru komunistů, ať již českých či sovětských. Předloha filmového scénáře je sítí mistrně propletenou sportovními záznamy, vlasteneckým cítěním, bojem za lidská práva, napínavými pasážemi ze života účastníků, hrstí humoru, ale i silnou dávkou smutku z tragických závěrů. I vlákna lásky a milostných kombinací se prolínají pavučinou nezapomenutelného, skutečného příběhu. PŘEMEK KOCIÁN 68 PUBLISHERS VYDÁVÁ DÁL! Zatímco pověsti o likvidaci curyšského exilového nakladatelství »Konfrontace« se ukázaly pravdivými — Konfrontace v Curychu, která vydala přes 100 krásných českých knih, přestala existovat —, pak tytéž pověsti, násobené podivnými informacemi v některých exilových časopisech, že naše nejúspěšnější a nejrozšířenější exilové nakladatelství »68 Publishers« v Torontu (zvané obecně »Škvo- rečtí«) už nevydává, jsou nesmyslné a vymyšlené. Toho dokladem jsou čtyři nové knihy, které ještě před vánocemi přišly na náš redakční stůl. Vedle Moravova podrobného životopisu Karla Havlíčka Borovského »C. a k. disident Karel Havlíček« vyšla »Zpráva o organizovaném násilí« Viléma Hejla a Karla Kaplana, shrnující otřesný dokumentační materiál o zločinech komunistického režimu od roku 1945 dodnes. Dvakrát beletrie — Minka Rybáková: »Potměšilí pozemšťané« je už třetí román této úspěšné autorky, žijící v New Yorku. Minka Rybáková je zastoupena i v druhé beletrické knize »Doba páření« — povídky současných čs. spisovatelek. Vedle již citované Minky Rybákové jsou v knize zastoupeny Věra Rollerová z Kanady, Eda Kriseová a Iva Kotrlá z Čech, Eva von Rheinwald z USA, Lenka Procházková z Čech, Irena Eislerová z Kanady, Eva Límanová z USA, a Jaroslava Blažková a Zdena Salivarová z Kanady. C. a k. disident K. Havlíček Borovský vychází česky. 68 Publishers vydalo česky první velký životopis Karla Havlíčka Borovského po 100 létech z pera našeho havlíčkologa Jiřího Moravy. Kniha má 412 stran, bohatou obrazovou přílohu, rejstřík literatury a podrobný plánek Brixenu a okolí pro turisty — po stopách Karla Havlíčka. NAKLADATELSTVÍ CRAMERIUS SE ROZJÍŽDÍ Nově vzniklé české exilové nakladatelství »Cramerius« ve švýcarském Affoltern am Albis, jehož spiritus agens je populární pražský tramp a poslední předseda Harleyclubu Jiří Hora, začíná ve své vydavatelské činnosti nabírat oprátky. Po velice úspěšné obrazové knize »České vánoční pečivo« vydal Cramerius v r. 1986 jeden z nejlepších humoristických románů v exilu, Jaroslava Drábka »Oženil jsem se s královnou«. Těsně před vánocemi přichází toto průbojné nakladatelství (které, jak se zdá, vyplní ve Švýcarsku mezeru po Konfrontaci) s dvěma novými knížkami. Za přispění ekumenické nadace »Glaube in der 2. Welt« převzal Cramerius od Konfrontace rukopis Boženy Komárkové »Původ a význam lidských práv«. Nepochybně mimořádným vydavatelským činem je konečně česky vycházející román Nikolaje Terleckého »Don Kichot ze Sodomy«. Tato bezesporu nejlepší Terleckého kniha byla napsána česky před osmi léty. Jenže nejprve vyšla v ruském a pak hned ve francouzském překladu a byla odměněna v Paříži Literární cenou V. L. Dale. Vypráví o putování Lota, který se po zničení Sodomy a Gomorry vydal do světa hledat spravedlivé — prochází rozmezím 3800 let až do dnešních dnů. Všechny knihy nakladatelství Cramerius stojí 19,60 sfr a lze je objednat na adrese: Publishing House CRAMERIUS, Im Welschland I8, CH-8902 Affoltern am Albis. 2x ROZMLUVY Londýnské »Rozmluvy« vydaly těsně před vánocemi dvě významné knihy — Václava Havla »Dálkový výslech«, v němž Václav Havel odpovídá písemně na dotazy 30 REPORTÉR 1/87 [pageend30]Karla Hvížďaly. Ivan Klíma: »Soudce z milosti« je nejobsáhlejší z prací Ivana Klímy. Román psal Ivan Klíma od roku 1972 do roku 1985 (má 638 stran) a vrátíme se k nému podrobnou recenzí. 3x INDEX Zkušený zahraničně-politický novinář Jaroslav Putík vydal v roce 1982 v českém samizdatu svůj fortelný román (352 str.) ze současnosti »Muž s břitvou«, který nyní jako knížku vydává kolínský Index. Na druhé dvě knihy čekali čtenáři netrpělivě a dlouho — a nyní tedy dostávají do ruky prvé dva díly Ludvíka Vaculíka »Milí spolužáci«, které vycházejí za podpory Nadace Charty 77 ve Stockholmu. Kdo čekal, že to bude Vaculík z »Českého snáře« či Vaculík z báječných, vtipných a okouzlujících fejetonů, bude dvojnásobně zklamán. Jsou to deníkové záznamy z klukovských let 1939 až 1941, kde se dovídáme, žy byly vydány papírové 1K a 5K a pak deníkové záznamy a dopisy z let 1941 až 1945. Proč tyto záznamy, vhodné snad jen pro sběratele kuriozit, vycházejí knižně, zůstane asi záhadou. Peníze však na to zřejmě jsou... 2x ARKÝŘ Mnichovské edice »Arkýř« péčí Karla Jadrného přichází s dvěma velice záslužnými knihami: »Etudy pro paní J.« Jana Čepa, které do tisku připravil ještě zesnulý Bedřich Fučík, s kolážemi Jaroslava Hovadíka, byly napsány v létech 1929 až 1931. Rozsáhnlý sborník »Generace 35-45«, který v létech 1982 až 1986 uspořádal Karel Hvíždála, přináší práce generačních souběžníků (s jejich bibliografickými portréty) Jiřího Gruši, Petra Krále, Karla Hvížďaly, Václava Bělohradkského, Markéty Brouskové, Antonína Brouska, Ivana Binara, Jaroslava Hutky, Pavla Šrůta, Karla Kryla, Petra Podhrázkého, Jaroslava Vejvody, Sylvie Richterové a Tomáše Frýberta s doslovem Jana Vladislava. Edice ARKÝŘ, Postfach 340208, D-8000 MUENCHEN 34 SE SLUNCEM NA PRSOU A LVEM je název básnické sbírky Ivana Jelínka, poslední sbírky veršů tohoto básníka starší generace, kterou vydává Jiřina Fuchso- vá s ilustracemi Jiřího Kargera ve »Framar Publishers«. P. O. Box 66453, LOS ANGELES, CA 90066, U.S.A. VYŠLA DALŠÍ FOGLAROVKA Po Rychlých šípech a Hoších od Bobří řeky vydává nyní Daniel Strož ve svém mnichovském nakladatelství Obrys (Max Wönner Strasse 31, D-8000 München 50) další z dobrodružných knížek Jaroslava Foglara — poslední díl trilogie Záhada hlavolamu, Stínadla se bouří — TAJEMSTVÍ VELKÉHO VONTA, v němž se čtenáři opět setkají s Rychlými šípy, Bratrstvem kočičí pracky s Vonty a vont- ským Žlutým květem. Jednotlivý svazek DM 26,-. IV. SYMPOSIUM NÁRODNÍ OBRODY Václav J. Vostřez vydal ve vlastním nákladu sborník referátů ze IV. symposia Národní obrody v Lisle ve státě Illinois ve Spojených státech, pořádané v říjnu 1986. Do sborníku přispěli V. Skluzáček, H. Hanzalová, J. Novotný, V. Gottwald, J. Kalvoda, A. I. Pavlovic, T. Špidlík, V.J. Vostřez, J. Fuchsová, J. Kratochvíl a J. Dieška. MILAN CIMBUREK PŘEJÍMÁ UNII JIRKŮ Čtenáře ve Švýcarsku, kteří si objednávali české knihy poštou u »Unie Jirků«, upozorňujeme, že po loňském úmrtí Miroslava Jirků převzala zásilkovou službu včetně všech objednávek PRODEJNA ČESKÝCH KNIH Milana Cimburka v Cu- rychu na Badenerstrasse 698. Telefon 01/62 67 68; KOUTEK ČESKÉ KNIHY byl zřízen Svazem pro vědy a umění v Lucernu. Návštěvníci Lucernu jej najdou v 2. patře knihkupectví BUCHHANDLUNG EUGEN HAAG, Kapellplatz 9 v centru města. Zde je možnost koupit si též českou a slovenskou literaturu. VYŠLO 3. ČÍSLO "KORESPONDENCE" K aktuálním politickým otázkám přináší dokumentaci o proměně SPD z protagonisty atomových elektráren v jejich zásadního odpůrce. Dále výtahy z diskuse o identitě střední Evropy mezi předsedou SPOe Fredem Sinowatzem a tajemníkem SPD Peterem Glotzern s ministry výchovy Maďarska a NDR. Bruno Kreisky dokončuje své vzpomínky a reflexe na térna Čechy v mém životě. »Korespondenci« vydává Kruh čs. sociálních demokratů v zahraničí. Vychází podle potřeby 2x až 3x ročně, 16 stran formátu A5. Zájemcům v ČSSR je posílána zdarma, mimo ČSSR za příspěvek na poštovné. Redakce a administrace: A-1016 Wien, Postfach 14. MEZI STAROU A NOVOU VLASTÍ Uprchlickým táborem v Traiskirchenu a rodinným táborem v Bad Kreuzenu prošlo od roku 1968 tisíce čs. uprchlíků. Mnozí z nich dnes v Kanadě, Austrálii či Spojených státech vzpomínají na dobu tam prožitou se smíšenými pocity: vždyť tam prožívali své první krůčky v cizině, na cestě do nového a neznámého života. Mnozí byli nervózní, trpěli migrénami a strachem z neznámé budoucnosti, jiní zase lačně hleděli neznámu vstříc. Dnes v nových domovech jistě rádi osvěží své vybledlé vzpomínky a případně je porovnají se zážitky jiných uprchlíků, jak je ve své knížce »Mezi starou a novou vlastí« líčí Emma Jarošová. Je to první kniha o emigrantech z roku 1968, kteří opustili republiku za Pražského jara nebo těsné po sovětské invazi. Je to první kniha vůbec, která se zabývá situací v utečeneckých táborech konce šedesátých let a je napsána tak říkajíc na poli bitvy. Vše, co autorka popisuje, sama na vlastní kůži prožila a procítila. Nejde o románové zpracování, nýbrž o kroniku, kterou psal život. Osnovou knihy je příběh sedmapadesá- tileté paní Oralové a její dvacetileté dcery Jany. Obě byly v republice šikanovány pro útěk několika nejbližších příbuzných na Západ. V době polednové obrody využily uvolnění a odjely do Rakouska, kde strávily měsíc ve sběrném uprchlickém táboře Traiskirchenu u Vídně a čtyři měsíce v rodinném tábore Bad Kreuzenu u Lince. Nejprve se chystaly do Austrálie, pak změnily rozhodnutí na Kanadu. V Bad Kreuzenu prožily odezvu sovětské okupace Československa. Ovzduší tábora, vztahy mezi lidmi, národnostní či politické třenice jsou zde vylíčeny s naprostou autentičností, s citem pro detail, přírodu a lidské slabosti. Charaktery postav jsou podány většinou ve formě rozhovorů a besed mezi nimi či vyplývají z klípků a pověstí šířených od ucha k uchu. Stovka rodin se spoustou dětí, od nemluvňat až po třinácti až patnáctileté klacky, to je pékně nesourodá společnost. Lidé z různých společenských vrstev, různých politických či náboženských přesvědčení se musejí denně stýkat, nehledě na své sympatie či antipatie, podřizovat se společnému řádu, krotit a usměrňovat své charaktery, aby si vzájemně nešlapali na kuří oka. Vždyť je to tady jen transitní stanice mezi starou a novou vlastí. Kniha je nejen dobrým zábavným čtením, ale i zdrojem informací pro ty, kdo se chystají emigrovat a nevědí, co je čeká, kam se obrátit, kde hledat pomoc či radu. Ačkoliv uplynulo téměř dvacet let, emigrační procedury se mnoho nezměnily. V knize je uvedena i přesná adresa tábora v Traiskirchenu. Škoda, že autorku nenapadlo připojit rejstřík s adresami sponso- rujících organizací, ambasád a pod. Kniha je doprovázena řadou fotografií, které sice mnohdy jen vzdáleně mají s obsahem něco společného, avšak celkově ilustrují dobu. Kniha nese některé stopy několikerého přepracováni a finač- ních potíží, což se projevuje v kvalitě tisku a korektur. S těmito potížemi se setkává mnoho exilových autorů. Je třeba smeknout před autorkou, která ve svém pokročilém věku dokázala vyvinout tolik úsilí a energie, aby mohla čtenářům předložit svou těžce nabytou životní zkušenost. Věřím, že její práce dojde zaslouženého oceněni u široké čtenářské veřejnosti. (Knihu je možno objednat na adrese: 21 Vaugham Rd., Unit 1001, Toronto, Ont., Canada M6G 2N2.) LIBUŠE OBRUSNÍKOVÁ Pro nedostatek místa musíme další recenze přesunout do příštího čísla. "PŘESILOVKA" BEZ NADACE CHARTY 77 V tiráži knihy Vladimíra Valenty a Vladimíra Škutiny »Presilovka — Power Play« je uvedeno, že kniha vychází ve spolupráci s Nadací Charty 77 ve Stockholmu. Nevychází. Když se kniha připravovala k vydání, jednalo se mezi autory a vydavatelem na jedné straně a ředitelstvím Nadace Charty 77 na straně druhé o finanční podporu. Jednání vypadalo slibně — nejen proto, že jeden z autorů patří k prvním signatářům Charty 77, ale především, že kniha je příběhem o pronásledovaných, kteří neměli ke KSČ pražádné sympatie. Když už kniha byla hotova, oznámila Nadace Charty 77, že na vydání Presilovky spolupracovat nebude. Ředitel Nadace Charty 77, prof. dr. František Janouch, slíbil, že do příštího čísla Reportéru napíše vysvětlení o posláni Nadace Charty 77, z něhož zřejmě vyplyne i důvod k zamítnutí finanční podpory pro Presilovku. REPORTÉR 1/87 31 [pageend31]REPORTÉR Zweimonatsschrift in tschechischer Sprache Bi-monthly in Czech language Périodique bimestriel en langue tchèque Postfach 1737 CH-8048 ZURICH Dvouměsíčník REPORTÉR vychází v nakladatelství POLYGON v lednu, březnu, květnu, červenci, září a listopadu. Redakci řídí Vladimír ŠKUT1NA Stálí spolupracovníci redakce: Jan BENEŠ, Pacific Grove, Kalifornie Jindř. BERNARD, Erding, Sp.rep.Něm. Zbyněk ČEŘOVSKÝ, Mnichov Jan DRÁBEK, Vancouver Jaroslav DRÁBEK, New York Karel GELNAR, Basilej Jaroslav GILLAR. Curych Jiří HOCHMAN, Columbus, USA Adolf F.J. KARLOVSKÝ, Birsfelden Přemek KOCIÁN, Cleveland Josef KOLÁČEK, Vatikán Helena KOSKOVÁ. Norköpping, Švéd. Jan KRISTOFORI, Oslo Blanka KUBEŠOVÁ, Lucern Robert F. LAMBERG, Kodaň Jindřich LION, Vídeň Frank MARLOW, Sherman Oaks, CA Ant. MĚŠŤAN, Freiburg, S.R.Německo Ján MLYNÁŘÍK, Mnichov Jiří MORAVA, Innsbruck Karel NEŠVERA, Kolín nad Rýnem Stanislav NOVÁK,, Lausanne Tomáš NOVOTNÝ, Brisbaine, Austrálie Miriam PALETOVÁ, Kapské Město, JAR Václav PANOCHA, Chicago Jan PROCHÁZKA, Mnichov Marta PROCHÁZKOVÁ, Calgary, Kan. Ota RAMBOUSEK, New York Milan RODEN, Melbourne, Austrálie Ivan STEIGER, Mnichov Jindřich STIKAROVSKÝ, Johannesburg Pavel STILLER, Mnichov Rudolf STROEBINGER, Hage, SR Něm. Ivan SVITÁK, Chico, Kalifornie Karel TRINKEWITZ, Hamburg Ota ULČ, New York Vladimír VALENTA, Edmonton, Kan. Dagmar VANĚČKOVÁ, Vídeň Vladimír VEIT, Vídeň Václav VÝTVAR, Oberhausen, SR Něm. Arnošt WAGNER, Ottawa Za vydavatele a administraci odpovídá: Ludvík FRIEDE ROČNÍ PŘEDPLATNÉ: Pozemní a lodní poštou .... sfr. 33.- letecky........................................ sfr. 39.- IVAN SVITÁK: VSTŘÍCNÝ PLÁN DEFENESTRACE (aneb Český sen k 21. srpnu 1988) (Legenda zleva doprava) 1. Vasil Bifak: Měl jsem se přece jen raději držet té krejčoviny! 2. Jiří Horák: Tohle není násilí, to je právo, já na to mám doktorát. 3. Mojmír Povolný: Jednou je to usnesení Rady, tak co! 4. Miloš Kučera: SVU je sice nepolitická organizace, ale tohle je v národním zájmu. 5. Ota Ulč: Když jde o lidské tváře, ochotně pomůžu. 6. Vladimír Krajina: Na smetiště dějin s nimi! 7. Pavel Tigrid: Sejdeme se tam všichni. 8. Zdeněk Suda: To bude pěknej příspěvek pro Kosmas. 9. Josef Škvorecký: Mně se zdá, že nejsme dost vysoko, ale za pokus to stojí. 10. Frank Švehla (zčásti překryt): Pak že se dějiny neopakujou! 11. Jiří Nehvěvajsa: Copak na to asi řekne Ferdinand, teda Gorbačov? 12. Vladimír Škutina: Já jsem pro každou legraci. 13. Alexandr Tomský: Z teologického hlediska je tyranicida sporná, ale budiž. 14. Jiří Loewy: Gusto, já ti říkal v Leopoldově, abys tu funkci nebral. 15. Gustáv Husák: Já za nic nemůžu, to zavinil Saša, měl včas zavřít Svitáka. 16. Karel Hrubý: To jsou proměny, že? ! 17. Zdeněk Mlynář: Neber si to tak k srdci, Gusto, nic ve zlým, my jen tak po soudružsku. 18. Miloš Šuchma: Mám se angažovat jako angažovaný nestraník? 19. Zdeněk Šedivý: Ať žije Svobodná Evropa! Vzhůru do třicetileté války! 20. Jiří Pelikán: Hoši, jen abyste měli páru na další kolo. 21. Adolf Muller: Bipolarita sice neumožňuje změny, ale pozadu nezůstanu. 22. Lubomír Štrougal: Soudruzi, já jsem jen písař! Takhle jsem si svou penzi nepředstavoval. 23. Tonda Liehm: Já bych tě poslal do Paříže na vyslanectví, ale doba je jiná. 24. Jiří Hochman: Jo, nevyhnutelnost dějin, to chce svý. Jaroslav Houba s Marií Provazníkovou (96) v listopadu 1986. Fotografie k reportáži »Český tenisový fenomen« na straně 16. [pageend32]