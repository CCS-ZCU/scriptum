VĚSTNÍK Ze skrovných zpráv o 14. náhražkovém sjezdu komunistické strany v Československu víme zhruba zatím jenom to, že dr. Gustáv Husák uhájil své pašovství a platnost hitlerovského hesla, které vyřkl po invasi: jedna strana, jeden stát, jedno vedení (a nad tím jeden karabáč.) S presidentem Svobodou, s nímž zradil Dubčeka dřív, než kohout stačil jednou zakokrhat, poděkoval znovu, tak jako nedávno v Moskvě, Sovětskému svazu za “obětavou pomoc” a za invasi. Je vskutku povzbuzující vědomí, že na Rudém náměstí v Moskvě a jinde po širé Rusi sovětští spisovatelé, umělci, studenti a vědci protestovali proti invasi, že ji oficielně odsoudili komunisté francouzští, italští, belgičtí, jugoslávští, rumunští a latinskoameričtí. “Představitelé” toho přepadeného a znásilněného národa však útočníku za zločin ještě děkují. Zdá se, že ani Sovětský svaz, ani srpnoví “vítězové” v Československu se ale nezbaví duchů, které vyvolali. Ukázalo se to hned na sjezdu, jehož předsednictvo nedovolilo, aby delegát italských komunistů Sergio Segre přečetl sjezdové poselství ústředního výboru své strany, které kromě pozdravu obsahovalo znovu kritiku srpnové invase a odmítnutí Brežněvovy doktríny o “omezené státní svrchovanosti.” Husák se tím velmi zavděčil Brežněvovi, ale italská komunistická strana uveřejnila v svých listech rozhodný protest proti potlačení svého úředního projevu. Hlavní sjezdová jednání byla důvěrná, takže se nikdo nedoví, jak vyvrcholily spory s posledními Dubčekovými stoupenci, odvážil-li se totiž někdo k Duibčekovi hlásit nebo něco namítat a jak probíhaly rozpravy, co říkali ka- jícníci, chytráci a Milotové a jak se točily korouhvičky. V novinách však budou jistě ještě několik neděl otiskovány hřímavé fráze těch, kdo po srpnové invasi stoupli okovanou botou československému lidu na krk. Nový ústřední výbor komunistický, který ovšem vládne také dvěma přisluhujícím “politickým stranám,” je teď spolehlivě v rukou věrných služebníků Moskvy. Vypadli z něho už všichni, na nichž lpěl sebemenší stín přátelství s Dubčekem. Na dlažbě se ocitl i Evžen Erban, jenž stejně hrdinsky sloužil Hitlerovi, pak v čele národní fronty komunistům, ale za "oblevy” se ukvapil a tak jako Fierlinger, druhý rytíř smutné postavy, promluvil a napsal také něco o chybách starého režimu. * * * Je smutný vývoj v Československu: jsou pronásledovány rodiny osob, které v invasni době zůstaly v cizině, je dražší poštovné a nové doručovací sazby, clo bylo uvaleno i na darované léky, byly zavedeny vydřidušské poplatky za visa, za pasy, a za povolení k vystěhování jsou vymáhány neslýchané částky: byty nejsou a to má mnoho zlých následků, domy chátrají, pracovní morálka klesla na nulu, je nedostatek mléka i pro děti, není ovoce, je bída na bídu, ale je tam 80.000 okupantského vojska, sovětští inženýři budují v Praze podzemní dráhu, aby byla nová příležitost k děkování, pořádají se prázdninové výpravy jenom do komunistických zemí a chybí už jen těch Bezručových “beček tisíc sedmdesát,” aby se zapomnělo na násilí a na zradu. Když v roce 1794 maršálek Suvorov obsadil Pragu a dobyl Varšavy, oznámil carevně Kateřině, že všude už nastal klid. Od té doby přešel “hřbitovní klid” do politického slovníku a takový klid je teď v Československu. Ať se jím nikdo nechlubí — magazín LIFE správně napsal o komunistickém sjezdu, že svět si už zvykl na všelijaké nestoudné veřejné obřady, ale že tato pražská paráda, uspořádaná za necelá tři léta po krátké svobodě “jara,” zaslouží zvláštní cenu — za tu hnusnou podívanou. * * * Ta podívaná však zapadá dobře do rámce divadla mezinárodního. Spojené státy a Sovětský svaz, obě nadvelmoci, jak se teď říká, zahájily velké diplomatické tažení o rozdělení světa — toho si Moskva již dávno nejtoužebněji přála. Kdysi ve středověku jedna taková nadvelmoc rozdělila svět na dvě půlky, jednu dala Španělsku a druhou Portugalsku. Bylo z toho mnoho válek na souši i na moři, kro koření a pro zlato, a byly vyhubeny národy objevené a shledané "zaostalými.” Máme pochopitelný zájem na tak rozsáhlém diplomatickém tažení nejen jako američtí občané, ale i pro svůj československý původ a pro své vztahy k rodné zemi, které nezeslábly ani lety, ani vzdáleností. Už před více než stoletím skládal František Palacký veliké naděje ve Spojené “obce” americké, že budou záštitou evropské kultury a obráncem práv, kterých si evropské národy vydobudou na despotických panovnících. Byly Spojené obce americké záštitou i nám, přijímaly uprchlíky před politickým útiskem a z hospodářské bídy, a nechávaly jim svobodný rozvoj i národní. “Nelenovaly si ve dnech soužení” a pomohly zbořit bašty despotismu v Evropě. Z jejich zásahu a z obětavosti krajanů vzrostla i naše svoboda a státní samostatnost, a pak zničená byla touž pomocí zas obnovena. Jak bychom tedy nesledovali s živým zájmem diplomatické manévry, když se přece týkají i nás a našich doma? * * * Vyjednává se a nová vyjednávání se připravují a nadvelmoci se přou, kdo navrhoval dřiv — pravda je, že demokratické státy předložily již před třemi lety návrhy na zmírnění zbrojení. Rozhodující ovšem teď je, kdo ušlechtilé snahy doopravdy pomůže uskutečnit. Loni v srpnu byla v Moskvě podepsána smlouva Sovětského svazu s Německou spolkovou republikou. Kancléř Brandt ji ujednal se souhlasem západních mocností a s výslovnou výhradou, že demokratické Německo zůstane v obranném svazku západních zemí. Němečtí spiessbíirgři a nacionalisté všech odstínů vytrvale prohlašují Brandta za zrádce, protože když unikl z hitlerovského Německa do Norska, přihlásil se tam za krátké obranné války do armády, bojoval proti nacistickým vetřelcům a přešel s Nory do Anglie. Maje zkušenosti s totalitní diktaturou německou, se sovětským útokem na Finsko a poválečným nátlakem Moskvy na skandinávské země. Brandt učinil platnost smlouvy závislou na rozřešení choulostivé otázky Berlína a s ní spojených problémů. ČESKOSLOVENSKÉ NÁRODNÍ RADY AMERICKÉ Červen 1971 Čísla 200 JOSEF FALTA: UZNÁNÍ SOVĚTSKÝCH VÝBOJŮ [pageend1]VĚSTNÍK JUNE 1971 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Office: 2137 So. Lombard Avenue, Cicero, Ulinods 60650 Tel.: 656-1117 Second class postage paid at Chicago, Illinois VĚSTNÍK ČERVEN 1971 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Úřadovna: 2137 So. Lombard Avenue, Cicero, Illinois 60650 Tel.: 656-1117 Sovětský svaz, který již několik let hledá, jak by nabyl rozhodujícího vlivu v Evropě a dosáhl uznání záborů, použil hned smlouvy k vývoji. Pražský Časopis pro mezinárodní právo uveřejnil loni v prosinci obsáhlou úvahu, v které dr. Vladimír Kopal bez obalu říká, že smlouva je “ze sovětské strany výsledkem zahraniční politiky usilující o positivní řešení sovětsko-německého poměru využitím rozporů mezi kapitalistickými mocnostmi.” Dr. Kopal doufá, že tato smlouva se stane “jedním z úhelných kamenů evropské bezpečnosti, která by důsledně vycházela z existujícího stavu a stabilisovala na jeho základě mír v Evropě.” To tedy je zřejmě základna návrhů, s nimiž se Sovětský svaz vytasí při konferencích se západními mocnostmi o omezení zbrojení, o snížení početních stavů vojska obou mocenských skupin v Evropě, o zajištění světového míru vůbec a evropské bezpečnosti zvlášť. Sovětský svaz bude klást podmínku, aby západ “realisticky” uznal trvalou platnost nynějšího stavu věcí v Evropě bez zřetele k tomu, že Sovětský svaz jednak nedostál svým spojeneckým smluvním závazkům, porušil právo sebeurčení národů v svém sousedství, vojenskými hrozbami jim vnutil násilnický režim komunistické menšiny, obral je o nezávislost a o svobodné rozhodování ve vlastních věcech. Ale co takto přehlíží nesplněné závazky k demokratickým spojencům, drží se Sovětský svaz nadmíru pevně územních výhod, které získal ze svého spojenectví s nacistickým Německem a jako odměnu za podporu Hitlerových dobyvačných plánů. To je také ten “existující stav,” na němž sověty chtějí “budovat mír a bezpečnost v Evropě.” Středoevropské národy, znásilněné komunisty se již dávno právem obávají takové stabilisace svého nevolnictví. * * * Politika Sovětského svazu nápadně připomíná Bismarcko- vy intriky v minulém století (intriky s carským Ruskem), a nynější diplomatická ofensiva Moskvy je věrná podoba roku 1922, kdy tehdejší sovětské Rusko prodralo se prvně ke spolurozhodování v evropských věcech. Již několikrát jsme tu připomněli janovskou mezinárodní konferenci, svolanou na duben a květen 1922 k řešení svízelných hospodářských a politických problémů poválečné Evropy. Někteří tehdejší odpovědní činitelé soudili, že situace se změní k lepšímu, když sovětské Rusko bude vyvedeno z dosavadní isolace. Spojenci se však nemohli sjednotit na společném stanovisku k Rusku, a zatím co se přeli, sovětská delegace v čele s Čičerinem se ve vší tichosti sešla s delegací německou v sousedním Rapallu a ujednala politickou a hospodářskou dohodu, která janovskou konferenci málem rozmetala. Konferenci zachránil sice obratným jednáním československý ministr zahraničí dr. Beneš, ale ruská isolace byla prolomena. Zklamali se však všichni, kdo očekávali ozdravení evropských poměrů. Sovětský svaz byl nyní postupně uznáván cizími státy, ale začal hned s rozbroji a pomáhal Německu bořit soustavu versailleského míru. Vytvářel obchodní obtíže, ujednával smlouvy, o nichž vzápětí prohlašoval, že je neuznává, způsoboval politické konflikty, pohraniční spory, a mezitím Třetí internacionála pod ochranou sovětské vlády a v jejím zájmu organisovala v zahraničí podvratnou činnost. * * * Západ je nyní pln optimismu. Vyjednávání o Berlín je prý velmi nadějné, daří se porady o omezení zbrojení a také na Střední východ je prý radost pohledět, ačkoli patnáctiletá smlouva, kterou jako divný výsledek vládní krise podepsal Egypt se Sovětským Svazem, růžové vyhlídky poněkud zatemnila. Egypt totiž dostane od Sovětského svazu další vojenskou, politickou a hospodářskou pomoc a za to odpustí sovětským agentům v egyptské armádě a politice všechny hříchy. Členské země Atlantického svazu vyslovily zásadní souhlas s plánem státního tajemníka Rogerse na vyjednávání se Sovětským svazem ve všech hlavních otázkách. O omezení počtu cizího vojska v evropských zemích začne se vyjednávat “ve vhodné chvíli” s varšavským spolkem komunistických zemi. Ale sovětská vláda už vybočila a poslala náhle do Dánska, Norska a k vládě anglické Semjona Ca- rapkina, náměstka svého ministra zahraničí s upozorněním, že o zmenšení vojenských početních stavů se může vyjednávat jenom v souvislosti s konferencí o evropské bezpečnosti, kterou západní spojenci dosud odmítali a které dosud nedůvěřují. I když se konference sejdou, bude se opakovat stará písnička: zástupci komunistických vlád budou dělat propagandu, intrikovat, uhýbat a obviňovat západní delegace z průtahů a z neochoty k dohodě. Je totiž nebetyčný rozdíl mezi nazíráním demokratickým a komunistickým. Komunisté se kdysi chlubili diktaturou jako vrcholem státnické dokonalosti, dnes arciť už nemluví o diktatuře, přejmenovali ji na “lidovou demokracii.” Mír uznávají jen potud, pokud prospívá Sovětskému svazu a komunismu: c-brana demokracií proti vnějšímu a vnitřnímu nepříteli je podle komunistické teorie nemravná, ale naproti tomu války občanské, vedené komunisty, jsou války spravedlivé, “osvo- bozenské,” a komunistické státy je musí podporovat. Státní svrchovanost, jak to vyložil Brežněv, je sice nedotknutelná, jde-li o stát komunistický, ale i tam musí být omezena, když toho vyžaduje prospěch Sovětského svazu a mezinárodního komunismu. Komunisté budou vyjednávat, čas není jejich pánem. Počkají, až v demokratickém táboře vyvrcholí následky dnešního zmatení myslí, jež se projevuje nejenom demonstracemi, ale i netečností nebo výbuchy demagogie, nepochopitelně povrchním posuzováním naléhavých problémů domácích i světových, beozhledným sobectvím celých velkých složek, které se naivně domnívají, že své vynucené výhody budou moci udržet ať v jakémkoli státním zřízení. To všecko, čítaje v to korupčníky, je nejhorší rozkladná pátá kolona, jakou si možno představit a proti které vlastenecké praporky nepomohou. Je sice politicky nemyslící, ale právě tím je největší oporou těm, kdo podkopávají soustavu demokratické svobody. Bolševici v posledních dnech starého Ruska takovou výhodu neměli. * * * Přes to stále slyšíme chválu konferencí a radost nad nynějším i budoucím vyjednáváním se Sovětským svazem, s jeho vasaly, ba i s Čínou. Každé varování je povýšeně odmítáno. Optimisté v novinách, v rozhlasu a televisi, v tisku, v knihách a ve školách kreslí nám všemi duhovými barvami, jak bude všecko krásné, jaká to bude pastýřská idyla. K chvále takového besedování s komunisty vypůjčil si onehdy jeden novinář i citát z bible, z Proroctví Izaiáše proroka. To bývá ošidné, zvláště vytrhne-li se věta bez (Pokračování na str. 8) 2 • VĚSTNÍK [pageend2]Manifestujte v týdnu porobených národů! Od roku 1959 je třetí červencový týden věnován porobeným národům. Senát amerického kongresu přijal tehdy resoluci navrženou demokratickým senátorem Paulem H. Douglasem z Illinois a republikánským senátorem Jacobem Javitsem z New Yorku, která ukládá presidentům Spojených států, aby dokud ujařmené národy nebudou opět svobodné, vydali ke každému 17. červenci proklamaci v zájmu jejich osvobození. Všude, kde jsou soustředěni přistěhovalci z ujařmených zemí nebo jejich děti narozené již v Americe, pořádají se v rámci Týdne porobených národů manifestační projevy spojené s průvody krojovaných národnostních skupin. Mají připomínat americké veřejnosti mezinárodní komunistické nebezpečí, a ujistit lid v zotročených starých vlastech, že my, žijíce ve svobodě v normálních poměrech, nezapomínáme na něj a protestujeme jeho jménem. V Chicagu bude letos manifestační průvod porobených národů uspořádán v sobotu 17. července, právě ve výroční den senátního usnesení. Účastníci průvodu se seřadí v 11.00 hod. dopoledne na jižní Wacker Drive a průvod vyjde přesně ve 12.00 hod. Budou v něm jako vždycky stopiny v národních krojích a alegorické vozy. V československém oddílu, který má č. 17 a seřadí se na jižní straně Wacker Drive uprostřed bloku mezi ulicemi Wells a Franklin, budou hrát dvě kapely, kapela Československých spolků v Americe (ČSA), řízená Richardem Pitlíkem, a 25členná kapela Americké federace hudebníků (local 10-208), řízená Josefem Divíškem. Letošní manifestace je zvlášť významná. Sovětský svaz využil vydatně toho, že svět přijal bez odporu jeho vojenské přepadení Československa v srpnu 1968, které zvláštní náhodou časově souviselo se známými pouličními bouřemi v Chicagu. Od té doby nejistota ve Spojených státech vzrostla tak, že ani nejpřisnější státní tajemství nejsou bezpečna před nepřátelskými agenty. Sovětský svaz horečně zbrojí na zemi, na moři a ve vzduchu a z této síly podává svůdné nabídky odzbrojení a míru, aby donutil demokratický svět k novým ústupkům a k povolnosti pro další kompromisy. Tím si chce zajistit politické a hospodářské výhody, kterých dosáhl v minulosti hrozbami a zradou, chce si zabezpečit trvalost územních záborů, ovládání sousedů a možnost dalšího pronikání k úplnému ovládnutí Evropy. Uprchlíci ze zemí v sovětské zájmové oblasti, ze států s diktaturou komunistické menšiny, a američtí občané původem z těchto zemí mají povinnost zúčastnit se manifestací v Týdnu porobených národů, aby tak co nejrozhodněji protestovali proti novému a rozsáhlejšímu Mnichovu, proti úmyslu uznat zločinné křivdy, zotročení a vykořisťování znásilněných národů. Musí varovat před pohodlným, ale nebezpečně klamným míněním, že souhlasem — třeba jen mlčenlivým — s nespravedlností spáchanou na jiných se některý stát bude moci sám zachránit. Americká veřejnost měla by se pak manifestací v Týdnu porobených národů zúčastnit ve vlastním zájmu, neboť sila a opovážlivost vnitrního i vnějšího nepřítele a rozpínavost mezinárodního komunismu ohrožuje nejzákladnější práva a svobody amerického lidu. Československá národní rada americká vyzývá proto všechny chicagské čs. organizace, všechny členy svých odboček a připojených organizaci, členy krajanských spolků a vůbec všechny lidi československého původu, aby všichni společně šli manifestovat do průvodu porobených národů a přičinili se, aby manifestace byla co nejmohutnější. Přijďte všichni —- dokažme své národní cítění! Krojované složky jsou zvlášť vítány — přineste s sebou své americké a československé spolkové prapory, nechť vlají na State Street ve znamení svobody pro všechny. Prosíme, abyste svou účast ohlásili úřadovně Československé národní rady americké, 2137 South Lombard Avenue, Cicero, Illinois, 60650, telefon OLympic 6-1117, tak, aby seřazení (zvláště krojovaných skupin) bylo možno předem připraví ti. Sobota, dne 17. července nechť se stane manifestací všeho československého lidu v chicagském okolí, manifestací oddanosti k zásadám svobody, demokracie a spravedlnosti. Červen 1971 Československá národní rada americká K politickým procesům v Československu ČSNRA zaslala státnímu sekretáři Williamu Rogersovi dopis následujícího znění: “Vážený pane sekretáři: Československá národní rada americká, národní organizace Američanů českého a slovenského původu, předkládá k Vašemu posouzení fakta, která jsou ještě více skličující, než všeobecné zhoršení situace v Československu. Po nešťastných událostech roku 1968 učinil gen. Ludvík Svoboda slavnostní prohlášení v tom smyslu, že dokud bude presidentem Československa, nedojde k žádnému obnovení politických procesů. Pročítání denního tisku nás informuje, že mnoho politických procesů již probíhá, či mají být zahájeny. Kromě toho nové projednávání procesů z doby před rokem 1968, jež bylo v době tání zahájeno k rehabilitaci odsouzených, bylo zcela zastaveno. Tim byly sliby slavnostně dané hlavou státu občanům Československa porušeny, a to bez jakéhokoli dalšího vysvětlení. Československá národní rada americká Vás naléhavě žádá, pane sekretáři, abyste toto měl na mysli, kdykoli je posuzována důvěryhodnost současné vlády Československa při mezinárodních jednáních. Československá národní rada americká dále doufá, že vláda Spojených států nalezne způsob a prostředky, jak vštípit vládě Československa nezbytnost dostát nejen mezinárodním závazkům, ale i domácím, učiněným vlastnímu lidu.” ČSNRA k XIV. zjazdu KSČ 25. mája t. r. otvorili v Prahe dlho odkladaný XIV. zjazd KSČ. Oslávili na ňom päťdesiate výročie založenia Komunistickej strany Československa. Velebili 50 rokov zrád- nej činnosti na záujmoch našich národov. Dnes po 50 rokoch tejto činnosti nemá Československo ani ten kúsok samostatnosti, akú majú ostatné krajiny sovietskeho tábora. Vládne sa výlučne len z titulu moci spočívajúcej na tankoch červenej armády proti vôli robotníkov, roľníkov, inteligencie, mládeže, ale aj proti vôli vätšiny članov Komunistickej strany. Je to totálna okupácia celej krajiny, horšia než bola za Rakúsko-Uhorska, alebo za Hitlera. Na tento stav reaguje náš ľud doma tichým odporom a živelnou nenávisťou voči okupantom. V tomto je náš ľud doma jednotný. Nie je však jednotný exil, ani v odpore, ani v nenávisti voči okupantom, a ačkoľvek má možnost slobodného jednania, nevyužívá tejto možnosti ani k ochrane záujmov novej vlasti americkej, a tým aj svojih vlastných, ani k ochrane záujmov našich ľudí doma. Je nutné toto zdôrazňovat často a pri každej príležitosti k hanbe všetkých tých, ktorí stoja netečne a nečinne stranou. Tisková zpráva ČSNRA Předplatitelé, prosíme, zaplaťte své předplatné na rok 1971! VĚSTNÍK • 3 [pageend3]ČESKOSLOVENSKÝ DEN Litujeme, že z technických důvodů Přípravný výbor byl nucen přeložit Československý den z 18. července na 3. října 1971 do sokolovny Havlíček Tyrš na Lawndale Ave., Chicago, III. Ke změně jsme byli donuceni v prvé řadě prohlášením mayora Daleyho, který stanovil sobotu, dne 17. července za Den Porobených národů. Účast v průvodu Československé národní rady, Čs. ženské národní rady v exilu, etc. vyžaduje velkých příprav, krojů, standard, vozů atd. a není dobře možné žádat od pořadatelů, aby po dva dny, v parném létě, se hlásili k tak velkým úkolům jako je Průvod Captive Nations ve městě a hned následujícího dne Československý den. Jsou tu i další důvody: např. celá řada spolupracovníků, kteří se o Čs. dnu vždy ochotně ujmou svých povinností ve Stáncích, v kuchyni, u pokladny atd., bude právě v červenci mimo Chicago. Western Electric i jiné podniky, kde je mnoho našich členů zaměstnáno, mají právě prázdniny. To jsou pádné důvody, které nás přiměly ke změně data na pozdější dobu. Žel, všechny další neděle ve Wozniakově zahradě jsou zadány až do listopadu, a proto se Přípravný výbor rozhodl pořádat Čs. den v sokolovně Havlíček Tyrš dne 3. října 1971. Hlavní ráz Československého dne bude dodržen. Jídelna bude otevřena v poledne a program zahájen ve 2.30 odp. Po 4._hod. je tanec. K Čs. dni bude vydán památník a před koncem léta budou rozeslány žádosti oznamovatelům o příspěvek do “Souvenir Program”. Pozvánky krajanské veřejnosti budou též rozeslány, jak bývá našim zvykem. Listiny Wellwishers, které byly již rozeslány všem odbočkám a členským organizacím s prvním dopisem, jsou platné i pro nové datum. Jak jste si jistě povšimli, jsou číslovány, zaznamenány v úřadovně, proto je laskavě rozdejte svým spolupracovníkům za účelem získání příspěvků. Přípravný výbor Čs. dne Československé národní rady americké Milada Ferjenčíková, předsedkyně Porada Stálej konferencie slovenských demokratických exulantov, která se konala 8. května 1971 v Chicagu a o jejímž průběhu jsme referovali již v květnovém čísle Věstníku, se usnesla na následujícím stanovisku: Náplňou slovenských dejín je boj o národnú svojbytnosť, demokraciu a ľudské práva. Taký program mal Ľudovít Štúr, tak pracoval so svojou básnickou a politickou školou; v tom duchu pokračovali slovenskí politickí aktivisti zo začiatku tohoto storočia a v tom duchu viedol národ odboj za prvej i druhej svetovej vojny. V duchu tejto národnej a demokratickej tradície šli do boja naši legionári na čele s Milanom Rastislavom Štefánikom za prvej svetovej vojny, zaistili tak Slovákom miesto medzi víťaznými národmi a umožnili národu slobodne a demokraticky sa rozvíjať vo spoločnom štáte s Čechmi — v Česko->Slovenskej republike. Za obnovu tohoto štátneho zväzku bojovali Slováci za druhej svetovej vojny v zahraničnej armáde a doma — v Slovenskom národnom povstaní. Česko-Slovensko s rovnoprávnym Slovenskom — ako štát, ktorý vznikol a bol obnovený z vôle dvoch národov: Slovákov a Čechov, stelesňuje slovenskú národnú svojbytnosť a nezávislost. Tým se završil slovenský národotvomý proces. Slováci sú dnes moderným národom, ktorému patria všetky atribúty národnej individuality a národnej suverenity, ako každému inému europskému národu. Tento národne uvedomovací proces sa dokončil v Čes- ko-Slovenskej republike, ktorá aj z toho dôvodu je medzinárodne uznávaná za spoločný štát Čechov a Slovákov a ktorá sa v dôsledku toho pretvorila z pôvodného centralistického štátu na federatívny; i -ked’, za daných pomerov a podmienok len na formálne federatívny štát. Aj túto formálnu federáciu treba považovať za dôkaz českej a slovenskej ochoty ku spolužitiu. Ale výsledok tohoto slovenského národotvomého procesu nie je ešte prebojovaný voči ostatným súsedom. Odmietame preto názor, že česko-slovenské štátne súžitije je Slovákom na škodu, že popiera slovenskú národnú suverenitu, alebo že ohrožuje Slovákov ako národ. Naopak, v danej geografickej situácii československý štát chráni a zaisťuje slovenskú národnú suverenitu a územnú celistvosť Slovenska lepšie, ako by to mohla zaistiť slovenská štátna samostatnosť. V kroku opustiť československý zväzok vidíme nebezpečie a hazardovanie so slovenskou budúcnosťou. Sme presvedčení, že tak zmýšľa aj domov. Toto svoje stanovisko sme vyjadrili už pri zakladaní našej Stálej Konferencie v rezolúcii 8. decembra 1963 v Torontě, takto : “Slovenský ľud si želá budovať svoju národnú a politickú budúcnosť na pôde Česko-SIovenskej republiky v predpoklade, že sa česko-slovenské spolužitie bude opierať o dôsledné uznanie slovenskej národnej individuality, vyjadrenej a zaistenej ústavne vytvorenými slovenskými národnými orgánmi zákonodámej, vládnej a výkonnej moci, ktoré by neboli podriadené nijakej vyššej autorite.” Komunizmus je nepriateľom Čechov i Slovákov. Robí veľkú chybu každý, kto v boji proti spoločnému nepriateľovi rozbíja ich spoločné sily. Zo stanov, z vyhlásení a z prvých akcií tvoriaceho sa “Kongresu” vidno, že ide o zámerný program negovať česko-slovenskú Státnost a znevažovať jej význam pre ochranu slovenských národných záujmov. Takéto počínanie je podľa nášho názoru medzinárodne škodlivé, lebo môže zoslabiť postavenie Československého štátu a podporiť ašpirácie tých, čo stále ešte myslia na svoju expanziu na úkor Slovákov. Tradícia bojov za demokraciu a za ľudské práva bola vstupenkou pre slovenský národ do spoločenstva slobodných národov a do americko-európskeho spojenectva za oboch svetových vojen. Boli sme spojencami Ameriky a Kanady. Majú na tom veľkú zásluhu i naši americkí rodáci, ktorí sa za prvej vojny jasne postavili na stranu česko-slovenské- ho odboja dvoma významnými dohodami — Clevelandskou a Pittsburghskou — a ktorí za druhej vojny v duchu americkej demokracie odsúdili bratislavský fašistický režim rezolúciou, prijatou v Pittsburghu dňa 14. sept. 1942. Predstavitelia slovenských organizácií a časopisov — všetkých katolíckych i evanjelických — združujúcich na pol milióna Slovákov, vtedy veľmi jasne povedali, že Slováci“ sa môžu úfať národnej budúcnosti len v obnovenej republike Československej.” V terajšom svetovom zápase ide o záchranu demokratického spôsobu života a základných ľudských práv. Naše miesto je tam, kde sa bojuje za zachovanie týchto hodnôt a naša spolupráca patrí tým, čo odsudzujú každú totalitu — ľavú i pravú. A patrila by aj “Svetovému Kongresu Slovákov,” keby sa tu vyslovené zásady stali jeho programom. Dary na činnost ČSNRA Mr. Miloš Táborský, East Lansing, Mich. ..................$25.00 Mr. Miloš S. Halouzka, Puerto Rico ......................... 10.00 Mrs. Hermie C. Rabštejnek, Okla.................................... 10.00 Mr. Vsevolod Pospíšil, Penn. ........................................ 9.00 Mr. & Mrs. Miklik, Long Island, N. Y......................... 8.00 Mr. Václav Hesoun, Cleveland, Ohio ......................... 5.00 IN MEMORIAM K uctění památky drahé maminky Marie Hayder a tatínka Franka Haydera, věnuje rodina Heyde- rových, Cleveland, Ohio ....................................... $20.00 K uctění památky svého zemřelého manžela Josefa Zajíčka věnuje Anna Zajíčková ............................$10.00 4 • VĚSTNÍK [pageend4]Z UDÁLOSTÍ V ČESKOSLOVENSKU Dlouho připravovaný XIV. Sjezd KSČ byl zahájen v Praze dne 26. května 1971. Je to ve skutečnosti již sjezd XV., neboť XIV. byl konán v r. 1968 ve Vysočanské Kol- ben-Daněk, a to když Sověti a jejich sateliti okupovali Československo. Tento sjezd byl později na nátlak Sovětů, jako vše ostatní, co bylo za Dubčekovy éry zavedeno, prohlášen za neplatný. Měsíc květen byl vůbec pro čs. komunisty měsícem jubilejním. 1. Máj — den práce, pak den osvobození, 50 let založení KSČ a KSS a dokonce bylo zase Pražské jaro — mezinárodní hudební festival v Praze, přesto, že všechna vstupní visa do ČSSR byla během měsíce května zamítána z důvodu pořádání komunistického sjezdu. Na sjezd přijel sám gen. tajemník KSSS L. Brežněv, který se cítil spokojen a poklepával soudruhu Husákovi na ramena. Vše šlo hladce vpřed, až přišel na řadu řečník rumunské komunistické strany. Nikdo netušil, že by se opovážil kritizovat Sovětský svaz, a proto mu nevěnovali příliš pozornosti. Avšak k velké nelibosti pražských komunistů si rumunský delegát dovolil mluvit o nevměšování se do vnitřních záležitostí kterékoliv země, — což je v socialistickém táboře v rozporu s Brežněvovou doktrínou, která hlásá, že v zájmu komunismu je internacionální povinností komunistů poskytnout pomoc každému státu, ve kterém je komunistické vedení ohroženo. Případ rumunského řečníka byl však varováním pro budoucnost, a když přišel na řadu delegát italské komunistické strany, aby pronesl svoji řeč, byl předem požádán o její text, načež mu bylo řečeno, že obsah jeho řeči je nežádoucí. Sergio Serge, jenž byl delegátem italské komunistické strany, jedné z největších ve svobodném světě, byl nadmíru rozhořčen a předal prostě text své řeči italskému deníku ĽUnitá, který celý projev uveřejnil. Z textu pak čerpaly zprávy listy svobodného světa. Italští komunisté odsoudili sovětskou okupaci Československa a nehodlají na tom nic měnit. Bohužel v Praze se vše obrátilo o 180 stupňů a to se též očekávalo od všech ostatních komunistických stran a jejich delegátů. Stejně se vedlo delegaci anglické, která prý snad předala text svého projevu již před sjezdem a když nebyl schválen, odmítla se sjezdu zúčastnit. Jiná verze zní, že když Angličané odmítli text projevu změnit, nebyla jim udělena vstupní víza do Československa. Dr. G. Husák, jemuž byl nyní dán titul gen. tajemníka KSČ podle vzoru L. Brežněva, se zdráhavé zúčastnil potlesku pri svém jmenování. Od doby popraveného Slánského se titulu “generální tajemník” nepoužívalo. Husák musel spolknout hořkou pilulku, když veřejně a před nejméně 1.000 delegáty musel osobně děkovat Brežněvovi za to, že vyslyšel prosby ( ? ) mnoha stranických a státních funkcionářů, pracovních kolektivů a dělníků a přispěchal s vojsky v srpnu 1968 do Československa “na pomoc”. Je to paradox v porovnání s rokem 1968, kdy 21. srpna moskevský Tass sice uveřejnil zprávu, že: “stranické a státní osobnosti ČSSR se obrátily na SSSR a jeho spojence a žádaly o vojenskou intervenci,” — a hned následující den jak čs. komunistická strana, tak čs. vláda a parlament protestovaly a prohlásily, že nikdo nikoho o pomoc nežádal. Tehdy dr. Husák prohlásil: “Je otázka, kdo tato vojska pozval... není mně známa jediná osobnost v českém a slovenském životě, o které by se dalo s určitostí říci, že by takový krok učinila.” Dnes je již lhostejné, co říká Sovětům Husák, nebo egyptský Sadat, oběma jde o vlastni kůži a Sovětům o moc. Z těch 40, kteří podepsali dokument, žádající Sověty o pomoc prostřednictvím sovětského kon- sula Udalzova, žije již jen 31. 21 z nich se stalo členy ÛV KSČ a 5 je v 11-členném předsednictvu KSČ. V 115- členném výboru strany je již pouze 37 členů nebo kandidátů, kteří v předchozím ÚV KSČ zvolili Dubčeka a později Husáka. I president L. Svoboda přiznal barvu a 15. května t. r. v časopise Svět v obrazech sdělil, že je členem strany. Je známo, že na jaře 1968 byl Svazem protifašistických bojovníků navržen na presidentský úřad jako nestraník. Dle přání Sovětů bylo zvoleno 12 krajských tajemníků do ústředního výboru KSČ, kteří jsou pod osobním dozorem Aloise Indry, jednoho ze signatářů žádosti o sovětskou okupaci. Indra se též může spoléhat na nováčky v ÚV KSČ se starou a pohnutou minulostí. Jednou z nich je Gusta Fučíková, vdova po Juliu Fučíkovi, která byla v r. 1952 korunní svědkyní při procesu se Slánským a pomohla 11 lidem k oprátce. Roku 1968 při rehabilitačním procesu přiznala, že její “nesprávné” výpovědi zavinily smrt alespoň jednoho z popravených. Dalšími jsou Radko Kaska, absolvent školy sovětské tajné služby KGB, a _ dnešní ministr vnitra, Bedřich Švestka, kandidát ÚV KSČ, “jmenovaný” rektor Karlovy university, kterou očistil od všeho vlivu reakcionářů. Je bratrem Oldřicha Švestky, bývalého redaktora Rudého práva, který podepsal žádost o okupaci ČSSR, František Zupka, ultrakonzervativec a obdivovatel Stalina, který se již za Novotného musel vzdát své funkce v odborech, generál Otakar Rytíř, který též volal Sověty a minulého roku se pokusil o vojenský puč v Československu, byl styčným důstojníkem pro spojení armády se Sovětským svazem, a nyní je pouze vedoucím Svazarmu. Tito lidé stáli vždy otrocky po boku Sovětského svazu, a nepůjdou Husákovi na pomoc v ničem, co by se neshodovalo se zájmy Sovětského svazu. Jejich přítomností v ÚV KSČ je Husák nucen k větší ochotě vyhovovat přáním Sovětů — nechce-li být donucen právě těmito lidmi k resignaci. Jedním z vítězství konzervativců je přijetí Antonína Novotného zpět do strany. Prý to nešlo lehce, ale stalo se tak, jak oznamuje kancelář Reuterovy zpravodajské služby. Úřední místa KSČ to nepotvrdila, ale ani nepopřela. V ČEM JE JEJICH JISTOTA? Rudé právo píše v článku o úkolech zemí Varšavské smlouvy následující: “Po zkušenostech, kterými naše strana a společnost prošly v nedávných letech dvojnásob vyniká myšlenka, že obrana a ochrana kterékoli socialistické země je kolektivním závazkem a svátou internacionální povinnosti všech zemí Varšavské smlouvy. V. I. Lenin krátce po vzniku Sovětského Ruska prohlásil, že: “jen taková revoluce má cenu, která se dovede ubránit.” POTÍŽE S PRACOVNÍ ABSENCÍ Práce z 20. května t. r. si stěžuje na pracovní absenci, která v Československu nastala po r. 1968. Během roku 1970 prý bylo zameškáno přes 60 milionů pracovních dnů. Dle statistik činilo procento absence v r. 1951 4.97 %, v r. 1957 5.34 %, v r. 1970 5.12 % a v první polovině r. 1971 stouplo na 5.84 % ; průměrná délka jednoho případu pracovní neschopnosti byla 18.44 dne, což prý je největší za posledních 10 let. SPISOVATELÉ ZASEDALI NA DOBŘÍŠI Není tomu ještě rok, co byl rozpuštěn Svaz čs. spisovatelů a nyní, jako by se nic neudálo, se konalo zasedání ústředního výboru českých spisovatelů na Dobříši 18.—19. května t. r. Svaz českých spisovatelů prý zahájil počátkem letošního roku novou činnost. Obnovuje přátelské styky se spisovatelskými organizacemi socialistických států. Je prý organizací ideově tvůrčí a výběrovou a v současné době rozšiřuje svou členskou základnu. Postupně jsou přijímáni spisovatelé, kteří mají předpoklady vytvářet literaturu navazující na pokrokové a socialistické tradice. ÚTOKY NA BÁSNÍKA PAVLA JAVORA (JIŘÍHO ŠKVORA) Pražský rozhlas napadl 5. června t. r. exilového básníka Pavla Javora, žijícího v Kanadě a posměšně mluvil o jeho snahách stmelit ideově poúnorovou emigraci s pospmovými uprchlíky. Pavel Javor je znám básněmi, jež vyjadřují lásku ke staré vlasti a rodné hroudě, tak, jak jsme jí byli naplněni při budování první republiky, kdy touhou každého bylo něco udělat pro růst země a pro dobré jméno lidu. VĚSTNÍK • 5 [pageend5]NĚKDO PŘECE MUSÍ BÝT VINEN! Není dne, aby Rudé právo nebo jiné listy nepřinesly článek o tom, kdo vlastně zavinil události z r. 1968 a jak zle to s Československem mysleli. Rudé právo vydalo nový svazek sborníku své knihovny pod názvem "Fakta nelze zamlčet”, s významnými dokumenty zářijového zasedání ÚV KSČ v roce 1969, články, rozhovory soudruhů Husáka, Bíláka, Indry, Švestky, Koldera, záznamy z celostátní porady v květnu 1968, “dopisem 99”, dopisy z pošty ústřednímu výboru KSČ v r. 1968 aj. V druhém sborníku jsou dokumenty a články Rudého práva a Tribuny, proč se KSČ rozešla s Dubčekem, Smrkovským, Krieglem a Černíkem. Dále dvě tajné zprávy bývalého ministra vnitra Pavla atd. Třetí sborník přinese článek “Šli proti nám” o činnosti tak zvaného druhého centra, materiál k vysočanskému sjezdu a sjezdu KSS ze srpna 1968 a o formování kontrarevolučních sil. Tedy dosti čtení do budoucnosti pro toho, koho to ještě zajímá. Byly prý však jçStë jiné věci, např. národnostní otázky, které se pociťovaly nejvíce na východním Slovensku, kam v r. 1968 zaměřily pravicové a protisocialistické živly svou pozornost. Jako jeden z prostředků rozeštvání lidí měly sloužit zejména národně kulturní organisace, které dokonce začaly přebírat některé politické funkce. A byly pokusy, aby dokonce zastávaly některé z orgánů státní moci a státní správy. Vedle slovenského nacionalismu se počal prý rozvíjet i nacionalismus ukrajinské a maďarské národnosti. Některé pravicové živly začaly dokonce navazovat písemné i osobní styky s ukrajinskými organizacemi v kapitalistickém světě a propagovaly ze západu získanou nacionalistickou a antisovětskou literaturu a tisk. Na druhé straně byla to snaha o oslabení tradičních kulturních styků se sovětskou Ukrajinou. Tedy, i když prý je obyvatelstvo východního Slovenska po národnostní stránce různorodé, a náboženství hraje důležitou úlohu, v jádru lidé se shodují, že socialismus jim zaručil podmínky pro lidský a důstojný život. ZÁJEM O ANTIKOMUNISTICKÉ, IDEOLOGICKÉ CENTRÁLY Není týdne, aby Rudé právo nemělo komentář k vysílání rozhlasu Svobodná Evropa, knihám vydaným na Západě, a lidem, kteří vedou ideový boj proti komunismu. V poslední doibě čs. noviny přinesly recensi knihy T. Szulce Czechoslovakia Since World War IL, N.Y. 1971, samozřejmě, že nepříznivou. Szule byl v prosinci 1968 vyhoštěn z Československa, neboť se stal nepříjemným stoupencům stalinismu. A. Šalomoun Z BUFFALO, N. Y. Studijní oddělení State University College pro Střední a Východní Evropu uspořádalo večer národních skupin pro lepší vzájemné poznání a spolupráci. Zúčastnila se také malá skupina naší odbočky ČSNRA. Byli jsme překvapeni, když jsme četli v programu jako jediného “benefactora” s příspěvkem $100.00 Československou Aerolinii (ČSA). Pak jsme zjistili, že celá stěna je polepena barevnými obrazy Prahy, Tater atd. a hesly “Fly OK, fly ČSA”. Čs. aerolinie také darovala několik volných letů do Varšavy a zpět pro polské americké studenty studující polský jazyk a kulturu. Během oficielních řečí bylo Čs. aerolinii patřičně poděkováno za její uznání a pak se objevil její zástupce na pódiu, aby kvitoval díky. Poslali jsme jednoho z nás, aby tohoto krajana pozval k našemu stolu. Odpověď zněla: “Sorry, I do not speak Czech, I could only understand little Slovak, as I speak Ukrainian. My name is Oleg Stowbunenko”. Není jistě třeba dalšího komentáře. Českoslovenští krajané, fly OK, fly ČSA. snad aspoň některé letušky budou mluvit česky! ? 6 • VĚSTNÍK Z ČINNOSTI ČSNRA Abychom seznámili členy ČSNRA a předplatitele Věstníku s úsekem sociální práce Rady, uveřejňujeme zprávu sociálního výboru, přednesenou na zasedáni výkonného výboru ČSNRA v dubnu 1971: “Během roku 1970—71 přijelo do naší chicagské oblasti přes tři sta uprchlíků. Při tak velkém počtu lidí nelze ani jinak předpokládat, než že jejich osudy byly rozmanité. Prvním problémem uprchlíků bylo najít zaměstnání a byt. Během celého roku jsme byli vystaveni různým obtížím při hledání zaměstnání. Mamutí podniky stávkovaly a zaměstnanci byli propouštěni nejen ze stávkujících podniků, ale též z podniků, jež jsou na práci mamutích podniků závislé. Za této situace musili nově příchozí vzít jakoukoli práci, jako je umývání nádobí v restauracích, a práci v zahradnictvích a na hřbitovech, i když šlo o kvalifikované technické pracovníky. Navázala jsme spojeni s několik továrnami jako je Phoell, Western Mills, Capital Engineering, s nemocnici McNeal v Berwyn, kde jsou naši lidé přijímáni i nyní. Snažila jsem se spojit s desítkami jiných továren, ale jen s malým úspěchem se mi podařilo uplatnit několik jednotlivců. Ubytování mladých svobodných mužů nebylo celkem problémem. Horší už bylo najít byt pro rodiny. Mnohdy jsem musila ubytovat uprchlickou rodinu, která byla bez peněz, ve svém vlastním domě do doby, než jsem jim našla byt a obstarala nějaký starý nábytek. — Výzvu do novin s prosbou o starý nábytek jsem dala do novin několikrát. Ovšem bylo málo dobrovolníků, kteří nám ho pomohli svážet. Většinou mi pomáhal můj manžel ve svém jediném volném dnu v týdnu. Nesčíslněkrát jsem matrace na střechu svého auta nakládala sama a autem plným krabic rozvážela věci rodinám, které zde mezi námi začínaly svůj nový život. Během minulého roku jsem obstarala více než čtyřicet bytů. Čs. národní rada americká poskytla půjčku na pomoc uprchlíkům ve výši $1,000.00, z kteréžto částky jsem uprchlíkům půjčovala na první nájemné. Před dvěma léty jsem navázala úspěšně spojení s Klinikou pro nemajetné v nemocnici McNeal a během minulého roku jsem uvedla 18 nastávajících matek do nemocnice a podařilo se mi pro ně získat nejnižší sazby za nemocniční ošetření. Také jsem získala nižší sazby pro několik uprchlíků, kteří krátce po příjezdu do Chicaga se museli podrobit operaci. S touto nemocnicí jsem byla a dosud jsem ve styku, neboť mne stále potřebují jako překladatelku. Méně příjemné byly chvíle, když mne volala policie, že jistý uprchlík byl zabit v automobilém neštěstí, nebo nemocnice, která sdělila, že ten či onen se pokusil o sebevraždu a abych se s ním spojila a zjistila motiv. Ráda bych sečetla čas v telefonních rozhovorech s uprchlíky, kteří potřebovali nutnou a někdy také méně nutnou radu. Několik uprchlických rodin se dostalo do tísnivé situace, buď ženy s dětmi byly opuštěny manžely, nebo následkem nedostatku práce zůstaly rodiny bez prostředků; tehdy nezbylo nic jiného než požádat Public Aid o pomoc. Vyřizování případů s Public Aid si vyžádalo hodně času, jakož i tlumočení se sociálními pracovníky. Velká řada uprchlíků se na mne obrátila, abych jim pomohla tlumočit u soudu, kam byli předvoláni po srážkách v automobilech. Nevyhověla jsem ani jednomu, jelikož to už je věc právníka a jsem zásadně proti neopatrné a rychlé jízdě ve městě. Ráda bych zdůraznila, že velmi nápomocna mi byla úřadovna Rady, hlavně sestra Langová, Čs. Ženská národní rada v exilu v čele s předsedkyní M. Ferjenčikovou. ČŽNRA nám pomohla peněžitými dary a jinými věcmi, jako ložním prádlem a jídlem, dále pan Blahut a pan Jančík.” Olga Kovářová [pageend6]VARIACE NA JARNÍ TÉMA Setkáni na schůzce GAMMA v máji je nesporně příležitost, pri niž se vnucuje celá řada májových podnětů, které by neměly zůstat bez povšimnutí. Jarní nálada -— zejména však májová — bývá laděna obvykle trochu romanticky a sentimentálně. Svůj podíl na tom nese určitě Karel Hynek Mácha a naše vzpomínky na povinnou školní četbu. Díky takové jarní euforii jsme i za života ve vlasti — a to i v těch nejhorších časech jako byla padesátá léta — pookřívali novými nadějemi a iluzemi o lepší budoucnosti. Měli jsme zvláštní pocit, že s návratem jara a probuzením v přírodě se musí nezbytně dostavit i jakési neznámé procitnuti uvnitř lidských srdcí a myslí těch, kteří nás nesmyslně a bezdůvodně utlačovali; že se prostě musí stát něco velkého, co by nám vrátilo touženou svobodu a všechno to, co nám bylo po dlouhá léta upíráno. Rozum se přirozeně bránil nepodloženým představám, jichž původ pramenil z našich podvědomých přání; napovídal, že všechny naděje tohoto druhu jsou nereálné; nicméně my jsme byli ochotně nakloněni vždy znovu s každým novým jarem věřit a doufat. Po dvaceti letech střídavých nadějí a opakovaných zklamání jsme znenadání stáli tváří v tvář skutečnosti, která se zdála být prvním reálným krokem k uskutečnění našich tužeb. Máme na mysli dobu, která dostala poetické jméno “Pražské jaro”. Záhy jsme měli poznat, že to byla jedna z největších iluzí, poslední z chimérických snů, v němž většina národa podlehla přesladké vidině svobody a samostatnosti na dosah ruky. Probuzení z tohoto snu bylo velmi prozaické. Nikdo z básníků nepsal oslavné verše na obludy okupantských tanků a jejich živý inventář — napůl odlid- štělé vojáčky odněkud ze stepí. Nepsali verše dokonce ani ti, kteří to v bohaté míře činili v roce 1945 — k oslavě týchž tanků a otců těch, kteří přijeli v srpnu 1968. Vidina lepší a šťastnější budoucnosti pro naši zem a nás všechny tak na dlouho zmizela v nedohlednu. Proč si to však znovu připomínáme, když jsou to věci tak dobře známé. My, kteří dnes žijeme v exilu poměrně krátký čas, trpíme zejména v tomto ročním období jistým druhem sentimentality a touhy po domově. Vzpomínáme obvykle na ty příjemnější stránky života doma; vybavují se nám obrazy naší domácí přírody, vracíme se do rozkvetlých třešňových alejí za humny, u Roztok, prostě kdekoli jsme jim uvykli; jiní vzdychají při reminiscenci na Petřín se záplavou šeříků a s příslušnou vůní. V zrcadle takových vzpomínek se nám často zdá nové prostředí v cizině značně skličující, dost možná právem. Pro svůj duševní klid a vnitřní vyrovnanost s osudem exulantů si musíme připomínat i tu druhou, rozhodně daleko méně příjemnou stránku života doma. Je snadné poučit se z minulosti. Vzpomeňme si na všechny ty májové průvody s nucenou a kontrolovanou účastí; říkávali jsme jim EXPO — existenční pochod s připojením příslušného letopočtu. Takové nedobrovolné oslavy dnes znovu existují a po zkušenosti z roku 1968 jsou ještě urážlivější a potupnější než kdykoli předtím. Připomeňme si všechny ty nevkusné a falešné komedie, vojenské “parády” před sochou velkého generalissima, stejné a na témže místě bez sochy a kdoví — možná opět brzy s ní. Doma se proslýchá, že prý již letos má být 21. srpen prohlášen za den osvobození a záchrany před kontrarevoluční záhubou. Připomeneme-li si Husákův projev plný díků a vděku za okupaci u příležitosti nedávného komunistického sjezdu v Moskvě, pak lze i takové absurditě uvěřit. Je nepochybné, že k účasti na oslavě srpnového “osvobozeni”, pro Československo tak tragického, budou znovu donuceni i normální a slušní lidé. Pomocí nátlaku, strachu a ohrožením nejzá- kladnějši existence rodin i jednotlivců lze dosáhnout i toho. Po několika létech života na svobodě je dost obtížné vybavit si všechny pocity spojené s vlastní účastí na podobných pokořujících oslavách. Vědomí podobné možnosti se musí stát pro každého z nás dostatečně účinným lékem proti nostalgii, byť by naše touha po domově byla sebe silnější. V květnu jsme si připomněli ještě jinou vzpomínku spojenou s domovem. Druhá květnová neděle bývala dnem, který byl po celá dlouhá léta znám v naší zemi (pokud byla svobodná) -— jako svátek matek; v době svobody se v máji oslavovaly záležitosti podstatně odlišné od těch, o nichž byla zmínka. Máj býval měsícem lásky romantických milenců, studentských slavností — majáles — s cestou k Máchovu pomníku na Petřín a také měsícem k oslavě zázraku mateřství. Svátek matek nám utkvěl v paměti od útlého školního věku, kdy jsme svůj výraz vděku a lásky k mamince projevovali skromnou kytičkou a papírovým srdíčkem, kde bývalo vepsáno prosté přání neumělou rukou školáčků. Po létech jsme pak, již dospělí, nalézali takové upomínky v matčině skleníčku, kam ukládala nejcennější a nejdůležitější doklady. Komunisté zanedlouho po uchvácení moci svátek matek zrušili a nahradili jej smutně známým Mezinárodním dnem žen. Tato oficielní a komunistickou stranou nařízená oslava — zvaná krátce MDŽ — neměla naprosto nic společného se svátkem matek, tak jak jsme si jej uchovali v paměti. Byla to vítaná příležitost k laciné zábavě pro kádrováky, podnikové milicionáře a ostatní stranickou sebranku v příslušném podniku, kde se právě oslava MDŽ konala. Takové podniky měly daleko k poetické oslavě mateřství. Komunisté vedeni snahou zbavit náš národ všech tradic a upomínek na lepší a solidnější minulost, pokusili se vymazat z kalendáře i den k oslavě mateřství. Byl to však pokus marný; pravým hlasem národního cítění a myšlení vždy byly a jistě zůstanou hlasy básníků a literátů, nikoli hlasy politiků — tím méně jedná-li se o Novotné, Husáky a jim podobné. Naše literatura je bohatá na díla dokazující nesmírně vřelý lidský vztah k matce a pojmu mateřství. Z komunistických školních učebnic však mnohá zmizela. Zmizela i báseň Otakara Březiny — Moje matka — jedna z nejhlubších a nejlidštějších básní celé světové poezie. Učila se ji zpaměti generace našich rodičů a mnozí z nás. Jsou to verše, které nelze nikdy zapomenout: Šla žitím matka má jak kajícnice smutná, den její neměl vůně, barev, květů, jasu; plod žití suchý jen, jenž jako popel chutná, bez osvěžení trhala se stromu času. Plnou hloubku významu Březinových veršů jsme byli schopni pochopit až v poměrně pozdním, zralém věku. Mnozí z nás až nyní, kdy jsme byli donuceni opustit své domovy a vydat své zestárlé rodiče — často jen samotné matky — na pospas tíživé samotě a opuštěnosti stáří. Matky kajícnice existují dál a nikdy nepřestaly existovat; navzdory komunistické propagandě, která se pokusila vytvořit novou kategorii oslavovaných žen. Březinovský typ obětavé, milující a trpící matky byl nahrazen v komunistickém bájesloví ženou bojovnici za mir a socialismus, emancipovanou ženou pracující v továrně u stroje, ženou milicionář- kou se samopalem, ženou-bachařkou v pracovním táboře a dokonce ženou kosmonautkou. Naším vzorem matky však vždy byla a trvale zůstane matka Březinova, či maminka ze stejnojmenné sbírky nej- půvabnějšich veršů Jaroslava Seiferta. Přední místo mezi básníky, kteří se sklonili před zázrakem mateřství náleží Vladimíru Holanovi, jednomu z největších českých žijících básníků. Básníkův přítel Vladimír Just říká, že příklon k idylickému dětství v blízkosti matky je jedním z dominantních rysů Holanovy poezie. — Holan vyjádřil na mnoha místech své tvorby, že jedinou skutečnou jistotou tohoto světa je láska matky. Dlouho bychom mohli citovat nejen z Holana. Většina našich velkých básníků nalezla a vyjádřila svou lásku a pozornost ženě — matce. Kolik působivých pasáži na toto téma by bylo možno nalézt v tvorbě bratří Čapků. Obdivuhodné je to, jak se nevyhýbají sentimentalitě. Ostatně máme pro to jeden čerstvý literární doklad. Knihu patrona odbočky Gamma Jaroslava BrodVĚSTNÍK • 7 [pageend7]ského. V prvních okupačních dnech pochovávají Brodského maminku. On sám byl varován před účastí na pohřbu, v té době mu hrozilo nové zatčení. Brodský vylíčil své pocity velmi prostě, nestyděl se za své citové pohnutí; on, který prošel tak tvrdou životní torturou. Píše: “Žena s dcerou mi řekly: Nechoď tam, a já seděl za kůlnou a brečel, protože jsem se bál, že se tam bojím jít a brečel jsem, že neuvidím na hřbitově maminku a že ji už nikdy neuvidím... A že jsem to s ní prohrál, protože už mi nikdy, nikdy neřekne, že je přece jenom raději, že jsem se jí tenkrát narodil já ...” Těchto několik zdánlivě prostých vět vystihuje atmosféru prvních dnů okupace. Směs absurdity, nejistoty a strachu; hlavně však strachu, jenž znovu ovládl naše myšlení i jednání. Jen ti nejmladší vystupovali jako neohrožení hrdinové; důvod byl — nezkušenost. Vraťme se však k úvodu našeho májového zamyšlení. Oddejme se ještě na chvíli jarním optimistickým náladám. Dnes, kdy žijeme ve svobodném světě, můžeme situaci naší země hodnotit s výhodou určitého nadhledu a za volného přístupu ke zdrojům necenzurovaných informací. Náš pohled bude patrně mnohem objektivnější a reálnější než ten, jaký mohou vidět naši lidé doma. Nejspolehlivější mírou velikosti našich nadějí je hloubka morální krize uvnitř komunistického hnutí. Hnutí, v jehož řadách na počátku stáli básníci, spisovatelé a význační umělci; hnutí, které postupně degenerovalo do stadia, kde se již absolutně nic nehýbe — řečeno s Ludvíkem Vaculíkem. Hlasy básníků byly umlčeny, nahradila je válečná rétorika maskovaná omšelými frázemi o míru, štěstí a blahobytu. Hloubku ideového úpadku bolševismu na “kulturní frontě” lze doložit jedním příkladem za mnohé. Navíc souvisí s naším původním tématem. Komunističtí odborníci na poli kulturní výstavby, stalinští “architekti lidských duší” zavrhli v době krátce před vypuknutím druhé světové války hru Karla Čapka — MATKA. Označili ji za plod Čapkova pragmatismu a pacifistického poraženectví; krátce — dílo nepřátelské komunistické ideologii. V té době byl uznávaným vzorem pro tvůrce revolučního dramatu komunistický klasik Bertold Brecht. S odstupem dvou násilných okupací — nacistické z roku 1939 a bolševické z roku 1968 — můžeme dospět k zajímavému srovnáni. Pro nacisty byl Karel Čapek zavrženíhodným pacifistou stejně jako pro komunisty. Diametrálně odlišný byl vztah těchto dvou příbuzných systémů k osobě a dílu Ber- tolda Brechta. V Praze byl učiněn významný krok k vyrovnání této diference. Kulturní inkvisitoři ministra Hrbka pokládali za nutné stáhnout z programu Brechtovu hru — Matka Kuráž. Kritické ostny Brechtovy hry se obrátily proti okupačnímu režimu násilí. Tak si některá místa hry vyložili vnímaví diváci a podle toho také reagovali. Je to cen- sumí zásah srovnatelný jedině s činy nacistických kultur- trágrů v posledních fázích ztracené války. Z takových symptonů rozkladu komunistického panství čerpejme víru v naplnění nejvyššiho společného přání: Abychom mohli co nejdříve v naší svobodné zemi oživit tradici, podle niž byl první máj svátkem milenců a nikoli nucenou oslavou proletářského otroctví; majáles — slavností svobodomyslných studentů bez účasti a dozoru tajné policie. Druhá neděle v květnu aby se stala znovu opravdovým svátkem matek. Těch matek, jimž vděčíme za všechno, co má v životě nějakou cenu a skutečný půvab. D. (Z úvodní poznámky přednesené kulturním referentem odbočky GAMMA V. Folkem dne 8. května 1971 — v předvečer Svátku matek — na třetí schůzce odbočky.) UZNÁNÍ SOVĚTSKÝCH VÝBOJŮ (Pokračování ze str. 2) zřetele k následujícímu verši a použije-li se jí tak nevhodně. A přece zrovna to, co novinář vynechal, je nejčasovější a nejdůležitějším doplňkem prorokovy výzvy, abychom se “sesedli a domluvili.” Ten vynechaný verš totiž zní (podle Bible Kralické) : “Budete-li povolní a poslušní, dobré věci země jisti budete. Pakli nebudete povolní, od meče sežráni budete.” Sovětská vláda nedbá na proroky, ale takhle vyjednává už od svého vzniku. 8 • VĚSTNÍK DĚKUJI TI, VELKÝ BRATŘE Washingtonský deník The News uveřejnil 28. května 1971 duchaplný článek, který v překladu otiskujeme v plném znění: Děkuji Ti, Velký bratře Smělost vůdce sovětské komunistické strany Leonida Brežněva, se kterou tento týden vystoupil na sjezdu komunistické strany Československa, připomínala scénu z knihy George Orwella rok “1984.” Pan Brežněv si zahrál roli Velkého bratra, který v Or- wellově novele vládne třetině světa propíráním mozků, kontrolou myšlení a terorem. Jeho poddaní používali dvojího myšlení a mluvili Novou řečí: válka je mír, černé je bílé, radost je otrocká práce, atd. Přesně v Orwellově stylu sjezd p. Brežněvovi bouřlivě aplaudoval — autoru invase provedené v r. 1968 sovětskou armádou, která rozdrtila nezávislost Československa a ukončila jeho snahy dát socialismu “lidskou tvář”. Tento výstup ilustroval jeden z nejošklivějších a nejpokrytečtějších činů Kremlinu. Nejen že Kremlin dělá strašné věci, takové jako je zotročování lidi, ale ještě si vynucuje, aby zotročení poděkovali za prokázanou laskavost. Ten smutný úkol připadl tentokrát Gustavu Husákovi, Slováku, který pro Rusko spravuje zem, pravděpodobně aby bylo zabráněno skupině stalinistů, zrádců a policejních sadistů v převzetí moci. Chudák pan Husák musil “vyjádřit naši upřímnou vděčnost” Sovětskému svazu “a Vám osobně, soudruhu Brežně- ve” za přepadení Československa a svržení vlády Alexandra Dubčeka, která měla podporu drtivé většiny lidu. Je škoda, že se Orwell, rozčarovaný britský komunista, nedožil sovětského znásilnění Československa a páně Brež- něvova pozdějšího triumfálního vystoupení. Snad by byl Orwell inspirován k doplnění svého slovníku Nové řeči hesly jako: invase není intervence, nadvláda je rovnost, nečekejte na pozvání k znásilnění jiné země — dojde po znásilnění. Bohužel, Orwellova novela byla proroctvím. Tento týden Velký bratr byl živ a zdráv v Praze. A v Československu je již rok “1984”. * * * Pohotová odbočka Washington, D.C. — Dr. Josef Hašek, člen politického výboru ČSNRA a ses. Anna Faltusová, tajemnice odbočky — poděkovali dopisy redaktoru washingtonského listu The News Mr. Richardu Hollanderovi za uveřejnění tak vtipně satirického článku. Smutné je jen to, že podnětem k němu, bohužel, je tragický osud Československa. "Pepa Maleček vypravuje" Zásluhou místopředsedy a archiváře Svazu čs. sportovců v zahraničí Matěje Neumanna z Washingtonu právě vyšla velmi pěkně upravená kniha “Pepa Maleček vypravuje”, kterou napsal sportovní novinář a redaktor M. R. Tůma. Autor líčí pestrý sportovní život Malečkův, který je stále populární mezi námi, i “doma” je uznáván za sportovce čís. 1. Popisuje největší sportovní triumf Malečka v ledním hokeji v třicátých letech, kdy byl uznáván za nejlepšího hráče Evropy. Knihu vydalo nakladatelství Františka Švehly, tiskárna Universum Press, na křídovém papíře, s barevnou obálkou a s řadou fotografií ze života a sportovní činnosti Malečka a čs. sportu. Knihu lze objednat u M. Neumanna, 2071 Park Road NW., Washington, D.C. 20010. Normální vydání se prodává za $4, poštou za $5. Omezený počet číslovaných knih, s vlastoručním podpisem J. Malečka stoji od $10 výše. Kniha vyšla v edici Svazu čs. sportovců v zahraničí, ve prospěch Svazu, který pořádá každoročně tradiční “sjezd”. Letošní se koná ve dnech 4., 5. a 6. září v Chicagu za účasti význačných čs. sportovců v zahraničí, v čele s čestným předsedou J. Malečkem. Zdeněk Pražák, tisk. ref. Svazu [pageend8]JOSEF MARTÍNEK v International Who's Who in Poetry Loňského roku vyšla v Londýně encyklopedie International “Who’s Who” in Poetry na r. 1970 a 1971. První vydáni tohoto díla, jež obsahuje biografie a bibliografie více než 3.000 žijících básníků vyšlo r. 1968 a bylo sponsorováno básníkem Johnem Masefieldem, poetou laureátem Velké Britanie, jemuž je i druhé vydáni věnováno. Jsou v něm biografie básníků ze všech oblastí anglického jazyka ve všech pěti dílech světa, také mnoha básníků francouzských, italských a španělských. Připojen je i seznam nejpřednějších publikací poezií tisknoucích a mnoha sdružení a organizací básníků. V tomto svazku je i biografie českoamerického básníka Josefa Martínka, redaktora Amerických listů, žijícího v Tusconu v Arizoně, jehož anglické básně jsou publikovány nejen v Spojených státech, ale i v Kanadě, Anglii a Indii. Uvádí jeho životopisná data, vzdělání na odborné škole v Clevelandu, jeho činnost žurnalistickou v Americe i Československu, dále názvy jeho básnických sbírek, jak anglických Songs of the Desert, tak i čtyř sbírek jeho veršů českých, též hlavní antologie v nichž je zastoupen a časopisy, do nichž přispíval a přispívá; jsou mezi nimi The New York Herald Tribune a The Nation v New Yorku a Trace v Hollywood v Kalifornii. Mezi 16 redaktory této encyklopedie je Vera Rich, redaktorka magazínu Manifold v Londýně a Krishna Scrivas, redaktor Poetry v Madrasu, v Indii, v jejichž publikacích vyšly ukázky Martínkových básní. Je to již potřetí co Martinkova bibliografie byla zařaděna do Who’s Who: poprvé vyšla v “Who’s Who in America” za poslední války když byl tajemníkem Čs. nár. rady v Chicagu; podruhé v “Who’s Who in the West”, když vydal v Arizoně sbírku písní pouště a psal Westerns pro rozhlas. Loňského roku vyšly nové jeho básně v magazínech “Bitterroot” v Blooklyně v N. Y., “Manyfold” v Londýně, “Cy- clo-Flame” v Texasu, v deníku “Caihokia Herald” v Cahokia v Ill, Magazine “The Human Voice” v Homestead na Floridě pak vydal výbor z jeho nové tvorby a širší výbor vyjde v měsíčníku “Omen” v Tusconu. Že pro poezii v angličtině starý básník nezapomíná ani na svůj kruh mu nejbližší a nejdražší, o tom svědčí jak neustávající činnost v krajanském tisku, tak i dvě studie o české poezii a českém dělnickém hnuti v Americe za posledních sto let ve sborníku Panorama, vydaném právě v angličtině Čs. nár. radou v Chicagu. Odsuzujeme nadvládu Sovětského svazu a tak zvanou Brežněvovu doktrínu omezené státní suverenity. Odsuzujeme diktaturu jedné vládnoucí politické strany — komunistické strany Československa, — jež se ujala moci zjevnými hrozbami a násilím ...” Resoluce pokračuje dalšími body žádajícími kanadskou vládu, aby se nesmířila s dnešním politickým stavem v Československu ani v ostatních státech, satelitech Sovětského svazu, a neprovozovala politiku oslabující posici svobodného světa. Závěr resoluce vyzývá všechny Čechy, Slováky a Podkarpatské Rusíny, aby podporovali snahy usilující o návrat svobody a demokracie do rodné čs. vlasti, stali se členy Čs. národního sdružení v Kanadě, podporovali a rozvíjeli znalost českého a slovenského jazyka mezi nejmladší generací a zapojovali se do kanadského života politického, hospodářského a kulturního. Památce lidických mučedníků vzdala poctu 12. t.m. delegace Čs. národní rady americké v 10. hod. dopol. Delegace byla složena z významných zástupců české a slovenské veřejnosti. Radu svobodného Československa zastupoval býv. poslanec Čeněk Tom, za oblastní výbor ČSNRA byl přítomen předseda ing. Štefan Papánek a předseda výboru pro udržování památníku Alois Kopecký, za odbočku ČSNRA“28. říjen” úřadující místopředseda Frant. Kalkus, za Čs. ženskou národní radu v exilu Boženka Němečková, za spolek demokratických exulantů “Věrni zůstaneme” Josef Němeček, za předsednictvo ČSNRA a Svaz čs. důst. v exilu, plk. gšt. Oskar Pejša. Po položení kytice Boženkou Riedlovou a Boženkou Němečkovou delegace zůstala chvíli v tichém rozjímání nad tragickou událostí lidickou. Br. Alois Kopecký pak vylíčil celou historii pomníku, který i s parčíkem je majetkem ČSNRA, zmínil se též o nutné opravě pomníku, kterou s ním a několika dalšími pomocníky před 3 léty provedl Čeněk Tom. Prohlídkou pak bylo zjištěno, co má býti v nejbližší době na pomníku opět opraveno. S předsedou oblastního výboru ČSNRA se již před léty usnesl na tom, že větší památkovou oslavu uspořádá jen připadne-li na zaokrouhlené výročí. Jiná léta vyšle jen deputaci. Takové zaokrouhlené výročí připadá na příští rok. Oblastní výbor začne již na přípravách co nejdříve pracovat. Každý upřímný vlastenec si přeje, abychom v ten den stáli všichni svorně pod vlajkou ČSNRA. Oskar Pejša 23. Kongres v Kanadě 23. kongres “Přátelství” Československého Národního Sdružení v Kanadě, který se konal ve dnech 8. a 9. května 1971 v Niagara Falls, Ont., proběhl úspěšně za značné účasti delegátů, členů a hostí jak z Kanady, tak z USA. Čs. národní rada americká zaslala 23. Kongresu Čs. sdružení pozdravný telegram. Na banketě promluvil předseda A. Daičar a kanadský ministr Robert Welch, který svým projevem získal všechny přítomné účastníky. Je to dobrý přítel Čechoslováků v Kanadě, který hájí zájmy čs. emigrantů. Bylo mu předáno čestné členství Sdružení. Kongres zvolil nové předsednictvo : předsedou se stal J. G. Corn, místopředsedy Dr. J. Škvor, Otta Hora a dr. V. J. Krajina, gen. tajemníkem Aleš Havrlant, pokladníkem Jan Waldauf. Čestným předsedou zvolen A. Daičar. Kongres přijal na svém zasedání resoluci, z níž citujeme; “Jsme dobrými, loyálními občany Kanady, ale neztrácíme a nikdy nechceme ztratit upřímný zájem o osud našich bratří a sester v Československu. Věrni těmto národním tradicím, jako významnému příspěvku k západoevropské kultuře a vzdělanosti, odporujeme vždy všem pokusům zbavit český a slovenský lid státní suverenity a národní osobitnosti. JOHN SLEZÁK, SYCAMORE, ILLINOIS “I believe the work you have done on the Panorama under very difficult — and as you mentioned thankless — conditions deserves more recognition, ani I would say admiration. I do hope that you will keep on as you have always done on behalf of our good people.” HELEN STACH, NEW YORK “I am very pleased with the whole volume and its portend. It shall serve its purpose well in recording the efforts and achievements of Czech and Slovaks in America, contributing through their honest labors, talents and spiritual strength to this great, still young nation, while themselves remaining faithful sons of the dear land of their origin. I am thrilled with Panorama and wish it every success. Thank you for placing my father’s works (Joseph Štýbr, M.D.) in the University of Chicago Library.” Darujte výtisk Panoramy městské knihovně v místě, kde bydlíte, a pamatujte též na členy své rodiny. Cena vázané, ilustrované knihy o 326 stranách je $7 (včetně poštovného). Objednejte si u Czechoslovak National Council, 2137 So. Lombard Ave., Cicero, lil. 60650. PANORAMA - $7.00 VĚSTNÍK • 9 [pageend9]Z o bl a st í a o dbo č ek ODBOČKA MISTR JAN HUS konala členskou schůzi 25. května v sokolovně Havlíček Tyrš. Schůzi zahájil za nepřítomnou ses. Vlastu Matelovou místopředseda br. Jan Tesař. Bylo vzpomenuto na zemřelé bratry a sestry, zvláště na sestru Pikalovou a po přečtení zápisu z minulé schůze přikročeno ku čtení korespondence. Přečten dopis Oblastního výboru ČSNRA, k němuž bylo přiloženo 5 sběracích listin pro well-wishers na Československý den. Přítomní členové dle možnosti přispěli a br. Tesař vyzval k co největší účasti na Čs. dnu. Z dalších dopisů čteno poděkování Chicago University za zaslaný dar. Ve zprávě z Oblastního výboru oznámil br. Tesař založení nové odbočky ČSNRA Gamma. Je potěšitelné, že se mladí zapojují, je na nich, aby časem převzali otěže do svých rukou. Věřím, že budou pokračovat svým způsobem a zachovají to, co začali naši předchůdci a budou hájit zájmy Čs. národní rady americké. Sestry — bratří, nežádáme abyste šli podle nás, ale vezměte na vědomí, že —: ve VAŠÍ práci a ve VAŠICH rukách leží hodně společného s naším bojem za svobodu naší draze milované rodné vlasti. Hlavně neochabujte — nehleďte na nás, že naše aktivita hodně pokulhává, nyní jste na řadě VY a pomáhejte, kde je třeba. Z plného srdce vám všem přeji, že jste nemuseli dlouho strádat v campu, kde člověk nezachytí nic, co by prospělo k povzbuzení — naopak. Já osobně jsem strávil bez jednoho měsíce tři roky, nežli jsem došel k vytouženému cíli. Podle pokladní zprávy sestry M. Maříkové bylo zjištěno, že mnozí členové, za které platíme povinné příspěvky hlavní úřadovně, již několik roků zůstávají dlužni! O činnosti Svob. škol jsme podrobně informováni br. Tesařem, v některých bodech jsme byli potěšeni a též i překvapeni. Po schůzi byla společenská půlhodinka. Byl přijat návrh sestry Burzinské, aby bylo zapomenuto na zvyk volit matičku roku a aby se oslavovaly tentokrát všechny matky. Sestra Tesařová přednesla báseň “o babičce” a “o zdobení” hrobů, které napsala Hana Rubey. — Pohoštění si vzala na starost ses. Burzinská, která pilně zastupovala předsedkyni. Přesto, že nás nebylo jako v letech minulých, bavili jsme se velmi pěkně. Příští schůze odbočky se bude konat v září. Karel Burzinský, tajemník ODBOČKA ČESKÁ KALIFORNIE Na popud odbočky ČSNRA Česká Kalifornie a za spoluúčasti Sdružení čs. exulantů byla uspořádána schůzka v úterý večer 8. června t. r. v restauraci Cherry Tree u manželů Daňkových na Pulaski Rd. a 26. ulici. Dostavilo se kolem 20 zájemců, mladých i starých a došlo k vzájemné a informativní debatě, jež může vést k bližší spolupráci v okoli 26. ulice, kde bydlí velké množství nových uprchlíků. Za odbočku Česká Kalifornie se zúčastnili bří. Šalomoun, Přikazký a Jančík, za Sdružení čs. exulantů bří. Šneberger, Zim a ing. Richter. Za ČSNRA promluvil gen. tajemník br. V. Chalupa, který objasnil poslání Rady a rozebral vztahy tří posledních emigračních vln, to je krajanů, kteří přišli do II. světové války, a pak poúnorových a posrpnových uprchlíků. Bylo vzato s uznáním na vědomí dílo, jež za sebou zanechala krajanská větev za posledních 50 let, které nikdo nepřekoná. Zachovat toto dílo při životě je povinností a posláním dvou posledních emigračních vln, které přišly již do mnohem příznivějších hospodářských podmínek, avšak nemají kvantitativně dosti sil. Jedině dveře otevřené další emigraci ze staré vlasti by pomohly v v díle pokračovat se zdarem tak, jak pokračují národ10 • VĚSTNÍK nostní skupiny v Americe, jež mají volný příliv mladé krve. Co krajané za posledních 50 let vykonali, komunistický režim v ČSSR odsuzuje k zániku odpíráním přílivu nové emigrace. Věřme tedy sami v sebe a v nové Dubčeky nejen v Československu, ale v Sovětském svazu samém. Děkujeme manželům Daňkovým za jejich pohostinnost a všem zúčastněným za jejich přítomnost na schůzce. Doufáme, že až budeme na podzim ve schůzkách pokračovat, že přijdou opět všichni a přivedou další přátele. A. Šalomoun ODBOČKA GAMMA SE PŘEDSTAVILA Velmi příjemný večer připravila svým členům a přátelům v sobotu 12. června v Peacock roomu budovy ČSA v Ciceru nejmladší chicagská odbočka ČSNRA, pojmenovaná Gamma, podle známé knihy Jaroslava Brodského, jenž byl na večírku také přítomen. Tito nejposlednější uprchlíci z moci komunistického teroru (je to taky vlna gamma) snad našli to “znamení,” o kterém se Květa Hanková zmiňuje v závěrečné větě své předmluvy k Brodského knize, a snad si přinesli také “stébla trávy, vlasy své mámy země,” o nichž mluví autor, když se mu, zkrvácenému, podařilo přebrodit řeku na svobodu. Možná, že si to ani neuvědomují, ale jen člověk bez citu by to neviděl v jejich očích, v očích těch nejmladších a jaksi ostýchavých, i v očích jejich rodičů nebo starších druhů, kteří dobře chápou dosah všeho. A že jsme tohle také kdysi prožívali, třeba za jiných okolností a snad ve větším vnitřním osamocení, spojil nás s tou poslední “vlnou” pocit zvláštní takřka rodinné sounáležitosti. Jsou ovšem o stupínek výš nebo dál, a co tančili, opravdu slušelo mládi, byla v tom přirozená nenucenost a upřímnost. Hrála jazzová skupina Mellody Kings a u klavíru jsme s radostí zas uviděli brněnského dr. Jiřího Bluma. Vedle nejnovějších melodií ozvaly se i sentimentální písně, při nichž kdysi nyly naše děti. Celé prostředí, způsob zábavy, hudba i tanec a hosté -— všecko, jako by se odněkud vyloupl kus tak známého milého světa, který jsme již pokládali za zasutý. Pořadatelé šťastně vložili doprostřed večera hezký taneční program, jehož každé číslo bylo odměněno upřímným potleskem. Již dříve jsme po zásluze ocenili ušlechtilou snahu Mojmíra Viktorina a jeho tanečního klubu Beseda. Je to skupina mladých lidí, obětavých a pilných, kteří v svých tanečních výkonech dosáhli veliké dokonalosti. Předvedli několik tanců na národní a znárodnělé písně, tančili obratně, s chutí a se smyslem pro vtip, s přirozeným vkusem a s čistou svěží mladistvostí. Doprovázela je na klavír pí. Libuše Holíková, absolventka pražské konservatoře. Potom ještě studentky ze Steinmetzovy střední školy zatančily se vzácnou přesností, elegancí a vervou tanec cow- boyů, který svou prudkostí a fantasií vyjadřoval všecko od Ducha prérie až po High Chaparral s divým úprkem koní, házením lasa, se střelbou z koltů a s umíráním v botách. Odbočka Gamma chtěla se svým večerem představit krajanské veřejnosti a udělala to dobře, neškrcbeně a příkladně. Přišlo mnoho přátel z dřívějších exulantských "vln” i z krajanských řad, a jak se mohlo předvídat, přišly také věrné členky Čs. ženské národní rady v exilu, té nejzasloužilejší opatrovnice lidí “jdoucích.” Byly jednou také — jaký div! — bez funkcí, bez dření a beze spěchu, a snad po prvé mohly se zúčastnit zábavy jako hosté. Zasloužily si toho odpočinku vrchovatě. “Nejmladší” odbočka ČSNRA, jejímž předsedou je Dr. Josef Krákora a jednatelem Stanislav Brym, účastní se čile národní práce dokazujíc tak, že rozdělování exulantů na skupiny podle jízdního řádu je umělé, že všichni jsme téhož smýšleni, máme týž cíl a tytéž úkoly a povinnosti, a že tedy je jenom nutné, abychom “vůli měli všichni rovnou.” F. [pageend10]Z PRVNÍ ODBOČKY Č.S.N.R.A. NA LONG ISLANDĚ Poslední volby v odbočce byly celkem jednoduché — celý výbor zvolen pokračovat v činnosti pro letošní rok s předsedou bratrem profesorem Vrat. Buškem. Jsme všichni potěšeni důvěrou našich členů a rádi pro odbočku pracujeme. Potíž je jenom v tom — že už mnozí z nás jsou “dorostenci” se sedmi a i více křížky k dobru a rádi bychom viděli větší nával těch mladších i do řad členů a vedoucích. Ti mladí, kteří sem přicházejí v poslední době (a je jich v New Yorku a okolí hojně), mají prý po těch zkušenostech z “dobrovolných brigád” a nucených schůzí v komunistickém Československu nechuť zúčastnit se jakékoli zdejší spolkové činnosti. Ale zdá se to být často spíše výmluvou. Mají ovšem svoje existenční starosti, ale jsou to mladí lidé a už to, že se odhodlali odejít z domova, dokazuje, že mají dosti odvahy. Mají si uvědomit, že žiji ve svobodné zemi a chceme-li čs. lidu doma nějak pomoci, svým bratřím a milým, které jsme tam zanechali, nemáme jiné možnosti, než státi všichni v jednom houfu. I když se v našich názorech třeba nějak lišíme, jedno je jisté: jsme všichni stejného původu, stejné kultury — čeští a slovenšti lidé a bylo by jenom naší vinou, kdyby náš národní život v Americe zahynul. Tady můžeme mluvit za umlčený národ doma a protestovat nad tyranií mezinárodního komunismu, a budeme-li svorně stát všichni pohromadě, bude nás jistě slyšet. Ještě se nikomu nepodařilo držet národ v otroctví jenom násilím a terorem, nepodaří se to ani dnešním carům. Však už bylo všelijakých zásahů a pokusů vnutit českému národu názory a myšlenky, které jsou cizí jeho touze po svobodě a jeho smyslu pro právo a pravdu. Mluvím-li o naší krajanské pospolitosti, chtěl bych se zmínit o veliké manifestační “parádě” Řeků u příležitosti jejich 150.1etého výročí samostatnosti. Na 20 tisíc jich pochodovalo minulou neděli pátou Avenue, v malebných národních krojích. A tak jim i trochu závidíme jejich příkladné vlastenectví — nevím o kolik je jich více v New Yorku a okolí než nás, Čechoslováků. Ještě bych se rád zmínil o přednášce Dr. Šturma v místnosti Společnosti pro vědy a umění. Vrátil se se skupinou studentů z návštěvy Sovětského svazu, Leningrad — Moskva — atd. Na otázku, co jej nejvíce upoutalo v té velké Ruské zemi, řekl: “Lidé jsou smutní.” Skupina amerických studentů budila všude pozornost svým veselím. Poznamenal: Jestli někdo z těch mladých lidí měl nějaké levicové tendence, byl vyléčen dokonale. Dojem života a policejní dozor v Rusku byl zdrcující — a odporučuje všem těm mladým lidem, kteří se na amerických universitách tak bouřlivě domáhají změnit “establishment,” aby strávili nějaký čas v komunistickém Rusku. Je přesvědčen, že by zmoudřeli dokonale. Frank Havlík ZPRÁVA ODBOČKY V ST. LOUISU Díky několika novým posrpnovým členům, zejména někdejším hudebníkům plzeňské skupiny Omega St. Laštův- kovi a Janu Šedivci, se nám letošního jara podařilo obnovit zdejší orchestr ČSNRA, kdysi proslulý jako “Čimice Metro Band”. Ačkoliv instrumentální obsazení i zvukový ráz souboru jsou dnes poněkud jiné nežli v dobách, kdy s ním hráli světoznámí pražští sólisté Sláva Záděra a V. L. Jahoda, povšechný repertoár zůstává tentýž jako dříve: Všechny druhy populární hudby od moderního jazzu přes latinskoamerické rytmy až po lidové tance a písně různých národů. Přes několikaleté odmlčení, způsobené někdejším trvalým odjezdem nejdůležitějších členů, zůstala zřejmě dřívější sláva našeho souboru dosud v živé paměti zdejší veřejnosti. Neboť jakmile se rozšířila pověst, že “Čimice asi budou mít opět orchestr”, dostali jsme tři nabídky angažmá ještě dříve, nežli jsme se sami sešli k první společné zkoušce. Pod názvem "Čimice Band No. 2: The Bouncing Czechs” za vedení R. K. Jánského a dirigování St. Laštůvky jsme debutovali při besídce na závěr letošního ročníku zdejší České školy. Dále jsme vystoupili mj. při oslavě 5. výročí otevření st. louisského krajanského střediska American- Czech Educatiaonal Center, kde s námi hrál jako host opět i náš někdejší člen Jan Burian; a při taneční zábavě Svazu přátel porobených národů, kde náš mezinárodní repertoár vzbudil obzvláště nadšenou odezvu a ve své balkánské části překonal i chorvatskou skupinu, s níž jsme se na pódiu střídali. Náš nový orchestr je opět jediný toho druhu v st. louisské oblasti a kalendář jeho angažmá už sahá až do prosince tohoto roku. Doufáme, že časem budeme moci obnovit i své někdejší zájezdy do Chicaga a jiných měst, kde jsme se již v minulosti snažili propagovat českou hudbu, zejména soudobý čs. jazz. Z KRAJANSKÉHO VÝBORU V CLEVELANDU Květnová schůze Krajanského výboru v pátek 14. května v České národní síni byla jako jiná léta věnována oslavě svátku matek. Také návštěva byla početnější. Byly v krátkosti projednány běžné spolkové záležitosti a zahájen pak program na oslavu našich maminek. Řídila jej ses. Hana Chandrycká a básničky přednesly děti našich mladých exulantů: manželů Klikových, Chandryckých a Lepíkových. Obecenstvo (zvláště maminky i babičky) odměnilo děti velkým potleskem. Br. Jaroslav Mec pozdravil přítomné matky opravdu krásným projevem, ve kterém výstižně i dojemně vykreslil ideál a význam matky. Za čestnou matku K. V. tento rok byla vybrána ses. Mary Kociánová, která stála u kolébky Krajanského výboru — dodnes mu zůstala věrna, po léta se pravidelně zúčastňuje schůzí K.V. a vždy obětavě pomáhá kde je třeba. — Po schůzi bylo připraveno pro účastníky chutné občerstvení a setrvali jsme ještě delší dobu pohromadě v družné zábavě. O týden později sešli jsme se v České národní síni znovu (21. května) na debatním večeru “Jak dál v krajanském životě”. Br. předseda Alexander Mikula předal řízení debaty br. Dušanu Bartíkovi —• iniciátorovi této schůzky. Na schůzce se setkali příslušními všech skupin — staro- krajanů, exulantů poúnorových a hlavně pospmových, pro něž především schůzka byla pořádána. Aby se noví exulanti seznámili s posláním Krajanského výboru — proč vznikl a jaké jsou jeho cíle, ses. H. Hyvna- rová přečetla hlavní body jeho stanov. Debata byla velmi živá a jistě nejvýš užitečná. Podílelo se na ní mnoho přítomných. Přinesla řadu podnětných a konstruktivních námětů, jak oživit a posílit nejen Krajanský výbor, ale i národní život zde — a tím přispívat k udrženi naší národní větve v Americe. Ta až dosud bývala jakousi národní zálohou v dobách zlých. Řady harcovníků věci svobody a demokracie z I. a II. odboje povážlivě prořídly a je na mladších generacích, aby si plně uvědomily svou povinnost k národu a vlasti, svou odpovědnost o to větší, že žiji ve svobodném světě — a aby se opravdově zapojily do zápasu o čs. svobodu a demokracii. Jedno si musíme být vědomi. Aby se mohly dělat věci větší a i veliké — je nutně třeba, aby ve všech našich krajanských střediscích po celé Americe byly tisíce lidí, kteří budou ochotní tisíckrát udělat malou věc. Jen vytrvalou prací, příkladnou horlivostí funkcionářů i členů, mnoha obětmi, živenými hlubokou láskou k národu a ke svobodě (ale i osobní ukázněností a trpělivostí) přispějeme k zachování našich národních organizací zde. Tím též zůstaneme živými a plody nesoucími ratolestmi našich těžce zkoušených národů. Jalová slova kritiky bez činů nikdy nic nenapravila! Věříme, že zde v Clevelandu je dost věrných českých a slovenských synů a dcer, kteří nechtějí být jen suchou travou vedle cesty dějin — a členstvím i prací v K.V. dokáží svou touhu po svobodném Československu. Br. Dušan Bartik velmi zdařile debatu řídil a závěrem chceme předsednictvu K.V. vyslovit dik za to, že tento debatní večer svolalo. —un VĚSTNÍK • 11 [pageend11]PRO ZDRAVÍ A KRÁSU ZDRAVI-TAMIN kapsle na krev a sílu, zásoba na 5 týdnů ............... $3.98 Na deset týdnů jen ................................................ 6.98 LAGUNA—5ti VITAMINOVÝ krém krášlicí i hojivý, nemastný, k použití na den, ideální pod pudr a make-up ............................................................. 3.50 LAGUNA—REGENERAČNÍ krém k oživení a k zušlechténi vrásčité pleti, jemně mastný, výživný, k použití na noc .................................................. 3.50 LAGUNA—TEKUTÝ krém z olejů čtyř léčivých bylin s A-vitaminem (a pach těla zahánějícím chlorofylem) na ruce i tělo po koupeli a po práci—8 oz.................................................................... 3.00 VŠECHNY TŘI JEN .................................................. $9.00 EUROPEAN DRUGS Břetislav a Anna Jelínkovi P.O. Bo 927 Laguna Beach, California 92652 43. Slovenský národní den, který pořádá Slovenská americká dobročinná společnost, se bude konat 1. srpna 1971 ve Wozniakově zahradě (2530 So Blue Island Ave., Chicago). Na programu Slovenského národního dne budou národní tance, zpěvy a hry. Rovněž tradiční slovenská kuchyň přispěje k přitažlivosti Slovenského dne. Čistý výtěžek bude jako v minulých letech věnován na vystavění Slovenského domu odpočinku pro staré lidi. Nezapomeňte navštívit Slovenský národní den. ČSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty CSA, jste kryt tím nejlepším životním pojištěním jaké může pouze bratrská jednota poskytnouti. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovat! vám individuální piány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 116 let Její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. ® 2138 S. 61 st Court, Cicero, III. 60650 VĚSTNÍK 2137 So. Lombard Ave. Cicero, Illinois 60650 Room 202 =^^»436 ADDRESS CORRECTION REQUESTED SECOND CLASS POSTAGE PAID at Chicago, Illinois ŘEŠENÍ GAMA kniha Jaroslava Brodského, vyjde v létě t. r. v anglickém překladu Káči Poláčkové-Zítkové pod nazvem SOLUTION GAMMA Úprava knihy: Řada A — ve stejném provedení jako české vydání Řešení gama, 1500 kusů, cena 5 kan. dolarů. Řada B — v plátěné vazbě, 500 kusů, cena 7 dolarů. Poštovné: Kanada a USA 50 centů. Všechny výtisky 1. vydání pro Vaše anglické přátele budou číslované a budou podepsány autorem. Objednávky a šeky zašlete na adresu: GAMMA Box P. S. "M" TORONTO, ONT., CANADA [pageend12]