NOVÉ OBZORY ROČNÍ K 1 9 8 1 - 1 9 8 2 ČASOPIS PRO ČESKOU NÁRODNÍ A DUCHOVNÍ OBNOVU 2-3 REVUE POUR LE RENOUVEAU NATIONAL ET SPIRITUEL TCHEQUE REVIEW FOR THE CZECH NATIONAL AND SPIRITUAL RENEWAL ZEITSCHRIFT FUER TSCHECHISCHE NATIONALE UND GEISTIGE ERNEUERUNG ANNE 1981-82 N.2-3 JAHRGANG 1981 -82 Nr.2-3 YEAR 1981-82 Nr.2-3 [pageend1]NOVE OB Z OR Y O B S A H STUDIE A ČLÁNKY Marxismus a křesťanství, Mikuláš Lobkowicz 3 K hegeliánským principům v marxismu,Rio Preisner 5 Vláda lži, Leszek Kolakowski 10 Marxismus a křesťanství,Božena Komárková 18 Marxova kritika náboženství,Mikuláš Lobkowicz 24 Fragment o revizionismu, Rio Preisner 33 Marxismus a společenské fuknce náboženství,Radko K Jánský 35 Křesťané a marxisté, Luděk Pachman 38 Ketteler jako sociální politik a myslitel, Emil Valášek 41 Lidská práva a náboženská svoboda, kardinál Franz König 48 Problémy a otázky katolicismu v ČSSR, Antonín Kratochvil 53 + kardinál Wyszynski,Luboš Šourek 63 Komu nepřítelem? Jan Beneš 65 DOKUMENTY Z encykliky Divini redemptoris, papež Pius XI. 68 Marxismus, člověk a křesťanská víra, Stálá rada francouzských biskupů 73 Jsi stále. Dimitrij Dudko!, kardinál Roger Etchegaray 83 POEZIE Ze sbírky Dům Strach, Jan Zahradníček Co zpíval kos zatčenému 85 Při jméně tvém 86 Samovazba 86 Báseň o slunci a svátém Václavu 88 Uctívání kříže 89 Noc poslední v roce 92 Návrat 93 Píseň osudu, Friedrich Hölderlin 95 Nad hlavou dravci, Friedrich Nietzsche /s úvod .slovem překl.R.Preisnera/ 96 O KNIHÁCH Ke Kolakowského kritice marxismu /R.Preisner/, Masaryk nebo Solženicyn? /M.Novák/, Čeští katolíci o marxismu a socialismu /M. Novák/, Edice Krystal /M.N./, Luis Trenker a filosofie horalství /R.Chvojnický/ 99 DISKUSE Historický materialismus a křesťanské náboženství /I/, Miroslav Novák 107 POZNÁMKY K UDÁLOSTEM 115 [pageend2]NOVÉ OBZORY - NOVÉ OBZORY - NOVÉ OBZORY - NOVÉ OBZORY MIKULÁŠ LOBKOWICZ MARXISMUS A NÁBOŽENSTVÍ' Četné světové názory, které lze sloučit pod pojmem marxismus, mají své kořeny v německém myšlení 19. století. Jsou v něm však zakořeněny jinak a mnohem určitěji než např. tomismus ve století třináctém. Všechny významné filosofické nauky, ideologie či světové názory natolik přerůstají svou dobu, své století, že jejich byf i parciální pravdu lze i v dalších stoletích prověřovat a dále rozvíjet, aniž by bylo proto nutno znát dopodrobna historii jejího vzniku. K podstatě pravdy patří totiž, že je nezávislá na prostoru a času. Zato marxismus nemohl vzniknout v žádné jiné době, než právě v té, ve které vznikl, jeho teze se pak dají dále rozvíjet jen tehdy, je-li znám jeho vznik a vývoj. Vznik: anglické osvícenství, francouzský materialismus a především onen právě tak geniální jako perverzní Hegelův pansofismus, filosofie, kterou se dějiny mstí na Německu za to, že vstoupilo na jeviště nové doby o tolik později než Anglie, Francie či Španělsko. Německý idealismus, a s ním i Marxova filosofie, toť typicky esoterická moderna, do sebe uzavřená část světa, která se domnívala, že musí v myšlení co nejrychleji dohonit to, co za víc než dvě století zanedbala v nejvlastnéjší rovině dějin, totiž vytvoření politického svazku. Jeho vývoj: Marxismus se nerozšířil mezi dělnictvem, které si s ním nikdy nevědělo rady, nýbrž mezi intelektuály, kteří byli odtrženi od historického dědictví západního světa, a proto jej z duše nenáviděli. Marxismus představuje soustředěný odpor proti západním dějinám od jejich počátků v antice přes křesťanský středověk až po jejich doznívání v přítomnosti; představuje pokus oddělit s konečnou platností světové dějiny od svého vzniku. Proto se mýlí ti, co např. jako berlínský teolog Marcel Reding a jeho nohsledi z řad teologů /např. Johannes Baptist Metz/ i některých filosofů v Latinské Americe mají za to, že Marxův ateismus a vůbec nepřátelský vztah marxismu k náboženství je pouhou historickou náhodou, na kterou není třeba brát zřetel. Je jistě náhodné, že Marx jako žid, který konvertoval k protestantismu, vyrostl v katolickém městě, že tíhl k Hegelově levici, a že ho Engels upozornil na ekonomické předpoklady „odcizení” atd., ale bez těchto náhod by taky nebylo marxismu. 3 [pageend3]Nemá smysl oddělovat určité prvky marxismu jako méně podstatné od ostatních; a odpor k světonázoru náboženského člověka patří bezpochyby k nejvnitřnějšímu jádru marxismu. Někdy tento odpor ustupuje do pozadí, zejména když se víra u věřícího změní v pouhou páku k přetváření světa, když věřící zapomenou, že jsou zavázáni něčemu vyššímu než jen „Zeitgeistu”, pak ale je to náboženství, které zapomíná na své základy a bratříčkuje se s marxismem, nikoli naopak. Marxismus skýtá zároveň názorný příklad pro starou moudrost, že ďábel je opice Boha. Neboť marxismus se v mnohém opičí po náboženské víře. Zosobňuje intelektuální odpor k světu a kultuře, jež jsou proniknuty vědomím, že existuje Stvořitel, že Bůh vykoupil svět, že vše, co máme je nakonec milost, a že cesta k vykoupení je cesta křížová. A přesto se marxismus prezentuje jako náboženství: sám se sice označuje za vědu, ale nevývratnou jako náboženská víra; má své Písmo, své klasiky; zná svého vykupitele — proletariát; uvažuje o finálním dějinném zvratu — o revoluci; má své neomylné autority - stranu, a koneckonců i on chce změnit „tvářnost země”. Ale protože o něm platí, co napsal Jan Zahradníček ve „Znamení noci”, že je to „stav obnaženosti naveskrz, kdy se od nich trhaly celé věky, přátelství odcházela, krajiny samý škrt nezadržitelně se smazávaly. Až najednou bylo jim řečeno, že neměli dětství, že nikdy nezestárnou”, vychází z něho také „hrůza z toho, co přijde však bez Krista tentokrát”, ona hrůza, již tentýž básník nazývá: „Kalvárie bez Krista”. Za posledních dvacet let se toho o marxismu napsalo nekonečně mnoho;rozumného i jalového, promyšleného i povrchního. Některé myšlenky — doufejme, že ty rozumné a fundované — lze najít v tomto čísle Nových Obzorů. Nicméně příliš málo se poukazuje na to, že marxismus není jen pouhé dílo náhody nebo nedomyšlenosti či zlovůle několika jednotlivců, nýbrž že to je suma bezbožectví celého, zejména pozdního novověku, soustředěná vzpoura proti skutečnosti, jíž se člověk oddává po řadu století a vlastně už odjakživa, už od chvíle, kdy Eva byla svedena hadem. „Budete jako Bůh”, tento svod knížete temnot dostal v marxismu pouze novou, pro bezpočet lidí nekonečně tragickou formu. Dostojevský líčí v „Běsech” skličující vizi, že jednoho dne by se katolická církev mohla sjednotit a sbratřit s ateistickým nihilismem. I když ta hrůzná vize vznikla z toho, že zde pravoslavný křesťan nepochopil katolickou církev, přesto nás jímá dnes občas hrůza, že by se toto děsivé vidění mohlo uskutečnit. Zajisté to není církev, jež se sbratřuje, nýbrž pouze jednotliví teologové; ale když pomyslíme, že jde o křesťanské vědce — nemluvě o marxistech, kterým by na základě jejich vlastních zkušeností mělo být jasno — musíme maně myslet na Ježíšova slova v Evangeliu sv. Marka /13,22/, že falešní proroci učiní vše, „aby pokud možno svedli i vyvolené”. Toto číslo našeho časopisu by chtělo varovat ty, kteří ač přijati stále ještě svobodným západem, přesto si dodnes nemohou odpustit koketérii s oním „peklem na závdavek” /Zahradníček/ - a těm pak, které zastihne ve vlasti, by chtělo dodat trochu odvahy a posily. 4 [pageend4]RIO PREISNER K HEGELIÁNSKÝM PRINCIPŮM V MARXISMU Hegelově filosofii jde, zcela arogantně, řekl bych, o absolutní poznání. Cesta k němu je pro Hegela nemyslitelná bez svobody. Tuto svobodu však Hegel zakládá na poznané nutnosti. Kdo prošel marxistickým školením, tomu se ihned vybaví Engelsova definice: svoboda je poznaná nutnost. Tím se rázem ocitáme v racionální říši rozporů řešených dialekticky: už pro Hegela pravá svoboda je totožná s uvědomělostí, t.j. s vědomím nutnosti. Ač Hegel svazuje svobodu s procesem poznání, nechápe ji zdaleka kontemplativně jako třeba Spinoza, pro něhož svoboda se též rovnala poznané nutnosti, nýbrž ji zásadně určuje jako poznávání nutnosti skrze praxi. Marxisté rádi přehlížejí tuto kategorii praxe u Hegela, zaprvé proto, že by ji chtěli vyhradit Marxovi, zadruhé proto, že studium Hegelova pojetí praxe by vrhlo teprve pravé světlo na smysl a ontologji praxe marxistické. Pro Hegela praxe vykazuje dvě stránky: konkretizuje poznání a zároveň je sama o sobě formou rozvíjejícího se poznání. Objektivní praxe u Hegela tvoří tedy nejhlubší grunt poznání. Teprve když si toto uvědomíme, začneme rozumět i praxi marxistické. Poznání i praxe se takřka ztotožňují v tom, co Hegel nazval objetivním duchem, přičemž této objetivitě je praxe bližší než poznání, jež se - s hlediska vztahu k objektivitě - projevuje jako pouhý moment praxe. Teprve praxe objetivizuje teoretické poznání, které bez praxe setrvává v rovině subjektivity, v rovině pouhé abstrakce. Za nejdůležitější v této logické konstrukci považuji funkci nutnosti. Jen sub specie necessitatis se totiž objektivní praxe odhaluje ve své pravé podobě: jako konkretizace nutného. Jak tomu rozumět? Pro Hegela poznaná nutnost zůstává i nadále pouhou formální abstrakcí, bez vlivu na svět objektů, setrvávajíc v mezích vše relativizující, perspektivistické subjektivity. Objektivace poznání, bez níž - podle Hegela — není vývoje k pravdě, musí být založena v objektivní praxi. Nepraktické poznání skýtá pouhou negativní reflexi objektu do podoby absolutní abstrakce. Hegel tuto schopnost negace považuje za jedinou objektivní bázi svobody v poznání. Jinými slovy: svoboda je mu zásadně jen svobodou spekulativní negace objektu — jedině touto negací se myšlení /a člověk/ odlišuje od vyvíjejícího se světa objektů. Tato negace nevede však ještě k pravdě poznání; zaprvé proto, že pravda není obsažena v poznávaných objektech samých, nýbrž stojí až na konci procesu poznání samého; zadruhé proto, že schopností abstrahovat znaky objektu, se poznávání odlišuje od poznávaného objektu samého, což skrývá v sobě prvek nepravdy. Hegel má zato, že přesto všecko poznání má schopnost překonat tuto diferenci mezi abstraktní reflexí objektu a objektem samým, a to metodou, jež umožní poznání ztotožnit se s poznávaným objektem; v okamžiku totiž, kdy nazře jeho vnitřní nutnost. Toto ztotožnění je možné proto, že nazíraná vnitřní nutnost objektu je totožná s nutností procesu poznání samého. Identita nutností: v rovině poznání a v rovině objektů, dává poznání možnost konkretizace poznávaných 5 [pageend5]objektů, ba víc: ztotožňuje proces poznaní s procesem konkretizace objektů. Na bázi společné' nutnosti poznání i objekt poznání jedno jsou. Pouhé abstraktní implicitní poznání však zůstává na půli cesty k identitě poznání a objektu. Absolutní identitu lze dosáhnout teprve přechodem od implicitního poznání k explicitnímu, jež jedině je pravdivé a z falešného vědomí pouhé implicitnosti postupuje k sebeuvědomělosti cestou objektivizující praxe. Ta teprve vytrhuje poznání z falešného vědomí subjektivismu, z pasivnosti abstrakce, do objektivizující, konkretizující akce uvědomělého vědomí. Praxe zůstává u Hegela podstatně vědomím, jenže - na rozdíl od falešného vědomí implicitního subjektivního poznání — vědomím vyššího řádu, v němž není už rozdílu mezi poznáváním a objekty poznání. Objektivní praxe, jako forma vyššího uvědomění náležejícího k explicitnímu poznání, dynamizuje i sám proces poznání. Marx převzal Hegelovu dialektiku praxe beze změny. Úvahy o tom, že postavil Hegela ,,na nohy” jsou — z hlediska podstaty celého systému, totiž dialektiky praxe — zcela nesmyslné. Co ovšem uniká kritikům marxismu, je nezbytnost chápat marxistickou praxi jako přesnou kopii praxe hegeliánské t.j. jako nejvyšší formu poznání, v němž poznávající vědomí a poznávaný objekt jedno jsou. Zde teprve se objasňuje i skutečný obsah pojmu konkretizace, jenž je nerozlučně spjat s hegeliánskomarxis- tickou dialektikou praxe. Konkretizace znamená identifikaci poznání a objektu — jež se předznamenává už v abstrakcích implicitního poznání /subjektu/ na bázi absolutní nutnosti — permanentní aktivitou praxe, která s konečnou platností a nutně ztotožňuje nepřetržitou dialektickou negaci objektů, jako předpoklad jejich poznání, s poznávanými objekty samými. Lze to říci i takto: konkretizující praxe umožňuje identitu poznání /vědomí/ a objektů permanentní anihilací, likvidací /t.j. explikova- nou dialektickou negací/ skutečných věcí. Skutečná věc je dialekticky rozpolcená v objekt totožný s poznávajícím vědomím na jedné straně, a v negaci jakékoli svébytné, t.j. nutnosti ztotožnění poznání a objektu se vymykající substance věci, v negaci, bez níž poznání objektu /identického s vědomím/ není myslitelné — na straně druhé. Nemělo by proto udivovat, že už Hegel byl fascinován historickou formou permanentní negace reality jako předpokladu absolutní, tj. konkretizující gnoze, jíž mu skýtaly napoleonské války. Dialektickologický základ této gnostické fascinace rozpoznal po Marxoci zejména Lenin, jenž měl přímo inernální zrak pro souvislost permanentní války /pokud možno občanské/ a budování socialismu. V tom byl překonán - co do logické důslednosti — nikoli Stalinem, nýbrž maoismem a jeho kam- bodžským předvojem. Ve své Wissenschaft der Logik se Hegel pokusil položit základy absolutní vědecké metody objektivního poznání postupujícího dialekticky. Filosofovat s takovým cílem předpokládá dvojí: přesvědčení, že svět skutečných věcí není „o sobě” založen v pravdě; přesvědčení, že žádnou věc nelze poznat „o sobě”, mimo dosah absolutní metody poznání, skrze níž a v,níž věc teprve přichází k sobě a dostává svou pravdu. Stojí tu tedy proti sobě metoda objektivního poznání a skutečnost světa, dvě nepřátelské síly, které se mohou bud navzájem vyvracet nebo ztotožnit. •Hegelův dialektický genius se pokusil o třetí: spojit vzájemné vyvracení poznání a světa s jejich ztotožněním. Dialektická metoda tvoří zřetelný protiklad k všem metodám deskriptivním, k nimž 6 [pageend6]patří i Husserlova fenomenologie. Pouhý popis podle Hegela nemůže proniknout k vnitřní nutnosti objektů, k oné ba'zi, z níž lze přejít k logickému pojmosloví. Hege- lovi nejde o podstaty věcí, jde mu o zákon nutnosti, který je absolutně determinuje. V tom je ovšem dědicem newtonovské matematické metody. Poukázal jsem už na to, že kategorie nutnosti nejen umožňuje identitu mezi myšlením /vědomím/ a objekty, ale také odkazuje k primární funkci praxe, jejíž akcí se ona absolutní identita myšlení a objektů, totiž jejich konkretizace, teprv dosahuje. Deskriptivní nedialektická metoda poznání nikdy nedospěje ke konkretizační praxi, k aktivitě dialektické negace „banální” skutečnosti jako předpokladu její konkretizace uvědomělým poznáním /jež je vlastně totožné s praxí/. V tom smyslu je například Husserlova fenomenologická metoda sice absolutně ne-praktická, absolutně pasivní, ale zato záchovná, pokud jde o věci přirozeného světa, jež nechává nedotčeny. Hegeliánskomarxistická praxe naproti tomu svou podstatou přirozený svět neguje, anihiluje. Ten, kdo pochopí skutečný úkol dialektické praxe, pochopi i pravý význam konkretizace jako objektivace světa v duchovním prostoru uvědomělého poznání, objekti- vace.jež se rovná totálnímu znicotění přirozeného světa. Málokdo z hegeliánů a málokdo z marxistů tohle domyslel, i když dialektická praxe totalitarismu, jejich totalitarismu, onu ničivou identizaci uvědomělého poznání a reality názorně manifestuje. S ohledem na toto nebezpečí /pro přirozený svět/ se mi zdá velmi naléhavou otázka, zda fenomenologie, jako zjevná odnož subjektivního idealismu a — hegeliánsky a marxisticky viděno - poznání polovičaté, nedialektické, pasivní a bez konkretizační praxe, je schopna čelit hegelianismu a marxismu, když právě otázky pro naše století tak životně důležité, jako je celá ničivá koncepce hegeliánskomarxistická praxe, považuje za irelevantní. S postupujícím rozpadem křesťanské kultury /a tím i filosofie/ začal okcider.tální myšlení ovládat subjektivní idealismus, jehož jedinou alternativou byl idealismus objektivní, jenž vyvrcholil systémem Hegelovým. Na jiném místě jsem pojednal o roli, kterou v tomto procesu rocionální objektivace hrála potomášovská scholastika. Stalo se „osudem” okcidentální filosofie — abych použil termínu G. Siewertha — pendlovat mezi subjektivním a objektivním idealismem, mezi myšlením „absolutně” relativizujícím a myšlením absolutně objektivizujícfm, přičemž první ztratilo jakýkoli zájem o skutečnou skutečnost, druhé stálo v dravě ničivému vztahu k ní. Od počátku 19. století až dodnes se v Hegelově objektivním idealismu a jeho marxistické derivaci spatřuje jediná alternativa k nezávaznostem subjetivního idealismu. Alternativa křesťanské filosofie vyrůstající z díla svátého Tomáše Aquinského se stala suspektnf dokonce i módní katolické teologii, jež se kloní stále víc k hegeliánsko- marxistické praxi, jako cestě k absolutnímu poznání a „vyřešení” všeho. V tomto příklonu, aniž to tuší, sleduje vybledlou dráhu potomášovské scholastiky. Pokusil jsem se už naznačit, co tato dialektická metoda ve své praxi znamená pro „přirozený svět”. Myslím si, že není nikdy dost na tohle upozorňovat, neboť ani v moderních pracích o hegelianismu /tím méně pak o marxismu/ se analytickému proniknutí dialektické metody nevěnuje dost pozornosti. Pro Hegela pravda vyplývá ze /sebe/uvědomělého ztotožňování objektivního a subjektivního poznání, ze souhry praxe - jež je primární - a pasivní teorie. Pochopit 7 [pageend7]toto ztotožňování ve své podstatě je úkolem dialektické logiky. Lze to říci i takto: dialektickologický proces vede k sebeuvědomění identity bytí a poznání, objektu a subjektu. Zdůraznil jsem už, že pro Hegela pouhé abstraktní poznání není s to dospět k této identitě, neboť nemůže zachytit pravdu vnějších objektů mocí své vnitřní reflexe. Toto tvoří bázi Hegelovy kritiky všeho subjektivního idealismu, implicite i husserlovské fenomenologie. Hegel neřeší ovšem tento gnoseologický problém už z pozice tomášovského realismu /o němž ještě promluvím/, nýbrž právě z pozice dialektické identity. Objektivní nestojí pouze v protikladu k poznání, nýbrž toto poznání zahrnuje v sobě jako jeden ze svých objektivních momentů. Teprve toto zahrnutí umožňuje identitu bytí a poznání, jež musí být arci dialektická. Hegel - jak už řečeno — pak tuto identitu zakládá na společné bázi nutnosti a jejich zákonů. Poznávat tyto absolutně nutné zákony v základech objektivního bytí jako nedílnou součást tohoto pozhání - toť absolutní vědění a la Hegel. Nebo jinak řečeno: absolutní vědění poznává jak prvenství objektivity, tak i sama sebe jako modus objektivity cestou objektivizující konkretizující praxe. Pravda poznání je založena v praxi, v praxi se poznání poznává jako totožné s objektem, tím, že jej ovlivňuje podle svých plánů. Tyto plány současně se ztotožňuji se zákony nutnosti, jež determinují poznání i jeho objekt. Skutečná praxe této plánovité konkretizace si potvrzuje svůj vztah k zákonům nutnosti tím, že objekty těmto zákonům nevyhovující nebo vzdorující anihiluje všemi prostředky a nutně. A tato anihilace se může dít ve jménu odhalování nutné vnitřní přirozenosti objektu, jež je ovšem totožná s čirými pojmy v abstraktním myšlení subjektu, v myšlení, které současně řídí i podmiňuje praxi. Hegel vytvořil hermetický circulus, jehož nekonečná rotace či revolutio pohlcuje objekty. A tohle permanentní pohlcování objektů „přirozeného světa” se nazývá revolučním procesem zvědečťová- ní. Obrazně by se dalo hovořit o jakési „black hole” v dimensi ducha. Vyhroceně se pak dá říci, že subjekt v Hegelově pojetí nejen přetváří, ale také reprodukuje, také znovuvytváří objekt v podobě, jež je s ním identická. To je Hegelův objektivní svět, který subjekt vytváří sám pro sebe pomocí vědy. Tato produkce objektivního světa je totožná s autoprodukcí subjektu. Absolutním cílem tohoto procesu, cílem, jenž je totožný s absolutním poznáním, je na jedné straně totální externalizace poznávajícího subjektu, jeho sebestvoření v podobě substancionálního objektu, a na druhé straně pak subjektivace, zvnitřnění objektivního světa, do podoby myšlených nutností. Toto druhé umožňuje dialektická praxe, která se tu znovu odhaluje jako anihilující transformace existující skutečnosti v nezbytné logické pojmy, nebo lépe: v logické pojmy nezbytí. Praví-li Hegel, že vše, co existuje, je nutné, je tomu třeba rozumět tak, jak tomu rozumějí i marxisté: existence objektu vyplývá nikoli z podstatné svébytnosti věci, nýbrž je dedukována z báze nezbytnosti, jež je společná myšlení i bytí, a jež ztotožňuje objekt /a jeho existenci/ s poznáním. Věc tedy existuje teprve jako odvozená z poznání odpovídajícího dialektice jeho vlastního, v něm imanent- ního logického plánu. Tento plán pak je dán a určen zákony vývoje. Čili objekt může mít existenci pouze v souladu s nimi, neboť jedině tak může být také jako takový poznáván, být objektem obsaženým v poznání probíhajícím neméně v souladu se zákony vývoje. Probíhat v souladu se zákony vývoje znamená, že vše nižší je beze zbytku určeno vyšším, 8 [pageend8]a to tak, že ve vyšším je nižší obsaženo v podobě jeho explikovaných momentů. Nižší tedy nemá žádnou pravdu v sobě, není svébytné, nýbrž všecka jeho pravda je dána „shora”, totiž sebeuvědomovacím nekonečným vývojovým procesem ducha. Nižší - „přirozený svět” konečných objektů — se musí bez výhrady a beze zbytku řídit zákonem nutného vývoje k sebepozna'ni, v jehož nekonečném postupu jsou zahrnuty a teprve plně konkretizovány konečné objekty. Maně se ptám, proč okcidentální intelektuálové dávají vždy přednost tomuto absolutnímu poznání objektů před pokorným uznáním jejich substanciální svébytnosti, jejich tajemství, o čemž všem je evidentně informují smysly. To asi proto, že chiméra absolutního poznání jim namísto toho skýtá možnost anihilovat právě tuto jejich svébytnost dialektickou praxí, která jim zároveň slibuje možnost reprodukovat objekty, nikoli už sice svébytné, ale zato beze zbytku náležející poznávajícímu subjektu jako jeho stvoření. Okcidentální filosofie odmítla přijmout evidentní fakt svébytné existujících substancí věcí ve prospěch prométheovské autoprodukce druhé skutečnosti praktickou metodou permanentní dialektické negace. Tato druhá skutečnost má v Hegelově systému naprostý primát před poznáním. Ovšem tak, že právě tento primát bytí /druhé skutečnosti/ před rozpoznáním tvoří současně základ identity bytí a poznání. Což konstituje rozpor, který Hegel jako vždy řeší dialekticky tím, že myšlení, poznání označí za součást bytí, a diferenci mezi bytím a poznáním klasifikuje jako objektivní, a tím obsaženou v bytí samém. Odtud celý systém dostává své jméno: objektivní idealismus. Cena, jíž subjekt, a tedy člověk, platí za takovou prométeovskou schopnost dialektickou praxí objektivizovat poznání natolik, že se ztotožní se stvořitelskou produkcí objektů na bázi nutnosti zákona vývoje, že se stane absolutně vševládným konkreti- zátorem druhé skutečnosti zákonité nutného světa, tato cena se rovná zániku subjektu, člověka a jeho přirozeného světa. Hegeliánsky vyjádřeno: subjekt musí abstrahovat sám od sebe, aby se jeho myšlení objektivizovalo, aby dialekticky překonalo a převýšilo pouhé subjektivně poznávající ego. Vedle překonání a převýšení je zahrnuto do dialektiky i zachování: v této souvislosti to znamená, že subjektivní ego se abstrahováním od sebe sama zachová, arci v nové, objektizované podobě. Subjekt se stane objektem sebe sama. Tento rozpor patří k dialektice myšlení, a teprve jím subjekt vrůstá do objektivace sama sebe, vlastně tedy skrze rozpor v samé podstatě své subjektivity se stane stvořitelem sebe sama v objektivní, a tím teprve vskutku konkrétní podobě obyvatele říše druhé skutečnosti. Až když se subjekt vzdá své individuality, své osobitosti, projeví tím absolutní aktivitu ve vztahu k objektům světa;ji- nak řečeno: až pak se stane mistrem dialektické praxe;marxisticky řečeno:až pak se stane uvědomělým revolucionářem proměňujícím svět podle nutných zákonů vývoje. Za výmluvnější považuji tuto interpretaci: zavrhneš-li své lidství staneš se objektivním tvůrcem skutečnosti a bude ti dáno utvářet ji k tomuto tvému novému, objektivizova- nému obrazu /zavrženého lidství/ skrze objektivizovanou vědu, technologii, plány. Protože konečný subjekt se bohužel nemůže negovat beze zbytku, zbývá mu jen, aby svou subjektivitu redukoval na pouhé diváctví přihlížející své vlastní likvidaci. /Kolik z téhle dialektické redukce subjektu přešlo i do metody nové hermeneutiky!/ To, že Hegel, řekl bych, blasfemicky pervertuje křesťanské učení o semeni, které musí zaniknout, aby vydalo stonásobné plody, o člověku, který musí zemřít /v Kristu/, 9 [pageend9]aby našel život věčný, bylo už mnohokrát zdůrazněno. Blasfemičnost tkví totiž v tom, že od subjektu požaduje cosi jako duchovní smrt, a to s vyloučením Kristova zmrtvýchvstání, tedy bez Toho, kdo onen přechod od smrti k životu předzjednal a zaručil autoritou svého absolutně subsistentního božství, autoritou ustavující se paradoxním mystériem lidství Boha. Blasfemické je dále i to, Že namísto Kristovy integrace stvoření, k níž došlo zcela nedialektickým, a proto tajemným aktem zmrtvýchvstání, se subjektu zaručuje vstup do druhé skutečnosti objektivního světa, arci za prepokladu, že si tento svět sám stvoří aktem sebeobjektivace, jež se rovná dialektické sebelikvidaci. Člověk má tedy stvořit sebe i objektivní svět aktem likvidace sebe i přirozeného světa. Dialektická praxe představuje zcela nebývalou perverzi následování Krista, Toho, jenž je Cesta, Pravda a Život, perverzní proto, že u Hegela ten, kdo má následovat, stojí tomu, koho má následovat, ve vztahu identity vnitřně rozporné. Namísto Krista následuje subjekt sám sebe cestou sebelikvidace. Hegel věru postavil pro lidstvo kříž, jehož nevývratnost a neodbytnost přehodnotil v dialektický zákon nutné anihilace, kříž, z jehož výše duchovní smrti je člověku dáno vládnout nad vlastním světem v absolutní totožnosti poznání a bytí. Absolutní duch se tak ztotožňuje s absolutním křížem /bez Krista/, na němž musí lidstvo setrvat, aby poznávalo vše a na věky. Marx, Hegelův učeň, hlásá tutéž dialektickou nezbytnost duchovní smrti na kříži, a oplátkou nabízí ještě méně: komunistický ráj. ROZHOVOR S L. KOLAKOWSKIM VLÁDA LŽI přeloženo z francouzského časopisu L´ Express z 6.září 1980 LTExpress: Publikoval jste ve Velké Británii dílo o dějinách marxismu a jeho základních směrech /„Main Currents of Marxism”, 3 svazky, 1680 stran, Oxford University Press, 1976-1978/. Přináší jes'tě marxismus něco současnému myšlení? Nebo se stal naprosto neužitečným? Leszek Kolakowski:,,Jestliže se otázka týká významu marxismu jako vysvětlení světa, má odpověď bude jednoznačná. Ve svých rozdílných interpretacích, neslučitelných navzájem, marxismus jakožto koherentní systém nebo systém osobující si nárok na všeobsahující univerzální vysvětlení, nic nepřináší. Tento systém je celek, jehož platnost závisí na mesiánské víře v totální osvobození člověka a v konečné řešení sociálních a lidských problémů. Interpretace minulosti je zde determinována touto apokalyptickou vizí konce Dějin, který byl Marxem nazýván raději začátkem Dějin /nebo koncem předdějin, pozn. překladatele/. Tento systém je intelektuálně mrtev. Nemá nic, čím by nás poučil. Vše co v marxismu bylo zajímavého a stimulujícího, bylo absorbováno humanitními vědami a ztratilo své vazby s tímto specifickým systémem s univerzalistickými nároky. V historic10 [pageend10]kém materialismu byly důležité postřehy, které modifikovaly naši vizi džjin, navykly nás uvažovat o dějinách kultur v souvislosti s konflikty materiálních zájmů. Ale když jsou odtrženy od své mesiánské pretence, nejde už o marxismus.” — Vy sám jste se rozešel s marxismem. Došlo k tomu na základě filosofické reflexe nebo též reflexe politické? — „Obě reflexe hrály svou roli. Ideologický rozklad komunismu ve východní Evropě v 50. letech postupoval dost pomalu. Postupně, krok po kroku, se objevovala nekohe- rentnost revizionistického postoje. Tak jak byl definován - ať už leninskou doktrínou nebo historickou praxí /a praxe byla v dokonalém souladu s doktrínou/ — komunismus se nemohl transformovat, nemohl si osvojit demokratické hodnoty bez toho, že by přestal být komunismem. Ale revizionistické hnutí, které už přestalo v Polsku existovat, sehrálo přesto význačnou úlohu v procesu zhroucení oficiální ideologie. V Polsku je přesvědčený marxista tvorem neobyčejně řídkým, který už téměř neexistuje. Představitelé Strany nadále mluví někdy marxistickým jazykem, ale už nevěří lžím, jež opakují. Tento jazyk nemá už ani rituální hodnotu, protože ritus není ničím bez mýtu, který ho podpírá, a mýtus se zhroutil.” ----Před rokem 1953 jste byl ortodoxním marxistou—komunistou? — „Filosoficky jsem nikdy nebyl dokonale ortodoxní. Ale politicky ano.” — V té době jste přijímal nepřijatelné? — „Ano. Od roku 1954 se začínalo rýsovat mezi marxistickými komunisty vnitřní hnutí, které se neustále rozvíjelo a jež dostalo název revizionismus. Avšak již rozdrcení maďarské revoluce nám ukázalo, že naše naděje na změnu komunismu v duchu, v jakém jsme si to přáli, byly plané a špatně podložené. Definitivně se pak zhroutily v roce 1968. Neboť polský Říjen v roce 1956 nebyl, jak se zde věřilo, počátkem „liberalizace”, ale naopak počátkem konce. Komunistické Polsko nikdy nepoznalo tolik svobody jako v roce 1956. Ale tato liberalizace byla prostě důsledkem toho, že nikdo v aparátě už dostatečně nekontroloval situaci.” — Odtud pak opětovné převzetí otěží Gomulkou? — „Myslet, že Gomulka vnese do komunismu více svobody, bylo šílenou iluzí. Byl to duch velmi omezený, ale patřil ještě ke generaci předválečných komunistů, tzn. ještě v něco věřil. Dnes se aparát skládá z cynických kariéristů, kteří jsou placeni za svou servilitu. I když chovají ještě ve svém srdci zbytek vlastenectví, jejich moc se opírá o loyálnost vůči Sovětskému svazu, bez něhož by nemohli přežít.” — Stát se komunistou v Polsku v roce 1945 — to bylo rozhodnutí... — „Nebyl jsem jediný, kdo ho udělal, a to s vědomím, že tvoříme jen malou menšinu. Věřili jsme, že komunismus objevil univerzální klíč, řešení par excellence sociálních konfliktů, koherentní vysvětlení sociálního života. A že se též ukázal nejúčinnější v boji proti nacismu. I když jsme užívali demokratických hesel jako všichni ostatní, neděli jsme si iluze: nepovažovali jsme se za demokraty, mysleli jsme, že je třeba, aby společnost byla vedena osvícenou elitou. Svou roli sehrál též jistý odpor vůči polské klerikální a bigotní tradici. Komunismus byl pro nás vtělením a pokračováním ducha a ctností osvícenství. To je naprostý omyl. Ale nebylo bláznivé tomu věřit, neboť v komunismu tento duch též kdysi existoval, ale byl pohlcen leninským obs kur an tismem. ” — Věděl jste tedy, že Stalin zlikvidoval polskou komunistickou stranu? 11 [pageend11]— „Věděli jsme to. 1 když staří komunisté, kteří prošli tábory, vězením a mučením a jejichž rodiny byly masakrovány v čistkách, nám o tom před Stalinovou smrti nijak nechtěli vyprávět. V tomto směru byly naše pocity dvojznačné. Nešli jsme tak daleko, abychom věřili, že Bucharin byl japonský špión, ale mysleli jsme, že se za těmito likvidacemi skrývaly mocné politické důvody. Vždy a všude komunismus věří, že je držitelem nejvyšší pravdy, ketrou masy nemohou znát a nemají poznat.” — V jakém momentu došlo u vás k rozchodu, zlomu mezi ideologií a skutečností? — „Těžko říci. Komunistická ideologie má mimořádnou schopnost absorbovat fakta — i ta nejevidentnější — do globální vize, jež zcela změní jejich význam. Nakonec však postřehneme, že teror produkuje teror a ne svobodu, že ničení kultury vede ke zničení kultury a ne k jejímu rozmachu ... Nestane se tak náhlým objevem, mžikovým osvícením ... Již od počátku jsme měli v řadě bodů značné pochyby. Když nás např. ÚV poslal v roce 1950 na několik měsíců do Moskvy, abychom se naučili pravdu u samotných zdrojů, abychom sledovali kursy organizované majáky sovětské ideologie ...” — Ponomarevem? Suslovem? — „Ne, to přece ne!” — Ale filosofem Alexandrovem? A Pospelovem, ředitelem Institutu marxismu-leni- nismu? — „Ano. Byli jsme vyděšeni žalostnou úrovní těch, kteří byli považováni za velké sovětské intelektuály. Byli to opravdu troglodyti. Bylo nemožné to nepoznat. Neznali jsme sovětský systém koncentráků a rozměry, jež nabyl teror v té zemi. Nemohli jsme však nebýt omráčeni pohromou kulturní destrukce, i když jsme se snažili přesvědčit sami sebe, že je to cena, kterou je třeba platit, aby bašta komunismu přežila.” — Polsko se nachází nyní v situaci jedinečné pro lidovou demokracii, kdy Strana je donucena vyjednávat se silami, které se vymykají její kontrole. Jak se může vyvíjet taková situace? — „Vskutku bych váhal riskovat předpovědi, protože se může vyvíjet zcela protichůdnými směry. Samozřejmě, že pluralismus nebyl nikdy oficiálně přijat. Existence opozičních antitotalitárních skupin nikdy nebyla povolena, ale jsou přece jen částečně tolerovány. Přes represe, policejní brutality všeho druhu, obíhá v Polsku více než 30 ilegálních, ale nikoli tajných časopisů; ti, kdo je dělají, je podpisují svým jménem. Vycházejí roneotypem nebo jsou reprodukovány primitivními prostředky. To je fakt, který v dějinách komunismu nemá obdoby. A politické důsledky jsou nabíledni. Nedávné stávky byly bezprostředně vyvolány katastrofání ekonomickou situaci, ale politické požadavky dělníků jsou čím dál tím zřetelnější. Nejenomže žádají odbory nezávislé na státu, ale vědí též dobře, že svoboda tisku a slova je nezbytnou podmínkou k tomu, aby mohli hájit svá práva.” — Jak může současná vláda vybruslit z této slepé uličky? — „Násilná konfrontace s dělnickými masami by byla pochopitelně velmi nebezpečná, a přijetí politických požadavků - zrušení cenzury a vytvoření dělnických odborů — se jeví v komunistickém režimu nemyslitelným. Strana nemá momentálně nic, co by mohla nabídnout, kromě vágních slibů v naději, že získá čas a znovu bude moci kontrolovat situaci. Problém je, že nikdo nevěří jejím slibům, které nejsou doprovázeny žádnou institucionální změnou, a že vedení nemá vůbec žádnou důvěru: nikdo jim nevěří, a to ani tehdy, když mluví náhodou pravdu. Tato vláda lži je kontesto- 12 [pageend12]vána, a vláda lži nemůže zmizet bez svobody slova. Jediný bod, v němž jsou zajedno političtí představitele' i opozice, je snaha vyvarovat se nekontrolované' sociální exploze, která by vyústila v sovětskou invazi. Kdyby se Sovětský svaz domníval, že Strana ztratila kontrolu země, poskytl by jí svou „bratrskou pomoc”. Pro něho by to byla též nákladná záležitost.” — Ale tuto eventualitu není možno vyloučit? — „Doufám, že k ní nedojde. Jak to řekl Jacek Kuroň, jeden ze zakladatelů K.O.R., Výboru společenské sebeobrany, Sověti by se octli v situaci afghánského typu, a nikoli v situaci, jakou jim poskytla Praha v roce 1968.” — Až po jakou mez mohou Sověti tolerovat kontrarevoluční nepořádek před svým prahem? — „Je možné, že tato situace potrvá ještě určitou dobu. Znepokojuje nás též možnost, že by vedení nakonec sáhlo k násilné represi velkých rozměrů, a to přes rizika, jež to s sebou nese. Méně pravděpodobné je, že tváří v tvář zhoršující se hospodářské situaci učiní politické ústupky, které jsou však i podle mínění samotných ekonomů establishementu v Polsku jediným prostředkem, jak zabránit katastrofě. Je to málo pravděpodobně nejen z důvodů ideologických, ale též proto, že se v takovém systému nikdy neví, jestli částečné ústupky namísto pacifikace nevyvolají řetězové požadavky, lavinu s nepředvídatelnými důsledky. Avšak silný tlak může donutit vedení k ústupkům, chce-li se vyvarovat nejhoršího.” — Může jít vláda tak daleko, že by přijala svobodné odbory? — „Může je přijmout z donucení. Vyjednávala už s dělnickými výbory. Ale udělá jistě vše pro to, aby zabránila organizování těchto výborů v celonárodním měřítku. Vynasnaží se je omezit na některé továrny, kde bude pro ni snazší je rozpustit jeden po druhém.” — Přestože na obou stranách vidíme starost, aby se předešlo /zabránilo/ výbuchu, může pobouření mas vést k nekontrolovanému překypění? — „Takové riziko samozřejmě existuje. Ale vedlo by to proti všemu, co si přejeme. Vzhledem ke klidu, mírovému charakteru dělnického hnutí, mohlo by k tomu dojít jen tehdy, kdyby se vláda ukázala neschopnou odpovědět na oprávněné žádosti a především kdyby použila masívního násilí proti dělníkům. V Polsku si je kadý vědom faktu, že se nacházíme proti lidové vůli v orbitu sovětského imperialismu a že neexistuje na tuto situaci okamžitý lék.” — Jaká je intelektuální a politická úloha polské opozice? — „Skupina, k níž patřím, která se zpočátku jmenovala Výbor pro obranu dělníků a nyní se nazývá K.O.R., se snaží podporovat na všech úrovních ave všech oblastech sociálního života organizované buňky, umožňující lidem komunikovat mimo systém a nezávisle na systému monopolizovaném státem. Snaží se hájit přesné a limitované zájmy: rolníků, dělníků, intelektuálů, studentů, katolíků - nebo zájmy lokálního rázu. Nehlásá revoluci ani nepoužívá násilí. Nepovažuje se za vykladače žádné politické doktríny: obhajoba lidských práv sejí zdá dostačující k boji proti komunistickému útlaku. Pochopitelně, že neorganizovala stávky, ale přináší stávkujícím nezbytnou pomoc jako středisko informace a kontaktu.” — Léta 1968—1969 znamenají obrat ve vašem životě: opuštíte Polsko, objevujete levičáckou kontestaci na Berkeley. Je to pro vás dvojí šok? — „Události roku 1968 v Polsku nebyly ideologickým šokem. Od roku 1956 již 13 [pageend13]nikdo z nás v Polsku nemohl být nazýván komunistou. Ostatně v roce 1966 jsem byl vyloučen ze Strany. V roce 1968 jsme se v Polsku ocitli tváří v tvář skutečnému kulturnímu pogromu. Strávil jsem ročník 69/70 na Berkeley, který byl nejaktivnějším střediskem levičáckého hnutí. Šokovaly mě v tom hnutí obskurantismus, opovržení vůči jakékoliv intelektuání hodnotě, neschopnost vyjádřit se jinak než barbarským neartikulovaným křikem. Hnutí se svým dětinstvím nedorostlého břídila ze zámožné třídy nemělo naprosto nic společného se zájmy a tužbami dělníků. Ale i když bylo smíšeno s barbarstvím a černým rasismem, a navzdory stupidním a groteskním představám o definitivním osvobození člověka, mělo toto hnutí jistou zásluhu, že totiž zašilo pochybnosti o některých hodnotách v americké společnosti tradičních: o kultu peněz, o nekonečném pachtění za materiálním bohatstvím...” — Jeví se vám dnes boj proti válce ve Vietnamu jako negativní vzhledem k důsledkům vítězství komunismu v této zemi? — „Po určitém časovém odstupu je odpověď vždycky snadná. Tehdy existovaly některé dobré důvody k tomu, aby se žádalo zastavení války ve Vietnamu; bylo však absurdní prosazovat to ve jménu ideje osvobození. Jihovietnamský režim přes svou korumpovanost je nepochybně menším zlem ve srovnání s režimem, který dnes utlačuje a ničí jeho zemi.” --- Představuje větší nebezpečí korupce skrze moc v komunistickém režimu, nebo korupce skrze peníze v kapitalistickém systému? — „V komunismu vzkvétá korupce penězi. Několik privilegovaných klik si vyhražu- je nesmírné materiální výhody. Ale protože reálný život, reálné konflikty jsou deformovány fasádou, která je křehká, groteskní, ale nezbytná, i sama korupce je korumpována. Ať je jakkoli nemilá společnost, v níž nenasytnost je neskrývaným motorem, je nekonečně lepší než ta, která je založena na závazné solidaritě nebo na insituciona- lizovaném bratrství.” — Montesquieu říkal, že demokracie by měla být založena na ctnosti. Co si o tom myslíte? --- „Tomu nevěřím. Možná, že naopak demokracie funguje, dokud neřesti, zájmy a tužby vstupující do konfliktu se mohou navzájem kontrolovat. Vláda ctnosti dospěje k totálnímu despotismu. Není možné mít svobodu projevu a zároveň literaturu, která by byla vždy povznášející. Je to buď, anebo. Svoboda přepokládá jistou cenu, dózu korupce.” — Věříte v nutnost hříchu? Luther, myslím, říkal: „Hřeš a hřeš statečně!” --- „Ano, ,pecca et pec ca fortiter!’.” --- Což znamená přijmout jistou část zla vlastní každé lidské společnosti. Je to cena svobody? — „Ano. Svoboda je též do určité míry svobodou dělat zlo. Vtělená ctnost existuje jen v imaginárním ráji absolutního despotismu. Dokonalá společnost nemůže být nic jiného než dokonalý totalitarismus.” --- Toto přesvědčení vysvětluje, že jste se velice zajímal o problém tolerance? — „Zajímá mě samozřejmě věčná antinomie tolerance, kterou není možné rozřešit abstraktně. V jakém okamžiku se staví sama proti sobě? Kdy se přeměňuje v slabost a v indiferentnost? Jak hájit toleranci, aniž bychom se vydali všanc nepřátelům tolerance, jejichž přiznaným cílem je zničit toleranci? Zdá se mi, že je to možné. Potřebujeme militantnl, agresivní obranu svobody. Svobodu si nemůžeme udržet pasivní 14 [pageend14]odevzdaností, automatismem, rutinou. Vyžaduje neustálou bdělost, řvavost, bojovného ducha. Nemáme ho dostatek. Považujeme svobodu za zaručenou, ale ona zatím zaručená není. Ale nezoufám: totalitarismus v posledních desetiletích dostatečně ukázal své hrůzné stránky, takže zmobilizoval proti sobě dost silný odpor. Ten bude vzrůstat.” — Jak si vysvětlit nesmírný úspěch totalitarismu ve 20. století? — „Fenomén není nový. Jak vysvětlit jeho dnešní sílu? Nebudu riskovat globální explikaci. Je jisté, že když povyšujeme jisté jinak obhajitelné hodnoty do krajních mezí, vede to k silnému totalitnímu pokušení. Když vyvýšíme rovnost nad všechny ostatní hodnoty, dospějeme ke společnosti, která - aniž by byla schopna zavést skutečnou rovnost - může zničit všechny stopy svobody ... Dokonalá rovnost je vnitrně rozporný ideál: nemůže existovat jinak než v despotické společnosti, a despotismus předpokládá nerovnost v distribuci statků, jež nám jsou zvlášť drahé, jako přístup k informacím, účast na moci. Společnost rov- nostářská ve všech svých aspektech nebude nikdy existovat. Stejně jako i naprostá bezpečnost je nedosažitelný ideál. Úplná bezpečnost individua nebo i její zdání předpokládá společnost, v níž individuum nemusí samo myslet, v níž stát je nahrazen ve všem, co se ho týká, kde je tedy člověk zbaven vší odpovědnosti a stává se objektem, vlastnictvím státu. Hlavní hodnoty, které jsou nám drahé, se vzájemně omezují, je třeba je hájit zároveň a vědět, že se nemohou realizovat jinak než prostřednictvím kompromisů.” — Žádná hodnota nemůže být hájena jako absolutní, s vyloučením všech ostatních? — „Hlavní nebezpečí, které nás olirožuje — s výjimkou nebezpečí světové války - je totalitní nebezpečí. Je jím destrukce osoby, k níž dochází, usilujeme-li o totální znivelizování člověka ve společnosti, v níž každý se ztotožní s celkem. Samozřejmě, že nikdy neexistoval v této formě, ale tendence k němu jsou dost silné. Může zničit civilizaci, jak ji známe. Ale nevěřím, že totalitarismus jakožto ideologie je na cestě rozvoje. Naopak. Jistě, dokud Sovětský svaz zůstane silný, bude mít vždycky všude ve světě dost bratránků, kteří si myslí, že nemají žádnou jinou šanci jak dosáhnout moci, než s jeho pomocí. Ale to neznamená, že komunistická idea se expanzivně šíří. Věřím však, že západní svět sekretuje s oblibou své vlastní slabosti. Ukazuje se zvláště neschopný vystihnout ohromné nedostatky, četné vnitřní rozpory a neléčitelné slabosti sovětského režimu, který je silný jen v oblastech, kam koncentruje svá úsilí: v armádě a policii. Západ je neschopný využít je v boji proti totalitnímu nebezpečí.” — Jaká je odpovědnost intelektuálů v této věci? — „U nich už se objevuje mnohem více pochybností a rozčarování než kdysi. Někteří z nich, pravda, hledají ještě místo na světě, které by bylo vtělením komunistických nebo socialistických ideálů. Ale stále méně a méně věří, že něco takového našli.” — Na Západě možná. Ale co ve třetím světě? Mnoho intelektuálů se tam stále ještě dá svést komunistickou ideologií. A budoucnost demograficky patří třetímu světu. — „Simplistní myšlenky vždycky svádějí jakýmsi mesianismem, který vzbuzuje naději na zázračné definitivní řešení. Tak tomu vždycky bylo. Ale skutečnost, že tato víra se hroutí v industriáiním světě, naznačuje, že přes jejich spektakulární úspěchy 15 [pageend15]budoucnost nepatři totalitním ideologiím. Není tu nic nevyhnutelne'ho, Kdybychom žili v 9. století, pravděpodobně bychom věřili, že se náš svět zbortí pod gigantickým tlakem Islámu a stane se jeho kořistí. V 16. století bylo možno myslet, že ottoman- ská říše zvítězí s využitím slabostí křesťanského světa. Všechny tyto říše se zhroutily. Nejen kvůli kladene'mu odporu, ale též pro své vnitřní rozpory.” — Je těžko mluvit s vámi o intelektuálech a komunismu a nepoložit vám otázku o Althusserovi... — „Před několika lety jsem o něm napsal dost zlomyslný esej. Od té doby jsem se o něho nezajímal. V jeho díle nevidím nic, co by přispělo k obnově intelektuálních potenci marxismu. Dozvěděl jsem se, že prý je mnoho althusseriánú v Austrálii...” — O francouzské komunistické straně si už neděláme iluze. Ale někteří intelektuálové věří ještě italské komunistické straně. Právem či neprávem? — „ Italští komunisté — přes několik bázlivých kritik — se ani nemohou úplně odloučit od své sovětské matky, ani se nemohou přestat dovolávat demokratických principů, a to v naprostém rozporu se svým ztotožněním s komunismem. Dokud nezboří všechny mosty k sovětismu, nebudou moci přežit ideologicky jinak než mlčením a dvojsmyslností. A kdyby přijali demokratické principy se všemi důsledky, je namístě se ptát, v jakém smyslu by byli ještě komunisty.” — Jak je to dnes s vaší filosofickou reflexí? — „Lichotím si, že jsem vždy v pohybu. Stálé pochybování mi nedovoluje nalézt konečný, definitivní a nepřekročitelný opěrný bod. Upřímně řečeno, marxismus mě již nezajímá. Vrátil jsem se k náboženským dějinám, k teologii, která mě vždycky zajímala, a to i v době, kdy jsem z marxistického hlediska bojoval proti katolické filosofii.” — Váš nepře kročitelný bod by se nacházel v náboženské oblasti? — „ Nevěřím v racionální náboženství. Náboženské vnímání světa nemůže být dovršením filosofické reflexe. Náboženství — to je kultické dění. Náboženský jazyk se nekonstruuje jako filosofická rozprava, ale v závislosti na aktu kultu, a je pochopitelný jen v tomto kontextu.” — Zinověv myslí, že je naprosto nesprávné srovnávat marxismus s náboženstvím. Je to také váš názor? — „Je to vskutku starý zvyk srovnávat komunistickou stranu s církví. Možná asi tak v té míře, v níž platí staré pořekadlo teologů: „Ďábel je opice Boží”. Komunismus je karikaturou náboženství, předně proto, že marxismus už neexistuje jako víra. A dále proto, že žádné náboženství se nikdy neprezentovalo jako racionální vysvětlení světa, ale jako vidění světa, založené na víře, na víře ve sliby, jež Bůh dal kdysi lidskému pokolení, a které se nikdy nevydávalo za vědeckou doktrínu. Zatímco komunismus chtěl být hned obojím zároveň: slepou vírou i vědeckým vysvětlením, což neexistuje bez kontradikce.” — Co si myslíte o vašem krajanovi, papeži Janu Pavlu II.? Znáte ho? — „To je člověk, kterého obdivuji a kterého mám velice rád. Neznal jsem ho v Polsku, ale znám dobře jeho působení v Krakově a měl jsem s ním soukromý rozhovor ve Vatikánu několik týdnů po jeho zvolení. Spojuje ve své osobě kvality, jež jsou důležité pro dnešní křesťanský svět. Je to intelektuál, filosof, v jistém smyslu můj kolega. Ale zároveň je mužem víry, a ne církevním byrokratem. Ví, že musí především zachovat jednotu církve rozdírané: mezi protikladnými a nepřátelskými tendencemi.” 16 [pageend16]— Situace je zvláště obtížná v Latinské' Americe ... — „Církev tam byla dlouho ztotožňována s opresívní neobhajitelnou sociální strukturou. V radě těchto zemí existují jistě dobré důvody k revoltě a jistě není nemožné najít v křesťanství ospravedlnění takové revolty; ale ztrácí to všechen křesťanský smysl, jakmile se Kristovo poselství redukuje na politickou ideologii a jakmile se začne věřit, že křesťanství může nabídnout světu recept dokonalé společnosti bez konfliktů, bez hříchů. Může odsoudit tyranii etickými termíny. Nemůže —a nikdo to nemůže— navrhnout politická nebo institucionální řešení k vytvoření dokonalé společnosti. Vedle zkostnatělého integrismu, který zavírá oči před sociálními problémy, naopak hnutí, jež si říkají, že jsou křesťanská, redukují pojem spásy na „osvobození” v komunistickém smyslu. Je obtížné najít jazyk schopný udržet jednotu církve. Papež se správně snaží v Latinské Americe i jinde položit důraz na náboženské poslání církve nikoli proto, aby ji zprostil sociálních odpovědností, nýbrž aby jí umožnil zachovat si svou identitu organismu podstatně náboženského, který má své vlastní hodnosty, svá vlastní kriteria, a nikoli ty, jež jsou vypůjčeny z politických ideologií.” — Tolerance, která je jedním z témat vaší reflexe, není ve Francii nikterak křesťanskou tradicí;je to Voltaire. — „Kladl jsem si otázku, zda si může křesťanství osvojit ducha tolerance nejen taktickým způsobem, ale jako princip. Věřím, že je to možné. Přes všechny dějiny křesťanské netolerantnosti a přes pronásledování, jež to ilustrovala, je v křesťanství též nezanedbatelná tradice tolerance. Je přece i křesťanství Erasmovo. Ale dělám rozdíl mezi ideou tolerance a ideou ekumenismu. Totální sjednocení křesťanstva se mi nezdá možné ani žádoucí. Křesťanství dalo místo rozmanitosti, historií potvrzené. Dále pak idea totálního sjednocení se mi zdá být totalitním pokušením. Jsem proti misionářské horlivosti, proti přísnosti proselytově.” — Zdá se, že se zajímáte o všechny spirituality. Co vás přitahuje např. v budhismu? — „Zdaleka nejsem expert v této oblasti. Znám budhismus jen jako amatér. Vidím v něm méně náboženství než metafyzickou moudost neprekročitelné hloubky. Možná jasné vědomí, že konečná realita nemůže být nikdy popsána. Nevěřím, že by svět mohl existovat na základě skriktního budhismu, který přepokládá jakýsi metafyzický nihilismus, totální indiferentnost k profánním dějinám. Budhismus je spíše postoj individua. Mám ho rád jako úsilí, jako mám rád všechna duchovní hnutí, která neváhají vést myšlení ze svých vlastních premis až ke konečným závěrům. Budhismus šel až do konce ideje, podle níž vše, co je konečné, je nicotné.” — Mluvil jste o individuálním postoji. V socialismu je doktrína, ale též postoj, které nejsou nutně spjaty. — „Přes iluze a rozčarování, zůstávají vskutku stále v socialistické tradici i ti, kdo se upřímně a vážně zabývají bídou a útlakem. Mít tento postoj neznamená věřit v příchod dokonalé společnosti. Socialismus má slavnou tradici a v řadě bodů se k němu připojuji. Nepopírám, že existují některé socialistické ideje, jež nejsou totalitární. Ba i většina marxistů II. Internacionály měla socialistické srdce. Jestliže se mýlili ve svých doktrinálních řešeních, většina z nich hájila dobrou věc.” — Nenapravitelný je Lenin nebo Stalin? — „Leninismus je idea totálního despotismu. Není tomu tak, že by zdegeneroval nebo nabyl neočekávané podoby v důsledku nahodilých historických okolností. Lenin 17 [pageend17]řekl, že k vědeckému smyslu - marxisté mají v oblibě toto adjektivum, které vědci nikdy nepoužívají - diktatura je vla'da čirého násilí, které není omezeno žádným zákonem. Proč tomu nevěřit? Mezi Stalinem a Leninem je rozdíl v intenzitě zločinů, ale neexistuje mezi nimi přelom.” — U Lenina bylo možno najít jistý respekt k faktům, který nenacházíme ani u Stalina ani u Brežněva. Kdyby Lenin přepadl Afghánistán, řekl by bez příkras: „Přepadl jsem Afghánistán”. — „To je pravda. To je důležitý rozdíl mezi leninismem a stalinismem. Za Lenina se teror nazýval teror. Až za Stalina byla společnost opravdu pohlcena v oceánu lží a totální panství lži bylo zavedeno ve své dokonalé podobě. Ale již od samého počátku rucké revoluce byla vyřazena každá forma vyjadřování odlišná od oficilní. Pak tedy nutně lež stouá k moci ... Proto se nezajímám o obranu ideje „opravdového” socialismu, stavěné do protikladu k socialismu „degenerovanému” či „korumpovanému”. Neexistuje dokonalé definitivní řešení sociálních problémů, jako existuje řešení technologického nebo vědeckého problému, protože vše, co je lidské, je smrtelné. Jestliže socialismus znamená jediné řešení /1 a solution/, pak nebude existovat nikdy. Lidská společnost se nebude nikdy těšit postavení rentiéra, jemuž kapitál jednou nabytý zajišťuje klidný život až do smrti.” Otiskujeme se svolením francouzského časopisu L’ Express. Z francouzského orginálu přeložil Miroslav N o v á k Tento interview se konal 18. srpna 1980. BOŽENA KOMÁRKOVÁ /ČSSR/ * MARXISMUS A KŘESŤANSTVÍ Marxova filosofie se obecně traduje jako historický materialismus, jehož nutným předpokladem je materialismus filosofický. Rozdílným od jiných materialismů jej činí jeho dialektika, svou podstatou mystický proces, převzatý z llegelovy metafyzi- ky, který probíhá v postupných triádách kladu, záporu a jejich vyšší syntézy jednak v reálném dění, jednak toto dění odráží v lidském vědomí ve formě logických pochodů. * Pojednání uveřejňujeme v úplném znění a bez vědomí autorky. Je to jedna z přednášek, jež vyšly v samizdatových „Rozhovorech” B.Komárkové jako 197 .svazek edice Petlice v r.1980. 18 [pageend18]Méně jest známo, že kromě této stránky obsahuje Marxova filosofie ještě stránku druhou, svými principy k oné oficiální podstatně protichůdnou, která však od n£ nemůže být odečtena. Je tak mocně podmíněna křesťanstvím, že se u Marxe projevuje v podstatě celý křesťanský výklad světa. Je tam především rajský stav prvotní nevinnosti, svod a pád po hříchu, jenž zůstává hříchem dědičným pro všechna lidská pokolení, a je tam také spása pro všechny, kdo ji přijmou, a to skrze prostředníka, jenž zůstal uchráněn dědičného hříchu. Celé lidské dějiny jsou dějinami hříchu z jedné strany a vykoupení z druhé. Spása jest jejich koncem, neboť eschatologický stav lidstva, jako stav definitivní a trvalé harmonie, nemá již pro další děni předpokladu. Teprve tento mýtus dává naturalistické půli Marxovy filosofie její celou racionalitu a vysvětluje patos, s jakým se obraci proti majetné třídě jako inkarnaci hříchu, patos, k němuž by jinak z hledisek hegelovské rozumnosti, jež jest v dějinném procesu realizována, neměl práva. Všechen mravní patos marxismu, jak ukázal již Ragaz a jeho žáci, je z této polohy, naturalizmu zcela nepřiměřené. Proto je možno mluvit o marxismu jako o veliké herezi, jak jeho místo proti pohanskému nacismu označil K. Barth. Kromě dialektiky také křesťanské Marxovy inspirace jsou dědictvím po Hegelovi, který byl původně teologem. Hegel na rozdíl od Marxe křesťanství neodmítl, považoval svoji filosofii jenom za rozumovou, a tedy nejvyšší interpretaci křesťanské víry. Byl to on, který vzal křesťanství jeho transcedenci, přeformoval je v monistický panteis- mus, kategorii hříchu proměnil v logickou antitezi, popírající metafyzický klad a z vykoupení učinil hotový závěr identitní rovnice, v němž se konečně subjekt i objekt setkaly jako totožné. Kristu přisoudil Hegel funkci být inkarnaci Ideje, tj. abstraktního logického pojmu a Kristovo poslání vůči člověku bylo v tom, že mu zjevil jeho úkol překonat všechno individuální jako nesvobodné a dosáhnout cíle ve svobodném ztotožnění s absolutní Ideji-Bohem. Nejzávažnějšim znakem pro celé pochopení heg- lovsko- marxistické antropologie je, že individuum samo svou podstatou je hříchem, inkarnaci záporu, poněvadž jsouc určeno k obecnosti, oddělilo se od ni, když si uvědomilo samo sebe. /U Hegela sebe-viděním - u Marxe soukromé vlastnictví./ Oddělení, rozdělení, i když logicky a reálně nutné k vyšší syntéze, je tu schizma, zápor, radikální zlo. Je to disharmonie v řádu reality, jež vyžaduje překonání skrze svobodnou konformitu individuálního subjektu s absolutním objektem ve vykoupenou definitivní jednotu. Marx tuto předlohu pozměnil pouze natolik, že dosadil do Hegelových pojmových konstrukcí, jako jejich reálný obsah, svou panekonomiii. Celý Hegelův logicko-meta- fyzický proces se odehrává v hospodářské skutečnosti. Úlohu metafyzického schizmatu tu zastává soukromé vlastnictví. Engels je přímo nazval dědičným hříchem lidstva. Epocha klanového společenství před vznikem individuálního majetku jest oním rájem, z něhož bylo lidstvo vyhnáno, když se člověk zbavil svého obecného lidství tím, že se stal vlastníkem. Hřích rozdělení a zatížení majetkem byl počat, od té doby se přímo řítil k apokalyptickým konsekvencím přeměny všech věcí ve falešné božstvo kapitálu, požírajícího syny i dcery lidské, dokud vykupitel-proletář neodhalí satana sedícího na božím trůně, aby jej zničil a ujal se sám své legitimní vlády. Co je pro Hegela metafyzika, je pro Marxe národní hospodářství. Jsou-li Hegelovi dějiny vývojem lidského vědomí od jeho vzniku jako protikladu přírodního bezvědomí, až po jeho vědomé ztotožnění s Absolutním Duchem, jsou pro Marxe dějiny vývojem vlastnictví. O to je Marxovo pojetí dějin dramatičtější, že zlo je v něm radikálnější a skuteč- 19 [pageend19]nější a dějiny jsou nejprve zjevením posledních konsekvencí zla, nežli se stanou místem splnění všech zaslíbení. Teprve apokalyptické' zjevení kapitálu, molocha živeného krví nevinného proletarialu, zjevuje zároveň slávu jeho vykupitelského činu a velikost lidského určení. Neboť lidské určení jest v svobodě. Je v sebeurčení, v dispozici sama sebe, a vší ostatní přírodní realitou. Místo toho však jsou dějiny svědectvím o zcizení člověka svému určení, o jeho rostoucí závislosti, kumulující se konečně v totálním potření člověka jako nejvyšší reality a hodnoty, poněvadž byl na jeho místo dosazen kapitál. Všechna objektivní zákonitost sociálního dění ukazuje, že člověk je neovládá, ale naopak jest jím ovládán, vlečen proti své vůli ke stále většímu zcizení tomu, čím býti má. Je vlečen především hospodářským procesem, jehož zákonitost, rovnou zákonům přírodním, prokázali klasičtí národohospodáři. Ale zatímco užasli nad tímto metafyzickým zjevem a v iděli v něm důvod, aby se mu člověk podrobil, Marx vehementně odmítá tuto kapitulaci. Přírodní svézákonitost hospodářského procesu jest skutečností, ale taková skutečnost musí být překonána. Je to hřích. Je to důsledek prvotního hříchu, kterým je soukromé vlastnictví. Způsobilo, že se ze spotřebního statku stalo zboží, předmět určený k výměně, který, jakmile se dostal na trh, vymkne se z kontroly svého původce a počíná žít vlastním nekontrolovatelným životem. Trh je místo, kde lidský produkt nabývá vlády nad svým stvořitelem, čině si z něho výkonný orgán k tomu, aby mohl být směňován. Prostředek a cíl se zaměnil, člověk ve funkci vlastníka se stal vedlejší kadencí svého vlastnictví a přestal být člověkem. Neboť člověk znamená bytost, která je sama pro sebe. Nyní je samo pro sebe jenom vlastnictví a jeho svézákonitost zrušila lidskou svobodu. Když počne vlastnictví obíhat jako zboží, projevuje se jeho svézákonitost tendencí proměňovat stále širší okruh ve zboží, až se jím konečně stane i člověk sám. Když pak hospodářský proces ve svém vývoji dospěl k peněžnictví, skrze něž dostalo zboží nejrůznorodější kvality jediného abstraktního společného jmenovatele ve formě peněz, byla otevřena cesta k největšímu zázraku, nad nímž žasnou duše klasických národohospodářů: jak to, že peníze mohou rodit peníze, že kapitál může sám sebe množit? Kde je rozluštění tajemství rovnice, že peněžní kapitál, proměněný výrobou ve zboží, se jeho prodejem nevrátí k původní hodnotě, ale je větší než dříve? Rozluštění je prosté. Tento rozmnožený kapitál je nezaplacená lidská práce, jež jest jediným zdrojem všech hodnot. Proletářský dělník, nabízející svou práci jako zboží, se v zajetí cizího kapitálu stává otrokem určeným k tomu, aby rozmnožoval kapitál. Neboť Kapitál, Hegelův Absolutní Duch se záporným předznamenáním, zvrácený absolutní samoúčel, má jen jedinou funkci: rozmnožovat sám sebe. A tak Kapitál žije, protože jej živí lidská práce, protože jest živen tím, co je objektivně nejdraho- cennějšl, totiž mízou a krví člověka-proletáře. Proletář má v této zvrácené realitě jenom tolik oprávnění, kolik mu jí kapitál v zájmu vlastní existence ponechá. Je-li pro něho výhodnější, aby nebyl, nemá již člověk práva na život. Ztratil je i v očích klasických národohospodářů. Takové jsou pro člověka důsledky hříchu vlastnictví. Všechno se skrze něj stalo hříchem, všecko jsoucno bylo vyvráceno ze svého původního místa, aby se zvrátilo ve službu prvotního hříchu, který chce sám sebe učinit principem vší reality. Avšak právě konsekvencí, s níž kapitalismus popřel člověka, byl dokonale odhalen jeho záporný charakter a stvořeny podmínky pro jeho překonání. Je-li počátkem a koncem 20 [pageend20]všeho hříchu vlastnictví, je jeho zrušení přirozeným koncem vší disharmonie. Současné' formy hospodaření je připravují samy. Nad to se v procesu odlidštění všeho života současně rodí nejčistší lidství nezatížené dědičným hříchem vlastnictví, a proto nezatížené ani individualismem, který jest druhou stránkou prvotního hříchu. Neboť obojí je zlem a hříchem právě proto, že jest oddělením, ohraničením sebe proti celku. Toto čisté lidství je člověk-proletář, člověk kolektivní, jenž jako zjevení pravého lidství se stává vykupitelem z otroctví hříchu, v němž lidstvo dosud žilo. Neboť kolektivní vlastnictví znamená znovunabytou vládu nad všemi nepravými objekty, do nichž byl člověk zcizen. Zboží, jež způsobilo celou zaprodanost člověka hospodářské a tím vší sociální zákonitosti, zmizí, aby se na jeho místo opět vrátily statky, mající své funkční místo buď ve výrobě či spotřebě, ale už více neschopny vymknout se ze své funkční závislosti a stát se znovu samoúčelem. Nyní je člověk jejich pánem. Nyní je člověk svoboden. Jeho svoboda netkví jenom v návratu k vládě nad vnějšími věcmi, ale v důsledku osvobození od jha vlastnictví je člověk také zbaven otročení své ohraničené schismatické individualitě a stává se člověkem vůbec. Kategorie Já zmizela, ale byla nahrazena kategorií My, výrazu nedíl- nosti, solidarity, uskutečnění lidského poslání být tu pro člověka, mít svůj nejvlastnější cíl v bytí druhého a opačně být každému druhu nezbytnou podmínkou jeho životní plnosti. Taková je Marxova eschatologie lidského pokolení. Stačí jenom zrušit soukromé vlastnictví jako prapůvod vší disharmonie, aby se Saturnův věk navrátil. Všechny lidské tužby, předpokládané v náboženstvích do transcedentna, se splní na této zemi. Společenství všech vykoupených, hříchu zbavených, sanctorum comunio, je pozemská obec, komunisticky řízená, dokonale svobodná, poněvadž hřích majetku ji již nedrží v poutech, a proto společnost jednoty, v níž není žádných diferencí, neboť v ní není scestného individualismu. V eschatologickém království komunismu jsou všichni jedno. Křesťan nemůže pro svá eschatologická očekávání najít podstaně jiných znaků, ovšem se základní výhradou, že ono sanctorum communio je podmíněno Bohem, není svazkem nedílných sociálních funkcí jako dílčích orgánů jednotného organismu, ale svazkem lásky, jediné absolutní hodnoty, která přetrvala všechny hodnoty empiricky podmíněné. Ale i křesťanské eschatologické království je zrušením všech dřívějších individuálních výhrad, zaviněných hříchem, jimiž se člověk ohraničoval proti svým druhům na této zemi. Je v plném slova smyslu životem společným, jak se zjevil jako jediný lidský cíl již Platónovi, od něhož jej Augustin učinil základním znakem také své obce svátých. Marx, který se postavil nad dějiny, aby byl jejich soudcem a prorocky ohlásil konec a nápravu prvních věcí, stojí v mnohonásobném rozporu nejen ke svému naturalismu, nýbrž popírá i nejvlastnější specifikum své filosofie, totiž historický materialismus. Neboť tvrzení o první a poslední lidské svobodě, přerušené jenom v mezidobí pádu do soukromého vlastnictví, znamená, že závislost člověka na hospodářských poměrech platí jenom pro období pádu, ale není normálním stavem lidství. Jakkoli je toto tvrzení v rozporu s oficiálním marxismem, je právě tak dobře součástí Marxe jako jeho výklad o člověku jako o trvalém derivátu hospodaření. Stane se možná východiskem mnoha revizí, až se pochopí sterilita, do které ústí první tvrzení. Avšak ani určení o dokonale svobodném lidství nepovede v praxi k podstatně jiným účinkům než první teorie. Neboť co se stane, jestli chce člověk uskutečnit poslední zaslíbení bez 21 [pageend21]Boha a v pozemské skutečnosti? Především to, že prohlásí sám sebe za boha, jak učinil v kolektivním smyslu také Marx. Když se zabsolutní, prohlásí také všechno své jednání za absolutní, dokonalé a definitivní. Ale zůstav i po zrušení vlastnictví člověkem nedokonalým, neboť kořeny disharmonie tkví v něm a nikoli mimo něj, způsobuje svou domnělou definitivní pravdou novou závažnou disharmonii. Marx ovšem věří, že v beztřídní společnosti jsou všechny sny o svobodě, spravedlnosti, lidské solidaritě, vládě bez násilí, prostě všechny sny o rajském stavu uskutečněny. Skutečný obsah všech těchto hodnot je ovšem jinde, než se myslilo předtím. Neboť dřívější společnost, žijící v zajetí hříchu, který jí nedovoloval dohlédnout k pravé podstatě věcí, vybudovaná na scestném principu individuality, všechny uvedené hodnoty nutně chápala scestně. Proto i svoboda a všechno ostatní zde propadlo stejné scestnosti, jsouc chápáno jako nástroj ke schismatickým individuálním cílům, a tedy k prohlubování počáteční disharmonie až k jejím apokalyptickým koncům.Individuum v měš- ťácké společnosti se ohraničilo řadou záruk, kterým se říkalo práva, která však byla popřením přirozeného řádu věcí, jímž jest nedělitelné, ve funkční jednotu spjaté lidství. Všecko, čemu liberalistická společnost říkala lidská práva, byl v podstatě nárok měšťáka na jeho sobectví. Na místo spravedlnosti tu nastoupil zájem, synonymum sobectví, redukovaný v posledu na jeden jediný zájem, o nějž zde skutečně šlo, zájem svobodně obchodovat, kumulovat kapitál, což je v podstatě totožné s vysáváním lidství. Lidská práva, slavnostně proklamovaná v Americe a ve Francii jako nová éra lidského pokolení, mají takto v očích Marxových jenom jeden reálný smysl: právo na hřích. Pro jejich tvůrce byl naopak jejich nejhlubší smysl v tom, znemožnit hřích společnosti proti jednotlivci, poněvadž jeho poslední cíle byly nad společností, v rovině transcendentna, a společnost se jim neměla stavět v cestu. Proto jsou všechny svobody, kořenící ve svobodě svědomí, nikoli samoúčené, ale dokonale funkční. Poněvadž pro Marxe transcedentno neexistovalo, byla pro něho deklarovaná lidská práva absolutním popřením funkčnosti, řádu, pravdy samé. Svoboda se ukázala zvůlí, spravedlnost násilím, demokracie lží. Všechno bylo zvráceno, odhodnoceno, zkaženo. Teprve proletariát ve svém znovuzrozeném, čistém lidství může vrátit těmto hodnotám jejich pravý obsah a učinit je skutečností. Nejsou poměrem jednotlivce k celku, ale celku k jednotlivci. Jednotlivec se neohraničuje svou svobodou proti celku, ale přijímá ji od něho, a to tak, že se po hegelovsku z vlastní vůle konformuje s jeho zákonem. Stejně jako je svoboda křesťanova totožná se spontánní poslušností k Bohu, tak jest tomu zde vůči bohu-společnosti. Svoboda nemá jiné možnosti naplnění nežli tak, že se vůle konformuje s metafyzickým řádem. Je-li jím v křesťanství vůle Boží, je jím zde vůle společnosti. Jenom kde je individuální vůle plně totožná s vůlí obecnou, má cele volný průchod a necítí se spoutána. V době předchozí, kdy byla naopak výhradou vůle jednotlivce vůči celku, narážela ze všech stran na své hranice, které usvědčovaly její svobodu z nesvobody. Nyní pak jest skutečností. Zájem, který se stal zájmem všech, přestal být záporem a stal se dokonalým kladem. Vykoupený člověk chce zájem celku. Obsah jeho vůle se ztotožnil s obsahem Absolutna, a proto mu je všechno dovoleno. Svoboda přešla ze světa iluzí do skutečnosti. Stejně jako svoboda, stalá se nyní realitou i spravedlnost. Neboť spravedlnost je pouze jiný výraz pro správný řád, který odstraněním vlastnictví došel uskutečnění. Poněvadž se nyní svoboda a řád rovnají, není již jeho porušení možné. Proto se správný řád neboli spravedlnost už nepohne. A stejnou realitou se stala také demokracie. 22 [pageend22]Marx ji prohla'sil za jediné přiměřenou státní formu, odpovídající faktu suverenity lidu, ještě dříve, než odsoudil stát jako derivát vlastnictví a proto je odsouzen k zániku zároveň s ním. Ale onen bezestátní stav, který měl s beztřídní společností přijít, se zcela rovnal jeho pojetí demokracie. Byl to prostě stav dokonalosti, v němž rozdíl osobního a veřejného zájmu zmizel, a proto nebylo potřebí donucovacf moci; stát tím de facto zmizel. Jeho funkce náležela do epochy hříchu. Harmonie je nyní totální, rovná platónské' politei. Proto se pojmy svobody a jiné', jimiž se společně zapřísahají dnešní západní a východní polovina světa, ve svém obsahu tak zásadně liší. Západ jimi rozumí právo na nonkonformitu se společností ve jménu možnosti být konformní s Absolutnem, jež není z tohoto světa. Východ věří, že Absolutno již přišlo, nebo se aspoň v jeho systému realizuje. Proto všechna práva zde mohou znamenat jen právo být konformní. Patos východu může být upřímný, ale člověk se proto nicméně nestane Bohem a nenastalí definitivní harmonii. Ale poněvadž to o sobě věří, a věří, že je držitelem pravdy, která se současně inkarnuje v dějinách, nese v sobě všechnu nesnášenlivost držitelů absolutních pravd, kteří se jejich jménem činí povolanými, aby jí podrobili celý svět. Vláda marxistů je vládou boží na zemi a všichni, kdo sejí protiví, jsou božími nepřáteli. Jenom na jeho věrných se zatím splňují všechna eschatologická zaslíbení. Jenom oni jsou svobodní, jsou spravedliví a jejich moc uskutečňuje demokracii, poněvadž nutí ostatní k vlastní svobodě tím, že jim vnucují definitivní osvobozující pravdu. Přenesením eschatologie v empirickou skutečnost se jenom vystupňoval duchovní absolutismus, který zná Evropa z doby, kdy se lidé domnívali být definitivními rozhodčími boží pře. Pro svůj duchovní absolutismus chová marxismus mnohé analogie se středověkou církví, což potvrzuje jeho spíše heretickou než pohanskou povahu. Jeho důležitým znakem jest ekumenicita. Zvěst o lidské spáse skrze zrušení vlastnictví je určena všem lidem a našla analogicky jako prvé křesťanství přijetí především mezi nejubožejšími všech ras po celém světě. Tento fakt ještě zesiluje povahu marxistického spo- lčenství jako církve, nejvyšší a všem jiným společnostem nadřazené reality, jež ovšem chce být z tohoto světa. Nová ekumenicita marxismu je zároveň protikladem zbožněného státu, který byl důsledkem nacistického pohanství. Neboť je iluzí se domnívat, že marxismus uskutečňuje totální stát. Naopak, stát v něm ztrácí svůj suverénní, charakter a dostává se v poměru k centrálnímu mezinárodnímu výboru komunistické strany do postavení podobného jako středověké státy vůči papežství. Samoúčel- nost státu, k níž mají tendenci i státy západní, je zde překonána. Stát je opět pouze funkcí církve, jejím výkonným orgánem. Nová církev ve formě komunistické strany rozhoduje nad státem, užívajíc jeho moci k zajištění ortodoxie v celé společnosti. Má v rukou výchovu, kontroluje pravověrnost všech vládních činitelů a vyhlašuje anatéma. Univerzity dostaly funkci být na prvním místě pilíři nové víry a teprve potom školami speciálních nauk. Filosofické fakulty, jejichž nejvyšším posláním jest tradovat marx-leninskou nauku, se vyšinují na význam středověkých fakult teologie. Marxismus měl a má dosu svoje veliké dílčí oprávnění. Byl svědomím Evropy a ukázal ji disharmonii liberální společnosti jako její vinu. Ale učinil stejnou chybu, jakou vytýkal měšťáctví: zaměnil část za celek, a povýšil ji na absolutno, což měš- ťáctví aspoň teoreticky neučinilo. A protože chtěl světu dát poslední pravdu, vrací mu středověk, ale zbavený naděje, na boží spravedlnost. 23 [pageend23]MIKULÁŠ LOBKOWICZ MARXOVA KRITIKA NÁBOŽENSTVÍ Všeobecně je rozšířeno mínění, že Karel Marx považoval náboženství za významného nepřítele, se kterým je nutno se důkladně vypořa'dat;a že je proto také možno nalézt v Marxových spisech jakousi propracovanou kritiku náboženství. Ve skutečnosti je tomu právě skoro naopak. Marx byl zajisté ateistou. Jeho ateismus nebyl ani pouze motodologický /ve smyslu jak chápou ateismus přírodní vědy, pro které Bůh není žádným vědecky relevantně vysvětlujícím faktorem/, ani pouze skeptický /podle mínění četných filosofů 19. a 20. století není možno rozhodnout rozumem, zda Bůh existuje či nikoliv/. Nezdá se mi ani správné tvrdit, jak činí Marcel Reding, že Marxův ateismus je pouhý podmíněný průvodní jev a nikoliv nedílná součást Marxova světového názoru. Stručně řečeno, Marx byl bezpochyby rozhodným a dogmatickým ateistou. Přesto Marx nebyl, jak se často má za to, kritikem náboženství v určitém podstatném smyslu. Právě naopak, na rozdíl od hegeliánské levice, v jejímž středu začala jeho intelektuální dráha, Marx považCival náboženství za podružný a tedy skoro nezajímavý následek základního fenoménu, totiž za následek společenské situace, ve které — jak sám jednou napsal — se člověk buď ještě nenašel, anebo se už zase ztratil /der Mensch hat sich nicht erworben oder schon wieder verloren/. Militantní ateisté v hegeliánské levici — bratři Bruno a Edgar Bauerovi, Ludvík Feuerbach, Max Stimer — se mu zprotivili v neposlední řadě také proto, že dělali kvůli náboženství takové pozdvižení. Podle jeho mínění bylo náboženství vůbec a zvláště pak křesťanství v posledním tažení. Na jednom místě v „Německé ideologii” srovnává Marx militantní ateismus Hegelo- vých žáků se Sancho Pansou, který v Cervantesově Donu Quijotovi vrhne na procesí pohřebních hostů, protože v něm vidí předvoj nepřátelské armády. Toto srovnání je příznačné. Marx byl nejen toho názoru, že náboženství je podružným jevem, proti kterému se vůbec nevyplatí vést frontální útok, a který je tak jako tak odsouzen k zániku; zastával také názor, že odumírání náboženství není možno uměle urychlit, a to ani kritikou, ani politickými opatřeními. Každý přímý útok na náboženství se mu zdál jednak nemístný, jednak neužitečný, protože skutečným nepřítelem byl pro něho převrácený sociální svět, který podle Marxovy formulace staví náboženství do popředí jako „duchovní aroma”. Podle Marxova názoru je každý přímý útok proti náboženství nadto i sám jaksi náboženský. Neboť, jak jednou napsal proti Bruno Bauerovi, tento útok zasahuje pouze „náboženský základ” /religiose Wesen/ náboženství, nikoli však světskou, reálnou podstatu tohoto ,.náboženského základu”. Za druhé — podle Hegela stejně jako podle Aristotela — každé nepřátelství se připodobňuje nepříteli: militantní ateismus, který napadá náboženství přímo, 24 [pageend24]není v podstatě ničím jiným, než - přísně vzato - jakési negativní náboženství. Pravý ateismus, jaj jej chápal Marx, nepotřebuje negovat náboženství, aby se udržel při životě. Tak to stojí v Ekonomicko—filosofických rukopisech: Tím, že člověk se stal pro člověka smysly postižitelnými jako součást přírody a příroda pro člověka jako součást člověka ... stalo se prakticky nemožným ptát se po nějaké cizí bytosti, po bytosti nadřazené přírodě a člověku, neboť taková otázka v sobě obsahuje doznání o nepodstatnosti přírody a člověka. Ateismus /míněn je militantní ateismus hegelovské levice/, jako popřeni této bezpod- statnost nemá žádný smysl, neboť ateismus je negací Boha a touto negací prosazuje zdebytí člověka, avšak socialismus /tedy Marxův ateismus/ nemá již potřebu takového zprostředkování. Je pozitivním sebeuvědoměním člověka, které není již nutno zprostředkovávat vymýcením náboženství. Zde se dá sotva mluvit o kritice náboženství; náboženství se stalo tak nezajímavým, že je možno je ignorovat jako každou jinou pověru. Dalo by se to vyjádřit i takto: zatímco hegelovská levice včetně Feuerbacha viděla ještě v náboženství konkurující světový názor, který člověka nesprávně interpretuje, vidí v něm Marx především zrcadleni převráceného světa. V jedno zcela určitém smyslu je pro Marxe náboženství dokonce pravdivé. Ačkoli žádná z jeho výpovědí není správná, jsou tyto výpovědi adekvátním zrcadlením falešného světa, ve kterém člověk není pánem sám nad sebou. Náboženství je „pravdivé” asi v tom smyslu, jako kdybychom dali za pravdu svini, která tvrdí, že život je svinstvo, slovy „Ano, ty na to vypadáš.” Feuerbach tvrdil, že Bůh je jen hypostasovanou projekci lidských dokonalostí a měl za to, že nábožensky cítící člověk sám sebe od začátku považuje za nedokonalého, ba dokonce zkaženého, protože postoupil svou dokonalost cizí, ještě neexistující Bytosti. I Marx chce ukázat, že tato autointerpretace nábožensky cítícího čověka je v podstatě správná. Samozřejmě, že Bůh neexistuje a náboženství je nesmysl; nábožensky cítící člověk má však pravdu potud, pokud sám sebe považuje za nicotného, zkaženého a na něčem závislého, a právě proto, že má pravdu, vzniklo vůbec náboženství jako jakási kompenzace a sublimace lidské nicotnosti. Abychom uvedli jeden z Marxových příkladů: zrovna jako má pravdu absolutní vladař, když opovrhuje svými poddanými a jedná s nimi, jako by to nebyli lidé /neboť pod absolutním vládcem ve skutečnosti žádní lidé nejsou/, tak má pravdu i věřící se svým převráceným vědomím světa, neboť i on je produktem převráceného světa. Snad jsem poněkud přehnal, když jsem na začátku tvrdil, že přesně vzato kritika náboženství u Marxe neexistuje. Abychom byli k Marxovi spravedliví, je nutno u něho rozlišovat dva druhy, dvě roviny kritiky náboženství. Pokud jde o první rovinu této kritiky, Marx prohlásil již v r. 1843, že „pro Německo je již v podstatě ukončena”, Tato kritika vychází především z Feuerbachem vytvořeného „důkazu”, že Bůh je hypostasovanou abstrakcí, projekcí dokonalých vlastností, o nichž člověk sice z vlastní zkušenosti ví, že existují, sám je však u sebe nedokázal objevit.Tento druh nánožen- ske' kritiky, kritika náboženství ve vlastním slova smyslu, se objevoval u Marxe pouze příležitostné ve vedlejších větách. Zde také převzal bez dlouhého uvažováni vývody Feuerbachovy. Pokud ale tento druh kritiky náboženství —jak Marx má zato — 25 [pageend25]vede k tomu, že náboženství v onom právě rozvedeném smyslu má pravdu, přestože pravdu nemá, musí být svět přetvořen tak, aby se teoretický omyl už nemohl uplatnit v praxi, tzn. aby svět nemohl mít dál možnost produkovat svůj náboženský zrcadlový obraz. Tento druh náboženské kritiky, Marxova vlastní kritika náboženství, se však již neobrací přímo proti náboženství. Je zaměřena na svět, v němž je náboženství pouhým průvodním jevem. Na základě této koncepce je tedy možno pochopit, proč Marx militantní ateismus příliš necenil. Ani v pozdějších letech se nezřekl tohoto jakoby tolerantního postoje vůči náboženství. Tak např. ve své „Kritice Gothajského programu” z r. 1872 píše, že ačkoliv „svoboda svědomí” není než liberalistickým heslem, musí být přece každému umožněno, „aby mohl vykonávat své náboženské, stejně jako své tělesné potřeby, aniž by do toho policie strkala nos.” O rok dříve míní Engels, že jedinou službou,kterou by bylo možno Bohu ještě prokázat, by bylo „prohlásit ateismus za povinný článek víry a tak zákazem náboženství ještě přetrumfnout Bismarckovy zákony z doby proticírkevního kulturního boje. Tento postoj je tak tolerantní, že si musíme položit otázku, jak tedy mohlo dojít k tomu, že Marxovi stoupenci se stali později nejbrutálnějšími novověkýmu utlačovateli a pronásledovateli náboženství. Odpověď je jednoduchá: Vyšlo najevo, že náboženství, i když by vlastně mělo být pouhým obrážením poměrů ve světě, je navíc i sociální silou /k čemuž Marx téměř nepřihlížel/. Protože náboženství vybízí člověka, aby stávající svět považoval za slzavé údolí, brzdí tím revoluční vývoj. Marx měl za to, že náboženství může zmizet na základě pouhé změny poměrů, jeho žáci však, kteří se v protikladu k Marxovi ocitli ve středu politického boje a měli nadto co činit s křesťanstvím, které si začalo uvědomovat sociální problematiku, pochopili, že poměry není možno změnit podle jejich představ, pokud nezmizí náboženství alespoň jako instituce. Přesto se mi zdá, že Marxův tolerantní postoj je pro křesťana brutálnější výzvou než krvavé pronásledování náboženství jeho žáky. Náboženství mělo vždy své politické nepřátele, a každé náboženství bylo za té či oné doby předmětem kritiky, útoků a pronásledování. Avšak, pokud mohu přehlédnout, náboženství nebylo nikdy tak radikálně zlehčováno jako u Marxe. Co by mohlo křesťana více pokořit, než prohlášení, že nestojí za to se s ním přít, protože jeho víra je stejně už vyřízena? V této souvislosti je zajímavé sledovat Marxovu a Engelsovu argumentaci např. v Komunistickém manifestu. Mimo jiné se zde vypořádávají i s tzv. „měšťáckými námitkami proti komunismu”. Jejich odpověď na tyto námitky se přidržuje nezvyklého schématu. Tam, kde se jim předhazuje, že usilují o odstranění toho či onoho, odpovídají kritikům, že to či ono vlastně není třeba vůbec odstraňovat, protože to stejně již patří minulosti. Pokud se jim namítá, že usilují o odstranění instituce manželství a chtějí zavést postupně volné pohlavní soužití, odpovídají, že manželství již dávno je pouze pláštíkem pro prostituci, tedy postupující promiskuitu. Obdobně argumentují proti výhradám, že chtějí odstranit náboženství. „Když zanikl starý svět, zvítězilo křesťanství nad starými náboženstvími. Když v 18. stol. podlehly křesťanské ideje idejím osvícenství, vedla feudální společnost s revoluční tenkrát buržoazií zápas na život a na smrt.” Křesťanství není třeba vůbec odstraňovat, to vypustilo ducha v předvečer francouzské revoluce, kdy se dostala k moci buržoazie, sociální třída, která nyní stojí před svým zánikem. To, co je ještě dnes z křesťanství vidět, je jen prázdná 26 [pageend26]slupka, která zakrátko stejně odpadne. Asi o 10 let později, při kritice jedná práce z dějin náboženství, pokoušel se Marx vysvětlit, proč z celého vyplývá, že zmizí nejen křesťanství, nýbrž i veškeré náboženství. Tento odstavec je tak výstižný, že se vyplatí jej citovat doslova : „Je jasné, že s každým velkým historickým převratem společenských poměrů se od základu změní i názory a představy lidí a tím i jejich představy náboženské. Nynější zvrat však na rozdíl od všech dřívějších spočívá však právě v tom, že objevil konečně tajemství těchto historických převratů a proto, místo aby tento praktický, vnější proces nového náboženství opět vynášel až do nebes, odstraňuje všechna náboženství.” Ptáme-li se nyní blíže, proč si Marx myslel, že křesťanství je dnes již dávno mrtvo a náboženství jako takové v dohledné době zcela zmizí, objevíme dvě odpovědi. Prvá je nejjasněji formulována u Engelse. Podle ní je náboženství pouhým „fantastickým zrcadlením” oněch přírodních a sociálních sil, které čověk ještě nedokáže pochopit, a proto není ani schopen ovládat. Náboženství bude zatlačováno do pozadí úměrně k postupu přírodních a sociálních věd, jako např. zmizela alchymie vznikem moderní chemie či astrologie pokrokem fyzikální astronomie. Tento argument se mi však nezdá typicky marxistický; vynořuje se totiž v té či oné formě v každém racionalistic- kém ateismu. Tím je také m.j. vyjádřeno, že kdykoliv Engels používá tohoto argumentu, nestojí jednoznačně na půdě základní poučky historického materialismu, podle které - cituji z „Německé ideologie” z r. 1845 — „veškeré různé teoretické výplody a formy vědomí, náboženství, filosofie, morálky atd., atd. jsou vysvětlitelné pouze na základě materiální produkce bezprostředního života. Tento prvý argument nemluví tedy o překonáni náboženství skrze sociální pokrok, nýbrž spíše skrze rozvoj vědy. Proto se Engels cítí donucen přiznat příležitostně, že náboženství má v protikladu k ostatním formám vědomí výhradně „negativně ekonomické základy”, je tedy pověrou, která svými kořeny tkví jen v nedostatku vědění. Vedle tohoto racionalistického argumentu existuje i další, specificky marxistický. Ten říká asi tolik, že náboženství je cosi jako hnis na nemocném světě, a zmizí samo o sobě, jakmile se svět uzdraví. Zatímco prvý argument vychází z předpokladu, že náboženství je jen výrazem lidské nemohoucnosti vzhledem k nepostižitelným přírodním silám, vychází tento druhý argument z předpokladu, že náboženství je zároveň výrazem odcizení i protestem proti němu, odcizení, ve kterém se člověk ve směnné společnosti nalézá. Člověk interpretuje své vlastní činy jako cizí, jako činnosti božské či ďábelské, protože on sám je ve svém skutečném životě vázán na ostatní lidi a jimi znásilňován. Z toho plyne, že náboženství nemůže nikdy zaniknout pouhým pokrokem věd, nýbrž jen tím, že člověk nalezne takové společenské formy, ve kterých bude v plném slova smyslu pánem nad sebou samým. Základní charakter této — komunistické — společenské formy spočívá v tom, že zmizí soukromé vlastnictví, samozřejmě ne tak, jak se to dnes běžně vykládá, tzn. že bude odstraněno násilím, nýbrž člověk se změní ve své podstatě, což Marx označil za „pozitivní zrušení soukromého vlastnictví”. Podle Ekonomicko-filosofických rukopisů toto „osvojení lidského života kladným způsobem zruší veškeré odcizení, odvrátí člověka od náboženství, rodiny, státu atd. k jeho lidskému bytí”. Co tím Marx míní, je možno vyjádřit zjednodušeně takto: Jakmile člověk najde v denním praktickém životě cestu sám k sobě, což se může stát jen tak, že svou vlastní produkci společenských 27 [pageend27]statků bude prožívat jako něco, co ho od ostatních neodděluje, nýbrž ho s nimi spojuje, zmizí i jeho potřeba klamat sám sebe o svém skutečne'm postavení mimo existenci boží. Náboženství, nejen jako protest proti bídě, nýbrž zároveň i jako výraz skutečné bídy, zmizí právě tak, jako zmizí chorobné halucinace, když se tělo uzdraví. Zdá se mi v kažém případě, že tento druhý, typicky marxistický či vlastně Marxův argument, nemůže stát sám na vlastních nohou, aniž by nebyl podpírán argumentem prvním. Marx musí totiž vysvětlit, proč pouze náboženství se nepromění stejně jako mravnost, filosofické myšlení či umělecká tvorba z abstrakce v životni skutečnost, nýbrž prostě a beze zbytku zmizí. Marx netvrdí, že v komunistické společnosti bude existovat morálka, filosofie, či umění, chce spíše říci, že tyto kulturní reality, které jsou dnes od člověka odpoutány, se stanou nedílnou součástí lidského života. Podle mínění mladého Marxe nezmizí jednoduše ani stát, jak to později tvrdí Engels, ale ztotožní se životem společnosti, se samozřejmými mezilidskými vztahy. Náboženství však zmizí beze zbytku. Toto tvrzení je však — i v rámci Marxova vlastního myšlení — přijatelné pouze tehdy, pokud by mohlo být dokázáno, že náboženské výpovědi nemají ve skutečnosti žádnou pravdu. Tu se však musí Marx vrátit k Engelsovu argumentu: pokrok vědy musí ukázat, že žádná náboženská výpověď není pravdivá. Základní teze tedy zní: Protože náboženství je náhradou za skutečné štěstí a zároveň protestem proti lidské bídě, jakákoli jeho potřeba zmizí, jakmile se člověk stane pánem sebe sama, a tím se stane šťastným; také věda přispěje důkazy k tomu, že za prvé náboženství je takovým náhražkovým fenoménem, za druhé, že všechny jeho výpovědi jsou jen iluzemi a bludy. Marx byl každopádně přesvědčen o zániku, resp. konci náboženství již dlouho před tím, než se dopracoval k těmto teoretickým závěrům. Jeho teoretické výpovědi jsou jakýmsi pozdním racionálním zdůvodněním zážitků, resp. názorů, které měl a prožil v mládí. Chtěl bych zde vyzvednou tři takové biografické kořeny Marxova ateismu, které, jak uvidíte, osvětlují také Marxovo pojetí náboženství. Prvním z kořenů Marxova ateismu je, že mu zcela chybí jakákoli „náboženská zkušenost”. Něco takového tvrdit se neobejde přirozeně nikdy bez určitého nebezpečí, protože o Marxově niterném životě víme jen to, co nám o něm sám řekl. Avšak je přece jen nápadné, že Marx — v protikladu k celé ostatní hegelovské levici — neprošel zřejmě nikdy obdobím religiozity. Nejen Feuerbach, nýbrž i Engels vyrostli v prostředí nábožensky založené, Engels dokonce vysloveně zbožné, rodiny. Engels píše ještě v devatenácti letech, že se „denně, dokonce po celý den modlí”, se slzami v očích že se modlí za svou ztrácející se víru; Feuerbach, který 1843 napsal, že jeho prvou myšlenkou je Bůh, druhou rozum a poslední člověk, se nikdy nemohl - jak ironicky poznamenal Stimer — přes všechnu kritiku náboženství, osvobodit od své prvé myšlenky. U Marxe nevidíme nic podobného. Jeho přechod k ateismu hegelovské levice proběhl bez jakéhokoli zvrtau s takovou samozřejmosti, že musíme předpokládat, že nikdy nevěřil. Tento názor podporuji také životopisné podrobnosti z jeho mládí. Jeho otec se zřekl židovské víry jen proto, aby mohl být i nadále činný jako právník, jaho vzrory byli racionalističtí duchové jako Voltaire či Lessing. Marxova matka, o které toho samozřejmě víme velice málo, byla prostá žena, jejíž jedinou starostí bylo zřejmě zdraví jejích dětí. Ve škole byl Marx jediným chlapcem židovského původu a jedním z mála protestantů /alespoň na papíře/ v katolickém Trevíru. Jeho otec mu dával číst 28 [pageend28]Voltaira a Rousseaua, jeho příznivec, svobodný pán z Westphalen, s jehož dcerou se Marx později oženil, s ním četl Homéra a Shakespeara. Nikde situace, která by Marxovi umožnila vejít do styku s živou náboženskostí. Ve svých prvních básních a skicách mluví sice příležitostně o „bozích” a „božství”, avšak na první pohled je zřejmo, že to jsou pro něho abstraktní pojmy a žádné prožitky. To vše kromě toho také vysvětluje, proč Marxovy vztahy k náboženství zůstaly vždy tak neosobní, a jak jsem již naznačil, tolerantní. Jeho ateismus nebyl oním Feuerbachovým či Engelsovým, či ostatních členů Hegelovy levice, totiž potlačením dětské víry. Jinými slovy, Marx znal náboženství pouze jako objektivní historický jev. Ale právě jako takový vyloučil jeho mistr Hegel náboženství z filosofie. Nemohu se zde zabývat často přetřásanou otázkou, nakolik Hegel byl či nebyl křesťanem. Sám se považoval bezpochyby za věřícího luterána a svou filosofii považoval, jak jednou sám napsal, za „racionální expanzi” křesťanské víry, tedy za určitý druh teologie či spíš teodicee. Za prvé však to, že Hegel vyloučil náboženství z filosofie, není, jak se Hegel sám domníval, proniknutím víry rozumem, nýbrž redukováním věroučných pravd na fi- lisofické výpovědi. Za druhé, a to je ještě důležitější, byla Hegelova filosofie jeho mladšími žáky považována za překonání náboženství rozumem. Ačkoli nelze zcela přesně ztotožňovat hegeliánskou levici s mladší generací jeho žáků, stejně jako jeho pravici se starší generací, obecně je přece jen možno spatřovat rozdíl mezi ateistickou levicí a poměrně ještě křesťanskou pravicí. Ti, kdo přistupují k Hegelovi jako zralí křesťané mají vždy sklon k tomu, pokládat Hegela za jakéhosi luterského Tomáše Akvinského, kterému se podařilo vyjádřit křesťanskou víru v celé její plnosti. Napro- titomu mladší generace, generace Ludvíka Feuerbacha a Davida Strausse a zejména Bruno Bauera a Karla Marxe, se seznámila s křesťanskou vírou v době, kdy jim byla již předložena ve vypracovaných hegelovských kategoriích; jejich učiteli byli teologové, propagující hegelovské myšlenky, jako např. Feuerbachův profesor teologie v Tübingen Christian Daub. Z toho plyne, že tato mladá generace považovala křesťanství za pouhý symbolický pláštík plné pravdy, která byla obsažně popsána v He- gelově filosofii. To se týká zejména Feuerbacha, který zaslouží, aby se zde o něm pojednalo poněkud obšírněji, protože Marxova kritika náboženství je ve své podstatě kritikou tohoto téměř o 15 let staršího autora slavného spisu: O podstatě křesťanství — Das Wesen des Christentums. V běžné marxistické literatuře je Feuerbach s oblibou líčen jako materialista a jeho, stejně jako Marxův materialismus jako převrácení Hegelova idealismu. Zatímco pro Hegela je duchovno a spekulativno pravou skutečností a příroda a empiricky zjišťovatelná skutečnost pouze jakýmsi průvodním jevem - epifenomenem — absolutního ducha, je pro Feuerbacha, a zejména pak pro Marxe, vše pouhou duchovní dimenzí /mj. podružnou a závislou/ toho, co vnímáme smysly, tedy empirického zkušenostního světa. Toto tvrzení není sice zcela nesprávné, pomíjí však to podstatné v myšlení L. Feuerbacha stejně jako i v myšlení mladého Karla Marxe. Co se Feuerbacha týče, mnohem větší význam má jeho tak pregnantně formulovaná teze, že filosofie, zejména novodobá, je zakuklenou teologií a společně s náboženstvím představuje jakousi sebe samu nechápající antropologii. Ať už je tomu s filosofií jakkoliv, náboženství Feuerbach pokládá za souhrn výpovědí o člověku, které jsou však nesprávně interpretovány jako výpovědi o božské bytosti, jež existuje mimo člověka 29 [pageend29]a je od něho oddělena. Feuerbach to vyjadřuje takto: Podstatou teologie /která je jen racionálním vyjádřením víry/ je toto transcedentní, od člověka odloučené „bytí člověka” /Wesen des Menschen/. Jinými slovy: predikáty, které věřící člověk připisuje Bohu, nejsou pouhými výmysly, člověk je však omylem připisuje božské bytosti, zatímco ve skutečnosti jde o vlastnosti lidské. Samozřejmě se nevážou k bytí jednotlivého čověka, nýbrž k bytí, které se rozvíjí v lidském rodu. I když žádný jednotlivec není v plném slova smyslu božsky mocný, milosrdný, vědoucí, spravedlivý apod., můžeme všechny tyto přívlastky v jejich plném významu nalézt v rovině lidského rodu. Feuerbach jde při tom tak daleko, že popírá, že by byl ateistou. Podle jeho mínění je ateistou pouze ten, kdo popírá božské vlastnosti a nikoliv ten, kdo neuznává dadjného nositele těchto vlastností, neboť ten se pak bez těchto vlastností stane prázdným pojmem. Feuerbachův postoj by se měl podle jeho názoru popisovat spíše jako „antropoteismus”,' neboť jeho základní výpověď zní, že právě teologie je nepochopenou antropologií, a že všechny přívlastky, které připisujeme Bohu, ve skutečnosti patří člověku. Tuto základní myšlenku pak Feuerbach dále rozvíjí v tom směru, že náboženství odcizilo člověka od sebe samého, protože mu odebralo jeho dokonalosti a přiřklo je jiné bytosti. Čím víc člověk považuje Boha za dokonalého, tím víc ochuzuje sám sebe. „Čím prázdnější život, tím plnější, tím konkrétnější Bůh.” Vyprázdnění skutečného života a naplnění božství je totéž. Pouze bědný čověk má bohatého Boha.” Nechci zde mluvit o tom, že tímto výkladem se Feuerbach nikoli neprávem považuje za pokračovatele oné teologie, která od Luterova potencionálního monfysitismu vedla přes luterskou teorii kenose 16. a 17. stol. až ke Schleiermacherovi a Davidu Straussovi, oné teologické tradice, v níž se Kristovo božství rozplývá v jeho lidském zdebytí, aby se pak toto Boha zvěstující lidské bytí postupně rozšířilo na všechno lidstvo. Ve vztahu k předcházejícím úvahám je nepochybně důležitější zjistit, v jaké podobě převzal Marx tyto Feuerbachovy myšlenky. Pro Feuerbacha je náboženství pouhým intelektuálním pochybením, omylem; člověk je božský, avšak má za to, že jeho božské přívlastky byly přiřčeny bytosti, která stojí mimo člověka. Proto je podle Feuerbacha možno náboženství překonat prostou osvětou; člověk musí svůj omyl pouze uvést na správnou míru, a jeho božskost .která v podstatě nikdy nezmizela, a zmizela pouze v jeho vědomí, bude znovu nastolena. Marx se však ubírá jinou cestou. Především přenáší Feuerbachovo schéma náboženského odcizení na pole politické. V nepublikované „Kritice Hegelovy filosofie práva”, vzniklé v Kreuznachu r. 1843, snaží se Marx dokázat, že moderní stát a vůbec všechny politické záležitosti moderního světa se jaksi podobají Feuerbachově bohu. Proti nebi politických ideálů stoji ponurý svět společenských skutečností; politické ideály se odcizily společenské skutečnosti, ačkoli právě ta je pravým bytím, podobně jako náboženství odcizilo člověku vše to, co jej dělá člověkem. Toto přenesení Feuerbachova schématu z obasti teologické do oblasti politické teorie nese s sebou vážné důsledky. I kdyby náboženství mohlo být pomýlením, stát rozhodně není žádným omylem, nýbrž realitou. Pokud ale došlo k odcizení, a to nejen v myšlení, nýbrž i ve skutečnosti, pak nemůže mít Feuerbach pravdu se svou tézí o člověku, který se vzdal svého božství pouze ve svých představách. Politické odcizení nemůže být jednoznačně napraveno pouhou osvětou, nýbrž zásahem do socio- politických skutečností. To však znamená, že něco není v pořádku s onou skutečnos30 [pageend30]tí člověka a nikoliv pouze s jeho myšlením. Feuerbachovu člověku stačí pouze se zřenout náboženství a již je obnoven ve své dokonalosti. Marxův člověk naproti tomu není nikdy méně Bohem než právě v okamžiku, kdy objeví, že náboženství je iluzí. Místo aby se nyní mohl vyhřívat na výsluní svého božství, je donucen zjistit, že je ubohým, odlidštěným a odcizeným bytím - a proto musí rebelovat také proti této skutečnosti se zoufalstvím těch, kteří nemohou již nic ztratit, nýbrž jen vše získat. Jak to Marx vyjadřuje: „ Kritika /totiž Feuerbachova kritika náboženství/ strhla z okovů imaginární květy nikoli proto, aby člověk vlekl bez fantazie bezútěšné okovy, nýbrž aby tyto okovy odhodil a utrhl živý květ. Kritika náboženství /kritika, která nebyla dílem Marxovým, nýbrž hegelovské levice a zejména Feuerbacha/ připravuje člověku zklamání proto, aby myslel, jednal a tvořil svou skutečnost jako člověk,který se zklamal a přišel k rozumu, aby se pohyboval kolem sebe sama a tím kolem svého skutečného slunce.” Uvedl jsem dosud dvě příčiny Marxova ateismu, které mají svě kořeny v jeho životě: nedostatek náboženských zážitků v jeho mládí a vliv Hegela a jeho žáků, zejména Feuerbacha. Obě tyto příčiny vysvětlují názorně, proč Marx se sám nikdy nestal mili- tantním ateistou. Naprotitomu třetí příčina, kterou zde ještě uvádím, vysvětluje, proč Marxův ateismus je vysloveně latentně militantním a nadto proč Marxův materialismus je neoddělitelnou součástí jeho světového názoru. Myslím tím onen sekulární mesianismus, který čiší z výše uvedeného. Tento bod možno formulovat také takto: eschatologicky orientovaná koncepce, jako je koncepce Marxova, která sice se zdánlivě vědeckou přesností předpovídá spásu, zároveň však tuto spásu líčí jako výkon člověka, musí být ateistická už pro svůj prométheovský charakter. Neboť pouze člověk, který pochopí, že jeho sny jsou pouhými iluzemi, který se vzdá všech nadějí na vše smiřující zásvětí, který ví, že pokud bude chtít lidstvu pomoci, nepřijde mu žádný Bůh na pomoc — pouze takový člověk je schopen vydat ze sebe to poslední a může dokončit svět ozdravující, převratný revoluční čin. Filosofie absolutního činu, jako je Marxova, potřebuje tedy právě tak ateismus jako zdánlivě přísně vědeckou teorii, a musí ze sebe vyloučit vše, co by člověku poskytlo možnost „Uniku”, musí zavést eschaton jako dějinně imanentní, empirický dějinný jev, a proto musí a priori vyloučit každou nadpřirozenou sílu, která by mohla člověku jak zabraňovat, tak i pomáhat v naplnění běhu dějin. Je proto zřejmé¿e tato koncepce musí změnit tolerantní ateismus v militantní, jen co zjistí, že náboženství se udrží pravděpodobně dél při životě, než jak zněly původní předpovědi, a že náboženství se bez ohledu na svůj epi- fenomenální charakter může stát skutečnou sociální silou. Až potud jsem se záměrně snažil dát svému pojednání čistě popisný ráz, zdržoval jsem se jakéhokoli kritického střetnutí, protože si myslím, že adekvátní analýza je nejlepší kritika. Nicméně jako křesťan bych měl snad aspoň naznačit, zda a do jaké míry považuji Marxův výklad náboženství za výzvu pro křesťana. Především bych poznamenal, že pokud chceme Marxe uznat za významného kritika náboženství, nelze jeho přímou kritiku náboženství považovat za jeho vlastní, nýbrž za kritiku Feuerbachovu, a Marxova nepřímá kritika, aspoň ve své nynější podobě, je příliš pod vlivem Hegelova, v posledních důsledcích perverzního, myšlení. Jsem přesvědčen o tom, že Marxova náboženskokritická výzva pro věřícího se zdá mnohem méně vážná, než např. ona výzva, kterou představuje moderní psychologie či moderní sémantika a analýza řeči. Psychologie tvrdí, že může vysvětlovat náboženské předsta31 [pageend31]vy a postoje v přísně deterministickém duchu ze struktury vědomí a podvědomí na základě metody, kterou je možno zdánlivě empiricky ověřit; pokud jde o analýzu řeči, vyvstává tu mimořádně obtížná otázka, jak mohou mít naše náboženské výpovědi význam, pokud význam slov a vět je spjat s možností selhání výpovědi ve vztahu ke zkušenosti. Nic podobného nenacházíme v Marxově kritice náboženství: Feuerbachova interpretace náboženství není v prvé radě ničím jiným, než užitím určitého nezávazného modelu, jehož obsahové výpovědi ověřovat má velmi málo smyslu. Marxovo tvrzení, že náboženství je odleskem - zrcadlením převráceného světa, je právě taková hypotáza, při níž se neví, kde ji vlastně začít ověřovat. Pokud pak jde o Feuerbacha, v dnešní době tzv. ideokritických odhaleni se často zapomíná na to, že jeho kritika náboženství není vlastně žádnou kritikou, nýbrž spíše cosi podloudně podstrčeného. Feuerbachova analýza náboženství je velmi dobrým příkladem toho, co se v oblasti anglické analytické filosofie označuje za genetic fallacy, za geneticky chybný závěr. Tento chybná závěr se zakládá na domněnce, že s odhalením toho, jak se určitá myšlenka - idea zrodila, lze zároveň pochybovat o její pravdivosti. Mně se zdá naopak, a to je moje zásadní námitka vůči ideologické kritice v té formě, jak se jí levice dnes ráda věnuje, že odhalení toho, jak se myšlenka zrodila, se může zásadně stát jen tenkrát zajímavým tématem, pokud dospějeme k přesvědčení, že určitá idea je nesprávná či nezdůvodnitelná a pak se teprve zeptáme, jak to, že přece jen vznikla. O tom, zda určitá myšlenka je nesprávná, nemohou zásadně vypovědět nic vědní obory, které se zabývají pouze jejím vznikem, ať jsou to vědy historické či psychologie nebo dokonce sociologie. Rád uvádím jako příklad Keplera: ačkoliv jeho astronomie vznikla z přání dokázat mystickou harmonii oběžných drah planet - cíl, kterého Kepler ovšem nedosáhl - přece jen se tato astronomie v podstatě projevila jako správná. To, že dochází k záměně mezi argumenty, které se týkají pouze geneze teorií, a argumenty týkajícími se jejich pravdivosti, pramení z toho, že před určitými teoriemi a ideami stojíme v rozpacích, když se chceme přesvědčit o jejich správnosti. Avšak i v těchto případech se musíme snažit obě otázky od sebe oddělit jako zásadně rozdílné: na jedné straně otázka po zrodu ideje - myšlenky nebo i zájmů, vedoucích k poznání, na druhé straně otázka správnosti a pravdivosti. Moje druhá připomínka se ubírá opačným směrem. Ačkoliv nevidím v Marxově analýze nic či velice málo, co by mohlo být pro teology a křesťany vůbec vážnou vědeckou výzvou, přece jen tato analýza vyjadřuje tendence, které živě prožívají křesťané i dnes a nadhazuje cosi jako atmosférické problémy, které křesťan musí brát vážně, tendencím, které mám na mysli, patří např. dnes značně rozšířená koncepce, že víra je čímsi nepravým či dokonce pomýleným, protože člověku brání přiložit ruku k dílu při praktickém přetváření světa. Není možno jen tak mávnout rukou nad názorem, že víra právě svým zaměřením na onen svět odvrací často od úkolů na tomto vezdejším světě, a že vliv představy o vallis lacrimarum znovu a znovu vedl k tomu, že byly zatajovány nespravedlnosti tam, kde bylo právě úlohou křesťana jednat a protestovat jménem poselství lásky k bližnímu. Problém, který mám na mysli je tento: Žijeme ve světě, ve kterém již neexistují - alespoň na západě — mnohé strasti a mnohá břemena, před jejichž tíží se dříve člověk utíkal k Bohu, jiné ještě stávající starosti a obtíže budou v dohledné době poměrně úspěšně odstraněny. Není možno ještě ukojit všechny lidské potřeby, ještě existují nemoci, utrpení a smrt, která přichází většinou dříve, než si přejeme. Nezdá se mi však nemyslitelným, že i toto nebude 32 [pageend32]jednou natolik odstraněno, takže tvrzení o životě v slzavém údolí ztratí smysl. Kdyby Marx proti všemu očekávání mohl dnes vstoupit do našeho světa, označil by jej pravděpodobně za svět, který jeho představy o dokonalé společnosti aspoň v určitém směru dokonce i překonal. Stojíme tedy před otázkou, a tou se musíme vážně zabývat jak dalece vede tento vývoj ke stavu, ve kterém člověku nebude již potřebou věřit, mít náboženství. Tím nechci říci, že Marx má pravdu, chci tím pouze naznačit, že my křesťané možná málo a ne dost vážně přemýšlíme o tom, proč vlastně věříme, a tak bychom se mohli, dřív než se nadějeme, dostat do situace, kde bychom byli nuceni si přiznat, že motivy, o nichž si myslíme, že jsou pro nás pramenem víry, nejsou tak docela platné. V dnešní době se pokládá za moderní a pokrokové považovat důkazy o jsoucnosti Boží a argumenty pro plauzibilitu náboženských přesvědčení, tedy tradiční fundamentální teologii za apologetickou a primitivní, a přece se tyto důkazy a argumenty týkají jedné jediné rozhodující otázky: Jak a proč si můžeme dovolit tváří v tvář světu, který člověk stále více ovládá, nebo který aspoň může ovládnout, trvat na výpovědích, které tento svět a jeho ovládnutí člověkem uvádí v pochybost, navzdory všemu usilování a úspěchům? RIO PRE1SNER FRAGMENT O REVIZIONISMU V každém novém navázání na Marxe se opět uzavírá kruh duchovního statismu. Marxův úděl: regenerace mrtvých, odumřelých pojmů idealistické filosofie, jejich zmrtvýchvstání, ver sacrum filosofie, která se pohybuje v cirkulu totálního znehodnocení idejí. Historicky je onen cirkulus určen duchovní vzájemností romanticko-po- sitivistického ducha 19. století a ideologicko-technologického ducha 20.století. * Cirkulus revizionismu se projevuje i v jeho vztahu k náboženství. Relativní distance, již získal revizionista k své předchozí dogmatické fázi /neboť skoro každý revizionis- ta z ní vyšel, z ní vzešel/, ho vede k poznání v ě r o u č n é h o rázu marxismu. Revizionista si také uvědomuje, že v marxistické ortodoxii se tato věroučnost kamufluje pojmem v ě d e c k o s t i , proto nijak neusiluje o prosté zvědečtění marxismu .nýbrž spíš o takovou ideologickou koncepci, v níž by našly místo a uplatnění véda i náboženství, kybernetika i Bůh. Někteří revizionisté od dialogu s křesťanstvím přecházejí k pokusu pokřesťanštit marxismus nebo marxizovat křesťanství. Příklad: Roger Garaudy. Právě u něho vyvstávaá všek zřetelně hegeliánsko-leninské dědictví, jež 33 [pageend33]primárně určuje a podmiňuje nakonec i tyto pokusy o syntézu /či symbiózu/ marxismu s křesťanstvím. R.Garaudy /v knize Od klatby k dialogu, v českém vydání z roku 1966 na str.22/ hovoří o „syntéze” /křesťanského/ boha výšin a /marxistického/boha budoucnosti”. Kult tohoto syntetického božství odpovídá —podle Garaudyho- duchu a pravdě. To, že tu jde o pouhou další variaci spiritualistického a gnostického myšlení, je ovšem na první pohled zřejmé /aspoň křesťanům/, — téhož myšleni tedy, které vedlo i k vytvoření hegeliánsko-marxistického systému, a které podmiňovalo metody i cíle bolševické praxe. Boha „výšin” věru není těžké zasnoubit s bohem „budoucnosti” ; oběma je společná totální abstrahovanost, naprostá odvrácenost od dějin, člověka a skutečnosti. Garaudy se tu pouze snaží sloučit d e i s m u s s marxismem, viděno historicky: uzavřít kruh osvícenství. Lenin při kritice ruských „bohostrůjců” velmi přesně rozeznal, že se tu „z ideje boha odklízí to, co do ní uložila historie i denní praxe”, což pro Lenina znamená ovšem jen „zlé duchy, předsudky, nevzdělanost, podporu reakce atd.”. Přes všechnu propastnou konfúznost Lenin instinktivně vytušil, že Bůh křesťanství je nějakým „temným” způsobem přítomen v každodenním všedním životě lidstva, v jeho složitých dějinách. Vyloučit Boha z této každodenní přítomnosti lze metodou abstrahování, jeho proměnou v boha „výšin” či hegeliánsky „vznikajícího” boha „budoucnosti”, metodou tedy, která svými principy ani o píď nevybočuje z logiky marxistického myšlení, ohrožuje však jedno: dialektický princip konkretizace, absolutní ztotožnění marxistického m y š l e n i s jeho zrcadlovým obrazem k o n k r é t n a . I abstraktní, neživý pojem „bůh” — i mrtvý bůh tedy - narušuje ještě absolutní identitu s k u t e č n o s t i a n i c o t y v „duchu a pravdě” totalitárnlho systému. Proto Lenin nemohl připustit ani mrtvého boha, neboť na rozdíl od R. Garaudyho vycházel ze správného tušení přítomnosti Boha v dějinách, v realitě. A s dějinami a realitou musí být beze zbytku anihilován i Bůh. V říši čiré „konkrétní” abstrakce vládla pak namísto Boha ,jako Bůh” totalita systému, jehož logika vylučovala i jen stín mrtvého, abstraktního boha. Revizionisté — i ve svém sbližování s křesťanstvím — nejsou s to opustit vyježděné dráhy ideologického myšlení; jen jejich logika není dost důsledná. Lenin v tomhle stojí vysoko nad nimi. Z dosud nepublikovaného 2. dílu „Kritiky totalitarismu” /1970-7 2/ CHCETE-LI, ABY NÁŠ NOVÉ VZNIKLÝ ČASOPIS MOHL I NADÁLE VYCHÁZET, P Ř E D P L A Ť T E SI N O V É O B Z O R Y ! BEZ VAŠEHO PŘEDPLACENÉ BY SE N O V É O B Z O R Y NEMOHLY UDRŽET! 34 [pageend34]RADKO K. JÁNSKÝ MARXISMUS A SPOLEČENSKÉ FUNKCE NÁBOŽENSTVÍ' Bylo by velmi nesnadné' najít člověka s vyšším vzděláním, který by se absolutně mýlil vždy, všude a ve všem. 1 Karel Marx měl do určité míry pravdu, když přirovnal náboženství k opiu pro lid. Naneštěstí však vystavěl doktrínu, která mu znemožnila pravý význam této funkce náboženství patřičně ohodnotit. Všechna aspoň částečně civilizovaná náboženství mají totiž vedle svého hlavního teologického obsahu ještě při nejmenším dvě světské pragmaticky společenské fuknce: 1. Politicko-sociální: Standardizují pravidla lidského jednání podle norem, sankcionovaných nějakou vyšší, nadlidskou autoritou,čímž vytvářejí první základní podmínku pro existenci aspoň minimálně harmonické lidské společnosti. /Proto také vládci starověkých, zejména populačně nehegomonních říši trvali docela rozumně a pragmaticky na tom, aby je poddaní považovali za bohy nebo aspoň potomky bohů/. 2. Psychologickou: Snaží se umožnit lidem, aby se cítili aspoň minimálně šťastni či spokojeni /tj. aby nepropadali zoufalství či zuřivosti, jež mj. handicapuji i jejich společenské funkce a vztahy/ i za jakkoliv nepříznivých materiálních nebo jiných vnějších okolností, kladouce hodnoty duchovní nad hmotné a naděje na věčnosti nad aspirace krátkého života pozemského. /Proto se např. mnoho chudých nebo tělesně postižených lidí cítí docela šťastno, proto se mnoho lidi obrátilo k náboženství a tím uchránilo od zoufalství i v koncentračních táborech atp. — a proto je také diametrálně mylné považovat hmotnou chudobu za základní důvod odklonu od náboženství k marxismu./ Především tuto druhou, psychologickou funkci lze přirovnat, byť i poněkud hyperbolicky, k účinkům opia - anebo bez hyperboly, k působení aspirinu. Jak známo, aspirin odstraňuje pouze v j e m bolesti /např. hlavy, takže přestaneme být mrzutí, indisponovaní, nevrlí k ostatním atp. a můžeme se soustředit na práci či zábavu/, avšak nikoliv její f y z i c k o u p ř í č i n u . Marx viděl docela správně v obou zmíněných společenských funkcích všech jemu známých náboženství hlavní překážku v uskutečnění proroctví, plynoucích z jeho dialekticko- a historicko-materialistických teorií. Z tohoto hlediska se mu tedy náboženství muselo nezbytně jevit jako sociálně i psychologicky zásadně slcodlivé, tj. v právní terminologii zločinné a v teologické analogii smrtelně hříšné, pročež je bylo e t i c k y n u t n o potírat. V každém aspoň minimálně civilizovaném náboženství /na rozdíl od kultů magie/ jsou etické normy odvozeny od předpokládané vůle božstva. Jednati správně, řádně, spravedlivě, čestně, morálně atd. znamená chovati se v souladu s touto vůlí /vyjádřenou např. v Božích přikázáních/. Chování nesprávné, špatné, nespravedlivé, nečestné, 35 [pageend35]nemorální atd. není pak nic jiného nežli jednání p r o t i oné vůli. Ti bezvěrci, jejichž etické zásady se shodují s tradičními náboženskými behaviorálními normami okolní společnosti, nabyli oněch zásad vesměs osmózou a vlivem strvačnosti původní teologické tradice, nikoli vlastním rozumovým odhalením přírodního zákona nebo utilitarianismu, jak se někdy domnívají. Místo vůle Boží zaujímá v marxismu eticky normotvornou funkci předurčení nezměnitelného zákona dějin, údajně vědecky objeveného. Naprosto analogicky s náboženstvím je pak tedy jednání v souladu s tímto dějinným zákonem /tj. pomáhání postupu revolučně dialetického společenského procesu ve směru komunismu/ správné, spravedlivé, čestné, morální atd.; kdežto jednání p r o t i tomuto zákonu /tj. snaha brzdit či dokonce zastavit a zvrátit postup ke komunismu/ je špatné, nespravedlivé, nemravné a v závažných případech i hrdelně zločinné. A poněvadž jde o „objev vědecký”, jakákoli pochybnost je nepřípustná. Komunistům bývá často vytýkána proradná bezcharaktemost a amorální machia- vellismus s poukazem na to, jak jednají se svými dočasnými spojenci v zemích, kde se dostanou k moci: Nejdříve se spojí s „pokrokovými liberály” za účelem vyřízení konzervativců, potom se socialisty za účelem vyřízení liberálů — a nakonec zlikvidují i soudruhy socialisty. U ryzích marxistů však není správné chápat tento postup jako bezohlednou a bezcharakterní taktiku pouze k uchvácení absolutní vlády periodickým zrazováním dosavadních spojenců. Z hlediska marxistické, progresivně podložené etiky to byli naopak ti liberálové a socialisté, kteří zákeřně zradili lidstvo tím, že se náhle zastavili na určitém stadiu společenského vývoje a vzepřeli se tak autoritě dějin /tj. marxistického funkčního ekvivalentu Boha/, který jim přikazoval pokračovat v cestě dále až do pozemského ráje konečného stadia komunistického. Pouze uvědomujeme-li si progresivně dynamickou náplň marxistické ideologie, můžeme pochopit, že i politické jednání marxistů je z j e j i c h h l e d i s k a etické a nikoliv pouze bezohledně a amorálně machiavellistické. A teprve tehdy můžeme správně chápat a tudíž často i předvídat jejich chování. To ovšem ještě neznamená, že se marxisté vždy, důsledně a bezvýhradně chovají podle morálních příkazů své ideologie. I marxisté jsou lidé, ač nás často nutí o tom pochybovat, a jako takoví podléhají pokušením neméně nežli nábožensky věřící. Kromě toho jsou i oni ovlivněni okolím, zejména jeho kulturními /v sociologickém smyslu/ tradicemi. Proto tedy i v tomto případě můžeme mluvit spíše o m o d e l u /ve významu užívaném společenskými vědami/ marxismu a marxistů, neúchylkář- ských a nerevizionistických, nežli o každém specifistickém marxistovi s jeho individuální idiosynkrasií. Nicméně právě ona zmíněná všestranně /a tudíž i eticky/ progresivní dynamika odlišuje marxismus od pravých civilizovaných a zejména univerzalistických náboženství, v nichž podklad morálních norem i za jakkoli se měnících vnějších a zejména materiálních okolností je neměnný, tedy statický: věčný a neměnný Bůh v kontrastu s dočasným a proměnlivým světem — a tudíž i věčné a neměnné normy, dodávající psychologickou jistotu nebo aspoň solidně podloženou naději, bez níž by se člověk stal pouze dezorientovanou, zmateně improvizující hříčkou vírů okolních změn /tedy situace, do níž se periodicky dostávají i naši „upřímní” marxisté/. Náboženství, které se vzdá zmíněné neměnnosti, přestává plnit svou stěžejní, jedinečnou a ničím 36 [pageend36]jiným nenahraditelnou společenskou a psychologickou funkci, čímž i přestává' být skutečným náboženstvím a přechází v pouhou spekulativní, byť i teologicky zaměřenou filosofií anebo v politický program, případně ve směs obého /Hegel, Fichte, Teilhard de Chardin, Gutierrez atp./. Avšak právě proto se musí jake'koliv skutečné' tradiční náboženství jevit z hlediska marxismu nejen jako největší lidské' ohlupování, nýbrž i jako hlavní překážka a úhlavní nepřítel těch, kteří se snaží vést lidstvo po cestě předurčené Marxovým zákonem dějin a jeho dialektickým procesem: 1. Protože podle marxismu morálka v kterémkoliv dosavadním historickém stadiu prostě nemůže být jiná než třídní, víra ve standartní normy lidského chování pro c e l o u společnost /tj.pro příslušníky všech tříd/ může být u mas prostých lidí pouze nesmírným ignorantstvím, avšak u vychytralých vládnoucích skupin podvodným výmyslem, sloužícím jedině k dokonalejšímu a trvalému podrobení ovládaných. Proto by bylo nemravné ji nepotírat. 2. Poněvadž třídní náboženství, zdůrazňujíc hodnoty duchovní a věčné, poskytuje útěchu a umožňuje pocit spokojenosti i těm, kteří podle Marxe nemají materiální /a tudíž jedině platné/ důvody ke spokojenosti, brzdí tím psychologickou polarizaci tříd, nezbytnou pro dialektický postup historie k zákonně předurčenému komunistickému ráji. 3. Zejména ta náboženství, jež hlásají všeobecnou lásku k bližnímu /a nejen k třídním soudruhům/, trpělivost, odpouštění našim viníkům a zákaz aspoň vnitrospole- čenských násilných konfliktů, tlumí třídní nenávist a tím i odhalují situační zralost k úspěšným revolucím, jež jsou podle marxismu nezbytnými milníky na cestě historicky předurčeného vývoje ke komunismu. Jak je tedy možné, že v současné době se tolik mluví o spolupráci mezi marxisty a křesťany, zejména „pokrokovými” protestanty ve Světové radě církví a katolickými hlasateli „teologie osvobození”, obzvláště v Latinské Americe? Jde zde o skutečné sblížení nebo o komunistický trik, předcházející hanebné zradě? Nikoliv. Neboť především žádná souřadná s p o 1 upráce mezi křesťanstvím a marxismem nikde ve světě neexistuje a nikdy neexistovala. Ani např. v Nicaraguě. Ve všech případech šlo a jde vždy výhradně o podřízené posluhování křesťanů marxistům: Křesťané pomáhají ideologickému, programovému a mocenskému rozšíření marxismu, a to i mezi vlastními lidmi /což je ai perverzně idiotské/, zatímco marxisté nikdy nikde nepomáhají rozšíření křesťanské víry ani mezi jinými vrstvami, tím méně mezi svými lidmi /což je naprosto logické a důsledné/. V nejlepším případě křesťany tolerují, pokud potřebují jejich služebnou ochotu ke zdárnému uskutečnění vlastních plánů. Zadruhé křesťanství, které neposkytuje méně šťastným duchovní útěchu a nesnaží se o harmonizaci vztahů mezi příslušníky různých společenských vrstev, nýbrž naopak poštvává jedny proti druhým k násilnému konfliktu a zdůrazňuje okolnosti materiální, není v marxistickém /a v tomto případě naprosto správném/ pojetí skutečným náboženstvím, nýbrž politickým frontovním hnutím s teologickou nálepkou, jehož světské cíle se shodují s předurčením dějinného zákona. /Jeden z hlavních severoamerických propagátorů teologie osvobození, týdeník National Catholic Reporter, ji také docela výstižně označuje za „kombinaci radikálního sociálního aktivismu s teologickou reflexí”./ 37 [pageend37]Z hlediska marxismu je tudíž jedinou vadou těchto „spolupracujících křesťanů” poněkud omezená schopnost konceptualizační: Nedovedou si představit onu sílu, která řídl dějiny, jinak nežli jako perzonifikovaného Boha a svou vlastní hmotnou nadstavbu jinak než jako nesmrtelnou duši. Ale to je přece už jenom bezvýznamný detail, který nikterak nepřekáží předurčenému vývoji /zejména když jej oni naivkové ztotožňují s vůlí toho svého Boha/, a proto se jim může odpustit. Zde je ovšem nutno rozlišit mezi revizionistickým a ortodoxním marxistou: Ortodoxní marxista nebo leninista tuto malou a historicky neškodnou osobní vadu trvale ne- promine, kdežto revizionistický „marxistický humanista” ano, tj. takovýto druh věřících násilně persekvovat nebude. Kdyby však i tito „spolupracující křesťane'” se rozhodli na některém stupni historického vývoje zabrzdit a nechtěli jít dále po předepsané cestě až do konečného stadia komunistického, připraví jim nepochybné i oni revi- zionističtí marxisté podobný osud, jaký v zemích „reálného socialismu” už postihl kdysi spolupracující pokrokové liberály a revizionistické socialisty: osud zrádců nezastavitelného společenského vývoje, předurčeného nezměnitelným zákonem dějin a objeveného Karlem Marxem. V naší soudobé neobabylonské situaci musíme však vést v patrnosti sémantický problém, který se rozrostl a rozvětvil zejména v posledních dvaceti letech: Na jedné straně existují lidé, kteří jsou opravdovými marxisty, ačkoli to veřejně popírají a vydávají se třeba za křesťany. Na druhé straně — stejně jako např. velmi početní katolíci přestali být skutečnými katolíky a někdy i křesťany, ač se za ně dosud prohlašují a často i docela upřímně považují - tak i velmi mnoho marxistů přestalo být skutečnými marxisty, i když si tak i nadále říkají. Zejména mezi tzv. eurokomunisty se vyskytuje hodně takových, kteří se vydali po stopách dřívějších revizionistů E. Bemsteina a pozdějšího K. Kautského ve směru odmarxističtěné sociální demokracie. Avšak vzdát se nálepky „marxista”, s níž většinou už od mládí emocionálně srostli, by bylo pro ně dosud neúnosně bolestné. Znamenalo by to začasté i přiznání, že většinu svého dosavadního života zasvětili osudnému omylu; k čemuž poměrně málo lidí najde odvahu. U těchto lidí je ovšem i vztah k pravému náboženství a skutečným věřícím jiný, než ryze marxistický nebo marxdeninistický, pročež nespadá do rámce tohoto článku. LUDĚK PACHMAN KŘESŤANÉ A MARXISTÉ Na podzim 1979 jsem byl na přednáškovém turné v Norsku. Dva diskusní večery na universitách v Bergenu a Stavangeru byly věnovány zvláštnímu tématu: „Může být člověk současně křesťanem a marxistou? ” Když jsem obdržel program svého zájezd- du, považoval jsem tuto formulaci nejprve za žert, brzy jsem však zjistil, že byla 38 [pageend38]míněna vážně. V Norsku existuje poměrně velká mládežnická organizace zvaná „Křesťanští socialisté”, jejíž předseda je dokonce členem norského parlamentu — byl jím zvolen na listině levicové socialistické strany. A právě tento poslanec - pan O. Hauglin - byl na obou universitách mým oponentem. Jeho přívrženci byli sice v menšině, ale zato měli silnější hlasivky, takže vzniklo v sále trochu hluku při mém závěrečném slovu, v němž jsem pravil mj., že být současně marxistou a křesťanem samozřejmě možné je, neb ve světě je dnes možné téměř všechno. V tomto případě se však jedná o duševní onemocnění, diagnóza zní schizofrenie. Absurdita oné podivné symbiózy, kterou nedávno v Německu hlásal jeden z nejznámějších latinsko-amerických schizofreniků Ernesto Cardenal — mimochodem ji hlásal s úspěchem, neboť byl za druhořadé básně vyznamenán roční „Cenou německého knižního obchodu” — spočívá v tom, že marxismus je celou svou podstatou militant- ně ateistický. Ve svém mládí hledal K. Marx /a právě mladý K. Marx bývá různými „reformními marxisty” označován za největšího humanistu všech dob! /právě v náboženství jednu z největších neřestí lidských dějin. Člověk, který věří v Boha, se nemůže svobodně rozvíjet, musí žít ve stálém strachu před vyšší bytostí, argumentoval ve shodě s L. Feuerbachem a žádal odstranění náboženství jako jeden z hlavních úkolů boje za „osvobození lidstva”. Ovšem podle K. Marxe mělo být náboženství snadno zlikvidováno po změně společenských struktur výchovou, šířením vědeckých poznatků, nikoliv násilím. Komunistické hnutí však brzy poznalo, že s moderní vědou počítat nemůže a filosofie dialektického materialismu stejně jako ostatní součásti marxismu jsou stále víc odhalovány jen jako náboženství bez Boha, bez zdůvodnění etiky, bez jakékoliv šance obstát v konfrontaci s lidským rozumem. Protože to nejde pouhou změnou sociálního zřízení a pomocí výchovy, pokoušejí se marxistické režimy vyřešit tento .ideologický problém” mocenskými prostředky. Zhruba polovina obětí „Archipel Gulagu” byli lidé, kteří se provinili jen svou vírou. Ještě dnes tráví ve vězeních východní Evropy — v poslední době i v psychiatrických léčebnách - tisíce kněží a laiků léta svého života. Afromarxistické režimy rozmnožují nepřetržitě seznam křesťanských mučedníků dnešní epochy, v Kambodži byli křesťané mezi prvními obětmi genocidy,jejíž obětí se stala téměř polovina obyvatelstva. Křesťané jsou pronásledováni ve všech marxisticky koncipovaných státech s výjimkou oněch, které si to — např. jako dnešní Polsko - z mocenských důvodů nemohou dovolit. Tato nesporná skutečnost je obecně známa a přesto existuje v západním křesťanství jakási vpravdě sebevražedná tendence, v níž by teolog snad mohl hledat ono biblické pomatení posledního času. V Německé spolkové republice jsou tč. 104 evangeličtí pastoři současně funkcionáři aktivními členy promoskevské Německé komunistické strany. Ještě víc jich spolupracuje s jinými marxistickými stranami a skupinami. 58 evangelických kněží se zúčastnilo násilné demonstrace proti Bundeswehru v Brémách a ještě se dodatečně solidarizovalo s jejími marxistickými organizátory. Teologové jako prof. Gollwitzer, pastor Albertz a Niemoeller /vyznamenaný Leninovým řádem/ nescházejí při žádné akci proti „americkému imperialismu”, či proti „kapitalistickému zřízení”, organizované německými marxisty a zákulisně řízené a financované z východního Berlína. Řada německých katolických mládežnických organizací pořádá společné akce s komunistickými skupinami — s výjimkou Bavorska prakticky ve všech spolkových 39 [pageend39]zemích. Na „Katolickém dni” ve Freiburgu jsem v ostré polemice s katolickým prof. Metzem - mezi tisícem posluchačů byla zhruba polovina „levicových katolíků”, ale i členové poloteroristického „Komunistického svazu Německa”! — řekl, že by tento zakladatel „politické teologie” mohl svůj referát „pronést na kterémkoli sjezdu komunistické strany, kdyby jen škrtl výrazy Bůh, Ježíš Kristus a Duch svátý.” Nikdo mi to nevyvra'til, ale krajní katolička' levice něco takového ani nepovažuje za výtku, nýbrž spíše za pochvalu. Ostatně, abychom nebyli konfrontováni se slovy Písma sv. „vidíš smítko v oku bližního svého, nevidíš tramu v oku svém” /Lk 6,41/, nesmíme zapomenout, že občas zažijeme i v českém exilu setka'ni, pořádaná' křesťanskou organizací, při nichž marxisté řídí diskusi a ovládají pódium. Dojde třeba k celkem groteskní situaci, že jsou z pódia hlásány různé marxisticko-socialistické teorie o budoucnosti naši země a jen z pléna se ozvou nesmělé hlasy, jestli jako taky křesťanství k tomu snad nemá co říci. Ovšem, jde prý o „dialog”. Jsem pro, s podmínkou, že třeba skupina kolem „Listů” jednou přenechá na oplátku pódium křesťanům! Exil samozřejmě není pupek světa a „užitečné idiotství” — abychom užili Leninova výrazu zde nemůže natropit tolik škod jako třeba v Latinské Americe. Ani si to často neuvědomujeme, že např. ve Střední Americe zažíváme v současnosti nejenom vážnou mocensko-politickou krizi amerického kontinentu /v níž jde o možnépřetr- žení spojů mezi severní a jižní částí a také o přístup k olejovým polím Mexika/, ale i snad nejvážnéjší krizi katolické církve. V Nicaragui pociťují už ony části Církve, které se nechtějí podrobit tamějšlmi Plojharovi - marxistickému revolucionáři /jak se sám nazývá/ a básníkovi Cardenalovi pomalu ale jisté přituhující represi proku- bánského režimu. V sousedním San Salvadoru podporují přesto někteří „levicoví katolíci” ozbrojené marxistické povstání proti vládě křesťanského demokrata Duar- ta, politika, perzekvovaného za dřívější pravicové diktatury, jehož bychom pro jeho reformní program podle evropských měřítek museli zařadit zhruba mezi střed a levici sociální demokracie. Zavraždění sansalvadorského arcibiskupa Romera začátkem minulého roku může sloužit jako skutečný tragický symbol současného zmatení mysli v křesťanských řadách. Celá dlouhá léta kázal Romero proti útisku a proti násilí. Při návštěvě v Římě slíbil papeži Janu Pavlovi II. slavnostně, že se bude nadále zasazovat za nenásilné řešení tíživých problémů své země. Pouhý týden po návratu do San Salvadoru svůj slib porušil a postavil se na stranu marxistické guerilly. Krátce na to se stal obětí extrémistů z druhé strany, neboť vždy je tomu tak, že násilí zleva plodí násilí zprava, revoluce plodí kontrarevoluci, fanatismus nové pomatení. Vlastně nezbývá než doufat se St. Zweigem, že „každá vášeň se jednou utiší, každý fanatismus vyhladí sám sebe”. Nás však musí zajímat především otázka, proč mnozí křesťané tak často zapomínají na ničivý ateismus marxistické ideologie a jsou ochotni přes všechny historické zkušenosti hrát smutnou roli souputníků komunistického hnutí. Už jsem uvedl k tomuto tématu desítky diskusí a znám skoro nazpaměť základní argument: Křesťanství je svou vnitřní podstatou sociálně kritické. Křesťané se nesmějí nikdy smířit s existujícími sociálními nespravedlnostmi /viz Kristovo „horské kázání”/, musí usilovat o jejich odstranění. A jelikož se úadjně přinejmenším v některých částech světa — třeba právě v Latinské Americe - sociální nespravedlnost nedá odstranit bez revoluce, nezbývá než se revoluce zúčastnit. Drasticky se vyjádřil 40 [pageend40]prof. Gollwitzer ve svém teologickém /!/ semináři na berlínské Freie Universitaet: „Křesťané nesmějí zásadně odmítat smrtící násilí socialistické revoluce. Politické metody musí být určovány výhradně pragmaticky”. Nechci se tu pohoršovat nad názory tohoto podivného teologa. Spíše je třeba připomenout známou pravdu, že dosud nikdy žádná násilná revoluce nenastolila sociální spravedlnost — a marxistické ze všech nejméně. To platí i pro Latinskou Ameriku. Začátkem šedesátých let jsem byl blízkým přítelem „Che” Guevary a znám dobře jeho zklamání nad výsledky marxistické revoluce na Kubě. Od té doby byly zruinovány touto revolucí další země — např. Angola. Ani v sociálním kriticismu se nikterak neshoduje křesťanství s marxismem, poněvadž existuje nepřeklenutelný rozpor v cílech, metodách a prostředcích. Marxismus ztroskotává ve své sociálně-ekonomické koncepci pro svůj zcela falešný obraz člověka. Lidská individua nelze kolektivizovat bez brutálního násilí a bez zničení jejich důstojnosti. Názor, že revoluční změna vnější sociální struktury stvoří nového, ideálního socialistického člověka, se ukázal být absurdním výmyslem patologického myšlení. Naproti tomu přinesl staletý zápas křesťanství o vnitřní změny člověka už své pozitivní výsledky v sociální evoluci četných zemí. „Křesťanští marxisté” zapomínají, že pokus spojit oheň s vodou, nenávist s láskou, nesvobodu se svobodou, nemá nejmenšf naději na úspěch. Zapomínají také velice často, že sociální utopie a království Boží jsou dva zcela rozdílné pojmy. Zapomínají na to, že i sociální koncepce křesťanství a marxismu jsou dva protipóly, mezi nimiž neexistuje ani nejmenší styčný bod. Nikoliv „revoluční spojenectví”, ale rozhodný zápas mezi těmito dvěma duchovními a společenskými silami rozhodne o osudu lidstva. EMIL VALÁŠEK K E T T E L E R JAKO SOCIÁLNÍ POLITIK A MYSLITEL 1 . Právnická studia a kvitování státní služby Když byl Wilhelm Emmanuel von Ketteler /1811 —1877/ dne 1. června 1844 ve starobylém dómu westfálské metropole Můnster /Westf./ vysvěcen na kněze, měl již polovinu svého života za sebou. Bylo mu 32 a 1/2 let. Ve věku 65 let zemřel dne 13. července 1877 na zpáteční cestě z Říma do Mohuče /Mainz/ v Burghausenu, v Dolním Bavorsku. Narodil se za éry císaře Napoleona I. /1769-1821, 1804-1814/15 císař/ 41 [pageend41]na kněze byl vysvěcen v době neobyčejného rozmachu německého katolicismu pod vlivem tak význačných postav jako byli např. Josef Gorres /1776 —1848/ a August /1808—1895/ a Petr /1810-1892/ Reichensperger, zatímco jeho smrt spada' do doby „kulturního boje” /1ÍÍ71-1880/ za kancléře O.v.Bismarcka /1815 — 1895/. Již těchto několik dat ukazuje na pohnutost jeho života. V desetiletí, ve kterém se Ketteler dne 25. prosince 1811 v Miínsteru /Westf./ narodil, uzřeli zároveň světlo světa: — Lev XIII. /1810—1903, 1878 papež/, který dne 15. května 1891 vydává sociální encykliku „Rerum novarum”; — Adolf Kolping /1813-1865/, „Otec tovaryšů”, jehož tovaryšské spolky /Gesellen- vereine/ představují důležitý přínos katolíků k řešení sociální otázky; — Karl von Vogelsang /1818-1890/, katolický sociální průkopník ve Vídni a duchovní zakladatel křesťansko-sociálního hnutí v Rakousku, který ještě v Berlíně 1850 konvertoval pod vlivem Kettelerovým ke katolické Církvi. Získal si velké zásluhy o průzkum myšlenky stavovského řádu a autonomních družstev; — Karel Marx /1818-1883/; — Bedřich Engels /1820—1895/; a o něco později se narodil — Ferdinand Lassalle /1825 —1864/. Ketteler je nejstarším z těchto jmenovaných sociálních průkopníků Německa. Málokdo se v těchto letech ujal dělnictva a jeho Údělu s takovou vnitřní účastí jako on, i když k poznání svého povolání potřeboval delší dobu než jeho jmenovaní vrstevníci. Po skončení jezuitského gymnasia ve švýcarském Brigu /Wallis/ se věnoval studiu práva na universitách v Gottingenu, Berlíně, Heidelberku a Mnichově, 1833 se podrobil právnické zkoušce v rodném Miínsteru /Westf./, načež se stal referendářem u taméjšfho soudu. Absolvoval též vojenskou službu, aniž by ale dosáhl hodnosti důstojníka. 1835 vstoupil do státní služby Pruského Království a stal se vládním referendářem. Ale protikatolická opatřeni pruské vlády v souvislosti s tzv. „Kolínskými událostmi” 1837 jím vnitřně tak otřásly, že žádá o dovolenou - údajně za účelem dalšího zdokonalení ve svém oboru - ale krátce na to /1838/ definitivně kvituje státní službu. 2. Ketteler knězem a biskupem Po odmítnutí sloužit pruskému státu za cenu svého svědomí odchází Ketteler z West- fálska do Mnichova, kde nachází přístup do společnosti Josefa Gorrese /1776 — 1848/. Zde je silně ovlivněn duchem katolické obnovy, razící si cestu navzdory nejen státnímu tlaku, ale i vnitrocírkevním rozbrojům v souvislosti s hermesianismem. Od února 1841 si byl vnitřně jistý, že se stane knězem. K tomuto jistě nesnadnému kroku mu dopomohl biskup z Eichstáttu, hrabě A.K. Reisach /1800 -1869/, který se mu stal otcovským přítelem. Po dvou letech teologických studií v Mnichově se vrací 1843 do Múnsteru /Westf./, aby v tamějším semináři doplnil svou přípravu na pastoraci a připravil se na kněžské svěcení, které přijímá 1. června 1844 ve svém rodném městě Munsteru /Westf./. Den na to slouží svou primiční mši sv. v Galenské kapli múnsterského dómu. 1. října 1844 začíná jako kaplan v obci Beckum se 4 000 katolíky, kde se třemi spolubratry vede „vita communis”. Jejich den je přesně rozvržen: vstávají ve čtyři hodiny ráno, meditují hodinu v refektáři a vedou též společnou 42 [pageend42]pokladnu. Zvláštní pozornosti se strany Kettelerovy se těší nemocní a chudí, a to jak v Beckumu — zvláště když tam vypukla epidemie tyfu — tak později v Hopstenu, kde se na podzim 1846 stává farářem, jakož i v Berlíně, kde byl v létě 1845 jmenován proboštem u chrámu sv. Hedviky. Ještě jako farář v Hopstenu je volen poslancem do národního shromáždění ve Frankfurt/Moh., kde na sebe po prvé upoutává oči širší veřejnosti nejen svou parlamentní řečí v „Paulskirche” 18.září 1849 o škole a výuce, ale především svou smuteční promluvou při pohřbu radikálními poslanci zavražděných poslanců — hraběte F.. Lichnowského /1814-1848/ a generála A.E. von Auers- walda /1792-1848/. Po příchodu do Berlína zavádí v tomto převážně protestantském městě poprvé božítělový průvod a přičiňuje se o rozšíření katolické nemocnice sv. Hedviky za 50 na 300 lůžek. Zde se s ním rovněž setkává Karel von Vogelsang, který krátce na to konvertuje ke katolické Církvi. O rok později se stává biskupem v Mohuči, kde začíná svou činnost 25. července 1850. Svému kněžskému ideálu — sloužit Bohu a lidem — zůstal věren po celých 33 let svého kněžského života. Po převzetí biskupského úřadu v Mohuči Ketteler záhy podnikl kroky k znovuotevření kněžského semináře, který v tomto residenčním biskupském městě byl 1830 státem uzavřen a přeložen do protestantského Giefienu. Rektorem byl jmenován výborný kněz F.Ch.I. Moufang /1817 —1890/ a na filosoficko-teologické učení povolává Církvi oddané profesory, jakými byli např. J.B. Heinrich /1818—1891/ a P. Haffner /1829 —1899/. Tak povstala „Mohučská škola”, jejíž věhlas přesahoval hranice mo- hučské diecéze. Ketteler neustále nabádal své kněze k živému zájmu o jim svěřené obce 7. ledna 1852 kupř. zapřísahá své presbyterium, aby pomohlo k udrženi kněžského ducha mezi těmi, kteří po vysvěcení přišli ze semináře do duchovni správy. 3. Základní body Kettelerovy duchovní správy Snahou biskupa Kettlera bylo, být vždy prvním duchovním správcem své diecéze. Ale i jako biskupa ho to táhlo zpět na venkov, mezi jednoduché rolníky, kde jako kaplan začínal. - Zvláštní místo v jeho duchovním životě zaujímala mariánská úcta. Se zálibou vedl své diecézany k mariánským poutním místům v Porýní a v Hessensku, jako např. 25. července 1869, kdy držel velkou promluvu na „Liebfrauenheide” u Offenbachu o sociální otázce. Sám podporoval zakládání mariánských kongregaci, úctu k srdci Mariinu a modlitbu růžence. - Ketteler měl otevřený poměr k lidu, s kterým se setkával. Při visitacích a udělování svátosti biřmování prodlel dlouhé hodiny ve zpovědnicích, podporoval lidové misie a na dopisy odpovídal zevrubně i nejprostším lidem. - Duchovní správu a sociální službu viděl ve vzájemném poměru a souvislosti. Charitativní služba byla pro něj integrální částí duchovní správy vůbec. Chudí byli vždy předmětem jeho obzvláštní starosti. Když zemřel, nezanechal po sobě žádné jmění, vyjma určité peněžní částky v hotovosti ve svém psacím stole. Co měl, rozdal na dobré účely. 1/ 4 4. Kettelerovy principiální sociálně-politické náhledy Již na prvním německém „Katholikentagu” 1848 v Mohuči Ketteler řekl: „Sociální otázku lze považovat za otázku nejtěžší, která navzdory všem zákonodárným opatřením ještě stále vyřešena nebyla.”^/ A v adventních kázáních, která Ketteler 43 [pageend43]držel téhož roku v mohučském dómu na námět „Velké sociální otázky současnosti”, lze najit tri důležité postřehy: — Společnost je rozpolcená: „Majetní a nemajetní stojí v nepřátelském poměru proti sobě, masové zbídačení vzrůstá ze dne na den, právo na vlastnictví je v myšlení lidu otřeseno a čas od času vidíme zde či tam vyrážet jakoby plameny ze země, předtuchu to všeobecného otřesu, před kterým stojíme.” 3/ — Charitativní činnost sama o sobě nestačí k tomu, aby se sociální problém vyřešil: „K odstranění sociální bídy nestačí, abychom jen několik hladových lidí nasytili, je oblékli či na příslušnou organizaci starající se o chudé přispěli větším peněžním obnosem; to je pouze menší část našeho úkolu. Od nás se však vyžaduje, abychom vyrovnali nesmírnou propast ve společnosti a odstranili hluboce vkořeněnou nenávist mezi bohatými a chudými.” 4/ — Správnou cestu 1 řešení ukazuje katolické učení o právu na vlastnictví, jak je učil sv. Tomáš Aquinský /1225—1274/: „Ztrnulé právo na vlastnictví” jednotlivce jakož i „znetvořené vlastnické právo v komunismu” je „opakujícím se hříchem proti přirozenosti”. Církev neuznává žádné , .absolutní majetkové právo na pozemské statky”, zdůrazňuje však, že v „zájmu pořádku a míru je dělení statků” žádoucí.5/ 5. Kettelerova kritika vládnoucího systému absolutní konkurence v liberalismu Ve svém obsáhlém díle „Dělnická otázka a křesťanství” z r. 1864 poukázal Ketteler na to, že Církev je k řešení dělnické otázky povolána a tento cíl musí vlastními prostředky podporovat: přitom ovšem nezapomínal, že i jiné faktory se mají podílet na řešení této otázky. Na tehdy vládnoucím systému absolutní hospodářské konkurence nešetřil kritikou: „Není možno nevidět, že celá materiální existence dělnictva ... je vystavena všem výkyvům trhu a zbožní ceny. Neznám nic žalostnějšího, nežli tento fakt. Jaké pocity to v lidech musí vyvolávat, když jsou ve všem, co k životu potřebují a co mají rádi, vystaveni náhodným tržním cenám. To je skutečný trh otroků v naší liberální Evropě, přistřižený potřebám našeho humánně osvíceného, protikřesťanského liberalismu a zednářství.”^/ Též u jiných příležitosti nešetřil kritikou, nejen na liberalismus, ale i na socialistických představách řešení sociálního problému. 6 . Kettelerova stěžejní ko nce pce pro řešení dělnické otázky Kettelerovu řeč na „Liebfrauenheide” u Offenbachu lze právem označit za „Magna Charta” katolicko-sociálního hnutí a za rozhodující milník v dějinách sociálního katolicismu. 25. července 1869 Ketteler mluvil před 10 000 dělníky na „Liebfrauen- heide”, při čemž se zabýval velmi obšírně různými požadavky děníků, jako např. zvýšením mezd, snížením pracovní doby a zákazem práce dětí, s kterými se do značné míry identifikoval. I když ve své řeči nešetřil kritikou průmyslových a finančních magnátů, přece však nelze v žádném případě mluvit o výzvě k třídnímu boji. „Nikoliv boj mezi zaměstnavateli a zaměstnanci je naším cílem, nýbrž spravedlivý mír mezi oběma.”7/ Pro budoucí vývoj se ukázaly jako obzvlášť důležité Kettelerovy vývody o „partnerské roli” /Partnerschaft/ mezi zaměstnavateli a zaměstnanci, která měla dělníkům zajistit podíl na části podnikového zisku. Touto cestou se dělníci měli stát „spoluvlastníky” podniku, ve kterém pracují.6 * 8/ Tím byl dnes stále aktuální problém vlastnických podílů v rukou zaměstnanců /Vermögungsbildung/ poprvé vne- 44 [pageend44]šen do veřejné diskuse. Okolo roku 1870 Ketteler jmenoval stale častěji tn faktory, s kterými se při řešení děnické otázky musí počítat Církev, stát a dělnictvo samo. Byla to dlouhá cesta, nežli Ketteler k této teorii „tří faktorů” dospěl. Tím se distancoval od teorie .jednoho faktoru”, reprezentované např. Bismackem a Marxem, ale i některými katolickými kruhy. Kettelerova koncepce byla přejata papežem Lvem XIII. v „Rerum novarum” /1891/, prohloubena Piem XI. /18S7—1939, 1922 papež/ v „Quadragesimo anno” /1931/ a Pavlem VI. /1897-1978, 1963 papež/ v „Populo- rum progressio ” /1967/ a „Octogésima adveniens” /1971/. 7. Kettelerovy so c iá 1 n ě-p a sto rač n í návrhy Nápadná je konkrétnost Kettelerových sociálně-pastoračních návrhů, která si v ničem nezadá s doporučeními společné synody německých diecézí ve Wiirzburgu z r.1975.9/ Podle Kettelera: - sociální otázka nesmí být přehlédnuta při výchově kněží; - při obsazování farností v převážně dělnických obcích a čtvrtích je třeba brát zřetel na schopnosti a vůli duchovních, umět s dělníky jednat a starat se o jejich problémy; - určití jednotlivci z řad duchovenstva se mají zabývat studiem ekonomie. Těmto se mají udělením stipendií umožnit studijní cesty, aby se z vlastní zkušenosti mohli seznámit s potřebami dělnictva a s pomocnými institucemi pro pracující; - musí se najít osoba, která by svůj životní úkol viděla v tom, být pro dělníky tím, čím byl pro tovaryše a učně Adolf Kolping. Z toho důvodu by měl být v každé diecézi aspoň jeden pověřenec /Dioeesandeputierter/, kněz či laik, který by se věnoval problémům dělnictva; - je třeba nají nové pastorační cesty vedoucí k dělnictvu, protože staré cesty se v důsledku ztížené situace mezi dělnictvem a bídě proletariátu ukázaly nedostačujícími. Sem by měly patřit schůzky diecézních pověřenců na krajové či celonárodní úrovni, tiská organizace „Katolických dnů” /Katholikentage/; - kněží musí být apoštoly míru mezi kapitálem a prací; - Církev má vytváření legálních dělnických organizací podporovat a usnadňovat, i když nemůže být jejím úkolem úřední cestou je shora nařizovat.10/ 8 . Kettelerovo dědictví a jeho význam pro dnešek a / Dlouhodobé sociální konflikty se dají odstranit jen dlouhodobou terapií. Pius XII. /1876-1958, 1939 papež/ řekl v rozhlasovém projevu k Bochumskému „Katholikentagu” v r. 1949: „V zemi biskupa Wilhelma Emmanuela von Kettelera žádný rozumně myslící člověk nemůže Církvi předhazovat, že by jí býval scházel pro dělnickou otázku zvlášť a pro sociální otázku vůbec potřebný smysl a cit.”l 1/ Někdy se totiž katolické sociální nauce předhazuje, že přišla se svou analýzou sociální otázky příliš pozdě a že její reakce byla málo revoluční. Nesmí se ovšem zapomínat, že marxistický socialismus se v polovině minulého století podobal více méně bezvýznamné sektě, o kterou se jen málokdo zajímal. Jeho velký vzestup leží až mezi 1870-1905.12/ Kettelerovo učení o vlastnictví — opírající se o sv. Tomáše Aquin- ského - bylo již 1848, 1864 a 1869 na svou dobu modernější než různé módní ideologie a tuto svou aktuálnost si udrželo až podnes. Obsahuje dosti společenské dynamiky, aniž by propadlo utopii, že by se jedním revolučním aktem dala odstranit bída a 45 [pageend45]nouze. Ketteler nebyl ochoten v zájmu údajně „dobré věci” obětovat svobodu. Proto se katolická sociální nauka musí i dnes přidržovat Kettelerových principů, např. jím poprvé formulovaného principu solidarity, a nesmí ze svých zásad slevovat. b / Všechny jednoduché formule jsou klamné. Jeden z největších přínosů katolické sociální nauky spočívá v tom, že se postavila na odpor všem zjednodušujícím ideologiím, a to jak mocnému principu absolutní „svobodné konkurence” v liberalismu, v kterém mnozí viděli spásu /Stuard Milí/, tak i jednostrannému socialistickému principu „vlastnictví je krádež” /Proudhon/. Zástupci katolického sociálního učení a sociální praxe se musí mít bedlivě na pozoru, když mají co činit s někým, kdo vystupuje jakoby s čarovným klíčem, otevírajícím údajně dveře k řešení všech problémů. Utopické myšlení spojené s politickým mesianismem, předstírajícím, že zná přesně cestu k pozemskému ráji, může velmi rychle jisté společenské a všeho schopné skupiny vyzbrojit agresivním potenciálem, končícím v terorismu. Cesta ze společensky svízelných situací nevede přes simplifikované recepty, čarovné formule či revoluční změny systému, a to ani tehdy ne, kdyby jejich hlasatelé rádi vystupovali pod rouškou teologie. c / Ze společenské krize, dotýkající se základních lidských otázek, může pomoci jen důkladná reflexe celé lidské existence. Celá sociální otázka 19. stol. byla jen předzvěstí dnešní obsáhlé krize industriálního věku, vyjádřenou slovy jako ,Jíra nice růstu”, „ekologická sebevražda” a „kvalita života”. Tento novověký obraz rozpadu člověka povstal z přemrštěné emancipace pozitivních věd od filosofie a teologie. Existuje sice určitá „relativní autonomie kulturních oborů” /Gaudium et spes, 59/, ale mnozí představitelé pozitivních věd chápou jejich specifikaci jako absolutně autonomní. Vědění o člověku se rozpadlo do různých dílčích disciplín, které si navzájem nemají co říci. Důsledkem tohoto segmentování obrazu člověka je „homo technooeconominus”, jehož heslo zní: co je technicky a ekonomicky možné, bude uskutečněno, aniž by byla kladena otázka po skutečném humánním smyslu takového „rozvoje”. Kettelerovy impulsy k řešení sociální otázky si byly této antropologické problematiky vědomy. Pokrok, člověka vskutku důstojný, se dá poněkud spolehlivě objasnit jen z perspektivy celkového pojetí všech aspektů. Přitom je třeba vzít na vědomí nejen pozitivní vědy, ale i historickou zkušenost lidí. Při tomto novém kvalitativním skoku, který má svět dnes zapotřebí, je třeba nově zharmonizovat přírodovědecko-empirické myšlení a sociálně-vědecké bádání s poznatky a hloubkou Glosoficko-technologické antropologie /Schelsky/. Pro katolickou teologii to znamená: hledat dialog se všemi vědami, zabývajícími se člověkem a jeho budoucností, ale zároveň se znovu vážně zamyslet nad svou vlastní specificky teologickou kvalitou. Právě v dnešní společnosti, zmítané tolika otřesy, vystupuje otázka po smyslu celkového dění stále více do popředí. Otázka po smyslu se ale od otázky po Bohu nedá oddělit. Na to konec konců Ketteler myslel, když na biskupské konferenci 1869 ve Fuldě řekl, že „sociální otázka se dotýká depositum fidei”.13/ Ve světle Kettelerova odkazu se tedy musíme ptát, co má Bůh biblického 46 [pageend46]Zjeveni společného s člověkem a světem a co může křesťanství postižené lidské společnosti nabídnout. Při tom jde, jak Jan XXIII. /1881-1963, 1958 papež/ 1961 v „Mater et magistra” zcela v duchu Kettelerově zdůraznil, o dvojí úkol Církve:„o dar sociálního učení a sociální praxe.”14/ Poznámky: 1/ cf.O.PFÜLF, Bischof von Ketteier (1811 — 1877). Eine geschichtliche Darstellung, vol. 3, Mainz 1899, pass. 2/ W.E.v.KETTELER, Sämtliche Werke und Briefe ./cs.:Veskera dfla a dopisy/, ed.et aleb. E.ISERLOH, Ch. STOLL, E.VALASEK, N.JÄGER, vol.1,1,Mainz 1977, p.18 3/ ibid. vol. 1,1, p.26 4/ ibid. vol.1,1, p.44 5/ cf.ibid.vol.1,1, p.31 sq. 6/ ibid. voll,1, p.380 7/ ibid. vol.1,2, p.415 8/ cf. ibid. vol.I,2,p.425 9/ cf.Gemeinsame Synode der Bistümer in der Bundesrepublik Deutschland. Beschlüsse der Vollversammlung. Offizielle Gesamtausgabe, vol.l, Freiburg/bBr. 1976, p.323—364 10/ cf. KETTELER, Werke, vol.1,2, p.448 sq. 11/ cf. Gerechtigkeit schafft Frieden. Der 73. Deutsche Katholikentag vom 31. bis 4. September 1949 in Bochum, ed. Generalsekretariat der Deutschen Katholikentage, Paderborn 1949, p.5 12/ cf.J.Kard.HÖFFNER, Bischof Kettelers Erbe verpflichtet (Der Vorsitzende der Deutschen Bischofskonferenz, Heft 5), Bonn 1977, p.17 13/ KETTELER, Werke, vol.1,2, p.435 14/ cf. L. ROOS, Kirche, Politik, soziale Frage — Das verpflichtende Erbe Bischofs Kettelers (Kirche und Gesellschaft, ed. Katholische Sozialwissenschaftliche Zentralstelle Mönchengladbach, Nr.41), p.15 sq. D O K Á Ž E M E SI U D R Ž E T T E N T O Č A S O P I S B E Z C I Z I C H V L I V Ů ? ANO, JESTLIŽE I VY PŘISPĚJETE NA TISKOVÝ FOND A POMŮŽETE N O V É O B Z O R Y ROZŠIŘOVAT JEN NEZÁVISLÝ ČASOPIS MŮŽE ŘÍKAT PLNOU PRAVDU 47 [pageend47]KARDINÁL FRANZ KÖNIG LIDSKÁ PRÁVA A NÁBOŽENSKÁ SVOBODA Závěrečný dokument helsinská konference pojednává v 7. kapitole o ,.zásadách, které určují vztahy mezi signatářskými státy”. Výslovně se přitom mluví o „zachovávání lidských práv a základních svobod ...včetně náboženské svobody”. Třetí odstavec zmíněné 7. kap. jednoznačně stanoví: „V tomto rámci budou účastnické státy uznávat a zachovávat osobní svobodu jednotlivce, pokud se sám nebo ve společenství s jinými osobami hlásí k určitému náboženství nebo přesvědčení a v souhlase se svým svědomím je projevuje.” Helsinská konference tím znovu potvrdila princip stanovený článkem 18. Všeobecné deklarace lidských práv z roku 1948: „Každý člověk má právo na svobodu myšlení, svědomí a náboženství. Toto právo zahrnuje v sobě ... i svobodu projevovat své náboženství nebo víru, sám nebo společně s jinými, na veřejnosti nebo v soukromí, vyučováním, životem, bohoslužbami a zachováváním obřadů.” Zásady tohoto článku rozvedla dále „Mezinárodní konvence o občanských a politických právech”. Tato konvence Organizace Spojených národů přiznává mj. rodičům právo .¿ajistit náboženskou a mravní výchovu svých dětí v souladu s jejich vlastním přesvědčením.” Stejně tak tato konvence zakazuje diskriminovat občany pro jejich náboženské přesvědčení. „Všem osobám musí být zákonem zaručena stejná a účinná ochrana před každou diskriminací pro náboženské, politické či jiné přesvědčení.” Všude tam kde se omezuje a potlačuje náboženská svoboda, jde o zásadní nespravedlnost,která člověka zasahuje hluboce v jeho nitru, v jeho lidském bytí. Toto platí pro lidi ve všech státech a pro jejich ústavy. Neboť i bezvěrectví, bezbožnost a ateismus v lidské společnosti můžeme chápat jako lidské fenomény pouze ve vztahu k náboženství a víře. Proto již z čistě lidského stanoviska lze těžko přijmout, aby ateismus měl ve státě moc nad občanským právem, které řídí veřejný a společenský život, zatímco věřící jsou sotva trpěni nebo se s nimi zachází jako s občany druhé kategorie, nebo dokonce — i to se již stalo - jsou zcela zbaveni občanských práv. Kdykoli je tedy ateismus podporován státem, je to v rozporu s náboženskou svobodou a s lidskými právy. Papež Jan Pavel II., který pochází ze slovanského národa, vyzval ve své první encyklice „Redemptor hominis” /Vykupitel člověka/ státníky a vlády celého světa: „ Z moci svého úřadu a jménem věřících celého světa chtěl bych se obrátit na ty, na nichž jakkoli závisí utváření sociálního a veřejného života. Důrazně od vás vyžadujeme zachovávání náboženských práv a svobody církve. Nevyžadujeme žádné privilegium, nýbrž dodržování elementárního práva. Jak dalece je toto právo dodržováno, patří k základním kritériím skutečného pokroku lidstva v jednotlivých režimech, v každém společenství, systému a za každé situace.” /Redemptor hominis, čl.17/. Několik případů z živé přítomnosti k tomu, jak jsou dodržována tato zásadní ustano- 48 [pageend48]vení o spojení náboženské' svobody s lidskými právy, o svobodě náboženství jako přirozeném a odvěkém právu každého jednotlivce ve všech státech a kulturních oblastech. Č1.52 nové ústavy SSSR z roku 1977 praví, že občanům SSSR je zaručena svoboda svědomí, tj. právo vyznávat nebo nevyznávat jakékoliv náboženství, vykonávat náboženské obřady nebo se věnovat ateistické propagandě /Podobně zní i příslušný paragraf čínské ústavy/. V porovnání s článkem 124 stalinské ústavy představuje nová formulace mírný pokrok, protože teroreticky povoluje vyznávat náboženství, což bezpochyby znamená víc než pouhou svobodu účastnit se náboženských obřadů, jak to formuloval dřívější článek 124. V citovaném článku 52 se mluví o právu propagaovat ateismus, zatím co věřícím se nepřiznává možnost hájit veřejně svá myšlení. V praxi se tedy náboženská svoboda omezuje na svobodu obřadů v kostele. To jest mimo prostor chrámu není dovoleno hlásat evangelium ani veřejně vyznávat náboženství v oblasti občanského a společenského života, ani prakticky projevovat lásku k bližnímu. A dokonce i svoboda kultu, tj, svoboda účastnit se bohoslužeb v kostele je velice omezena. Po Helsinkách je pole působnosti církví a společenství věřících v tomto ohledu např. v SSSR a ČSSR ještě více zúženo. V Sovětském svazu je základním nástrojem tohoto oklešťování „Nařízení o náboženských sdruženích”, výnos Presidia Nejvyššího sovětu Ruské sov. federat. socialist, republiky z 23.června 1975. /obdobné výnosy vydala i presidia ostatních republik Sovětského svazu/. Článek 17 tohoto nařízení stanoví, že náboženské obce nesmějí zakládat podpůrné pokladny, organizovat zvláštní shromáždění pro děti, mládež či ženy, ani k vykonávání modliteb či za jinými účely. Zakazuje dále biblické kurzy, literární setkání, náboženské vyučování. Náboženské obce nesmějí pořádat výlety /např. na poutní místa, pozn. překl./, nesmějí zřizovat dětská hřiště, knihovny ani lékařské stanice. V kostelích a kaplích smějí zůstat jen ty knhy, které slouží bezprostředně bohoslužbě. Zprávy kněží o činnosti jsou omezeny na okruh obcí, jež spravují. Zákon stanoví, že stát ponechává místním „náboženským komunitám” právo užívat zdarma budovy kostelů a bohoslužebné předměty, vše z církevního vlastnictví, znárodněného od roku 1918. Mimoto každý nově postavený kostel, každý nově zakoupený svícen, nově namalovaná ikona, nově darovaný koberec se automaticky stávají národním majetkem, který musí být zúčtován příslušné místní správě. Tyto případy jasně dokládají, jak Leninův dekret o odluce církve od státu zůstal mrtvou literou zákona. Stát se vměšuje i do sebevnitřnějších záležitostí církví a náboženských společenství. Z četných informací, kterých se mi dostalo v uplynulých letech, a z četných rozhovorů, které jsem mohl vést, plyne, že v mnoha „socialistických státech” mají tzv. státní úřady rozhodující slovo i ve vnitřních záležitostech církve. Dokonce i v zemi realtivně liberální jako je Maďarsko musí každé osazení větší duchovní správy povolit nebo alespoň mlčky schválit Úřad pro věci církevní. Bez souhlasu tohoto úřadu, jehož předseda Imre Miklos je členem ústředního výboru maďarské komunistické strany, si nesmí žádná maďarská farnost ani dát zhotovit či změnit své razítko, ani dát do tisku jakýkoliv církevní úřední tiskopis či farní oběžník. Žádný biskupský tajemník, žádný kancléř maďarské diecéze nemůže být jmenován bez souhlasu tohoto úřadu. Biskupský kancléř i tajemníci jsou za každých okolností zavázáni spolu49 [pageend49]pracovat se zmíněným Úřadem pro věci církevní. To znamena', že v praxi nemůže žádný biskup nic udělat, aniž by o tom neuvědomil tento státní úřad. Informace státního Úřadu pro věci církevní se podávají zpravidla jenom telefonicky, nikoliv písemně. Ještě křiklavější je situace v Československu. Ze stalinské doby pocházející zákony č. 217 a 218 z roku 1949 umožňují státu dokonale kontrolovat církev. Kněží jsou tam postaveni na úroveň státních funkcionářů. _ nikoliv ovšem co se týče práv, nýbrž co se týče povinnosti. Paragraf 7 zákona č.218 ustanovuje, že „duchovenskou činnost v církvích a náboženských společnostech mohou vykonávat jen osoby, které mají k tomu státní souhlas a které vykonají slib.” V paragrafu 2 se říká, že oficiální souhlas mohou dostat jen duchovní loyální vůči státu. Když kněží v Československu ve svých kázáních odpovídají na protináboženskou propagandu masových sdělovacích prostředků, když udržují styky s věřícími i mimo kostel, když připravují věřící k přijetí svátostí, když organizují skupiny ministrantů nebo když vykonávají charitativní činnost ve prospěch nemocných nebo osob pokročilého věku, dopouštějí se protizákonné činnosti. Můžeme tedy shrnout, že v socialistických státech dochází k diskriminaci věřících: 1 / v zaměstnání, v pracovním zařazení, v možnosti postupu v zaměstnání, v udělování dovolených a penzí. 2 / ve vyučování a v přístupu ke vzdělání, např. v povolování druhu a stupně školního vzdělání. 3 / při přidělování bytů a při volbě /výběru/ bydliště. 4 / pomlouváním věřících v hromadných sdělovacích prostředcích bez možnosti odpovědět a ospravedlnit se. 5 / často též odloučením dětí od rodičů, kteří usilují o náboženskou výchovu svých dětí. Zejména bych však chtěl zdůraznit diskriminaci při výuce náboženství. Papež Jan Pavel II., který tuto situaci dopodrobna zná, poukázal ve svém oběžníku „Catechesi tratendae” na to, že v mnohých zemích je právo na výuku náboženství porušováno do té míry, že „účast na výuce náboženství je považována za zločin”. Podle platných čsl. zákonů mají rodiče právo své děti /ve 2. až 7. roce školní docházky/ posílat na výuku náboženství. Vede ji kněz v rámci školního vyučování, zpravidla však mimo něho. Na Slovensku navštěvovalo výuku náboženství v letech 1968-1972 téměř 70%žákú. Od té doby je však v plném proudu zastrašovací kampaň proti učitelům, rodičům i žákům. Přihlášku k výuce náboženství je možno podat pouze v hlavní pracovní době, musí ji podat oba rodiče současně a osobně řediteli školy nebo zvláštní komisi. Rodičům se pohrozí, že to bude mít následky v jejich zaměstnání a je jim také dáno na srozuměnou, že jejich dětem bude případně odmítnut přístup do škol vyššího stupně, budou-li navštěvovat náboženskou výuku. Přijetí do škol vyššího stupně závisí totiž na určitém bodovacím systému a účast na náboženské výuce znamená ztrátu bodů. Nařízením z 27.3.1954 bylo v ČSSR zrušeno oficiální prohlášení o konfesijní příslušnosti. Nicméně školy, podniky a úřady se v ČSSR nadále ve svých tiskopisech a dotaznících ptají, zda se dotyčný již „vypořádal s náboženstvím”, což je pouze stra- nicko-úřední opsání otázky, zda se hlásí k ateismu. V ČSSR může učitel vykonávat své povolání jedině tehdy, jestliže prohlásí, že se 50 [pageend50]hlásí k marxisticko-leninskému světovému názoru, je přesvědčeným ateistou a veřejně se k tomu hlásí. Karel Hrůza, předseda Úřadu pro věci církevní v ČSSR, zdůraznil v jednom článku stranicke'ho orgánu Rudé právo: „Říkáme otevřeně a čestně, že se v rámci dalšího rozvoje socialismu nemůžeme zříci cílevědomé činnosti, která slouží překonání náboženských přežitků ... Vytvoříme podmínky pro to, aby se ateismus v průběhu výstavby socialismu upevnil ve vědomí každého občana.” Shrňme: Marxistický stát je státem ideologickým. Právo je v něm považováno za ideologickou zbraň, která slouží straně jako nástroj výchovy a formace. Právní ochrany tu požívá jen to, co neodporuje „základním zájmům státu, tj. budování komunistické společnosti”. Základní práva a svobody /svoboda tisku, svoboda smýšlení/ zaručuje stát jen potud, pokud jsou v souladu s cíli marxistické společnosti. Práva na svobody nehodnotí jako výraz lidské důstojnosti, jako lidská práva, nýbrž je zaručuje jen proto, aby se občané aktivně podíleli na světovém názoru a uskutečňování ideologického cíle státu, budování socialismu a postupném přechodu ke komunismu. V ateistické revui „Nauka i religija” /Věda a náboženství/ zdůraznil nedávno tuto interpretaci profesor dějin a teorie ateismu na moskevská universitě P. Novikov a poznamenal, že „imperialistická propaganda” rozumí pod pojmem svoboda svědomí pouze svobodu šířit náboženství a změnit vyznáni, zatímco pravá a skutečná svoboda, jak je v SSSR uskutečněna, předpokládá propagaci ateismu. A nejen to: Zatímco Lenin ve svém návrhu dekretu o odluce církve a státu z roku 1918 považoval náboženství za „soukromou záležitost” občana, dnes se již dávno prosadil názor, formulovaný sovětským právníkem Girmanem: „Sovětský stát nemůže zůstat lhostejný vůči náboženství. Má totiž zájem osvobodit člověka od náboženských předsudků.”+ Sovětský stát je tedy nejen ateistický, ale antiteistický a protináboženský. Lidská práva mají své zákony. Je možné je hanobit a pokoušet seje různě interpretovat, avšak tato lidská práva se vyznačují obdivuhodnou životaschopností. Vše, co patří k souboru lidských práv — a dnes to můžeme pozorovat zřetelněji než dříve - má obdivuhodnou schopnost přežití. Zdá se, že patří k těm zákonům života, které je sice možno znásilňovat, ale které obsahují jedinečnou schopnost regenerace. V zemích, v nichž již po několik desetiletí oficiální ateismus omezuje životní prostor náboženství nebo samo náboženství, je možno pozorovat nebývalý obrodný proces. Náboženská společenství v zemích oficiálně ateistických jednohlasně zjišťují: 1 / Omezování svobody státním ateismem, pokusy odsoudit náboženství k vymření, vedou k tomu, že náboženství ztratilo sice kvantitativně, avšak kvalitativně došlo k jeho nápadné očistě, posílení a zvroucnění. Mohlo by se říci, že potlačování či omezování náboženských svobod ateistickou státní ideologií je „contra producente”. 2 / Počet kněžských a řeholních povolání v těchto zemích stoupá, a to se projevuje nejen v počtu, nýbrž i v úrovni kandidátů. Je to nápadné např. v Rusku. Uchazeči pocházejí ze všech socioprofesionálních prostředí. Pokud jde o ČSSR, znalci této země a různí pozorovatelé informují, že tam účast mládeže na bohoslužbách a obřadech nápadně stoupá. Také zde platí věta „omezování či potlačování náboženských svobod je „contra producente”. 3 / Občané zemí východního bloku dávají dnes jasně na srozuměnou, že je možno mluvit o náboženské obrodě jak u inteligence, tak i u části mládeže. I když formy, 51 [pageend51]jimiž se to projevuje, jsou různé a časem se měni, tato skutečnost je sama všeobecně zjistitelná. Je proto možno počítat se zesílenými represáliemi ze strany státu. 4 / Protináboženská propaganda, kterou vedou v těchto zemích hromadné sdělovací prostředky a časopisy, domněle odpovídá tzv. vědeckému důkazu, že náboženství je důsledkem nedostatku sociálního pokroku, neznalosti vědeckého poznání, a že náboženství podle zákonů lidského sociálního vývoje je jen zpátečnickou pověrou, která ze života pokrokových národů v průběhu let zcela zmizí. Tento vědecký důkaz je veden „formou monologu”, protože nikomu není dovoleno na tyto argumenty odpovídat. Tento monolog vede k tomu, že mnozí nábožensky sice lhostejní, ale vnitřně nespokojení mladí lidé projevují rostoucí zájem dozvědět se, proti čemu se vlastně takto bojuje. Jinými slovy, ateistický boj proti náboženství se stal jakousi informací o náboženství a propagandisticky působí opačným směrem. Také zde platí, že „ateistický boj proti náboženské svobodě je contra producente”. 5 / Světové veřejné mínění odsuzuje nesnášenlivost v jakékoli podobě. Proto zpáteč- nický boj proti náboženství v těchto zemích vzbuzuje pozornost. Není málo nositelů Nobelovy ceny, kteří se přiznávají k víře. Nevývratně tak ukazují, že náboženství a věda nejsou v rozporu a že se vzájemně nevylučují. Svoboda náboženství jako lidské právo není žádný plášť, který je možno odložit nebo vyměnit; náboženská svoboda patří k lidské bytosti, a proto přetrvá i ateistický boj. Nepochybuji, že vedoucí představitelé velkého ruského národa naleznou brzy pragmatické řešení tváří v tvář těmto historickým skutečnostem. +/ Poznámka redakce: Girman svou formulací téměř doslova přebírá výrok Karla Marxe. Marx se totiž ve své „Kritice Gothajského programu” vyjadřuje k paragrafu „Svoboda svědomí” takto: ......dělnická strana měla přece při této příležitosti vyslovit své přesvědčení, že měš- ťácká .svoboda svědomí’ neznamená nic jiného, než trpět všechny možné odrůdy náboženské svobody svědomí /podtrhl K.Marx/ a že ona se naopak snaží osvobodit svědomí od náboženských strašidel”/podtrhla red./. Když nahradíme v Marxově textu posměšný výraz „strašidla” termínem „předsudky”, který zní „seriózněji”, máme tu formulaci sovětského právníka Girmana! Marx ovšem mluví o dělnické straně / o jejíž „vedoucí úloze” v „dočasném” období diktatury proletariátu ostatně nijak nepochybuje/, a nikoli o „dělnickém státě”, který v té době ještě neexistoval. Úvaha vyšla ve Frankfurter Allgemeine Zeitung 4.12.1980. Překlad Č. Č i v r n é h o a M. N o v á k a otiskujeme se souhlasem autora. CHCETE-LI, ABY NÁŠ NOVÉ VZNIKLÝ ČASOPIS MOHL I NADÁLE VYCHÁZET, P Ř E D P L A Ť T E SI N O V É O B Z O R Y ! 52 [pageend52]ANTONÍN KRATOCHVIL PROBLÉMY A OTÁZKY SOUČASNÉHO KATOLICISMU V ČSSR 1 . P O D Z E M N Í C Í R K E V : IDEA ČI S K U T E Č N O S T ? Katolická církev a v nejširším pojetí i všichni věřící - včetně příslušníků židovských náboženských obcí — prožívají v současně dobře v Československu nejtvrdší fázi protináboženské propagandy a stupňujícího se náboženského útlaku od počátku sedmdesátých let. Po řadě zklamání a nedodržení režimních slibů je křesťansky orientovaná opozice sjednocena. K jejímu sjednocení nesporně přispělo jak odsouzení jejích reprezentantů z laických rad /např. dr. Václava Bendy/, tak i z řad duchovních /např. františkána Jana Bárty, odsouzeného už předtím v padesátých letech na doživotí, či jezuity Oskara Formánka a dalších/. Současná situace Církve byla ještě zkomplikována řetězem neúspěšných jednání zástupců Vatikánu s představiteli pražského režimu. Určitá nová realističtější orientace východní politiky za pontifikátu Jana Pavla II. způsobila, že pražský režim znervózněl. Jednou z odpovědí byly policejní zásahy proti kněžím, věřícím a křesťansky orientované mládeži v Liberci 1/ , v Ostravě^/ a v řadě slovenských měst. Pražský komunistický režim se vrací ke kožené zastaralé dogmatické formě protináboženské propagandy a církevního útlaku padesátých let. Aby se opět stali pány situace, dopouštějí se pracovníci federálního i českého a slovenského Státního úřadu pro církevní záležitosti stejných chyb a omylů jako v padesátých letech, kdy si usmyslili zlikvidovat jádro křesťansky orientované opozice pronásledováním a systematickým zastrašováním věřících, vězněním kněží i laické inteligence a — na rozdíl od dneška — i popravami /Nevyjasněn je ovšem dnes případ vraždy P.Přemysla Coufala/. Vedoucí představitelé strany a státu vědí ovšem, že monstre-procesy jsou ana- chronismem, a proto metody poněkud změnili. Kněží jsou však stále vězněni, počet uvězněných se pohybuje kolem stovky.3/ Tento počet, ve kterém jsou zahrnuti kněží a duchovní všech církví, udržuje režim na stejné výši už po řadu let. Když se kněz odvolá, soud mu ve většině případů /především na Slovensku/ trest ještě zvýší. Procesy se konají často v krajských a okresních městech a někdy se věřící i kněží umisťují do zvláštních oddělení psychiatrických klinik pod policejním dohledem. Nejkřiklavějším byl případ Augustina Navrátila, u něhož byla diagnostikována tzv. „paranoia kverulans”, a jenž byl mezi jiným obviněn, že „vyhotovil písemnou petici pobuřujícího obsahu, zaměřeného na vyvolávání nepřátelské nálady u věřících proti státním orgánům v oblasti údajného porušování náboženských a církevních svobod”.“*/ 53 [pageend53]0 podobnosti dnešní taktiky režimu s padesátými lety svědčí taká prázdné biskupské stolce, především v českých zemích, kde jsou obsazena pouze dvě biskupství s jediným sídelním rezidujícím arcibiskupem. Alespoň některé neobsazené biskupské stolce by mohli zaujmout biskupové dr.Karel Otčenášek a dr. Kajetán Matoušek, či slovenský jezuita Ján Korec. Těm však komunistický režim vzal právo na vykonávání biskupského úřadu. Je historickou zkušeností, že každé neobsazené biskupství upadá. Druhým bodem, kterému režim věnuje zvláštní pozornost, jsou teologické fakulty, na nichž byl zostřen .numerus clausus’. Žadatelů o studium se hlásí několikanásobně víc než režim připouští. Uchazeči dobře vědí, jaké následky bude mít pro ně odmítnutí: nesmějí se již přihlásit na žádnou jinou vysokou školu, neboť jsou „zatíženi náboženskými předsudky”. Za odmítnutými kandidáty docházejí pak agenti STB a nabízejí jim možnost studia, podepíší-li spolupráci s orgány STB. V seminářích dochází v posledních dvou letech k častým raziím a při prohlídkách vedle „nepovolené” náboženské literatury se zabavují i zvukové pásky, korespondence se zahraničím atd. Není také bez zajímavosti, že každý nový posluchač musí mít schválení ke studiu také od církevních tajemníků.5/ Numerus clausus se projeví v pravém světle, až když si uvědomíme, že dříve měla každá diecéze své vlastní vysokoškolské teologické učiliště, zatímco dnes existují v celé republice pouze dvě fakulty: jedna pro Čechy a Moravu a jedna pro Slovensko. Nejožehavějši je ovšem systematická likvidace kněžských rad /Mnišské řády neexistují, i když nikdy nebyly oficiálně zrušeny/. Režim systematicky snižuje počet duchovních v několika rovinách: 1. Odebírá souhlas k vykonávání kněžské, zejména pastorální funkce. Zde se jedná především o kněze, kteří spolupracují s mládeží nebojsou oblíbeni. Jako důvod stačí: rozšiřování „nedovolené” náboženské literatury, zvukových záznamů kázání, sloužení mší, které nejsou povoleny, seminární rozhovory s mladou inteligencí, poslouchání zahraničního vysílání, včetně Radia Vatican. Jako názorný příklad zde slouží zatčení jezuity Oskara Formánka.**/ 2. Posílá do předčasného důchodu. Kněz je předvolán na lékařské vyšetření, načež je mu oznámeno, že je přeřazen do důchodu. Biskupům a generálním či kapitulním vikářům, kteří spravují diecéze, nezbývá než vzít tento fakt na vědomí a hledat rychle náhradu. Není-li totiž farnost do tří měsíců obsazena, je automaticky zlikvidována. V pražské arcidiecézi musí často jeden kněz „obhospodařovat” tři, čtyři i více farností.?/ V ostatních diecézích je situace o mnoho horší. Na jižní Moravě připadá často na jediného kněze až 9 farností. 3. Osobně šikanuje kněze novými způsoby. Nejedná se jen o bohoslužby, nýbrž i o ostatní pastorální činnost, včetně vyučováni náboženství. Kněz musí v neobsazených farnostech vykonávat i funkci zvoníka, kostelníka a ministranta. Pro tyto kněze katolické organizace v NSR a v Rakousku zakoupily motorová vozidla. Režim proti těmto kněžím postupuje zvlášť ostře. Po ranních bohoslužbách je kněz zastaven a odvezen do vzdálené policejní stanice na zkoušku, zda není pod vlivem alkoholu, a poněvadž se při mši používá vína, 1 když jen v nepatrném množství, je zde důvod, aby mu byl zabaven řidičský průkaz. Auto zůstane stát před farností a kněz se musí spokojit s kolem, což u starších 54 [pageend54]duchovních je spojeno s obtížemi, především v zimě. Jiný příklad uvádí, že kněze zastaví nedaleko za farností policejní kontrola a žádá ho, aby se okamžité podrobil prohlídce zraku. Po prohlídce je mu odebrán řidičský průkaz, i když kněz vidí normálně atd.8/ 4. Vězní kněze. Jako důvody k tomu se převážně uvádějí: styky se zahraničím, pomluvání socialistické soustavy, srozšiřování zakázané literatury apod. V Čechách má pouze jedna čtvrtina farností kněze.9/ V současné době je nedostatek kněží tak citelný, že kardinál František Tomášek vydal pastýřský list, ve kterém upozornil na tuto katastrofální situaci a vyzval věřící, aby stáli pevně za svými kněžími. Režim musí kardinála Tomáška snášet kvůli jeho osobním stykům s evropskými státníky, pro jeho postavení v kardinálském kolegiu i jako evropského odborníka v otázkách křesťanské pedagogiky. Kardinál Tomášek, kterému je již přes 80 let, patří k vůdčím postavám katolicismu v ČSSR. Ve zmíněném „Pastýřském listě” se snaží vysvětlit věřícím situaci. „Jako věřící očekáváte, že budete mít i nadále ve svých kostelích mše sv. v obvyklé hodiny”, píše arcibiskup Tomášek a zdůrazňuje, že to dnes již není možné a že bohoslužby musí být překládány i na nezvyklé hodiny: „Kněz má totiž za neděli více mší sv., a proto je musí rozdělit na celou neděli, aby to vůbec bylo možné.” Dále arcibiskup Tomášek poukazuje na to, že v pražské arcidiecézi jediný kněz se musí starat o čtyři i více farností značně od sebe vzdálených. ”V naší pražské arcidiecézi jsem byl v uplynulém roce u sedmnácti otevřených kněžských hrobů; kněží doslova padli v nejlepších letech vyčerpáním sil v obětavé práci pro věřící. Na jednom úmrtním oznámení jsem četl hluboce pravdivá slova: Kříž jsem kázal, kříž jsem nesl a pod křížem jsem vyčerpán klesl.” Dále děkuje kardinál věřícím, že jsou si dobře vědomi toho, že kněz je jejich společným duchovním Otcem. „Řady kněží jsou prořídlé”, píše dále kardinál ve svém listě a prosí věřící: „Buďte blízko svému knězi!”*0/ Za této situace je zřejmé, že tam, kde jsou kostely uzavřeny, věřící se scházejí za zavřenými dveřmi v bytech a že bohoslužby vykonávají za velkého rizika kněží, kterým byl odňat státní souhlas k výkonu pastorační činnosti. Ve smyslu Tomáškova „Pastýřského listu” uveřejnil Josef Bradáč úvahu „Podoba dnešního kněze” s podtitulkem „Několik pohledů do vlastní tváře”, ve které mimo jiné říká, že moderní kněz je tlumočníkem zbožnosti a víry v sekularizovaném a od křesťanštěném světě. „Dnes málo již platí úřední autorita, institucionální zařízení, ale dnešní člověk nepřestal být vnímavý pro osobní přesvědčení. Obraz kněze jako úředníka nepřesvědčuje nikoho. Osobní zbožnost kněze je výsledkem křesťanské askeze. Neutíkejme od toho slova. Bez askezí není dnes křesťanského života ... kněz ve svém osobním životě a ve své pastorální činnosti musí se nyní omezit jen na podstatné věci a všechno vedlejší ... opustit.”* */ K nejtemnějším stránkám protináboženského tažení patří otázka vyučování náboženství. Tento problém není ryze katolický, zápasí s ním také evangelíci nebo židovské náboženské obce. Ke komplikovanému zápisu dětí na náboženství musí dát souhlas oba rodiče — důsledek je často katastrofální jak pro děti, tak i pro rodiče. Dětem se brání ve vyšším vzdělání, jsou vystaveni šikanování a výsměchu učitelů a rodiče jsou kvůli tomu často propouštěni ze zaměstnání, i když se oficiálně udávají k výpovědi jiné důvody. Tím si lze vysvětlit značný pokles oficiálního vyučování nábožen55 [pageend55]ství předvšfm v některých slovenských krajích. Do tohoto rámce zapadá i situace náboženského tisku. Zatímco počet protináboženské literatury všeho druhu ustavičně vzrůstá, omezila se např. ediční činnost vydavatelství České katolické charity převážně na vydávání Cyrilometodějských kalendářů přibližně o sto stranách a v malém nákladu, kde se věnuje větší pozornost režimnlm než církevním svátkům. I když po únoru 1948 byla všechna náboženská vydavatelství zlikvidována, mohly Česká katolická charita a na Slovensku Spolok sv. Vojtěcha vydat ročně několik náboženských publikací i většího rozsahu, z nichž mnohé byly přeloženy i do cizích jazyků. Velké oživení náboženské literatury a publikační činnosti katolických spisovatelů nastalo v letech 1968 a 1969. Brzy poté však náboženský tisk postupně zmizel nejen z knihkupectví, ale mnohdy i z dosahu věřících, poněvadž náklady náboženských knih se pohybovaly kolem 400 až 600 výtisků. Dnes původní náboženská literatura neexistuje, až na několik bezvýznamných brožurek malého nákladu, ať už je vydává Katolická charita, Kalich či Blahoslav. Jedinou výjimkou, určenou i pro zahraničí, mělo být ekumenické vydání Bible. Její vydání bylo ohlášeno již před deseti lety. V roce 1980 konečně Bible vyšla, v omezeném nákladu a na Západě byla snadněji k sehnání než doma. Jak vyhlížela situace s její distribucí, ilustruje článek R.Horského v týdeníku Český zápas 12/; „V těchto dnes se ve všech církvích u nás prodávají Bible v ekumenickém překladu. Výtisků je málo, tak se na mnohé zájemce nedostává. Protože se blíží vánoce, mnozí by rádi tento nový překlad dali svým drahým jako vánoční dárek. Když nedostanou Bibli u svého faráře, obracejí se na různé farní úřady a na jiné církve. V minulém týdnu jsem měl každý den telefonát s prosbou o opatření Bible. Jak ji však opatřit, když celý příděl mám už rozprodán? Prodal jsem padesát výtisků a čekal jsem, že rozprodej nového překladu se mi projeví na větší účasti při biblických večerech. Nestalo se tak. Mám oprávněné obavy, že mnozí věřící si nový překlad zakoupili jen proto, aby měli novou vzácnou knihu ve své knihovně.” Široce rozvětvený, protináboženský útlak podporovaný ateistickou propagandou ve školách, na pracovištích a především v masových mediích, vedl zákonitě — podobně jako tomu bylo v padesátých letech - ke vzniku „podzemní církve”, která je podle informovaných římských kruhů dobře organizovaná a zasahuje do všech společenských oblastí. Její začátky se datuji již asi od roku 1975. Josef Weiss, odborník pro otázky východoevropských církví, napsal tehdy, že situace katolické církve v ČSSR je velmi těžká a nese již první známky podzemního života /Untergrundkirche/ za zavřenými dveřmi v rodinách. Tento náboženský život je neobyčejně silný a podložený hlubokou, živou vírou, hotovou přinést i osobní oběti.13/ To, že katolická církev překonala bez hlubších změn stalinismus a mohla se plně zařadit do obrodného hnutí v roce 1968, bylo nesporně zásluhou podzemní církve, čeští biskupové po únoru 1948 vysvětili řadu kněží a pět biskupů. Mezi těmito tajně vysvěcenými biskupy byl např. i dnešní pražský arcibiskup a primas český kardinál Tomášek, tehdy profesor na Palackého universitě v Olomouci. V této souvislosti není bez zajímavosti ani případ tajně vysvěceného litoměřického biskupa Msgre Ladislava Hlada. V roce 1950 odevzdal chargé ď affaires pražské nunciatury De Liva Hladoví list, v němž ho papež Pius XII. jmenoval titulámím biskupem, s pokynem, že nemá navenek jako biskup 56 [pageend56]vystupovat. Zanedlouho byl Ladislav Hlad odsouzen na tn roky vězení pro rozšiřování náboženské a teologické literatury a bylo u něho zabaveno několik fílosoficko- teologických rukopisů. Trest mu byl po těžkém zranění zkrácen na polovičku. „Jenže soud tehdy nevěděl, že nepropustil jen adminstrátora, nýbrž biskupa. Již v roce 1949 byla totiž vytvořena tajná katolická církevní správa pro případ, že by biskupové a kněží nemohli vykonávat svůj úřad. V roce 1959 byl Ladislav Hlad znovu odsouzen, tentokrát jako biskup pro tajné vykonávání svého úřadu, na devět let.14/ Dnešní podzemní církev má určité organizační zkušenosti, protože někteří z tehdy tajně vysvěcených biskupů - nejmladší z nich dr. Karel Otčenášek — ještě žijí. Její existence je vidět na všech úsecích společenského života. K prvním signatářům Charty patřili dva významní představitelé současného českého katolicismu: kněz prof.dr. Josef Zvěřina a laik prof.dr. Růžena Vacková — oba dlouholetí vězni nacionálně-so- cialistických a komunistických koncentračních táborů. Jako příklad tajného - bohužel vyzrazeného — vyučování náboženství a vedení exegetických seminářů může posloužit osud slovenského jezuity Oskara Formánka. 15/ O životnosti a vývoji náboženské literatury svědčí pak rozšířený samizdat, obsahující práce od krásné literatury /Zdeněk Rotrekl, Bohuslav Reynek, Josef Kostohryz/ až po literárně filosofickou, historickou a teologickou /Josef Zvěřina, Zdeněk Kalista, Dominik Pecka a další/. Na Slovensku převládá literatura teologická, filosofická a sociologická. Je jistě příznačné pro podzemní církev, že představitelé českého katolicismu byli a jsou mluvčími hnutí za lidská práva Charta 77. V Dokumentu č.9 Charty 77 je také analyzována současná situace věřících a pronásledováni církví. Katolická podzemní církev je jistě jednou z nejvýraznějších složek opozičního hnutí, „které stále více znervózňuje československé úřady”16/. Podle tohoto citovaného listu byla na STB ustavena speciální jednotka,která se snaží přijít na kořen podzemní církve. Všechny pokusy od odposlouchávání telefonů, prohlížení dopisů, domovních prohlídek až po masové zatýkání nevedly zatím k žádným výsledkům. K podzemní církvi se hlásí především mladí lidé. Přes rozšířený špiclovský systém konají se pravidelné bohoslužby, biblické a filosofické semináře a duchovni cvičení, vedená většinou kněžími, jimž stát odebral souhlas k výkonu pastorační činnosti. Tito kněží těžce pracují jako pomocní dělníci na stavbách, dolech či výstavbě silnic. O rozšíření podzemní církve na Slovensku svědčí otevřený dopis, který mladí katolíci poslali na Západ a ve kterém analyzují současnou situaci katolické církve. Poukazují především na to, že každý pokus o rozšíření prostoru pro náboženský život je označován jako „politický klerikalismus”. V dopise se také upozorňuje na praxi úředních míst, které se vměšují do všech vnitřních záležitostí církve, včetně výběru liturgických textů. V závěru mladí slovensfí katolíci zdůrazňují, že od Západu neočekávají žádnou pomoc a že se cítí dostatečně silní, aby zvládli současnou zatěžkávací zkoušku.1^/ Velkou posilu však dostává tato „čs.podzemní církev” z Polska a namnoze i z východního Německa. Podle Ericha Groliga stojí tajně vysvěcení biskupové a tajně vysvěcení kněží v čele rozvětvené podzemní církve.18/ Tito kněží a biskupové byli údajně vysvěceni především v Polsku, neboť zde je nejmenší nebezpečí vyzrazení. Sídelní biskupové a apoštolští administrátoři v ČSSR jsou ve svých rezidencích příliš střeženi, aby mohli tyto svátosti tajně udělovat. Jedinou možnost k tomu by měli biskupové, kterým byl vzat státní souhlas k výkonu funkcí, ale ti jsou také pod dohledem a vyzrazení by mělo za následek dlouholeté věznění. 57 [pageend57]Policejní orgány tuší toto spojení podzemní církve s Polskem a NDR, nemají však konkrétní důkazy; snaží se proto kněze i věřící zastrašit, a v tisku vedou ostrou protináboženskou kampaň, zaměřenou především proti polskému katolicismu. Nezvykle ostrý útok uveřenila bratislavská Pravda 9/ v článku nazvaném „K současným tendencím a záměrům klerikalismu”. Terčem útoku je polský episkopát, který se netají sympatiemi k nezávislým odborům, protože chtějí prosadit zásady křesťanské sociální nauky. Poté přechází Pravda k útokům proti katolické církvi v ČSSR. Poprvé zde komunistický tisk oficiálně přiznává existenci tajné církve, jejímž centrem jsou kraje hraničící s Polskem a „nechybí ani pokyny církevních a klerikálních centrál v kapitalistickém světě.” Slova polského episkopátu, že se „cítí odpovědný i za věřící v sousedních slovanských zemích”, jsou pro autory článku zasahováním do vnitřních záležitostí čsl. státu. Útok bratislavské Pravdy proti polskému episkopátu není ojedinělý. Časopis Ateizmus^O/ napadl polské biskupy a kritizoval i papeže Jana Pavla II. O spojení tajné církve s oficiální nemáme sice žádné doklady, ale určitě existuje, tak jako existovalo v padesátých a pozdějších letech. V ČSSR se vyskytuje ovšem prore- žimní klerikální roganizaci Pacem in tenis, kterou má Západ sklon přeceňovat. Režim sám režíruje a aranžuje její akce a propaguje ji v masových sdělovacích prostředcích. Odezva u veřejnosti je však minimální a kromě několik špiček v Praze a Bratislavě nemá skutečné přívržence. Kněží, kteří jsou členy této organizace — je jich něco přes 250 — se namnoze snaží zachránit farnosti a církevní objekty, které by jinak byly zrušeny. Vnitřně, ovšem s výjimkou vedoucích funkcionářů, se od různých memorand a proklamací distancují. Schůze a zasedání probíhají v atmosféře nezájmu, odbývají se na nich předem schválené projevy a předkládají jednohlasně přijímané rezoluce. Kromě frází o míru a omílání okrajových problémů neexistuje diskuse. Zasvěcené kruhy vědí o velkém rozdílu mezi organizací Pacem in tenis a její předchůdkyní — Mírovým hnutím katolického duchovenstva, jež bylo nepochybně lépe organizováno a úspěšněji prosazovalo např. vydávání náboženské literatury apod. Pacem in terris chybí vedoucí osobnost, která by měla vliv a operační prostor jako měl tehdejší předseda Mírového hnutí dr. Josef Plojhar, velmi sporná postava, který však jako ministr, vykonávající svůj úřad po 20 let a jako předseda lidové strany, si mohl více dovolit než bezvýznamné figury, které dnes stojí v čele prorežimní organizace a které režim podle potřeby vyměňuje.21/ Předpovědět další vývoj náboženského a církevního života je věru těžké. Nelze však pochybovat o tom, že hlavní zatěžkávací zkouška jak oficiální, tak i podzemní církve stojí ještě před námi. Velký vliv na další vývoj může mít situace v sousedním Polsku. Poznámky : 1/KNA, 24.2.1981 2/ Radio Vatikán, 2.2.1981 3/ Studie, Řím, č.71/1980, str.482- 485. — V poslední době byli uvězněni plzeňský dominikán P.Jar. Důtka, který vykonával kněžskou funkci bez státního souhlasu a jezuita Jos.Kordík, pro rozšiřování samizdatové literatury - Katpress Dolomiten. 58 [pageend58]2 . K A R D I N Á L T O MÁ Š E K A R O Z P A K Y P R A Ž S K É H O RE Ž I MU Význam osobnosti pražského arcibiskupa kardinála Dr.Františka Tomáška stále stoupá. Přispěly k tomu jeho mezinárodní kontakty, ale i zostřená pozornost světové veřejnosti k situaci církve v Československu. Agentura Reuter zdůraznila, že „vztahy mezi státem a církví jsou v ČSSR nejhorší ze všech komunistických zemí.*/ Kardinál Tomášek je osobním přítelem rakouského presidenta dr. Josefa Kirschlege- ra, se kterým udržuje pravidelné kontakty, a významní evropští politici, pokud navštíví Prahu, žádají pravidelně o audienci h kardinála Tomáška /Západoněmecký ministr zahraničí Hans-Dietrich Genscher navštívil například kardinála Tomáška při své oficiální návštěvě v Praze 19. prosince 19802//. Všeobecně je znám i úzký vztah arcibiskupa Tomáška k papeži Janu Pavlu II., vztah, který se datuje od doby, kdy papež byl ještě krakovským arcibiskupem. Kardinál Tomášek je již také po léta v pravidelném kontaktu s polským episkopátem. Polského primase kardinále Stefana Wy- szynského navštívil v srpnu minulého toku3/. Kardinál Tomášek za svých pravidelných návštěv v Římě /ve Vatikáně zastává funkci konzultora Kongregace pro katolickou výchovu'*/ a je členem Sekretariátu pro výchovu křesťanů/ poskytuje interviewy italským listům /Gazetta Del Popolo, II Regno aj./. 4/ Z „Odůvodnění” rozsudku vyneseného Okresním soudem v Kroměříži dne 31 .října 1978 - Studie č. 65/1979, str. 430-435. 5/ Münchner Katholischer Kirchenzeitung, 22,10,1978. 6/ Viz Czechoslovak Situation Report 18, Radio Free Europe, 15.7.1980., Item 2 a Studie č.71/1980, str.496-503. 7/ Katolické noviny č.9,13.1981. 8/ Stuttgarter Zeitung, 123.1981 9 /Nový život, Řím, č.11/1977 10/ Katolické noviny č.9,1.3.1981, str.3 11/ Duchovní pastýř č.2, únor 1981, str. 31-32 12/ Český zápas Č30 —51, Vánoce 1980 13/ Rheinische Merkur, 23. května 1975 14/ Svobodné slovo, 15.3.1960 15/ Viz CS/SR, 15.7.1980, FRER, Item 2 16/ Stuttgarter Zeitung, 12.3.1981 17/ Frankfurter Allgemeine Zeitung, 31.7.1980 18/ Stuttgarter Zeitung, 12.3.1981 19/ Pravda, Bratislava, 29.12.1980. Viz též CS/SR,1, 15.1.1981, RFER 20/ Ateizmus, Č.6/1980 21/ Velký ohlas způsobila stávka bratislavských bohoslovců proti organizaci Pacem in terris. S bratislavskými bohoslovci se solidarizovali profesoři a studenti vídeňské, mnichovské a jiných vysokých škol. 59 [pageend59]Výtahy z těchto interviewú se pak přetiskuji v předních evropských listech. Ve svých rozhovorech je kardinál Tomášek značně otevřený a kriticky poukazuje na nejožehavějši problémy současného náboženského života v Československu, jako jsou neobsazené biskupské stolce, výuka náboženství dětí atd. V rozhovorech s italskými žurnalisty se také veřejně distancoval od prorežimní organizace Pacem in tenis®/- Po mezinárodním skandálu, který pražský režim sklidil, když nechtěl dát kardinálu Tomáškovi povolení navštívil Solnohrad při otevření světové výstavy historických a uměleckých památek k jubileu sv. Jana Nepomuckého, na kterou byl v roce 1979 pozván presidentem rakouské republiky Kirschlegerem, stali se režimní představitelé opatrnější®/. Nepočítali zřejmě s tak silným mezinárodním ohlasem intervence rakouského ministerstva zahraničí v Praze. Západní tiskové agentury měly k dispozici i dopis, ve kterém kardinál Tomášek kritizuje šéfredaktora Katolických novin F. Hochmana za neodpovědné vedení listu. Od té doby se režim vyhýbá konfliktu s pražským arcibiskupem a neodvazžuje se tolik cenzurovat jeho pastýřské listy a články v Katolických novinách. Příznačný byl Pastýřský list, otištěný v podstatném výtahu v tomto listě, ve kterém kardinál Tomášek kritizoval nedostatek kněží a také podmínky, za kterých musí svou pastorační činnost vykonávat?/. Ve velikonočním čísle Katolických novin8/ zaujal arcibiskup Tomášek stanovisko k papežovým cestám do zahraničí, které byly v celé radě článků v komunistickém tisku kritizovány a zkreslovány. V článku nazvaném „Stopami apoštolů Petra a Pavla” kritizuje „různé lidi, kteří mají výhrady k cestám papeže” a poukazuje, že se nejedná o „nějakou show”, nýbrž o poslání, které papež má jako představitel křesťanů. Zdůrazňuje, že jeho cesty mají také hluboký ekumenický význam. Poukazuje především na cestu do Turecka k patriarchovi do Carihradu. „Papež nemůže čekat, až pravoslavní přijdou k němu; sám musí k nim jít a nabídnout jim ruku.” Nemůže-li si za dané situace režim dovolit cenzurovat kardinálovy články a zasahovat proti pražskému arcibiskupovi, používá jiných osvědčených metod. Na Poštovní novinové službě v Praze, kde má režim své dohlížitele, se zásilky Katolických novin prosté ztrácí. To vedlo redakci ke „Sděleni”^/; „V poslední době docházejí do redakce Katolických novin dopisy a telefonické dotazy, v nichž si odběratelé stěžují, že jim náš týdeník přichází opožděně a velmi nepravidelně. Sdělujeme čtenářům, že kritizovaný zjev nezpůsobuje ani redakce týdeníku ani tiskárna Mír 4 v Praze 1, kde se časopis tiskne. Redakčně i výrobně je každé číslo včas a pravidelně připraveno k expedici, která je pak už záležitostí Poštovní novinové služby.” Vedle mizení čísel Katolických novin s Tomáškovými články se režim snaží i jinou nenápadnou formou zeslabit arcibiskupovu popularitu. Dobře informované římské kruhy např. uvádějí, že k 80. narozeninám arcibiskupa Tomáška byl připravován Sborník vzpomínek na jeho vědeckou a pastorační činnost. Sborník nemohl vyjít stejně jako žádná z dřívějších kardinálových knihlO/. Režim reaguje také rozšířením protináboženské kampaně, aniž by však přímo napadal kardinála Tomáška. Tuto kampaň vedou vedle vysloveně ateistických časopisů i stranické a kulturní orgány. V některých časopisech jako např. v Nové cestě, vyjde v jediném čísle až pět článků s ostrou protináboženskou tendencí!!/, většina článků bývá na pokračování. Jde ovšem převážně o překlady z ruštiny. Rovněž objem protináboženské literatury se rozšířil. 60 [pageend60]1/ Reuter, 13.4.1981. Podobně i vídeňský arcibiskup kardinál Dr. Franz Konig prohlásil v interview s francouzským týdeníkem Le Point, že politický útlak katolické církve je v Československu nejhorší ze všech východoevropských zemí - Le Point, Paris, č.444, 23.3.1981. 2/ DPA.Prag, 19.12.1980. 3/ DPA, Warschau, 21.8.1980. 4/ Na poli vědy je arcibiskup Tomášek odborníkem v pedagogice, kterou přednášel jako profesor na Palackého univeristě v Olomouci. Po tragické smrti prof.Jos. Kratochvíla se stal šéfredaktorem a později stálým spolupracovníkem pedagogické revue Vychovatelské listy, která byla po únoru 1948 zakázána. 5/ Suddeutsche Zeitung, 7.5.1980. — Pozn.red.: Nové Obzory uveřejnily vč,l/1981 nezkrácený překlad interviewu kardinála Tomáška s italským časopisem II Regno. 6/ V květnu 1979 intervenoval rakouský ministr zahraničí Wilibald Pahr na čs. velvyslanectví ve Vídni a žádal, aby arcibiskupovi bylo dáno povoleni k návštěvě Solnohradu, jinak že „celý případ může velmi negativně ovlivnit vzájemné čs.—rakouské vztahy /AP, Reuter, 9.5./. 7/ Viz CSSR/6, RFER, 26.3.1981, Item 3. 8/ Katolické noviny č.16/1981 — Velikonoce. 9/ Tamtéž. 10/ Arcibiskup Tomášek publikuje své odborné práce pod průhledným pseudonymem Tomáš Malý v Křesťanské akademii, kde vyšlo nově přepracované vydání jeho vynikající práce PEDAGOGIKA /1980/. 11/ Nová cesta, č.4, duben 1981. 3 . Ú P R A V A PLATŮ D U C H O V N Í C H Zřejmě pod tlakem veřejnosti a zvýšeného zájmu západních státníků a vědců o osobnost kardinála Tomáška, aby prokázal svůj benevolentní poměr k církvi, rozhodl se pražský režim zvýšit od 1. května 1981 platy duchovních. Je to první zvýšení platů od měnové reformy v roce 1953. Abychom pochopili současnou politiku režimu v této oblasti, musíme se vrátit do minulosti. Katolická církev v Československu nebyla sice bohatá, ale soběstačná. Součástí protináboženského tažení po nástupu komunistů k moci byla proto i likvidace veškerého církevního majetku /školských institucí, zejm. rozvětvené sítě katolických gymnasií, dále nemocnic, polních a lesních hospodářství, tiskáren, nakladatelství, klášterních knihoven a obrazáren atd./. Život všech církví byl upraven podle textů zákonů, otištěných ve Sbírce zákonů republiky Československé ze dne 17. října 1949. Zákonem č. 217 /částka 67/ byl ustaven Státní úřad pro věci církevní. Zákon číslo 218 z 18. října 1949 věnoval pozornost „hospodářskému zabezpečení církví a platům duchovních”. Po vydání tohoto zákona panovala nicméně dost dlouho nejednotnost a nejasnost, kterou vyřešil až 61 [pageend61]Zákon ze dne 30. května 1953 o peněžní reformě.!/ y oddílu II. § 4 se píše: „Mzdy, služné a jiné odměny za práci a služby ... znějící na československé koruny se přepočítávající ke dni 1. června 1953 v poměru 5 Kčs starých peněz za 1 Kčs nových peněz.” Na základě tohoto zákona základní plat duchovních, který ve starých penězích činil 36 tisíc korun ročně,se přepočtem snížil na nových 7 200 Kčs ročně, což se rovná měsíčnímu platu 600 Kčs. Jak je tomu po nové úpravě platů duchovních z dubna 1980? V paragrafu 1 Vládního nařízení^/ se praví, že plat duchovních, kteří působí se státním souhlasem /včetně universitních profesorů/ činí měsíčně při „započítatelné době duchovenské činnosti”: kratší než 3 roky od dovršených 3 do 6 roků od dovršených 6 do 9 roků od dovršených 9 do 12 roků od dovršených 12 do 15 roků od dovršených 15 do 18 roků od dovršených 18 do 21 roků od dovršených 21 do 24 roků od dovršených 24 do 27 roků od dovršených 27 do 30 roků od dovršených 30 do 33 roků od dovršených 33 do 36 roků delší než 36 roků 1 000 Kčs 1 060 Kčs 1 120 Kča 1 180 Kčs 1 240 Kčs 1 300 Kčs 1 350 Kčs 1 400 Kčs 1 450 Kčs 1 500 Kčs 1 540 Kčs 1 580 Kčs 1 620 Kčs 2. — Vyšší základní plat náleží duchovním, počínaje měsícem, ve kterém jim uplynula doba dalších tří roků započítatelné duchovenské činnosti. Objektivní obraz sociálního postavení kněží v komunistickém Československu si můžeme udělat na základě údaje Federálního statistického úřadu, otištěného v Rudém právu3/, podle něhož průměrná mzda pracovníků v socialistickém sektoru národního hospodářství /bez JZD/ činila v roce 1980 2 640 Kčs měsíčně! Dr. Rudolf Strobinger v komentáři ke zvýšení platů „Halbe Wahrheiten und ganze Lugen” právem poznamenal, že pn zvýšení platů duchovních se zamlčuje, že i po nové platové úpravě je průměrný měsíční plat duchovních v ČSSR podstatně nižší než průměrný plat ostatních občanů. Poznámky: 1/ Sbírka zákonů republiky Československé, 30-5.1953, čsrtka 25 2/ Vládní nařízení ze dne 28. dubna 1981 o úpravě osobních požitků, poskytovaných československým státem duchovním církví a náboženských organizací. Sbírka zákonů a nařízení č. 47, částka 10 z 30.4.1981. 3/ Rudé právo, 23.1.1981 62 [pageend62]LUBOŠ J. ŠOUREK ŠTEFAN KARDINÁL WYSZYNSKI Arcibiskup hnězdenský a varšavský primas polský * 3. srpna 1901 + 28. května 1981 Již před dvěma roky, když papež Jan Pavel II. navštívil svou vlast, pozorovali přátele' a spolupracovníci kardinála i žurnaliste' a členové vatikánské delegace, že kardinál Wyszynski je bledý, vysílený a musí stále odpočívat. Rok nato, na podzim 1980, lékaři zjistili, že jde o vážné onemocnění. Letos na jaře se však již vědělo, že je to rakovina zažívacího ústrojí a že se nedá nic dělat. 16. května přijal svátost nemocných, 21. května ještě předsedal zasedání ústřední rady polské biskupské konference a 25. května krátce telefonicky hovořil se svým spolubratrem, papežem Janem Pavlem II. 28. května v časných ranních hodinách dotlouklo srdce věrného služebníka Církve, upřímného polského vlastence a velkého Evropana. I když byl v Polsku pracovní den, celý život jakoby se zastavil; zvony hlásaly v celé zemi smutnou zprávu, rozhlas a televize přerušily vysílání a komunistická vláda vyhlásila čtyři dny národního smutku. Štefan Wyszynski se narodil 3. srpna 1901 v obci Zuzela, kde byl jeho otec — pocházející z drobné zchudlé šlechty — varhaníkem. Po absolvování reálného gymnasia se rozhodl pro kněžskou dráhu a byl přijat do semináře ve Wloclawku, kde byl v roce 1924 - v den svých 23. narozenin - vysvěcen na kněze. V následujících letech ještě studoval na katolické universitě v Lublině, dále pak v Římě, Miláně, Paříži, Mnichově a v Belgii. V roce 1929 promoval a věnoval se převážně sociálním otázkám. Vydal také několik knih — např. „Kapitalismus, katolicismus a socialismus”, „Vliv nezaměstnanosti na náboženský a mravní život” a „Postoj kněze k současným sociálním otázkám”. Brzy se stal profesorem ve Wloclawku, spolupracovníkem biskupského vikariátu a šéfredaktorem teologického měsíčníku. Byl prvním knězem, který intenzívně spolupracoval s polskými křesťanskými odbory a byl pověřen vedením katolické dělnické university. Po vpádu hitlerovských vojsk do Polska odešel do podzemního odboje, kde vedl duchovní službu a vzdělávací kroužky. V roce 1944 byl jmenován duchovním vojenských jednotek a již v roce 1946 biskupem v Lublinu. Po úmrtí arcibiskupa Hlonda v roce 1948 jej papež Pius XII. jmenoval arcibiskupem hnězden- ským a varšavským. A zde začala jeho neúnavná pastýřská i diplomatická a státnická práce v období stalinismu, kdy se pokusil s komunisty uzavřít určitý modus vivendi a snažil se zabránit, aby komunistický režim B. Bieruta nezničil Církev v Polsku. Komunisté, kteří smlouvu s církví už od samého začátku porušovali, se chtěli nepohodlného arcibiskupa zbavit, ale Wyszynski vždy důrazně protestoval. V roce 1953, kdy byl jmenován kardinálem, mu polské orgány nedovolily, aby odjel do Říma, a hned 63 [pageend63]na to v září byl zatčen. Jeden z vysokých stranických funkcionářů ve Varšavě tehdy prohlásil: „I když máme statní moc pevně v rukou, celý polský národ stojí za církví”. Proto ze strachu před rozbouřeným lidem se neodvážili zacházet s Wyszyn- ským tak, jako zacházeli například komunisté v Maďarsku s kardinálem Mindtszen- tym; byl internován a místo jeho pobytu bylo utajováno a velmi často měněno. V roce 1956, když v Polsku vyvrcholila krize a došlo ke změně ve vedení státu, byl nový představitel strany Gomulka chtě nechtě donucen k určitým Ústupkům a kardinál byl propuštěn na svobodu. Varšavské obyvatelstvo mu 22. října 1956 připravilo přímo triumfální po příjezdu do arcibiskupského paláce. V následujících letech se Gomulka na příkaz Moskvy pokoušel kardinála i Církev izolovat, snažil se rozdělit duchovenstvo a věřící a stále docházelo k šikanování a omezování. Kardinál velmi dobře viděl velké nebezpečí a houževnatě bojoval proti všem komunistickým plánům, vydatně podporován celým biskupským kolegiem a převážnou většinou kněží a obyvatelstva. Wyszynski se zúčastnil všech zasedání II. vatikánského koncilu a neúnavně informoval jak své spolubratry v Římě, tak i západní veřejnost o situaci Církve v Polsku. Ve svých kázáních, pastýřských listech a přednáškách nekompromisně bojoval za práva Církve, za lidská práva vůbec a za sociální pořádek v zemi, a položil tak základní kámen dnešních polských odborů, které sledují stejný cíl: nedat se zotročit! V roce 1965 to byl Wyszynski, který podal německým katolíkům ruku ke smíření. Byl to krok, který si mohl dovolit pouze on. Byla to opět zkouška sil s Gomulkovým režimem, který jej za toto gesto okamžitě napadl, ale kardinálovu autoritu se jim nepodařilo podkopat. Po Gomulkově pádu v roce 1970 došlo k určitému uvolnění napětí a stát povolil i stavbu několika kostelů. V následujících letech se však nový Gierkúv režim opět pokoušel omezovat veškerá práva, jež si Církev vydobyla a utlačoval dělnické a rolnické vrstvy. I zde byl polský primas neohroženým zastáncem lidských práv, protestoval proti státní cenzuře, domáhal se státních subvencí pro zemědělce a žádal aby přestaly hrubé policejní metody. Od roku 1976 mu vydatně pomáhal tehdejší krakovský arcibiskup Wojtyla, který se tak se stal druhým nosným pilířem celého polského episkopátu. Říká se, že ve dvou se to lépe táhne; tato dvojice vybojovala celému polskému národu takové svobody, o kterých se ostatním obyvatelům celého východního bloku ani nesní. Když byl v roce 1978 zvolen papež Jan Pavel II., pozice kardinála Wyszynského se značně posílila. Polský primas byl spolubratru Wojtylovi otcem a zářným vzorem. Nově zvolený papež prohlásil: „Na Petrově stolci by nikdy nezasedí papež Polák, kdyby nebylo tvé víry, která neustoupila ani před vězením a utrpením, kdyby nebylo tvé hrdinské naděje a tvé bezmezné důvěry v Pannu Marii, Matku Církve.” Kardinál Wyszynski řídil 33 let svoji diecézi a byl skutečným otcem a představitelem 30 miliónů katolíků v Polsku. Byl však i velkým vzorem jak ostatním slovanským spolubratřím a katolíkům, tak i věřícím a utlačovaným na celém světě. Nikoli jeho pronásledovatelé, Bierut, Gomulka, ani Gierek, ale on byl skutečným vůdcem národa. A proto se před ním poklonili i dnešní varšavští aparátčíci. Pohřební obřady se konaly 31. května. Vatikánskou delegaci vedl státní sekretář, kardinál Casaroli, který byl hlavním celebrantem při zádušní mši svaté; kázal krakovský arcibiskup Machar- ski, který přečetl také poselství sv. Otce Jana Pavla II. Církev z Československa 64 [pageend64]zastupoval pražský arcibiskup, kardinál František Tomášek, ze Spojených států přijeli zástupci presidenta Reagana, poslanci Zablocki a Broomfield, dále pak kardinálové Cody z Chicaga a Krol z Philadelphie a arcibiskup Szoka z Detroitu. Švýcarskou biskupskou konferenci zastupoval biskup Vonderach z Churu a delegaci biskupů z Německe' spolkové republiky vedl jejf předseda, kolínský arcibiskup Josef kardinál Hóffner. Podle úředních údajů byl pohřební průvod dlouhý 4 kilometry a poslední poctu jednomu z největších synů polského národa vzdalo téměř půl miliónu věřících. Pozůstatky kardinála WyszynskeTio jsou uloženy v gotické katedrále sv. Jana. Odešel nebojácný bojovník za práva Církve a všech porobených a trpících. Muž, který dokázal zastavit tlak komunistickeTio ateismu, vzor pro celý svět. Čest jeho památce! JAN BENEŠ KOMU NEPŘÍTELEM? Hodně vody už uplynulo od těch časů, kdy Oswald Spengler psal své Der Untergang des Abendlandes, a v roce, kdy Spengler umírá /1936/, píše Karel Čapek svou největší knihu, Válku s Mloky, ve které románová postava Wolfa Meynerta vyjadřuje Speng- lerovy myšlenky o nemožnosti záchrany západní civilzace, ustupující v těch letech z Evropy den po dni a metr po metru. Spengler byl idealista hrozící se lidské hlouposti, chtivosti a závislosti, opuštěnosti lidských bytostí ve světě rozvrácených hodnot. Čapek byl idealista věřící v pravdy, které vystaveny násilí a vulgaritě, nemohly samy o sobě obstát bez lidí ochotných věřit v ně i ve chvílích zkoušky a možného nepohodlí. Takto mluví Čapkův Wolf Meynert: Dohrává se tragedie lidského rodu: Ať nás nemate jeho horečná podnikavost a technický blahobyt; to je jen hektická červeň na tváři organismu už poznamenaného smrtí. Nikdy lidstvo neprocházelo tak vysokou konjunkturou jako je dnes; ale najděte mi jediného člověka, který by byl šťasten;ukažte mi třídu, která by byla spokojena, nebo národ, který by se necítil být ohrožen ve svém bytí. Uprostřed všech darů civilizace, v krosovském bohatství duchovních i hmotných statků, se nás všech zmocňuje neodbytný pocit nejistoty, tísně a nepohodlí ... Duchovní stav dnešního světa, směsice strachu a nenávisti, nedůvěry a megalomanie, cynismu a malomyslnosti. Tolik z Karla Čapka, který dokázal pochopit strach idealistického filosofa o budoucnost lidstva ve světě, kde se lidské bytosti mění v abstrakci politického symbolu, a jsou proto bezostyšně, v duchu jiného symbolu, likvidovány ve jménu ideologie. Jako rasa, jako třída, jako hlupáci, kteří nejsou ochotni zaměnit své myšlení za všední chytráctví a podrobit se prorokům nových pravd. Prorokům, ve vzácné jednotě 65 [pageend65]ideologií, namířených proti civilizaci, vždy vulgárním.Synové si pravidelně nerozumí- vají s otci, ale mají si obyčejně mnoho co říci se svými dědy. A jestliže státy trvají myšlenkami, které jim daly vzniknout, zajisté totéž platí rovněž o civilizacích, a věru je to civilizace, k čemu se můžeme přimknout a čemu můžeme věřit ze všeho nejvíc. Nuže, kde je naše civilizace, odkud pochází a čím vším už musela projít? Pátrejme po jejích kořenech, po kořenech a pravdách, starých pravdách této civilizace, která nás VŠECHNY určila, tato civilizace už tolikrát skoro vyvrácená, tolikrát poodešlá na samou hranici stínu kultur dávno zaniklých a nepochopitelných, ale přece vždy znovu a znovu vzkříšená návratem ke starým pravdám, které vůbec nemusí být špatné jenom proto, že obrostly mechem pohodlí a neochoty nenastavovat za ně krk. NEŽIT SE LŽI", formuloval své krédo v polovině sedmdesátých let Alexander Solže- nicyn, a tak jako Dostojevský, o generace dříve než zrůdnost abstrahující si lidské bytosti do politických symbolů mohla dosáhnout vrcholů /Dostojevský dokončil Běsy v roce 1862/, i Solženicyn předznamenal hnutí touhy po životě s naději civilizace, která se chce a bude temnu bránit. Předznamenal, v samém srdci impéria z nejobludnějších, co jich kdy země nosila, touhu po zemi, na které by se nám mohlo chtít existovat. Touhu po pravdě, která nechce mít se lží nic společného, protože život se lží a ve lži především korumpuje nás samé. V poměrech československého exilu toto hnutí, politicky ovlivněné příchodem „Polského papeže” do Říma a Ronalda Reagana do Bílého domu, dalo samo sobě formu DUCHOVNI OBRODY. Neboť přes hmotnou existenci v exilu byli jsme, jako národ i jako stát, především zničeni duchovně, a z této mravní bídy pohyblivých principů a všedního chytráctví si přejeme vyjít. Člověk přežil nacismus a přežívá i komunismus. Jenže už nikoli jako svéprávná a svobodně myslící lidská bytost, ale na způsob skrčence, především duchovního. Tedy, vtěleno opět do československých poměrů, přibližně to, co dělilo T.G. Masaryka od jeho nástupce na presidentském stolci. Dost slušný a dokonce vznosný politický program napíše kdekdo. Něco jiného je znát administrativu a slušně ji provádět; a zase něco jiného je pochopit, oč v dané době pro stát a národ jde, ukázat v těžkých a osudových chvílích cestu, určit vhodný postup a vést. /K. Čapek: Hovory s TGM, „Politika”./ Nuže, pokud jde o programy, těch bylo přemnoho a dokonce jsme měli a dosud máme lidi, kteří se považují za vůdce. Od let konce první republiky ale už nám pohříchu chybí nejen vlastní program, ale i slušná administrativa, a zejména kdokoli, kdo by byl schopen a ochoten, i v osudových chvílích, určit vhodný postup a vést. Duchovní obroda či duchovní obnova především asi znamená přestat s dobře znějící, leč neúnosnou politikou hesel a ideologických nálepek, a návrat k oné prosté pravdě poznání, že kdo nelže a nekrade, nemá se čeho bát, a ku vědomí, že znamením civilizace, ku které patříme, je láska k člověku, nikoli fanatismus ideologie, budovaný na nenávisti, závisti a zlobě. Hořké konce exilových skupin, přizpůsobivých kterékoli politické garnituře v té které západní zemi, za celých 40 let neexistence svobodného Československa, měly by nám být poučením o tom, že být „odbojovým radou” je sice někdy i docela slušně honorované zaměstnání, ale že i v případě, kdy dosáhne lukrativnosti, rozchází se se svým původním posláním. Nikoli, zajisté, že si nepřejeme vtáhnout na Václavák na bílých koních, ale máme za to, že je nám třeba jednoty v pravdě, svobody v pochybnostech a dobré vůle a lásky 66 [pageend66]ve všech ostatních záležitostech. Přes hlavy odbojových radů, fungujících a štědře dotovaných autorů vznosných politických programů, vzniká po dlouhých letech poprvé cosi víc než jen pouhá organizace ochotná reprezentovat kohokoli, kdo se k ní přidá. Bylo snad až příliš mnoho programů, a bylo k naší škodě, že tyto programy, ač rozdílné, vznikaly vždy v těchže hlavách, nad kterými se vztyčovaly rozdílné korouhve. Už dlouho jsme cítili, že je toho vlastně dost. Poláci dokázali, že duchovní obroda je možná, ba že je jedinou cestou, a to i za okolností horších, než je československá zkušenost. 28. říjen 1981 v Los Angeles letos slavilo na devět čs. organizací společně. Věc nebývalá. Tato oslava byla také o cosi víc než jen sentimentální poohlédnutí za čímsi, co bylo ztraceno. V dané situaci to byl ČIN. Různé spolky a různí, už léta rozhaštěrení lidé, se dokázali sejít. Mluvilo se o Československu. Mluvilo se o tom, že návrat ke starým pravdám a vůle k duchovní obrodě musí také znamenat to, že přemýšlíme-li o svobodném Československu, nezbývá nám než si přiznat, že to bylo Československo, jehož plná jedna pětina byli čeští Němci. Komu tedy nepřítelem? Ta otázka není správná. Čemu? Jen lži, té, se kterou se nám už dávno přestalo chtít žít. Píše se rok 1981. Nastal čas, aby se synové navraceli k pravdám dědů. Ti dnešní dědové se rodili přibližně spolu s republikou. Pamatují cosi z její velikosti, cosi z jejích chyb a dlouhou historii dosud nezastaveného pádu, nakonec vždy doběhnutých chytráků. Evropa ustoupila od časů Oswalda Spenglera a Karla Čapka z Evropy už o kilometry. Dokonce celé stovky kilometrů. Přesně tak daleko jako její obyvatelé ustoupili od starých pravd, které nemusí být pro své stáří ještě vůbec špatné. Je jen na nás, chce-li se nám ještě ustupovat. Erose dosáhla vrcholu a očistila jádra věcí. Duchovní obroda. Víra ve svět bez lži. Los Angeles, 28.10.1981 H L E D Á M E N O V É A U T O R Y N A P I Š T E NÁM! T Ě Š Í M E SE NA S P O L U P R Á C I PŘISPĚJTE K DALŠÍMU ROZŠIŘOVÁNI' N O V Ý C H O B Z O R Ů POŠLETE ADRESY PŘÁTEL A ZNÁMÝCH 67 [pageend67]DOKUMENTY DOKUMENTY DOKUMENTY DOKUMENTY PAPEŽ PIUS XI. Z ENCYKLIKY „DIVINI REDEMPTORIS” /1937/ Bludný ideál 8 . Dnešní komunismus, ve vyšší míre než jiná podobná hnutí v minulosti, v sobě skrývá bludnou myšlenku vykoupení. Lživý ideál spravedlnosti, rovnosti a bratrství v práci prozařuje jako žhavý žár všechnu jeho nauku a všechnu jeho činnost jakýmsi bludným mysticismem, který vsugeruje davům, získaným klamnými sliby, strhující nadšení a zápal. To je zvlášť vysvětlitelné v době jako je naše, kdy z vadného rozdělení pozemských statků vyplývá neobyčejná bída. Tento falešný ideál se také vychloubá, jako by byl dal podnět k jistému hospodářskému pokroku; ten však, došli-li k němu skutečně, mívá příčiny jiné, jako např. že se ve větších rozměrech zavede průmyslová výroba v zemích, kde dosud téměř nebyla, nebo že se používá brutálních metod, aby byly provedeny malými náklady obrovské práce. Marxův evolucionistický materialismus 9 . Nauka, kterou komunismus utajuje pod slupkou mnohdy tak šalebnou a svůdnou, má v podstatě i dnes svůj základ v Marxově učení o dialektickém a historickém materialismu; bolševičtí teoretikové o sobě tvrdí, že oni jediní ho správně vykládají. Podle této komunistické nauky existuje pouze jediná skutečnost, hmota se svými slepými silami, jejímž vývojem vznikly rostliny, zvířata i člověk. Ani lidská společnost není ničím jiným, než jen jedním z projevů a forem hmoty, která se vyvíjí podle svých zákonů a s neodvratnou nutností směřuje prostřednictvím stálého zápasu sil ke konečné syntéze — k beztřídní společnosti. Jak je zřejmé, v takové nauce není již místa pro Boha, není rozdílu mezi duchem a hmotou, ani mezi duší a tělem; není života duše po smrti, a proto ani naděje v posmrtný život. Komunisté, vycházejíce z dialektické stránky svého materialismu učí, že lidé mohou uspíšit zápas, kterým svět spěje ke konečné syntéze. Proto se snaží, aby třídní rozpory ve společnosti ještě více zostřili, a třídní boj se svou nenávistností a ničením nabývá rázu křižácké výpravy ve službách pokroku lidstva. Naopak mají být jako lidstvu nepřátelské zničeny všechny síly, ať už jsou jakékoli, které se stavějí proti těmto soustavně prováděným násilnostem. Čím je k o m u n i s m u člověk? 10 . Komunismus dále zbavuje člověka svobody, tohoto duchovního základu mravního života, odnímá lidské osobnosti jakoukoli důstojnost a jakoukoli mravní oporu 68 [pageend68]proti vzpouře slepých pudů. V poměru jednotlivce ke společnosti je upíráno jakékoli přirozené' právo lidské osobnosti, protože ta není v komunismu ničím jiným, než pouhým kolečkem v soustavě; dále ve vzájemných vztazích lidí mezi sebou hlásá komunismus zásadu naprosté rovnosti a neuznává nějaké nadřízenosti a autority, zřízené Bohem, nevyjímaje ani autoritu rodičů; nýbrž prvým a jediným zdrojem tzv. autority a podřízenosti mezi lidmi je mu kolektivum. Ani nepňznává jednotlivcům nějaké vlastnické právo nad přírodními statky a nad výrobními prostředky, protože z nich pramení vlastnická práva nad statky jinými; důsledkem prý by tedy byla vláda člověka nad člověkem. Právě proto je prý nutné, aby až do základů byl zrušen tento druh soukromého vlastnictví, jakožto prvý zdroj veškerého hospodářského otroctví. Co by se stalo ze společnosti? 12 . Co by se tedy stalo se společností, opírající se o takové materialistické principy? Stala by se kolektivitou, v níž by nebylo jiného uspořádání, než podle potřeb hospodářského systému. Jejím jediným úkolem by byla výroba statků prostřednictvím kolektivní práce, jejím cílem by bylo užívat pozemských statků v ráji, ve kterém „každý by dával podle svých sil a dostával podle svých potřeb”. Společnosti přiznává komunismus právo, nebo spíš neomezenou libovůli, aby ke kolektivní práci ujařmila jednotlivce, bez ohledu na jejich osobní blaho, třeba i proti jejich vůli a snad i násilím. Mravní a právní řád by v ní byl jen výslednicí dočasné ekonomické soustavy, původu tudíž čistě pozemského, a tedy něčím proměnlivým a prchavým. Zkrátka vyvolává se dojem, že se zahajuje nové období a nová kultura, která je ovocem slepého vývoje: „lidstvo bez Boha”. 13 . Až si konečně jednou za oněch utopistických poměrů bez jakýchkoli třídních rozdílů všichni osvojí řádně kolektivní smýšlení, pak politický stát, na nějž se nyní hledí jako na nástroj, kterým kapitalisté ovládají proletáře, ztratí jakékoliv oprávnění k existenci a zanikne; zatím však, dokud není ještě uskutečněn tento blažený stav, vidí komunismus ve státu a politické moci nejúčinnější a nejuniverzálnější prostředek k dosažení svého cíle. 14 . Hle, ctihodní bratři, toť nové evangelium, které bolševický komunismus hlásá lidstvu jako poselství spásy a vykoupení! Soustava plná omylů a sofísmat, v rozporu s rozumem i s Božím zjevením; rozvracející sociální řád, poněvadž jej ničí v samých základech; zneuznávající pravý původ, podstatu a účel státu; popírající práva lidské osobnosti, její důstojnost a svobodu. Oslňující sliby 15 . Avšak, jak je možné, že taková soustava, vědecky dávno překonaná a skutečností prakticky vyvrácená, se může tak prudce šířit ve všech dílech světa? Vysvětlení je v okolnosti, že jen velmi málo lidí dovedlo prohlédnout pravou podstatu komunismu; nesčíslní podléhají svůdným oslnivým slibům. Pod rouškou, že jde jen o zlepšení postavení pracujících tříd, o odstranění skutečných zlořádů, zaviněných liberálním hospodářstvím, a o spravedlivější rozdělení pozemských statků /cíle to nesporně plně oprávněné/ a agitačním využitím světové hospodářské krize podařilo se komunismu dostat do sféry svého vlivu také ty kruhy obyvatelstva, které zásadně zavrhují každý militarismus a teror. A jelikož každý omyl obsahuje vždy také trochu pravdy, proto, postaví-li se ony oprávněné cíle, jež jsme naznačili, podle 69 [pageend69]potřeb místa a doby chytře a nápadně do popředí, zakryje se tak, kde se to hodí, odporná a nelidská surovost komunistických zásad a metod. Takovým způsobem získávají lidi více než průměrně nadané', a to dokonce tak, že se stávají apoštoly komunismu mezi mladou inteligencí, jejíž rozum není ještě dost vyspělý, aby postřehl vnitřní omyly. Hlasatele' komunismu dovedou dále těžit i z protiv a rozporů mezi různými soustavami politickými a konečně i ze zmatků na poli vědy bez Boha, aby pronikli na university a opřeli články své nauky o pseudovědecké argumenty. Liberalismus mu připravil cestu 16 . Aby se vysvětlilo, jak se komunismu podařilo, aby jej bez prozkoumání přijaly tak velké davy dělnictva, nutno si uvědomit, že to bylo již k tomu připraveno náboženským a mravním odpadem, v němž je zanechala liberální hospodářská soustava. Když se dělníkům ukládala práce i v neděli, nezbývalo jim času, aby splnili třebas aspoň nejdůležitější náboženské povinnosti ve dny sváteční; nemyslelo se na to, aby se vystavěly kostely blízko továren, ani na to, aby se usnadnila práce kněží; naopak: spíše se ještě pořád dále podporoval praktický odklon od náboženství. Jen se tu rozpomeňme na dědictví omylů, které tolikrát pranýřovali naši předchůdcové a my sami, a potom není divu, že se ve světě již tak daleko odkřesťaněném šíří komunistický blud. Propaganda ; chytrá a v úžasných r ozměrech 17 . Další důvod, proč se komunistické názory tak prudce šíří a pronikají do všech států, velikých i malých, s kulturou vyspělou i s méně vyvinutou, takže není na světě koutu, kam by se nebyly dostaly, je propaganda opravdu dabelská, jaké snad nikdy svět neviděl: propaganda řízená z jediného ústředí a velmi dovedně se přizpůsobující poměrům u různých národů; propaganda, která má pro své účely ohromné finanční prostředky, úžasné organizace, mezinárodni kongresy a nesčetné dobře vyškolené síly; propaganda prováděná letáky, revuemi, kinem, divadly, rozhlasem, školami a dokonce i universitami, pronikající ponenáhlu do všech vrstev obyvatelstva /i do vrstev .Jepších”/, a to tak, že ani nezpozorují jedu, který stále více vniká do jejich ducha a do jejich srdce. Spiklenecké m lč e n í v tisku 18 . Třetí mohutnou pomocí pro rozšíření komunismu je opravdu spiklenecké mlčení ve velké části světového nekatolického tisku. Pravíme spiklenecké, protože jinak nelze si vysvětlit, že tisk, který se tak lačně shání i po malicherných každodenních příhodách, mohl tak dlouho mlčet o zločinech v Rusku, Mexiku a také z velké části ve Španělsku páchaných, a mluvil poměrně tak málo o tak rozsáhlé světové organizaci jako je moskevský komunismus. Toto mlčení má částečně svou příčinu v krátkozraké politice a je podporováno různými tajnými silami, které již odedávna usilují zničit křesťanský sociální řád. SMUTNÉ VÝSLEDKY Rusko a Mexiko 19 . Zatím však bolestné výsledky této propagandy máme již před sebou. Kde se 70 [pageend70]podařilo komunismu zapustit kořeny a vládnout — a tu myslíme se zvláštní otcovskou láskou na národu v Rusku a v Mexiku — tam všemi prostředky usiloval o zničení /a prohlašuje to otevřeně/ křesťanské kultury a náboženství až do samých základů a zháší v srdcích lidí a zvláště mládeže každou vzpomínku na ně. Vyháněl biskupy a kněze, odsuzoval je k nuceným pracím, střílel je a nelidsky usmrcoval; prosté laiky, když se zastávali náboženství, uvrhoval v podezření, trýznil je, pronásledoval, vláčil do žalářů a před soudy. Přirozený důsledek soustavy 21 . A nelže říci, že takové pusté ukrutnosti jsou jen přechodným jevem, jaký doprovází každou velikou revoluci, osamocenými výbuchy rozjistření, k jakým dochází v každé válce. Nikoliv, to je přirozené ovoce soustavy, jíž chybí jakákoli vnitřní sebevláda. Sebevlády potřebuje člověk, ať již jako jednotlivec, ať již ve společnosti. I barbarské národy měly takovou uzdu v přirozeném zákoně, jejž Bůh vryl v srdce každého člověka. A kdyby se tento zákon řádně zachovával, tu by bylo vidět, jak se starověké národy zvedaly k velikosti,která dosud některé snadno vznětlivé historiky strhuje k obdivu snad i většímu, než vlastně zasluhují. Když se však vyrve ze srdcí lidem i pojem Boha, pak nutně jejich pudy a vášně je ženou do nejkrutějšího barbarství. Boj proti všemu, co je božské 22 . Avšak vidíme toto: poprvé v dějinách lidstva jsme svědky chladnokrevně uváženého a do podrobností připraveného boje člověka proti .všemu, co je božské’ /II.k Sol.2,4/. Komunismus je protináboženský svou podstatou a pokládá náboženství za „opium lidi”, protože prý náboženské pravdy, odkazující za hrob, odvádějí proletáře od úsilí o dosažení ráje světského, jenž je na této zemi. Terorism u s 23 . Ale proti přirozenému zákonu a proti jeho Tvůrci nevzpírá se člověk beztrestně: komunismus nemohl a ani nebude moci dosáhnout svých cílů ani na poli čistě hospodářském. Je sice pravda, že v Rusku přispěl k tomu, aby lidé i statky byli vyburcováni z dlouhé a po věky trvající nečinnosti, a že nejrozmanitějšími prostředky, často bez svědomí používanými, se dopracoval jakéhosi hospodářského úspěchu; ale víme ze zpráv naprosto spolehlivých, i z nejnovější doby, že skutečně ani tu nedostál svým slibům; nemluvě ani o otroctví, jež uvalil terorismus na milióny lidí. I na poli hospodářském je přece nutná jistá morálka, jistý mravní smysl pro odpovědnost, pro nějž ovšem není místa v soustavě čistě materialistické, jakou je komunismus. Jako náhrada zůstává jen terorismus, který nedovede ani zadržet mravní zkázu a tím méně zabránit rozkladu sociální struktury. OTCOVSKÁ LÁSKA K UJAŘMENÝM NÁRODŮM V RUSKU 24 .Tím však nechceme nikterak šmahem odsoudit národy v Sovětském svazu, k nimž chováme nejživější otcovskou lásku. Víme, jak mnohé z nich sténají pod tuhým jhem, jež na ně bylo násilně vloženo lid mi .kterým se o opravdové zájmy země z největší části nejedná, a chápeme, že mnohé jiné se daly oklamat bludnými nadějemi. Pronášíme soud nad systémem a nad jeho původci a podporovateli, kteří pokládali 71 [pageend71]Rusko za nejvhodnější území, aby na něm uvedli v praxi soustavu, vypracovanou již před desetiletími a odtud ji šíří dal a dále po cele'm světě. Jak se zajistit proti nástrahám k o m u n i s m u 57 . Touto záležitosti jsme se důkladně obírali již ve své promluvě 12. května m.r., avšak pokládáme za nutné', ctihodní bratři, abychom na ni opět zvlášť důrazně obrátili vaši pozornost. Ateistický komunismus se zpočátku projevil jak byl, v celé své zvrácenosti, ale brzy zpozoroval, že takovým způsobem od sebe odpuzuje národy a proto změnil taktiku a usiluje přilákat davy nejrozmanitějšími nástrahami a skrývá své vlastní plány za myšlenky, které samy o sobě jsou dobré a vábné. Tak např. když vůdcové komunismu vidí všeobecnou touhu po míru, předstírají, že jsou nejhorlivějšími stoupenci a šiřiteli hnutí pro mír ve světě. Zároveň však štvou do občanské a třídní války, která prolévá řeky krve a poněvadž cítí, že jejich mír je na velmi slabém základě, uchylují se k neomezenému zbrojení. Podobně pod různými jmény, která ani trochu neupomínají na komunismus, zakládají spolky a časopisy, které slouží jedině k tomu, aby se svými idejemi pronikli do prostředí, do kterých by se jinak nedostali; ba snaží se mnohdy s nasazením všech sil a věrolomně infiltrovat i do sdružení katolických a náboženských. Rovněž se někdy stává, že aniž by se vzdali jediné tečky svého zvráceného programu, zvou katolíky, aby s nimi spolupracovali na poli tzv.humanitním a charitativním, a navrhují mnohdy i plány, které jsou zcela ve shodě s křesťanským duchem a učením Církve. Jinde zacházejí v přetvářce tak daleko, že namlouvají národům, že v zemích, kde křesťanství zapustilo více kořeny, nebo kde je pokročilejší civilizace, bude mít komunismus jiný, umírněnější ráz, že nebude bránit náboženskému ctění Boha a bude respektovat svobodu svědomí. Jsou dokonce i lidé, kteří s odvoláním na jisté změny zavedené v poslední době v sovětském zákonodárství činí závěr, že komunismus začíná poněkud opouštět svůj programový boj proti Bohu. 58 . Nuže, ctihodní bratři, pracujte usilovně, ať se věřící nedají oklamat! Komunismus je svou vnitřní podstatou zvrácený a nelze připustit, aby kdokoli, komu záleží na záchraně křesťanské a světské kultury, mu v jakékoli věci pomáhal. A kdyby někteří zbloudilci pracovali na vítězství komunismu ve svém státě, padnou mezi prvními jako oběti svého pomýlení. A čím více vynikají starobylostí a velkolepostí své křesťanské kultury ty státy, do nichž se podaří komunismu proniknout, tím hroznějším ničitelem se tam ukáže nenávist „bezbožníků”. Překlad Bedřicha V a š k a z roku 1937. Redakce ho přehlédla a provedla mírné jazykové úpravy těch míst, která dnes už znějí příliš archaicky. CHCETE-LI, ABY NÁŠ NOVÉ VZNIKLÝ ČASOPIS MOHL I NADÁLE VYCHÁZET, P Ř E D P L A Ť T E SI N O V É O B Z O R Y ! 72 [pageend72]PROHLÁŠENÍ STÁLÉ RADY FRANCOUZSKÝCH BISKUPŮ MARXISMUS, ČLOVĚK A KŘESŤANSKÁ VIRA Sdělení pro tisk* Na začátku porady v roce 1975 vyjádřil kardinál Marty přání, aby „francouzský epis- kopát pokračoval s vážností, kterou vyžaduje tato otázka, ve studiu vztahu mezi marxistickým učením, jež zamýšlí dosáhnout osvobození bez Boha, a Evangeliem, jež vybízí ke spáse v Bohu” /Chercheurs et témoins de Dieu, str. 23/. Msgr. Matagrin byl pak pověřen Stálou radou, aby koordinoval práce rozličných zainteresovaných biskupských komisí. Jeho jménem a ve spojením s ním navázal před půldruhým rokem Msgr. Derouet, člen sociální komise, a též jiní biskupové, styk a aktivními křesťany, s politiky, odboráři, teology, filosofy, jakož i s biskupskou komisí pro dělnictvo a s Ústavem pro věroučná studia. Souhrn výzkumů vyvrcholil uveřejněním tohoto Prohlášení o „marxismu, člověku a křesťanské víře” Stálou radou. Nabízí se všem křesťanům jako základní příruční text a pojednává souhrně o marxismu ve vztahu k různým společenským skupinám. Vychází z marxismu všeobecně tak, jak je zprostředkován ve Francii četnými proudy, z nichž nejznámější je reprezentován stanovisky a činností komunistické strany. Marxismus rozličných interpretací vykonává vliv v organizacích politických a odborových, avšak i jinde. Křesťané se proto s ním denně setkávají. Co chce epi skopát říci Marxismus, jeho analýza člověka, společnosti a historie, dnes z mnoha míst ovlivňuje činnost odbornou a kulturní. Jako jiní lidé, i křesťané jsou poznamenáni tímto viděním světa a touto společenskou praxi. To klade nové otázky jejich víře a Církvi. Ta nemá zaujímat stanovisko v současných politických bojích. Nemůže se stát služebnou silou pro kohokoliv. Jejím vlastním posláním je hlásat evangelium Ježíše Krista všem lidem bez ohledu na jejich politickou příslušnost. Vyhledává každého v důvodech a cílech jeho rozhodnutí. Nenavrhuje řešení technická ani politická ve vlastním slova smyslu. Nepodporuje rovněž společensko-ekonomický systém, který by radikálně odporoval jinému. Souhlasí naopak s legitimitou pluralismu, neboť ten má ve větší vážnosti lidskou osobu a její odpovědnost. Mnohost projektů společnosti a jejich hlásání se ve skutečnosti ukazují jako nezbytné k tomu, aby byla vytvořena společnost opravdu demokratická. Biskupové připomínají, že křesťanská víra se nedá uvést v soulad s marxismem. Zdůrazňují ateistický charakter historického a dialektického materialismu. Věrnost víre * Text sdělení byl předán novinářům na tiskové konferenci dne 6. července 1977. 73 [pageend73]ukládá křesťanům, aby svou činností prosazovali práva lidské osoby v dějinách a ve společnosti. Ve jménu těchto práv a věrnosti křesťanské víře vyzývají odpovědní pastýři Církve křesťany, aby byli jasnozřiví ve svém setkání s marxismem. Odmítají svázat křesťanskou naději s marxistickými vizemi historie. V této době, kdy někteří považují marxismus za rozhodující pro vývoj společnosti, se jeví nutné, aby se ukázala neúplnost marxistického vidění člověka a jeho neporozumění víře křesťanů a tím i Církvi. Prohlášení v závěru vymezuje podmínky dialogu, jsou-li křesťané a marxisté účastni na veřejné činnosti. Křesťané musí zachovat vlastní podstatu své víry a postarat se, aby dávali poznat Toho, který je v základu oživuje: Ježíše Krista, Spasitele lidí.Dialog se může vyvinout jen v pravdě. Vyžaduje zřetelnost, jasnost a úctu k tomu, čím jsou jedni a čím jsou druzí. Z toho důvodu se jevilo nutné jasně popsat, na jaké bezvýchodné situace narážejí křesťane' v četných diskusích, k nimž jsou zváni. Přijímaje nové otázky o rozporech a nespravedlnosti současného společenského života ve světě, jehož kultura je poznamenána marxismem, Boži lid má za poslední hlásat evangelium bratrství mezi lidmi ve slovech, vyzývajících k proměně života jednotlivců i sociálních skupin. 6. července 1977 o o o Text Prohlášení Katolíci naší země jsou stále pozornější k nerovnoměrnému rozdělení statků a odpovědnosti mezi sociálními kategoriemi a mezi různými oblastmi světa. Nacházejíce ve své víře v Boha, jenž je láska, zápal pro spravedlnost, mnozí odmítají přijmout často nesnesitelný stav, vytvořený systémy politickými, hospodářskými a kulturními. Jsou si dobře vědomi důležitosti společné akce k přeměně těchto poměrů podle rozličných programů. Křesťané se tak dnes rozdělili do všech politických hnutí a mnozí z nich se nevyhnutelně setkali s marxismem. Ten v nynější době zaznamenává kulturní a politickou expanzi. Ve formě zpopularizované spíše než vědecké se mnohým zdá být konečným vysvětlením hospodářských a ideologických krizi. Ať se mluví o výchově, práci, zdravotnictví nebo vědeckém výzkumu, o zemědělství, dělnících či inteligenci, vedoucí funkcionáři se odvolávají tím či oním způsobem na marxistický výklad dějin a společnosti. Především prostřednictvím politické a odborářské činnosti se křesťané setkávají s marxismem; mnozí pak říkají, že zde nalezli analýzy a prostředky činnosti k přeměně sociálních vztahů. Marxismus dnes daleko přesahuje politické Strany; ovlivňuje četné sociální a kulturní instituce, jako sdružení rodičů, universitní fakulty a osvětové domy. Krajní levice a freudovští marxisté se taktéž pokoušejí svým způsobem vyrovnat s protiklady liberální společnosti z konce 20. století. Navrhují konkrétní akce za účelem pozměnění * * „Documents-Episcopat”, č. 15, červen 1977. 74 [pageend74]činnosti státu, škol a podniků. Pokud se týče francozské komunistické strany, ta veřejně klade důraz na teoretické a praktické zmněny marxismu: Zřetel na současné skutečnosti ji nedávno vedl k zamítnutí diktatury proletariátu a k zaujetí nového stanoviska vůči občanským svobodám, výdajům na národní obranu a průmyslové struktuře. Ve jménu politického realismu komunisté vyzývají k jednotě francouzského lidu”. V této všeobecné strategii jsou křesťané předmětem naléhání, jelikož se účastní všech kulturních a politických hnutí ve společnosti. Někteří z nich se rozhodli pro socialismus a používají příležitostně nástroje marxistické analýzy, aniž by oddělovali světový názor a prostředky marxistické akce. Jiní naopak si říkají křesťané a marxisté; chtějí být plně marxisty i plně křesťany. Někteří se dokonce snaží tomu nově přizpůsobit vyjádření své víry. Konečně současný stav mezinárodních záležitostí — ať jde o debaty ohledně euroko- munismu, o situaci v zemích na Východě, o šíření marxismu v černé Africe, o zprávy které nám docházejí z Kambodže, či o mlčení křesťanů v Číně — může pouze vyvolat otázky a znepokojení, když je vidět, jak se marxistické teorie převádějí v politickou moc. Na opačné straně je známo, co způsobuje v Jižní Americe, ne-li ve Francii, systematický anitkomunismus, když se přemění v ideologii „národní bezpečnosti” nebo když se dovolává tzv. křesťanské civilizace. Svoboda člověka a tím i svoboda věřících je vždy vážně ohrožena. A tak když jsme byli již mnohokrát dotazováni v naši zemi na tyto politické otázky, naše svědomí obtížené naší biskupskou odpovědností nás vede k tomu, abychom promluvili. Nechceme se vyhýbat palčivým problémům naší doby. Náš veřejný zásah jako pastýřů katolické Církve bude jistě posuzován v politických termínech. Budeme obviněni na jedné straně, že ustupujeme pod vlivem současného volebního stavu, a na druhé straně, že brzdíme změny, považované za nezbytné. Avšak nesmíme mlčet, protože politická rovnováha v naší zemi se zdá být dnes vratká. Odmítáme být podpůrnou volební silou. S kněžími, řeholníky, aktivními křesťany a věřícími chceme být věrni Evangeliu a jsme každému povinni svědectvím, svědectvím naší víry v Ježíše Krista, Pána a Spasitele dějin, neboť „nikdo není cizí srdci Církve, nikdo není lhostejný její péči” /Ecclesiam suam/. Jsme služebníky pravdy o člověku v Ježíši Kristu mezi Božím lidem zde ve Francii a starostlivě se zabýváme se všemi, kdo pracují na vývoji společnosti ve světle víry, současnými potřebami věrnosti Evangeliu. Setkání s marxismem příliš často přivodilo rozhlodání obsahu víry u těch, kteří mysleli, že mohou uvést v soulad své přesvědčení a spolupráci s komunistickými organizacemi. Na základě svého pastýřského úřadu chceme dnes přesně vymezit, jaké jsou pro křesťany podmínky a hranice dialogu, který zachovává pravdu Evangelia. I . Když se křesťané setkávají s marxisty Někteří křesťané, jež jsou citliví vůči hospodářským a kulturním rozporům dnešních společností a často pobouřeni jejich individuálními i kolektivními důsledky, projevujícími se na jejich druzích v práci i na nich samotných, objevují nutnost změny. Chtějí působit na hospodářské systémy a ideologie, které je plodí. Připojují se k odborovým, kulturním a politickým organizacím, aby bojovali za kolektivní osvobození. 75 [pageend75]Pro tyto křesťany se nezdar sociální politiky liberalismu již nemusí dokazovat. Rovnováha, kterou liberální ekonomové stále ještě doufají dosáhnout volnou hrou zákonů trhu, se obrací především v zisk majitelů kapitálu. Již francouzští socialisté 19. století odhalili podvodný charakter těchto liberálních teorií. Zásluhou Marxe byly tyto protesty převedeny do analýzy a ve schopnost činu. Tím, že odhaluje objektivní protiklad mezi držiteli kapitálu a práce, marxismus prokazuje oprávněnost třídního boje a mobilizuje masy. Je zřejmé, jaká je přitažlivost této utopické vize společnosti, v níž by byl učiněn konec vykořisťování člověka člověkem. V počátcích industriální společnosti někteří křesťané, Marxovi současníci, též obviňovali systém liberálního kapitalismu z nespravedlností, které působí, aniž by však postihli strukturální příčiny nerovnosti a bídy, jež oplakávali. Pokračuje později v jejich pracích, Lev XIII. odsoudil v roce 1891 „nespravedlnost situace, v níž malý počet bohatých a zámožných ... uvaluje jho takřka otrocké na nekonečný počet proletářů” /Rerum novarum/. Někteří křesťané v dnešní době, kteří si přejí plně zůstat věrní požadavkům své víry, se připojují k různým socialistickým hnutím, aby analyzovali a přetvořili společnost. To je důvodem, proč přijímají marxistické akce, projekty a hnutí. Takový je směr myšlení křesťanských dělníků, kněží a řeholníků, kteří sdílejí s ostatními pracujícími nejistotu zaměstnání, nezdravé pracovní či bytové podmínky, tíseň nízkých mezd a nedostatek odpovědnosti v podnicích. Snaží se najít způsob, jak změnit tento nespravedlivý stav. V realitě konkrétní činnosti se jim zdá, že marxismus oprávněně obviňuje systém výroby a organizace práce. Někteří intelektuálové se připojují k těmto protestům a zápasu, aby také vyvíjeli tlak na sociální poměry, vzešlé z liberalismu. Oceňují rigorózní výklad hospodářství a sociálního života, který podává marxismus prostřednictvím politických stran a odborů, když rozebírají výrobní vztahy a jejich vliv na život společnosti. Někteří v něm dokonce vidí nepostradatelný prostředek, jak účinně změnit postavení pracujících; obecně se jim marxismus jeví jako jediná alternativa k sociálním a kulturním protikladům liberalismu ve stavu krize. Marxismus kromě toho klade důraz na sociální charakter člověka a na solidaritu pracujících na úrovni národní i mezinárodní. Analýza společnosti v termínech mocenských vztahů přivádí křesťany jako jiné k myšlence, že přeměna života společnosti není možná bez komunistů. To vede k akční jednotě všech pohotových sil, které chtějí uskutečnit novou společnost. Tyto společenské problémy jsou výzvou životnosti naší víry. Víme, že ta se nedá redukovat na velkodušnost dobrých úmyslů ani na poskytování bezprostřední pomoci. Jde tu o záchranu člověka, to znamená plné odhalení jeho důstojnosti a o vytvoření společenských podmínek pro jeho svobodu. Když uvažujeme o Písmu a podání Církve, poznáme, jak nás vybízí Boží spravedlnost, jež je Láska, abychom se účastnili na osvobození člověka od všeho, co ho ponižuje a vede ho k revoltě nebo k fatalismu. I I . Ot áz ky , které křesťané kladou marxistům Socialismus se ve francouzské společnosti objevil v okamžiku, kdy různé revoluce v ní probudily demokratický elán. Ten se projevil protesty proti nespravedlnosti hospo76 [pageend76]dářského systému a obecným očekáváním přeměn forem politické moci. Když marxismus v naší době navazuje na tyto četné myšlenkové proudy, snaží se ve veřejném mínění získat takřka úplný monopol na přeměnu demokratických vztahů mezi lidmi. Každá kritika a každá otázka těch, kteří nesouhlasí s jejich poučkami, jsou prudce a vášnivě odmítány jako konzervativní. Důsledkem je často faktický totali- tarismus a znemožnění každého skutečného pluralismu. To je v současných debatách původ konfliktů, v nichž na marxismus nyní připadá role vládnoucí ideologie. Historický materialismus považuje historii za souhrn výrobních způsobů, které vznikly /a vzniknou/v čase, za jejich fungování a za formy jejich přechodu. Věda o dějinách se tedy převádí na teorii výrobních způsobů, poněvadž podle Marxe je to „způsob výroby hmotného života, který podmiňuje sociální, politický a intelektuální průběh života”. Ačkoliv Marx studoval pouze zákony fungování kapitalistického výrobního systému, považuje se za oprávněného popsat všechny historické způsoby výroby, všechny společenské formace. Toto totální pochopení dějin se zakládá na tom, že vychází z revoluční praxe proletariátu a z jeho partikulárních zájmů. To mu tedy dává výsadu, že je schopen vědecky posoudit univerzální dějiny. Marxistická teorie, založená na této praxi třídního boje, má za cíl intelektuálně představovat proletář- skou koncepci světa. Postavit tuto proletářskou vizi světa do vládnoucí pozice znamená, že se vylučují ostatní sociální skupiny nadané kulturní a politickou svéprávností a že se popírá jejich osobní i kolektivní existence. Skutečnost, že se vždy nejde tak daleko, dobře ukazuje hranice systému, který vděčí za svou účinnost pouze tomu, že náležitě zpracované obyvatelstvo přijme svou politickou podřízenost. Tato vize dějin vede k redukci člověka na pouhý odraz výrobně ekonomických vztahů a podrobuje ho nové vládnoucí sociální skupině. Brát proletariát za výlučné východisko k porozumění společnosti a dějinám, znamená otevřít dveře nesčetným totalitním zásahům, ospravedlňovaným jménem účinnosti. Dialektický materialismus uznává hmotu a pracovní formy výroby jako prvotní princip existence přírody, společnosti a dějin člověka. Osobní vědomí je pouze efemér- ním jevem jednoho momentu kolektivního vědomí. Zvláště pak náboženství je jen odrazem daného sociálního stavu, „protestem odcizeného vědomí”, a je odsouzeno k zániku v průběhu budoucí přeměny společenských vztahů a zrušení určitých forem odcizení, s nimiž mělo být spjato. Je tedy logické, že věřící, který spolupracuje bez výhrady s komunisty, pracuje na své vlastní likvidaci. Jelikož praxe a teorie vzájemně úzce souvisí, materialismus „přirozeně” přivádí k ateismu. Neslučitelnost víry a marxismu je konečně často potvrzována odpovědnými funkcionáři komunistické strany. Postupuje se tak, že křesťanské přesvědčení jak o víře tak o člověku má být pouze zbaveno svého obsahu. Ateismus zde není prostý přídavek v důsledku historických podmínek zrodu marxismu; ve své podstatě je ateismus konstituivní složkou materialistické praxe. Komunisté jsou ateisty, protože jsou materialisty, a ne naopak. Činí si nárok na výsadu vědecké analýzy a rozpracování strategií, a to opírajíce se o historický a dialektický materialismus, který staví do protikladu svých soků. Tento jejich nárok, že přinášejí jedinou vědeckou interpretaci, že objevili základní zákony, které řídí sociální vztahy a že popsali vztahy mezi hmotou a myšlením, 77 [pageend77]vede k znevážení každého odlišného přístupu. Tím vzniká sklon udělit straně - nebo proletariátu — monopol na vědu v dějinách. Tuto výsadu nelze uznat. Dnes víme lépe než na konci 19. století, jak omezený a příliš prozatímní je předmět a obor věd o člověku, než abychom je takto povýšili na absolutno. Podrobit se takovému monopolu by znamenalo podřízení vědeckého výzkumu skupinovým nebo nacionálním zájmům, cenzurě a vylučování, jehož obraz nám poskytují navíc četné země, které se hlásí k marxismu. Materialismus nemůže být jediným klíčem, který nám dovoluje vědecky vystihnout lidskou realitu. Aniž by odmítaly některé zisky marxismu, rada jiných věd o člověku a společnosti se uchyluje k jiným základům a k jiným metodám. Nárok na vědecký monopol pouze uzavírá marxismus do strnulých teorií a ospravedlňuje totalitní strategie. To všechno ukazuje, je-li toho ještě třeba, že problémem není jen rozpor mezi ateismem a vírou; jde o rozpor mezi dvěma pojetími přírody, člověka, společnosti a dějin. III . Smysl zásahu Církve Křesťanská víra nepředpokládá přímo filosofii člověka. Církev nemá vědeckou doktrínu společnosti, která by se řadila po bok různým druhům socialismu či liberalismu. Avšak kterýkoli společenský řád by měl být v souladu s Evangeliem a každé lidské chování by mělo zůstat věrné Božímu slovu. Režimy fašistické a totalitní nemohou koexistovat s poselstvím Blahoslavenství. Křesťanství v sobě nese, jak připomíná Pavel VI., „celkovou vizi člověka a lidstva” /Populorum progressio/. Není střední cestou mezi liberalismem a marxismem; zasahuje každého věřícího hlouběji v jeho politických rozhodnutích a v jeho zápasech, ať jsou jakékoliv. C í r k e v j e ve s l u ž b ě č l o v ě k a Nejde tu o nějakou idealistickou vizi bez ohledu na konkrétní skutečnost. Církev není bez praxe. Mluví již několik tisíciletí o lidské a duchovní zkušenosti. Od prvních hodin Božího zaslíbení Abrahamovi a tehdy, kdy Mojžíš a jeho lid putovali podle Smlouvy, se začalo dlouhé společenství Boha s lidmi, rozdělenými podle dobových forem svého osvobození hospodářského, kulturního a někdy politického. Ti již objevili, že materiální změny nepostačují, pokud hřích a smrt nenaleznou v Bohu cestu spásy, neboť žízeň po Bohu zůstává nejhlubší touhou člověka. Byl to především historický zážitek Ježíše, v politickém a sociálním klimatu zvláště vyhroceném, který zakládá slovo Církve, aby hlásalo,co je z něho o člověku. Když přítomnost Boží pozvedne lásku do božské výše, sociální vztahy se radikálně proměňují v takové míře, že se boří přehrady utvořené penězi, rasou nebo mocí. Taková byla konečně zkušenost prvních křesťanských obcí, čelících rozdílům kultury a sociálního postavení, kterým se podařilo dát křesťanství onen dynamismus, který nedokázala oslabit ani římská říše ani barbarské hordy. Zajisté, jelikož v průběhu staletí protiklady kultur a společností, s nimiž se střetávala, přiváděly Církev do područí mocných, prožila též dlouhé hledání čistoty a pravdivosti svého chováni v obdobích stínu i světla. Výpady církevních Otců proti přepychu a bohatství, náhlé probuzení mystiky u mnichů, svědectví chudoby u Františka z Assisi, úsilí Bartoloměje z Las Casas ve prospěch Indiánů, sociální činnost inspirovaná velmi konkrétní láskou k bližnímu u Vincence z Pauly, abychom citovali 78 [pageend78]jen tyto příklady, svědčí o trvalém zápalu Církve pro úplnou spásu člověka. V době, kdy hrozby totalitarismu jsou zesíleny technikami manipulace a ničení,musíme mluvit o člověku. Různé druhy liberalismu se ho pokoušejí snížit na pracovní sflu a rentabilitu vyjádřenou čísly zisku, diktatury ho nutí, aby jeho odpovědnost občana zůstala umlčena a podrobena. Různé druhy marxismu mu hrozí, že ho spoutají do hmotných protikladů jeho dějin. Proto Církev, pokračujíc v tradici své služby člověku a jeho obci, se zasazuje o to, aby konkrétní lidé ve svém rodinném a společenském životě, ve svém povolání a ve svých ideologických zápasech mohli dosáhnout plnosti rozvoje. S t v o ř e n í a s p á s a v J e ž í š i K r i s t u Víra není — jak často tvrdí komunisté — „mínění ... těch, kteří věří na nebe” bez většího sociálního účinku, takže věřící od nevěřících by rozlišoval pouze nějaký soukromý pocit. Z toho důvodu křesťané nemohou přijmout podanou ruku bez vzetí ohledu na to, co je pro ně podstatné. Proto také Církev ve svých zákrocích klade důraz na rozdílná stanoviska vůči člověku, společnosti a budoucnosti lidstva. Pro křesťana neexistují dvojí dějiny, náboženské a světské. Dějiny jsou pouze jedny, dějiny lidstva stvořeného Bohem a povolaného v Duchu k setkání se Synem. Týž Bůh je stvořitelem hmoty i ducha a spasitelem osudu lidí. Neboť se stal člověkem, což znamená, že je činným účastníkem dějin, jichž je jako Bůh středem a cílem. Proto nacházíme v usmrceném a vzkříšeném Kristu v plném smyslu naplnění člověka. Vzkříšený Kristus je v plnosti svého života prototypem člověka, který překonal protiklad smrti a dosáhl své skutečné velikosti. V Ježíši Kristu se odhaluje opravdová budoucnost člověka a vesmíru, jenž je s ním spojen. Jeho absolutní Budoucnost bez omezení překračuje budoucnost, kterou šije možno představit v prognosách a kterou je možno se pokusit ovládat plány, překračuje budoucnost, která je stále omezena lidskou slabostí a podrobena smrti. Pouze Kristus Spasitel Obnovitel řeší záhadu lidské historie, jejímiž vědomými a odpovědnými účastníky jsou lidé. IV . Vlastní p ří no s Církve k proj ekt u člověka v dějinách Kristus je pro každého člověka odhalením jeho duchovního povolání a jeho důstojnosti. Toto přesvědčení naší víry nás nutí, abychom hlásali Evangelium všem lidem bez rozdílu kultury a politické příslušnosti. N á b o ž e n s k é p o v o l á n i l i d s t v a Dějiny člověka nám odhalují jeho trvalou žízeň po náboženství. Náboženství — jako styk s Bohem — je prostředkem, který v průběhu věků odpovídá této touze po setkání s Bohem. Toto očekávání přes omyly, hříchy a rozpory odkrývá Boha skrze Kristovu tvář. To, co křesťané nazývají hříchem, není v prvé řadě překročením zákazu, nýbrž přetržením onoho duchovního spojení, což má za účel redukci lidské činnosti na přisvojování přírody, ujařmování jiných či zatemnění mysli /Řím 1, 18-23/. Hřích je odmítnutí žit historii tak, jak nás k ní volá Bůh. Tím, že v nás ničí tento obraz Stvořitele a odmítá toto lidské povolání vystavět budoucnost v Bohu skrze Krista, hřích mrzačí člověku to nejpodstatnější:jeho potřebu nekonečna,jeho vzlet k životu vítězícímu nad smrti a jeho tužbu po plné blaženosti. Znamená to obrátit se zády k perspektivám dějin, které vždy tvoří hřích a milost. Nestačí, aby křesťan odsoudil zlo, aby ho viděl v hospodářských, sociálních a politic79 [pageend79]kých strukturách své doby. Musí ovládnout diky Boží milosti nestárnoucí žádost po majetku, vlivu a moci, musí se obrátit ve svém srdci,aby vytvářel solidaritu a aby lidská společnost se smířila v Bohu. Jak je jeho úkolem v konkrétním historickém okamžiku, toto náboženské povolání lidstva neustále dává podněty jak překonávat nové formy vykořisťování, ovládání a útisku, které se bez ustání objevují. Toho se nedosáhne „přirozeně”, jako by postačilo ponechat volnou hru zákonům trhu nebo mocenským vztahům; vyžaduje to energii duchovního projektu, který se opírá o záměr Stvořitele, aby se uskutečnilo nejlepší z toho, v co každý člověk doufá, rozpomínaje se na své synovství Boží. Proto rozdíly v přijatých závazcích, rozdílnost preferencí či stran nemůže být považována za zlo nebo omyl, který vede k vylučování. Uznání těchto rozdílů spíše vede k pluralismu a ten dovoluje, aby se v dějinách vzaly v úvahu osobité cesty každého člověka. Nikdo nemůže být vyloučen z budování kolektivní solidarity a politické odpovědnosti; af je jakákoliv ostrost zápasů, protivník se může vždy stát partnerem, nakolik je to potřebné, na základě společného života, jenž sdružuje různá poslání tvořící spolu dějiny. Křesťanské pojetí dějin tedy nemůže být nějakou idealistickou filosofií, která by zakrývala konkrétní lidské vztahy k přírodě a společnosti; je to zaujetí stanoviska osobní odpovědnosti k mechanismům hmoty a mas, aby se vykreslilo a znovuobjevilo náboženské povolání každého člověka. Jestliže marxismus pojímá historii ze stanoviska „produkce hmotného života” jako podmínky pro vytváření života sociálního, politického a kulturního, křesťanství neodmítá toto konkrétní determinanty bytí. Ví však, že tyto výrobní determinanty nemohou vysvětlit celého člověka, osobně odpovědného za svůj osud a společné dějiny. V té touze po Bohu, která oživuje náboženské povolání lidstva, je naznačen plný význam lidských dějin. Z á k l a d n í s t r u k t u r a l i d s k é e x i s t e n c e Vztah člověka k přírodě a jeho zápas o ovládnutí přírody a o z lidštění a zevšeobecnění těchto lidských výbojů jsou prvky marxistického východiska pro jeho pochopení člověka jako společenské bytosti. Tato koncepce člověka ve světě, která je teoretická a praktická současně — je angažována v revoluční činnosti a zároveň vytváří poznání — připomněla všem — mezi jinými i křesťanům - sociální funkci práce, vědy a techniky v historii lidstva. I křesťanské myšlení dovedlo těžit z tohoto přínosu. Avšak osobu konstituuje svědomí a myšlení. Jestliže ji redukujeme na pouhý odraz společenských vztahů, vznikají vážné důsledky individuální, sociální a též politické. Co zbude ve skutečnosti ze svobody, jestliže hmota předchází myšlení a jestliže myšlení má význam jen ve vztahu k jiným hmotným procesům, jejichž je pouhou reflexí „transponovanou do lidského mozku” /Marx, Kapitál, 1 sv./.? Nechceme zde kritizovat filosofické předpoklady marxismu; nemůžeme však uvést v soulad víru s teorií, která by postavila za jedinou normu člověka souhrn společenských a materiálních vztahů. Obzvláště křesťanství poznalo základní význam vztahů mezi mužem a ženou, poněvadž ustavují povolání člověka k lásce. Rodina je tedy místem, kde se učíme vztahům vzájemné podpory a rozdělování, odpovědnosti a autority, jimiž by měla být proniknuta celá společnost. Je východiskem, jak překonat vztahy násilí a boje. Na základě těchto meziosobních vztahů se mohou vytvářet příbuzenské svazky a asociativní životní formy v osobním sociálním životě. Odtud se rodí pluralismus 80 [pageend80]a demokracie, z těchto vztahů bratrské' lásky, rovnosti a úcty, jejichž principy uskutečnění nám. dává Evangelium Blahoslavenství jako pokoj, zapomenutí na sebe a zaujetí pro spravedlnost Boží.Politická společnost se tudíž zakládá na vzájemném uznání osob a skupin a vyzývá je k účasti na společném projektu svobody a zlidštění kolektivního života. Společný život podle Evangelia má tedy politické důsledky, jichž se křesťan nemůže zříci, aniž by popřel sám sebe. Je možno se konečně ptát, zda marxismus nepopírá tuto osobni odpovědnost v politické činnosti. V případě, že strana má absolutní moc nad státem a ten nad občany — a existují historické zkušenosti k ilustraci takového stavu — zákony a instituce jsou sníženy podle ideologických a strategických zájmů jedné části občanů. Jestliže dnes křesťané vyhlašují potřebu pluralismu a demokracie, odporují tím násilnostem nekontrolovaného liberalismu, avšak také totalitarismu, který vynucuje podrobení. Ani v jednom ani v druhém případě se nerespektuje základní prvek lidské existence, osobní důstojnost. To je pro nás výzvou k debatě a k akci v naší společnosti. Jde o křesťanskou věrnost: Lidská osoba odráží absolutno Stvořitele, který ji učinil podle svého obrazu. Veškerý sociální život vychází od osoby, od jejího svědomí, od její iniciativy a odpovědnosti. Veškerý sociální život slouží osobě, aby se vytvořily skutečně lidské podmínky jejího života, její práce a jejího politického zaměření a aby se budovaly společné dějiny. Vezmeme-li do úvahy náboženské povolání lidstva, veškerý sociální život musí dovolovat duchovni růst osoby. P r o č C í r k e v o d m í t á m a r x i s m u s Církev odmítá marxismus ve jménu neslučitelnosti ateismu a víry a též ve jménu člověka. Církev odmítá to, co ničí člověka a snižuje ho na pouhý instrument výroby, na spotřebitele statků či strategický prostředek v politické práci. To, že Marx nedávno soustředil své myšlení na váhu ekonomie a výrobních vztahů v historii člověka in- dustriální společnosti, nás nemůže přimět, abychom podřídili rozvoj člověka této historicky determinované závislosti. Neboť ekonomie nemůže vysvětlit všechno, co skrývá život člověka v jeho utrpení a smrti, v jeho lásce a křehkosti, v jeho hříchu a milosti. Marxismus má nicméně část pravdy, jak nám není neznámo, a nechceme se spokojit tím, že udáme jeho meze a nebezpečí. Jelikož jsme křesťané, přísluší nám, abychom zkoumali obraz Boha a Církve, který se nám nabízí. Tu však nemůžeme uvést v soulad naši křesťanskou naději s historickým a dialektickým materialismem, aniž bychom se zřekli humanismu víry a stopy Stvořitele v každém z nás. Víra v Ježíše Krista nás učí o důstojnosti člověka, každého člověka a všech lidí. Vede náš boj za spravedlnost; je naší silou v dějinách. Neboť ve vzkříšeném Kristu čteme výzvu k přeměně naší společnosti a současně kráčíme k „novému nebi a nové zemi”. Není jiného mesianismu. V. Pro bl émy křesť anů při s etkání s marxi smem Jak nás vyzývají Jan XXIII. a Pavel VI., rozlišujeme ideologie historických hnutí a to, jak se uskutečňují /Dopis kardinálu Royovi, č.51 /.* Avšak základní otázky dnes vyvstávají, co se týče strategie politických formací a požadavků důsledné víry v Boží Slovo a v Ježíše Krista. Hlásat Evangelium a žít je, vyžaduje, aby se uvažovalo o událostech a kulturních změnách naší doby. Svou kritickou silou inspiruje marxismus projekty přeměny 81 [pageend81]našich konzumních společností, kterým často dochází dech. Mluvit o Bohu, vyjadřovat se o něm v dnešní řeči ženám a mužům, jímž se marxismus stal referenčním systémem stejně konkrétním jako trvalým, nás nutí, abychom brali velmi vážně to, čím žijí křesťané a marxisté, kteří bojují bok po boku ve službě spravedlnosti. Jestliže zjišťujeme — stejná jako sami komunisté — teoretickou a praktickou neslučitelnost křesťanské víry a marxismu, přijímáme riziko dialogu a konfrontace; musíme však vymezit hranice, neboť křesťané míní zůstat sami sebou. Rozlišujeme zde tři kategorie lidí; 1 . Někteří křesťané přísluší k organizacím, které se tím či oním způsobem hlásí k marxismu. Nebo používají analýzu a některé prvky historického a dialektického materialismu. Snaží se však, aby se tu nedali uzavřít, ani na to omezit své myšlení. Přesto by se nemělo zapomínat na potíž, jak oddělit prvky analýzy od jejích filosofických předpokladů. Existuje tu nebezpečí, že se obětují nutnosti činu a účinnosti osobní prvky svobody a důstojnosti, které dávají konkrétní sociální a politický obsah autentické demokracii. 2 . Jiní křesťané zamýšlejí dosáhnout jednoty mezi svou křesťanskou praxí a praxí marxistickou. Někteří zacházejí až k zavádění dynamiky třídního boje do nitra samé Církve. Jelikož chtějí být plně marxisty i plně křesťany, končí nevyhnutelně ve zma- tenostech nepřijatelných křesťanské víře. Výsadní právo, udělené ekonomickým faktorům, nechává ve skutečnosti ve stínu kulturní a politické hodnoty člověka a zvláštní povahu Církve. 3 . Někteří křesťané vstupují do komunistické strany. Jak se vyhnout otázce na toto téma? Zvážili důsledky své volby z hlediska své stranické činnosti, své vlastní víry a své příslušnosti k Církvi? Když komunistická strana napřahuje ruku ke katolíkům jako takovým, nechce uznat, že křesťané považují politický pluralismus za nezbytný a odmítají být kolektivně doplňkovou silou ve hře o moc. Vzhledem k zvláštní povaze Církve, nemohou ji křesťané jako takovou zavádět do aktuálních debat. Nepřísluší nám dávat příkazy v oblasti, která závisí na vlastní odpovědnosti křesťanů při jejich volbě společnosti. Avšak je nutné rozptýlit nedorozumění, poněvadž samotná slova spravedlnost a osvobození, chápaná politicky, nemají vždy týž smysl pro křesťany a pro marxisty. Starostliví o víru a zvěstování Evangelia, trváme na nebezpečí omezení víry pod vlivem historického a dialektického materialismu. Jestliže boj o osvobození lidí, jak v naší zemi tak ve styku s méně vyvinutými zeměmi, se jeví nezbytný, pozemský mesianismus nemůže nahradit přijetí Božího království. Jde tu o realitu osvobození člověka a o pravdu samotného hlásání Evangelia. Z naší strany chceme přispět k tomu, aby se každý dialog uskutečnily pravdě a aby se vyjasnil spor o smyslu bytí. Kdybychom zde mlčeli, podporovali bychom kapitulaci křesťanů a napomáhali bychom komunistům, aby záludně využili křesťanů pro své cíle. Podle nás tedy jde o budoucnost Církve a lidstva. V důsledku toho svědomí diktuje křesťanům určitá pravidla jednání ve společném zápase o spravedlivější společnost : — Je nevyhnutelné pracovat v úctě k tomu, kdo jsou jedni a kdo jsou druzí. Ztráta vlastní identity není ziskem pro nikoho. — Jestliže se považuje za možné pracovat společně, tak pouze za přesnými cíli; je 82 [pageend82]důležité, aby se jasné určily, připravila akce a dodatečně pak vyhodnotila. - To vyžaduje, aby se porovnaly mezi bratry ve víře různé závazky a společenské volby ve světle pravd o člověku v Ježíši Kristu. — Jelikož víme, že nikdo nemá totální vědu o budoucnosti člověka, ani nevlastní jeho blaho, křesťané musí dokázat svou inteligenci a obnovit svou víru a své poznání Božího Slova v živém podání Církve. Naše styky s nejchudšími zeměmi na'm odhalují jak kapitalismus, plodící nespravedlnost, tak i kolektivismus, ničící svobodu. Jsme nuceni nalézat nové cesty pro integrální rozvoj osob i národů. V současném okamžiku se nám jeví jako naléhavý úkol podporovat nové způsoby demokratického jednání a podněcovat skutečnou dělbu zodpovědnosti v životě místním a národním. V situaci rostoucího střetávání zájmů a všeobecné ideologické bezvýchodnosti musíme smiřovat lidi, věřící i nevěřící, vzhledem ke společenství jejich osudu. To se může dít pouze počínaje osobami a skupinami, které společně nesou konkrétní odpovědnost za svou budoucnost. Křesťané jsou vyzýváni k solidaritě a činům. Pro ně existuje pouze takový boj, který se opírá o bratrství lidí. Jsou si vědomi, že skutečná přeměna naší společnosti nastává skrze setkání se vzkříšeným Kristem a nasloucháním jeho Evangeliu. Bůh je s nimi v dějinách a to odůvodňuje jejich naději a důvěru ve všechny lidi. 30. červen 1977 Přeložil František P i n d á k KARDINÁL ROGER ETCHEGARAY JSI STÁLE DIMITRIJ DUDKO! Otče Dimitriji, slyš můj výkřik, výkřik svého bratra. Volám k Tobě, nikoli proti jiným. Chtěl bych, aby mé volání bylo dost silné, aby zakrylo Tvé „veřejné vyznání”. Když jsi 20. června v moskevské televizi zavrhl své „zločiny”, nevěřili Ti ani ti, kdo řídili Tvá slova, ani ti, kdo Tě poslouchali. Nevěřili Ti ani Tvá žena, Tvé děti, ani četní duchovní synové. Nikdo Ti nevěřil, protože jsi nebyl ani svým vlastním stínem. Vydali Tě na pospas nejhroznější a nejponižující formě mučednictví: vyplenili Tvého ducha, i když zachovali Tvé tělo. Kristus nás naučil, abychom se báli více toho, kdo může zahubit duši, než tělo. Otče Dimitriji, neboj se, neboť nikdo nevěřil Tvým slovům bez duše. Nemůžeš zapřít jedním okamžikem celý dlouhý život, všechna svá přesvědčení. Osm let gulagu jako seminarista, pastýřské rozhovory, které celý svět oceňoval, zkoušky církve, svízele od státu. Když popíráš všechno, co jsi konal a říkáš ,.Považuji svůj domnělý boj proti ateismu za boj proti sovětské moci, která se vůči mně chovala trpělivě”, tak vlastně ani nelžeš, protože Tvé „doznání” je příliš hrubé, stereotypní. Nikdo nevěří oběti, 83 [pageend83]která mluví jazykem kata. Ty víš dobře, že všechno Tvé kázání bylo jistě upřímné, ale také bez nenávisti a plně loajální k Tvé zemi, pro níž jsi jako voják prolil svou krev na frontě. Otče Dimitriji, s P. Glebem Jakuninem, který byl právě odsouzen k těžkému trestu, zůstáváš nejpopulárnějším a nejvíce poslouchaným knězem své církve, jejíž denní zápas je zápasem o přežiti. Kolik mladých, kolik intelektuálů, kolik nevěřících sledovalo vášnivě Tvé rozmluvy o Evangeliu, které dnes nazýváš „přívaly lží”! Žalostně ponížený i ve své identitě kážeš ještě jako Kristus na kříži „opuštěný svým Otcem”. Pověz, nebyls to Ty, kdo jednou odpověděl, že v Rusku lidé věří lépe než jinde, protože tam jsou na Golgotě ... a že vzkříšení není daleko? Ne, Ty jsi nezradil „naději, která je v nás”. Zůstáváš pro nás stále Otec Dimitrij Dudko. 7. září 1980 + Roger ETCHEGARAY Pozn. redakce: Marseilleský arcibiskup kardinál R. Etchegaray je předsedou francouzské biskupské konference. Text vyšel v ,,L’ Eglise aujourď hui á Marseille” 7. září 1980. Z francouzského originálu přeložil Miroslav No v á k , 84 [pageend84]- POESIE - POESIE - POESIE - POESIE - POESIE - JAN ZAHRADNIČEK ZE SBÍRKY BÁSNÍ D U M S T R A C H CO ZPÍVAL KOS ZATČENÉMU Jakým jak vyjádřit tvůj život, zvěstovateli rozbřesků, jenž sis vybral tuto ulici, tento dům naproti mému oknu, jež kalně mžourá napodobujíc den a noc. Zní kloakové povrkávání harmonik. Zní vřískot činžáků, jež plivají chodcé a zas je lížou. Ale jen ty, tvůj chvalozpěv započatý už v ráji proniká tmou, jež drtí mě, k podobě červa leda, ten chuchvalec žalu, chrchel z úst Molochových. A zatím co venku s hedvábnou vláčností přelévají se vlny trav, réva kvete, a zatím co proud modliteb k nebesům stoupá a u přátel smutno, kam zmizel sen, ty říkáš, že je radost, jež nepřestává. Abych se nebál, je radost, jež nepřestává. A já slzami zalit zas oddychuji, dík vzdávám. Dík vzdávám vzpomínaje děťátek očí tak nezáludných v psí potměšilosti špehýrek a dveří bez kliky. Pohrávají si se mnou jako kočka s myší. Sbohem má ženo, a sbohem vy doma. Je r a d o s t , j e r a d o s t , j e r a d o s t i t a d y d o l e , k d e ž a l s v ě t a d n o má. I me z i t í m s m u t n ý m n á b y t k e m v ě z e ň s k ý m ze d ř e v a g e t s e m a n s k é h o . POESIE - 85 [pageend85]PŘI JMÉNĚ TVÉM Při jméně tvém, při jméně tvém, Maria, dech se šíří a vůní dubnových ratolestí se promění ty bědné stěny čtyři, do nichž jsme zavřeni. Jen ten kousek od okna ke dveřím a od stěny k stěně z celé té baziliky divukrásné pod kopulí oblohy zbývá nám každodenně pro oči a pro nohy. Jak drobty ze stolu boháčů padají sem z dálek těch střepinky slunce, křik dětí a zvonů hlas, co my zde jak mouchy v krabičce od zápalek utrácíme svůj drahý lidský čas. A v noci od protějších oken, až ze srdcí domácností slyším, hodiny odbíjejí, křik dětí, jež v hloubce spánku se topí. A zas ticho, co po výsosti hrozivým krokem přichází anděl zhoubce. Ani ho nevolám, ani strach nemám z něho. To jiná než lidská spravedlnost zde rozhodne. Tou lidskou tu strádám. Ta druhá je tvého Syna. Tvé milosrdenství nechť s námi je toho dne. V tvou ochranu poroučíme ty drahé věci známé, ty tváře, jimž sbohem jsme sotva říci směli. Ani smrt, ani peklo, jemuž zde propadáme, ve jménu tvém od nich nás neoddělí. SAMOVAZBA Mám sousedy vpravo a sousedy vlevo. A také pod nohama a nad hlavou. Tak blízko a propasti mezi námi těch stropů, těch stěn. Jsme každý sám. Kapka hučící řeky veškerenstva. A když na sebe klepáme, je to klepání horníků zasypaných mnoho set metrů pod zemí. Jsou to signály z Marsu. Nikdy jsme se neviděli, nesmluvili jsme znamení nebo klíč, podle něhož by dešifrovat se daly ty depeše vzájemné. A tak jenom se dohadujeme, že tam za stěnou čeká 86 [pageend86]stejné já, stejný chuchvalec naděje zoufalé zmítající se mezi minulostí a budoucností mezi dveřmi a oknem, jež mříží svou křižuje nás. Nevíme, kde. Nevíme, kam. Jen vzdálený štěkot psů, much bzukot nás utěšuje, že jsme nebyli deportováni na některou jinou oběžnici, že nejsme na Marsu ani na měsíci, že na zemi dosud jsme. Je v tom naděje návratu. Je v tom kus útěchy, když po ránu slunce vstupuje stejně do všech cel. A potom po celé dopoledne jeho zlatá ikona posouvá se s bohoslužebnou vážností z kouta do kouta, po těch prázdných stěnách, po tom bědném nábytku vězeňském. To země s námi tak otáčí se. To v nesmírné dálce na Kavkaz od Himalájí poledne zvolna postoupilo, kde miliony vězňů mu zpívají dumku svou. A pak překračujíc veliké řeky Východu blíží se k jiným pohořím, k jiným řekám, k nám. A zatím na druhém konci světa kůň půlnoci, jako by táhl slunce vzdálené, uhání prérií od oceánu Atlantického k oceánu Tichému a ve všech městech mezi Bostonem a San Franciskem postupně spouštějí žaluzie, spouštějí víčka znavená. A obě Ameriky jak lodě spící tmou plují, světla Eliášova na stožárech Kordiliér, na stožárech And. Tak na zemi dosud jsme a přece tak mimo zem. Nemáme zpráv o těch přeskakujících jiskrách napětí mezi národy Východu a národy Západu. Ťukáme na sebe, jenom abychom se navzájem ujistili, že patříme k těm dvěma miliardám vyhnaných synů Evy. A s obou stran světa roztrženého jak opona chrámová úpění nevýslovné prorůstá námi až v tmu úst a Bůh je slyší. [pageend87]BÁSEŇ O SLUNCI A SVATÉM VÁCLAVU Neděle. Dveře přirazili. Sám. Skrze mříže k obloze pohlížím. Oblaka táhnou, z kostelů vyzvánějí a lide' na mši jdou. A já zde stojím a přátelé, které ve městě mám, nevědí, že tak blízko jsem. Nikdo neví. Ale já zde všech vzpomínám, jak mračna letí a slunce se skrývá a září zas, a všechny hlasy dne pod okny věznice jeho jsou. Slyším ten blažený tleskot vody, jak v zahrádkách zalévají, to chraptivé kokrhání kohoutů letošních. A takélkňk dětí a také psí štěkot a frkání koňské ze slunce napily se. Srkám ty hlasy mřížemi cezené. Srkám žal žalářní. Ruce zdvíhám. Přátelům vzkazuji : tam venku, aby pili, dokud je čas. Aby pili to víno sluneční, jímž obzory přetékají. Neboť nevědí, jaká tma, jaká hrozná tma očekává je v brzku snad, zda nebudou úpěti po slunci jako já, jako vězni z žalářní scény opery Fidelio od Ludvíka Beethovena. Ó jak obr ten miloval slunce, bratra svého. Jak dunělo v jeho partiturách. Ó jak teď chápu. Ne sluchem, ne očima, ale celým povrchem své bytosti ohrožené slyším třesk trubek, třesk činelů slunečních, to rozhořčení proti tmám, na něž bubnuje prázdno. A pískají vlaky tak divoce krásně, divoce vzdáleně, jak po mostě přejíždějí a po mostě odjíždějí z toho města snů nad řekou opodál dětství mého ... Oblaka táhnou, já bez očí vidím tu lidnatou dálku prohřátou, plnou potoků, vsí, sirotčí podíl naděje mé. Tam včera pšenici seli, tam k vinobraní se chystají. A slunce kráčí, ten královský soumar, co táhne nás od minulosti k budoucnosti, k naději, která blíží se _. Je září. Dny svátého Václava, našeho pána krásného. Tvář ke zdi cítím, jak větev se napřímila v zahradě vzdálené. Jablko padá. Stín padá .. A hodiny jdou. 88 [pageend88]Hodiny jako věky. Má opuštěnost je naprostá. Všichni odešli. Siroba země prosakuje zdmi věznice a se všech stran svírá mě. A cosi jako pláč věcí vydaných v ruce správců nepravých žalují ke mně. Slyš jejich muka, jejich čekání úpěnlivé, že přijde, že přichází blahoslavený tichý, jenž zemi vládnout bude ... Všechno se naklání, na velikou propast očekávání chvíle té. Všechno je na spadnutí. Stačí dotek a zemí pode mnou jak bokem klisny přechází záchvěv po záchvěvu. Jako bych nahmatával hřbet událostí. Dají se čekat přesuny v kůře dějin, pád hvězd ... Tak naděje blíží se. Naděje země této. On Utěš. On Zažeň. On Meč. Korouhev milénia. Kníže náš. Dávný chorál a z budoucnosti přijíždí. Však mladší než my. Vždy jinoch. Vždy provázen hlasem dětí. A robátka v lůnech žen mu překrásně zpívají. Slyším ten slavný zpěv. Odlesk chorálu padá na mne, jak stojím ve své cele a vysoko nad věznicí oblaka táhnou a kohouti v dálce kokrhají ... Oroduj za nás! Najednou takové ticho. Slyším holoubka vrkat a je to slunce. Je to naděje. Je to radost, jež ještě pláče. Je to shledání blízké tak. u c t ív á n i k ř íž e Říkali nám Kříž stojí, zatím co svět se točí. Jedním ramenem na západ, druhým ramenem na východ tak rozpřežen stín prostírá přes planetu, přes ten starý svět od Kamčatky až po Cap Verde, přes Ameriku mezi oběma oceány. A zatím co svět se točí a hvězdy se mihnou hluboko pod nohama a zas nad hlavou a tam vstávají, tam jdou spát, tam půlnoc mají právě, já v cele své přes tloušťku zdí, přes tloušťku země jak dunění vzdálené slyším ve všech zahradách pode mnou listí už opadává. Podzim. I na mračnech poznávám to, na jejich mrtvé šedi. [pageend89]A přjdou tmy. Skučení prázdna. Skučení vichřic žalářních. Až havrani z mračen zakrákají, že pravdu nemám, jakoby země v své rozmanitosti jediná byla kdy jiná než žalář v tmě, jako by ještě domov byl, kde synáček s matkou čeká mě, jakoby bylo ještě slunce a lidé tam dole kdesi volali na sebe přes dozrávající obilí, přes pasoucí se stáda a po celý rok plantáže tabákové doutnaly z výhně tropů ... Nevidím. Ale mé oči plné světla obracejí se bezpečně směrem tím, kam klesají ruce, slza padá a hlava sklání se, hluboko dolů, kam nedosahují nohy mé osiřelé na podlaze té smutné věznice, jež prázdnotou svou se od země odpoutala a teď tluče se mezi kometami a vraky hvězd, takový koráb žalu odvážející nás kamsi mimo. Den za dnem se vzdalujeme. Má země a já. Ale nadarmo. Oba jsme křížonoši. Poznávám na pozadí temnot ten zelený přízrak její, její bok mateřský, jak převažuje se z propasti dole do propasti nahoře kříž zdvíhajíc ... Je po Snímání. Tmy převalují se u pat jeho, tmy velkopáteční, jež přečkají historii. Celá zem Boží Hrob. Ticho v zahradách před Vzkříšením. A kříž roste, kříž roste svůj dlouhý stín prostíraje přes pevninu. Přes oceány. Přes hlavy národů. Přes uctívače ohně. Budhisty, marxisty, šintoisty. Přes sektáře americké a křesťany katolické. Všech se dotýkají ty rafije na orloji vesmírném. Všem ukazují čas království Božího, které přichází s tím pohybem shrnujícím rozpjatých paží dvou, s tou hrozivě rychlou zdlouhavostí, s níž oba k sobě blíží se ... Celé dějiny jsou návratem do té náruče děsivě čekající. Celé dějiny jsou útěkem před tou náručí děsivě čekající, před tou harpunou věčnosti prorazivší bok světa, jenž potápí se. A potopit nemůže se. A zachránit nemůže se leda jím, 90 [pageend90]tím drobným křížem, jejž matka dělá dítěti večer před spaním, tím křížem, jejž vyznáváme podobou svého těla, kdykoli se rozpřahujeme, abychom objali nebo abychom udeřili ... V úpalu žalu hodiny věků zírám naň. Jeho ramena prorážejí zdmi žaláře vpravo daleko do minulosti, vlevo daleko do budoucnosti a jako dvě křídla zdvíhají mne. Je pátek. Stojím na Kalvárii sám se svým Spasitelem, a všecko jakoby přešlo a jako by nastat mělo. Letopočet zároveň začíná a zároveň končí se a všechno je t e á , a všechno je zde, v tom zkřížení břemen dvou, v té cele plné míst vytlačených předchůdci mými, plné pozůstalosti stesků, jež zdědil jsem. Přes tvrdou mříž tvrdě zírají hvězdy v můj žalářní tvrdý čas. Daleko široko moc osiřelosti nesmírné. Daleko ze sousedních oběžnic štěkají psi, hlas lidský neslyším. Kdesi dole je země. Křik dětí. Počasí. Zvonů hlas. Připozdívá se. Tvář přátel plná zármutku hledá mne. Kdesi dole je země a nahoře hvězdy, jež tvrdě žhnou. A mezi zemí a hvězdami já kříži s Kristem jsem. V této hodině konců a v této hodině začátků, v tomto zoufalství plném naděje odtržen od všeho, co mi přirostlo k srdci, já s Kristem jsem, Ó jak je to kruté odtržen od všech věcí k podobě Kříže dorůstat. Jak je to kruté s Kristem být. Jak sladké ... Pode mnou propast štěkající a tam cimbuří plné hvězd. Tam Město Boží, přes něž se rozpřahuje a letí všechno objímaje, všechno podpíraje Jeho kříž v podnoži země zapuštěný ... Hodiny věků zírám naň. Na tom kříži Petr v Římě byl umučen hlavou dolů. Je to hlava révy, jejíž úponky obrůstají už celý svět. Nachýlená zeď světa obrostlá révou Církve. V jejím stínu národy přiklekají, jak Hostie zdvihá se [pageend91]a hlasy nové se přidávají ke zpěvům dávným. Zdráv buď, ó Kříži! Kolik očí k tobě je obráceno v té chvíli. A ty všechny je naplňuješ a živíš, Pelikáne. A svaty Grál tvého boku přes celý vesmír diamantově rozlévá se. Mississippi oblohy nebeské. Mléčná dráha ... Ale co se to s tebou stalo v Čihošti? Jako rubáše ždímané v brodech žalu zkrouceno dřevo kmene tvého tím vychýlením tak náhlým, tak úpěnlivým z propasti nahoře do propasti dole. Takové gesto Boží, jež rozčíslo nebe smutných časů, nechávajíc dál vlažné vlažnými, netečné netečnými a jen pár srdcí za svědky vzalo si, jak s rukama rozpřaženýma prudce se potápíš v prohlubeň běd našich, ty muži bědy, a chceš nás obejmout, chceš nás ochránit... Ó zdvihni nás, Kriste, do svobody slávy své! Ó zdvihni nás, Kříži, do svobody slávy své! NOC POSLEDNÍ V ROCE Jaké to dni. Lesk olovnatý padal oknem na naši tvář, na naše ruce očistcové, jak jsme sedali na podlahách a jedli, na smutnou zem trousíce smutné drobty. A zatím tam venku tráva a sníh, tráva a sníh, ubrus, jenž střídá se. A bláto zde zlata vzácnější, jež vlaštovky k nebi nosí. Bláto a kalužiny, ta zrcadla závrati. A zatím tam venku jak stáda krav strakaté mraky nebem šly. 92 [pageend92]Šly bouře a závratně voněl prach letních cest pod prsty prvních kapek. Tak končí se rok kruté výslužby v šeru. Sbohem, občané prázdna, mé smysly tmám dokořán ... Konec těch chval v pěti podřečích ráje. Konec. Mé smysly teď přezimují. Já bdím. Ležím a bdím noc poslední v roce. Čas od času vápnu světla nás polévá tmu milostnou zahánějíc. A já ztrátu a zisk, ztrátu a zisk přehořce srovnávám si, jak bez rukou hladím děti své. Bez rukou jsem jablko utrh, k rtům růži zvěd, a tisíc věcí šťavnatých, křehkých a zářících, ztracených nenávratně a přece mých pod lampou duše teď se mnou je. Venku tma mýthů. A duše má s lampou kráčí kamkoli do minulosti, kamkoli do budoucnosti a žalář můj otvírá mi. Vstávej, prst andělův bleskem trhlin poznamenal zdi hrobové. Vstávej! A já překročím práh v náruč zelenou, v náruč bílou dnů tříkrálových, dnů pašijových, dnů křížových s korouhvemi, jež osením nesou. Aleluja. Nach Letnic, modř Nanebevzetí povívá nad hlavami. Já jdu. Aleluja. Dík zvonů, dík ratolestí. Církev, jež z katakomb vystupuje a zpívá omládlá utrpením. Já na ten hlas hlavu zvedám. Svou hlavu poníženou, plod uzrálý v slunci cel. Hlavu zvedám a jdu. Pod oblohou domova. K té lampě na kraji noci, k souhvězdí překrásnému očí mé ženy a dětí mých. NÁVRAT Modrá a modřejší oblaka jak lesy, lesy jak oblaka táhnou se. Přes přilby klasů žit zrajících výhled náš na sever, na jih. [pageend93]Jak do očí milujících do těch obzorů hledíš a všechno, co s námi stalo se včera i před léty, čteš psáno v tě krajině selské plné šelestu režného i hlasů křepelek přede žněmi. Hledíš, tam k jihu silnice císařská běží, tepna mocnářství zašlého. I vlak spěchá směrem tím. Nevysmíváš se. Všechno má místo i důvod svůj, vše mukami vykoupeno ve svém mládí i dávno dřív. Jak v předvečer svátků pořád slyšíš odněkud zvony, odněkud hudbu zas. Zde prvně, zde prvně jsi zkoušel veršem se těžce vznést. Zde prvně, však jména těch osad i v ráji si šeptat chceš, jména všech věrných, co táhli zde s námi pluh slunce. Od obzoru k obzoru modř lesů v modř mraků stápí se. Ční kostely na návrších a pěšiny mezi poli jdou od humen k humnům. A jen Boží muka, jen kříže u cest vám připomenou, kdo to zde strádal, kdo krvácel drásán zlobou let. Teď sám Boží muka stojíš a vzpomínáš drahých všech. A jako bys v jedné ruce držel ruku mrtvého otce, a jako bys v druhé ruce držel ruku živého syna, tušíš a miluješ daleko do minulosti, tušíš a doufáš daleko do budoucnosti, sám zároveň otec a zároveň syn. Tak vracíš se. Léto vrcholí, kukačka zmlká v modru. A co se teď děje v mysli tvé, toť klanění, toť šetrné odhrnování roušky bolesti s těl balzamovaných bědou, s těl průsvitných utrpením jak nám je ukázaly poslední války ... Byla to vzpoura. Bůh trpěl a člověk ponížen. Všechno přešlo. 94 [pageend94]Nevidíš, kdo by po tobě kamenem hodil, kdo by tě věznil či vyslýchal. A ty sám nechováš v srdci zášť k pranikomu. Tolik jsme všichni ztratili. Tolik doufáme. Zahradníčkovu básnickou sbírku „Dům Strach” připravuje k vydání české exilové nakladatelství „68 Publishers” v Torontu. FRIEDRICH HÖLDERLIN P Í S E Ň O S U D U Sídlíte ve výškách světla na hebké půdě, vy geniové! Blysknavě božské vánky dotýkají se vás jak prsty harfenice posvátných strun. Bez sudby jako robátko spící dýchají nebešťané: cudně skryt v poupěti prostém věčně jim rozkvétá duch a blaženě hledí zraky v tichém odvěkém jaru. Nám však je dáno v přístavu nespočinout, tratí se, klesají v bolestech lidé slepě od jedné chvíle k druhé, jak vodopád ze skály vržený k skále, po léta dlouhá v nejistou hloub. Přeložil Rio P r e i s n e r 95 [pageend95]Snad neuškodí říci pár slov na vysvětlenou, proč v křesťansky zaměřeném časopise otiskujeme báseň od F. Nietzscheho, zavilého nepřítele křesťanství. Nietzsche patří — vedle svého velkého protihráče Dostojevského — k přesným diagnostikům naší doby. V této básni pak zvláště výrazně vystupuje jeho takřka zběsilé urputné úsilí diagnostikovat i své vlastní diagnostikující myšlení; heroická ctnost, která zcela chybí jeho žákům, k nimž nutno počítat i Heideggera. Nietzschův zavěšenec symbolizuje polohu, či mezní situaci, v níž se ocitlo moderní okcidentální myšlení sevřené v nekonečných rozporech svého nekonečného spění za identitou člověka a boha. Nabíze- jí-li pak ideologie, zejména marxismus, tomuto okcidentálnímu za- věšenci spásné východisko, pak leda v podobě oněch dravců, kteří se živí mršinami na dně propastí ... R.P. FRIEDRICH NIETZSCHE N A D H L A V O U D R A V C I Kdo by tu chtěl slézat, rázem ho zhltne hloubka! Avšak ty, Zarathustro, stále miluješ propast, skoro jako jedle? Ona zapouští kořeny tam, kde i kámen s hrůzou do hlubin zírá — váhá nad propastmi, zatímco vše vůkol tíhne tam dolů: mezi nedočkavostí divé ssutě, pádivých bystřin tvrdě trvá, trpně, mlčky, osaměle ... O s a m ě l e ! Kdo by se také odvážil hostovat tady, t o b ě být hostem? Leda pematec nějaký, který vzdornému reku škodolibě se do kštice zatkne s chechotem bludným, s chechotem dravým. 96 [pageend96]P r o č tolik vzdoru? — doráží kruté: měj křídla, když miluješ propast... a ne se uvázat jako ty, visatče! O Zarathustro, nimrode přeukrutný! Nedávno ještě lovil jsi Boha, do tenat lapal ctnosti, byl šípem zla! Ted - sám sebou uštván, kořist sebe sama, zavrtán do vlastního svého ... T e ď - opuštěn sám v sobě, rozdvojen poznáním sebe, mezi sty zrcadel sám sobě klam, mezi sty vzpomínek nejistý, znaven z ran, zchladlý mrazy, sevřen vlastními pouty! S e b e z p y t č e ! P o v ě š e n č e ! Proč ses upoutal na lano své moudrosti? Proč ses vlákal do ráje starého hada? Proč ses vloudil do s e b e - do s e b e s a m a ? . . . Churavče chorý po hadím jedu; zajatec jsi, jenž si nejtvrdší vybral úděl: v šachtě sebe sama zhrben rubeš, vhlouben do sebe sama, sám sebe přehrabuješ, nemohoucí, ztuhlý, 97 [pageend97]mrtvola, — pod věží z břemen, kleslý pod tíhou sebe v š e v ě d ! s e b e v i d e c ! m o u d r ý Zarathustra! ... Nejtěžší hledal jsi břímě: a našel sebe — , sám sebe si neodhodíš. Cíhavěe, hrbáči, už nestojíš zpříma! Nakonec mi tu srosteš s vlastním hrobem, z a k r s l ý duchu! ... A nedávno ještě tak pyšný na tolika chůdách pýchy! Nedávno ještě samojediný bez Boha, samodruhý s ďáblem, nachový princ všemožných vzletů! ... Teď - nahrben mezi dvě nicky, otazník, snadná šaráda — šaráda pro d r a v é p t a c t v o . . . — však si tě rozlousknou, už hladoví po tvém rozuzlení, už tě oblétají, tu svou šarádu, oblétají tě, visatče! ... Ó Zarathustro! ... S e b e z p y t č e ! ... V s o b ě š e n č e! ... Přeložil Rio P r e i s n e r 98 [pageend98]O KNIHÁCH O KNIHÁCH O KNIHÁCH O KNIHÁCH KE KOLAKOWSKÉHO KRITICE MARXISMU Kolakowski po uveřejnění svého třídílného magnum opus Mam Currents of Marxism: its Origin, Growth, and Dissolutíon /Oxfrod University Press, 1976-1978//, na němž pracoval od roku 1968 do roku 1976, prokázal svou schopnost postavit kritickou filosofickou analýzu v hegeliánské tradici na základ historické systematičnosti. S Janem Patočkou ho spojuje zejména pokus o objevení a konstituování politické etiky, jež by vzdorovala na jedné straně reálpolitické praxi okcidentu, a na druhé straně dialektické praxi totalitárního marxismu. — Kolakowski vyšel, jak známo, z ortodoxního marxismu pozdních čtyřicátách let, tedy ze stalinismu, a vyvíjel se filosoficky přes fázi revizionistickou v pozdních letech padesátých, tedy po smrti Stalina, až k zásadnímu odmítnutí marxismu všech proveniencí, a to právě ve jménu filosofické etiky, která Kolakowského přivedla takřka nutně ke Kantovi. Kolakowského vlastní kritika marxismu nepřináší vpodstatě žádné nové pronikavé aspekty - právě Kolakowského kritická „suma” demonstruje, že vše kritické bylo o marxismu už dávno řečeno a vyčerpáno. Důležitá je už jen historická systematizace všech krtických aspektů. U Kolakowského se znovu dovídáme, že marxismus je ideologií premétheovského sebezbožnění lidstva, jež vede zároveň k jeho zotročení. Kolakowského kritická metoda je založena na soustavném odkrývání vnitřních rozporů, jež vyplývají především z dialektického směřování marxismu k identitě teorie a praxe, subjektu a objektu dějin, myšlení a reality ve vědomí proletariátu /coby totálního subjektu/, reprezentovaného /supersubjektem/ komunistickou stranou. V dialektické metodě, jež tvoří hnací sílu tohoto zákonitého dějinného směřování k identitě, právem spatřuje Kolakowski i logickou páteř nevývratné totalitární před- zjednanosti marxismu. Tím, že pak základy tého dialektické metody vyvozuje z historického progresu ducha od neoplatonismu až po Hegela, odkrývá Kolakowski i gnostický a protiskuteěnostní grunt této metody. Před Kolakowským pronikal do těchto končin už G. Siewerth, historik idejí Voegelin aj. Za nejcennější a nejoriginálnější bych považoval proto spíš Kolakowského kritiku revizionismu, znamenitý protilék na chronickou českou m a 1 a i s e „revizionitis”. I revizionismus zasahuje metoda odkrývání vnitřních rozporů v marxismu samém, neboť jeho smysl a cíl —r e v i z e marxismu — se dostává do příkré kontradikce s o d u m í r á n í m marxismu „o sobě”. A tak revizionismus reviduje cosi stále bezpodstatnějšího. — Tato Kolakowského kritika ovšem stojí a padá s názorem, že marxismus se vskutku depotencuje jakousi entropií lhostejná; názor, proti němuž svědčí stále živý zájem o marxismus právě v kruzích levé inteligence na západě, zájem živený jistě nikoli její kritickou osvíceností, nýbrž spíš její stále mohutnější imbecilitou. Kromě toho nelze opominout skutečnost, že marxistická ortodoxie se dogmatizuje dialekticky, tj. permanentním vylučováním revizionistického odpadu ... Ať tak či onak, ruku v ruce s odhalením vnitřní rozpornosti revizionismu — rozpor99 [pageend99]nosti, která z něho činí bastarda z krve marxismu — postupuje Kolakowského konečná identifikace marxismu jako ideologie nutně a logicky totalitární. Kacéřovaný stalinismus u Kolakowského představuje tudíž „realizaci marx-leninismu jedinou možnou cestou diktatury nad společností, zničením všeho života společnosti a všech tříd, včetně třídy pracujících”. Přesná —i když opět nikoli nová—je také Kolakowského charakteristika Stalina jako Trockého i n a c t u. Za nejvýznamnější bych považoval Kolakowského zhodnocení Lukácse, miláčka zápdních levicových liberálů. A opět bych zdůraznil, že Kolakowski v Lukácsově fanatickém ortodoxním dogmatismu objevuje rys přímo evidentní aspoň zraku člověka, který si uchoval zdravý rozum ve sféře „zničení rozumu” skrze socialismus a komunismus. Okcidentální levicový intelektuál není ovšem většinou schopen právě u takového Lukácse rozeznat jeho evidentní, takřka zběsilý dogmatismus. To proto, že Lukács jej dovede rafinovaně orna- mentalizovat a dialekticky „zdůvodňovat” velmi komplexním analytickým aparátem. Lukácsovu ortodoxní dogmatičnost rozpoznal ostatně už ve dvacátých letech Thomas Mann, a její vnitřní rozpornost demonstroval postavou jezuitského sebevraha /!/ Naphty v románě Kozelný vrch. Levicoví liberálové jsou dnes však zrovna tak slepí i k dogmatické ortodoxii svého dalšího idolu B.Brechta, žáka Karla Korsche, a autora perfektní apologie a apotheosy stalinismu například v paradigmatické hře Massnahme, jejíž poselství o identitě mravnosti a partajní linie Brecht nikdy neodvolal. Totéž Lukács. Pro mě Lukácsova přímo nadlidská intelektuální perverzita, schopná například analýzou umění Balzaca nebo Tolstého dialekticky zdůvodnit teorii genocidálního Gulagu, zároveň demonstruje moc marxismu nad duchem pozdní okcidentální inteligence. Proto se i domnívám, že údajná entropie marxismu na východě je bohatě vyvážena jeho intenzivním pronikáním do zbytkové Evropy, do USA, nemluvě o tzv. třetím světě. K otázce etiky, v neposlední Tadě politické, dospěl Kolakowski právě při střetnutí s G. Lukácsem, apologetem a teoretikem „klasické” ortodoxní etiky marxismu. V leninismu, a ještě zřetelněji ve stalinismu vystupuje princip marxistické etiky s dialektickou logikou: jako identita mravních zásad a dialektické praxe předvoje dělnické třídy. Ortodoxnost této identity nemohou v Čechách vedle revizionistů pochopit, zdá se mi, ani chartisté. Vnitřní rozpor této etiky je dán nutným vyústěním takového „dialektického” ztotožnění v lhostejnou věcnost na bázi mrtvé, nebo lépe: permanentně odumírající, uhnívající ideologie.— Rozpor takovéto etiky netkví však jen v jejím ztotožnění s odumírající iedologií, ale je obsažen už i v G. Lukácsově povýšení /abstrakce/ proletariátu samého v totalitu. Tímto povýšením nejen proletariát sám musí být negován, ale i člověk sám, kterého tento proletariát příkladně prý reprezentuje. Stalinská nediferencovaná totální likvidační praxe byla tudíž zcela konformní s etikou založenou na principu Lukácsova ztotožnění proletariátu a totality. Dialektická logika žádala, aby tato etika se projevovala nejetičtěji a nejhumánněji právě genocidálními akcemi. Vnitřní rozpor zde nabyl dimenzí vpravdě totálních, v nichž propast pohlcovala propast. Filosoficky se dalo ustoupit z takovýchto „etických” konsekvencí jedině na pozice Kantovy etiky, neboť veškerá etika pokantovská, nebo lépe: idealistická, směřovala přes totální subjektivismus k totální likvidaci netotálního, především tedy nedokonalého člověka —as dialektickou logikou až k ortodoxnímu marxismu. Poté, co pochopil, že ani revizionismus tento rozpor nemůže překonat, ba že jej 100 [pageend100]naopak dále prohlubuje, Kolakowski s touto „etikou” odmítl šmahem i veškeré derivace marxismu. Pokusíme-li se konfrontovat s Kolakowským našeho Jana Patočku, objevíme, že myslitelské ohnisko u obou je určeno právě tímto bodem obratu od ideologie a její dialektické metody k nedialektické etice, jejíž principy a zásady jsou kladeny z roviny svobodného /nebo aspoň od ortodoxie a dogmatu osvobozeného/ lidství. Zatímco Kolakowski šel cestou od Marxe ke Kantovi, Patočka se ubíral od mravně indiferentního Husserla přes Marxe /jistě také s úmyslem najít u něho grunt nové etičnosti/ k pokusu o instalaci nově fenomenologické etiky, tedy zpět k jakémusi eticky integrovanému Husserlovi. Kolakowski, na rozdíl od Patočky, volil exil, což mu umožnilo nerušeně dokončit systematickou kritiku marxismu, dílo cenné a potřebné. Můžeme jen planě spekulovat o tom, čeho by asi dosáhl Jan Patočka, kdyby mohl nerušeně pracovat na některé západoněmecké nebo americké universitě. Ale svou smrtí a intenzivní ideově politickou praxí, jež jí těsně předcházela, Patočka ztělesnil paradigmaticky to, co Kolakowski položil za základ své obšírné kritiky: neslučitelnost živé skutečnosti světa a člověka s protiskutečnostní dialektickou metodou marxismu všech odstínů. Rio P r e i s n e r MASARYK NEBO SOLŽENICYN? / Paralelní recenze / Freie Presseagentur vydala v edici ARCHA český překlad Solženicynovy „Výstrahy”, která obsahuje vedle jednoho článku publikovaného anglicky v „Time”, hlavně studii, jejíž uveřejněni v americkém čtvrtletníku „Foreign Affairs” na jaře 1980 vzbudilo bouřlivé diskuse. Rada svobodného Československa vydala zase Masarykovu brožurku o bolševictví. Tyto dvě drobné publikace přímo vybízejí ke kritickému srovnání. Masaryk je autorem „Otázky sociální” , v níž již na sklonku minulého století kriticky analyzuje Marxovo a Engelsovo učení. Má vůči marxismu sice negativní stanovisko, ale zároveň je přesvědčen, že marxismus se sladí s parlamentarismem. Bolševici se však s parlamentní demokracií nijak nemazlili. Co na to Masaryk? Masaryk znal dobře Rusko. O Sovětském Rusku nenapsal žádné soustavné dílo, ale jen řádu článků, které byly vesměs publikovány ve spise „Cesta demokracie” /Praha, Čin, 1933, 2 svazky, nadále jen C.d./. Většina těchto článků vyšla v samostatných brožurách „Rusko a my” /Praha 1920/ a „O bolševictví” /Praha 1921/. Jak tedy Masaryk raguje na skutečnost, že bolševismus, který se dovolává marxismu jako svého teoretického vodítka, zlikvidoval demokracii? Jeho úsudek lze velmi zjednodušeně rezumovat takto: 1 / Bolševismus není marxistický. 2 / Bolševismus je naopak specificky ruský jev, který vyplývá z ruských autokratických tradic. 101 [pageend101]3 / Legitimním politickým dědicem marxismu není ruský bolševismus, ale západo- veropská sociální demokracie. 4 / Komunistické' Rusko se ostatně brzy zdemokratizuje. Tento Masarykův optimistický postoj v otázce budoucnosti Sovětského svazu označil Václav Černý právem za .jeden z jeho omylů nejosudnějších” /viz Svědectví č.56, roč.1978/. Vezměme aspoň jeden příklad: V brožuře „Sovětské Rusko a my” Masaryk srovnává Rusko s Československem. Často se znalostí věcí a výstižně. Ale co řeknete třeba tomuto srovnání: „ ...ruští bolševici tvoří mizivou část obyvatelstva / ... / U nás socialistické strany reprezentují téměř polovinu obyvatelstva.” /C.d., I, 357/. ProS Masaryk nesrovnává s našimi socialistickými stranami všechny socialistické strany v Rusku? Pak by totiž vyšlo najevo, že v Rusku byla napři strana .eseriť neboli socialistů-revolucionářů, která s velkou převahou vyhrála první a bohužel také poslední svobodné volby v Sovětském Rusku a uštědřila tak bolševikům těžkou porážku / u nás, jak víme, po 2. světové válce dopadli komunisté ve volbách nesrovnatelně lépe než v Rusku/. Masaryk si při svém výkladu, proč je bolševické Rusko nedemokratické, počíná asi tak jako baron Prášil, když padl se svým koněm do bažiny a dostal se z ní tím, že se vytáhl za svůj vlastní cop. Těm, kdo se dodnes nepoučili a stále ještě hájí názor, že Sovětský svaz je nedemokratický proto, že je ruský a zaostalý, a nikoli proto, že je marxistický, vřele doporučuji, aby si přečetli od Herberta Marcuseho, myslitele, kterého rozhodně nelze kvalifikovat jako „pravicového”, 1.kapitolu jeho knihy o sovětském marxismu /Soviet Marxism, Columbia University Press, New York/. Tento nedávno zemřelý idol levicového studentstva 60. let, jeden z proslulé trojky „M” /Marx, Mao, Marcuse/, tam ukazuje, že pojetí)podle něhož masa dělnictva je sama neschopna poznat své „skutečné” zájmy a že k tomu je jedině povolána elitní revoluční avantgarda tvořící totalitní politickou stranu, neplyne z ruských zaostalých poměrů. Plyne naopak, jak dobře Marcuse dokládá, jednak z logiky Marxova učení samého, jednak právě z vývoje průmyslově vyspělých „kapitalistických” zemí. Analyzuji to ve své studii „Masaryk, critique du marxisme”, která vyjde v Revue des études slaves č. 1-2/1982. Proti interpretaci, kterou hájí Masaryk a která se dodnes křečovitě udržuje při životě, vystoupil velmi ohnivě A.Solženicyn ve své eseji, jejíž český překlad má nyní čtenář k dispozici. Solženicyn shrnuje svůj názor do dvou bodů: 1 / Komunismus je vždycky a všude zásadně špatný, ať je ruský, čínský, jugoslávský, německý či třeba hotentotský. 2 / Komunismus není pouhým výsledkem ruských poměrů. Je proti všem národům — i proti národu ruskému. Solženicyn se ve své studii soustředí zejména na druhý bod. Je ovšem pravda, že Sovětský svaz vnutil zvnějšku radě zemí komunistický režim. Křiklavé nespravedlnosti se však dopouští např.známý český spisovatel, když v dlouhém interview s francouzským týdeníkem, kde jinak vyslovil některé zajímavé myšlenky, tvrdí: „Rusko a Maďarsko jsou dvě komunistické země. Ale jedna chce ovládnout svět, druhá je ovládána. Režim jedné je podporován obyvatelstvem, režim druhé je takřka jednomyslně kontestován.” /L’ Express, 28. června 1980/. 102 [pageend102]Solženicyn na takové na'zory odpovídá velmi přesvědčivě: „Rusové se však jen z takového důvodu zcela jistě necítili pány; jestliže je nějaký žena znásilněna a hovoří-li pachatel při činu její mateřštinou, neznamená to, že k žádnému znásilnění nedošlo. / ... / Všude ve světě /také v Číně nebo v Koreji/ platí stejný zákon: Lidé, kteří se angažují v komunistickém vedení, ztratili spojeni nejen se svým národem, ale vůbec s lidským rodem /Výstraha, v čes.překladu viz str. 46/. Solženicyn samozřejmě népopírá, že komunisté mohou příležitostně využít či zneužít národního pocitu, ale z dlouhodobého hlediska jsou globálně protinárodní. Toto dobře pochopila už Hana Arendtová, která ve svém díle The Origins of Totalitarianism píše, že „totalitní diktátor vládne ve své vlastní zemi jako dobyvatel”. Doomnívám se, že už jen pro tuto stěžejní pravdu, kterou Solženivyn velmi trefně rozvádí, si „Výstraha” zasluhuje velkou pozornost právě nás Čechů, příslušníků národa, který tak snadno podléhal iluzi, že bolševismus je jen ruský fenomén, kdežto my, Češi, my si vybudujeme jiný socialismus, odpovídající našim vyspělým poměrům, a také náš komunismus bude zcela jiný ... Této iluzi nepodlehl jenom Masaryk; v roce 1946 vyšel v týdeníku Dnešek, redigovaném Ferdinandem Peroutkou, článek „ Pojem Ruska”, v němž jeho autor, historik a znalec leninismu Jan Slavík, hlásá v podstatě toto: Ruský komunismus je dobrý pro Rusy, ale ne pro nás Čechy. My budeme mít socialismus úměrný našim vyspělejším podmínkám. Kolik lidí tehdy takto uvažovalo a jak tato iluze podporovala tehdejší víru v jednotu „Národní fronty”, o tom se raději nerozišiřujme. Je vskutku historie učitelkou života? Asi ne, když si uvědomíme, že více než 20 let poté, v době extáze „pražského jara”, se tato falešná idea opět vynořuje v plné své kráse! Kéž by si každý Čech přečetl Solženicynovu esej, kterou dnes máme i v českém překladu, aby se pod jejím osvobozujícím vlivem konečně nechal poučit! Masaryk kdysi zdůrazňoval, že mezi Čechy komunismus nijak nezapustil kořeny; komunisté mají určitý vliv jen v „zaostalém Slovensku”. Jak se asi musel obracet v hrobě, když v roce 1946 v „zaostalém” Slovensku utrpěli komunisté zdrcující porážku, zatímco „pokročilí” Češi hlasovali nejvíc právě pro komunistickou stranu? Nechci však být jednoznačně proti Masarykovi, ani bez výhrad pro Solženicyna. Solženicyn se v polemickém zápalu někdy dostává příliš daleko. Má jistě pravdu, že carské Rusko nebylo zdaleka tak represivní a protilidské jako Sovětský svaz. I Leszek Kolakowski mu v tom dává plně za pravdu. Ale poté ne zcela bez podkladů Kolakow- ski dodává: „Victims of 130 years od fierce Russian oppression, the Poles cannot share Solzhenitsyn’s image of the Czarist regime as one of Cratherly concert.” /Encounter, leden 1981/. Také Solženicynovo váhání mezi pluralitní demokracií a autoritativním režimem „s lidskou tváří”, abych tak řekl, nepovažuji za silnou stránku jeho jinak výtečného eseje. Ani u Masaryka nevidím vše čemě.Kupř. jeho .Otázka sociální’ zůstává přes všechny své nedostatky dodnes cenným příspěvkem ke kritice marxismu a Masaryk si zaslouží větší ocenění, než jen opovržlivou poznámku, jakou měl třeba Jiří Němec v „pražském ” Svědectví. Jsem přesvědčen, že „Otázka sociální” by si spíš zasloužila reedici než příležitostné Masarykovy výroky o bolševismu. Ale nakonec i v Masarykových statích o bolševickém Rusku najdeme nekteré pozo103 [pageend103]ruhodné postřehy. Třeba tyto: „Mnohé z vad nynějšího Ruska, jež jsme v těchto článcích uvedli, vyplývají zcela patrně z bolševictví samého; jsou to jeho nedostatky vnitrní, dané jeho podstatou. Omlouvat tyto vady jen carskou výchovou nelze”. I., 378/. „Jsem přesvědčen, že soustava Lenina i jeho i raxe je neprávná a že se nejen nehodí do poměrů našich, ani do poměrů západní Evropy, nýbrž že se nehodí ani Samému Rusku.” /C.d., I..403/. Miroslav N o v á k ČEŠTI KATOLÍCI O MARXISMU A SOCIALISMU Často se setkáváme s názorem, podle něhož na vzniku a rozšíření marxistické ideologie a komunismu mají vinu křesťané tím, že se prý dopustili mnoha opomenutí a chyb. Také ve sborníku „Únor 1948 očima vítězů a poražených”, na str. 102, jeden kněz píše, že když u nás v Československu nastupovalo marxistické myšlení tak říkajíc k moci, katolická církev se dívala jaksi jinam a socialistické hnutí, ani Marxe dobře neznala. Je užitečné zamýšlet se nad omyly a opomenutími, jichž se dopustili naši otcové a předchůdci — nejistě proto, abychom je zahrnuli drtivou kritikou; to by bylo laciné, protože bychom tak ze sebe dělali „generály po bitvě” ;ale proto, abychom z jejich případných omylů se poučili pro budoucnost a přítomnost. Stojí tedy za to zvážit také zmíněnou výtku. Byl to pro katolickou církev v Československu marxismus a scialismus něčím neznámým, čemu nevěnovala patřičnou pozornost? Když v roce 1937 vydal papež Pius XI. svou encykliku o marxismu a komunismu „Divini Redemptoris”, hned ji přeložili do češtiny Badřich Vašek, katolický sociolog, který přeložil též sociální encykliku Quadragesimo anno a sám se zabýval marxismem a socialismem už ve svých dřívějších pracech, zejména v podorbném spise „Z problémů dnešní společnosti” /Olomouc, 1926/ a ve svém největším díle, třísvazko- vé „Křesťanské sociologii” /1929—1933/. Nebyl ovšem zdaleka prvním katolicky orientovaným českým badatelem, který se touto problematikou obšírně zabýval. Již na přelomu století vyšla v Brně důkladná „Křesťanská sociologie” R. Neuschla /l. svazek 1898, 2. svazek 1900/. V roce 1913 vyšel v Praze jiný objemný spis „Nástin základův a všeobecných zásad společensko-hospodářských” od A. Soldáta. Problémům socialismu a marxismu se věnoval v řadě svých děl také další reprezentant katolicismu, Fr. Reyl; jeho nejvýznamnějším spisem je „Sociologie v politice” /Praha, 1925/. Kromě toho vycházely též překlady. Zmínil bych se jen o záslužném překladu poměrně drobné, ale velice hutné a precizní knihy jezuity J. Biederlacka „Sociální otázka”, která vyšla již na prahu tohoto století, a která obsahuje velmi dobrý kritický rozbor marxismu, a o sborníku „Rudé plameny nad Evropou”, který vydalo nakladatelství Vyšehrad v 2. polovině 30. let a kde se nachází výtečný filosofický rozbor Marxovy doktríny z pera V. Ducatillona O.P. 104 [pageend104]Většina děl, o nichž jsme se zmínili, je velice zevrubná. Ale po druhé' světové válce se spád událostí zrychlil a zdá se, že této okolnosti se přizpůsobila i většina katolicky orientovaných autorů. Setkáváme se tu především s mnoha drobnějšími knížkami populárními, určenými širším lidovým vrstvám. Jmenujme mezi mnoha jinými sborník „Křesťanský realismus a dialektický materialismus”, kam přispěli např. nedávno zemřelý filosof Dominik Pecka a přírodovědec Artur Pavelka. Za zmínku stojí též různé drobné spisky Bohdana Chudoby z té doby, např. „Křesťanství a politika”, které se také problémy marxismu; a socialismu zabývaly z katolického hlediska. Miloslav Skácel, přední český představitel scholastické filosofie, který zemřel v Praze v 70. letech, se danou problematikou obíral v brožurách „Člověk a společnost” a zejména „Socialismus a sociální reforma”. V této posledně jmenované knížce najdeme stručný, ale velice fundovaný rozbor filosofických a sociologických základů marxismu. Z ekonomického hlediska se zkoumání marxismu věnoval katolický autor Antonín Pimper ve svém spisu o socialismu a křesťanském sociálním solidarismu. V tomto kratičkém období 1945-1948 vyšlo též několik publikací katolických autorů, věnovaných výlučně a speciálně marxismu. Vedle již uvedeného sborníku „Křesťanský realismus a dialektický materialismus” jsou to dvě drobné práce v exilu zesnulého S.S. Ghelfanda „Dialektický materialismus” a „Marxismus a křesťanský sociální reformismus”. Teolog Antonín Čala O.P. napsal knihu „Marxismus v myšlení a životě”. Tento výčet zdaleka není úplný, je však víc než dostatečný k tomu, abychom odmítli výtku, kterou vyslovil zmíněný kněz ve sborníku o Únoru 1948. Miroslav N o v á k EDICE K R Y S T A L P. Max KANDLER /Postfach 290 201, D—5000 Köln/ vydává už několik let v edici KRYSTAL české filosoficko-náboženské orientační texty. Vyšly tam již úvahy o spáse, o dědičném hříchu, o víře, o žitém křesťanství aj. P. Kandier se důsledně snaží vycházet z principů sv. Tomáše Akvinského. Některým katolíkům se budou snad zdát Kandlerovy texty „příliš filosofické” a těžko srozumitelné, hrstce filosofů pro změnu „příliš apologetické”. Ale ten, kdo se nedá odradit nesnadným stylem zjistí, že skýtají základ, na kterém se dá stavět. Proto je můžeme upřímně doporučit všem katolíkům, kteří mají odvahu k hlubšímu zamyšlení nad svou vírou a P. Kandlera prosíme, aby ve své záslužné práci, kterou nedávno ocenil i kardinál Hoeffner, nadále pokračoval. Texty P. Kandlera si můžete objednat na adrese, kterou uvádíme nahoře. Zasílají se zdarma. P. Kandier mimoto vydává časopis NA HLUBINU. M.N. 105 [pageend105]LUIS TRENKER A FILOSOFIE HORALSTVl' Nová kniha českého literárního kritika dr. Antonína Kratochvíla Abendgesprache mit Luis Trenker /Večerní rozhovory s Luisem Trenkerem; Anthol-Verlag, Mnichov 1980, fotografie a výprava Adolf Kypěna, 100 stran, DM 16,80/ rozbourává nejednu legendu o slavne'm filmovém herci, režiséru, alpinistovi a v neposlední řadě úspěšnému křesťansky orientovanému romanopisci ze St. Ulrichu Luisi Trenkerovi. Starší čtenáři hledají v jeho románech kouzlo horských zátiší a trochu nostalgie, mladá generace bere do rukou hlavně jeho historické romány z napoleonských válek a pionýrských časů Ameriky. Kratochvil však ukazuje docela jinou tvář tohoto devadesátiletého patriarchy. V jeho Večerních rohovorech, zachycených původně magnetofonem, představuje čtenáři Trenkera jako angažovaného křesťanského demokrata, spisovatele a myslitele. Trenker je osobnost sui generis. Jeho dílo je příliš rozsáhlé a různorodé, než aby se dalo zařadit pod jednoho jmenovatele. Vedle vzpomínek na válečná léta první světové války v horských pevnostech dominují romány o nezkrotných jedincích, intelektuálech i prostých dělnících, kteří se vracejí z ciziny k rodné hroudě, dále historické romány z pionýrské Ameriky a napoleonské jižní Evropy. V současné době se v německé jazykové oblasti objevuje nové hodnocení a pochopení výrazu „vlast” v literatuře. Jakou má funkci tento žánr u Trenkera? Nejde o romantickou selanku, nýbrž o realistickou výzvu k návratu k půdě a k věrnosti duchovní a náboženské tradici. Tak jej chápou ovšem jen autoři křesťanského ražení, k nimž Trenker bezesporu patří. Trenker si nechce hrát na sociálního kritika, je prostě svědkem a někdy i kronikářem horalů a rolníků v dobách těžkých zkoušek i v dobách pohody. Na kongresu Literatura a lidská práva z hlediska exilového autora řekl Trenker: „Vlast, domov není pro mě pojem politický, nýbrž objekt lásky, který dal člověku Bůh. Přibližuji se k němu s pokorou. Láska k vlasti je láskou k člověku, je náboženský prožitek, jenž tkvi v pochopení lidských úzkostí i radostí ...” Pro svou víru byl Trenker nepohodlný ve čtyřicátých letech, pro svou náboženskou angažovanost a boj za lidská práva národů východní Evropy je mnohým na Západě nepohodlný i dnes. Jako básník vychází Trenker z citlivého impresionismu, jako kulturní myslitel se zabývá poválečnou a dnešní problematikou horského venkova. Je literárně stále živý již půl století, náklady jeho knih jdou do miliónů. Roman C h v o j n i c k ý CHCETE-LI, ABY NÁŠ NOVÉ VZNIKLÝ ČASOPIS MOHL I NADÁLE VYCHÁZET, P Ř E D P L A Ť T E SI N O V É O B Z O R Y ! BEZ VAŠEHO PŘEDPLACENI' BY SE N O V É O B Z O R Y NEMOHLY UDRŽET! 106 [pageend106]DISKUSE DISKUSE DISKUSE DISKUSE DISKUSE MIROSLAV NOVÁK HISTORICKÝ MATERIALISMUS A KŘESŤANSTVÍ' ANEB JE MARXISMUS NUTNĚ ATEISTICKÝ? Časopis STUDIE, čís.61 ,tj.1/1979, uveřejnil důležitý článek G.A.Wettera „Evangelizace a marxismus”. Považuji za svou povinnost připojit k tomuto článku několik poznámek. Wetterovi jde o zdpovězení otázky, zda marxismus je nutně ateistický. Poznamenává, že existuje více škol marxismu, a že Marx sám prošel myšlenkovým vývojem. Pro účely své práce provedl jakousi klasifikaci marxistických škol. V prvé řadě prohlašuje, že můžeme nechat stranou všechny verze marxismu, které jsou čistě hospodářského a sociálního charakteru. „Kdyby nějaké marxistické hnutí nebo strana zastávala názor, že marxismus je jen hospodářská, společenská a politická teorie, problém by prostě neexistoval”. /STUDIE č.61, str.10/. Otázkou tedy podle Wettera je jen ateistický charakter různých verzí či druhů marxistické f i 1 o s o f i e. A ty Wetter třídí na tři základní proudy: 1. Humanismus mladého Marxe a myslitelé navazující na toto období Marxova myšení. 2. Ortodoxní marxismus-leninismus, který kromě historického materialismu uznává za filosofický základ marxismu také dialektický materialismus, vypracovaný Engelsem a pak převzatý Leninem. 3. Proudy, jejichž filosofický základ se omezuje na historický materiasmus. Wetter pak provedl brilantně stručný rozbor ,.humanismu mladého Marxe”, a dochází k závěru, že „z hlediska teoretického stojí právě antropologie mladého Marxe v nejradikálnějším protikladu k antropologii křesťanské; křesťanský a marxistický obraz člověka, jak jej načrtl mladý Marx, jsou naprosto neslučitelné” /str.ll/. Je tomu tak. Jasně to ukázal ve svém podrobném spise L’ atheisme du jeune Marx Geor- ges M. Cottier OP. Jak dále správně Wetter říká, „s dialektickým materialismem to není o mnoho lepší”. Těžištěm článku je tedy analýza „proudů, jejichž filosofický základ se omezuje na historický materialismus”. Ještě než se jí budeme zabývat, jenom několik slov k Wetterově předběžnému vyřazení nefilosofických verzí marxismu. Z toho, co totiž Wetter ve své stati tvrdí, vyplývá, že podle něho jedině filosofické proudy mají světonázorový charakter /viz str.3,10/. Podle toho by např. teologie, která přece není filosofií /jedině že bychom měli na mysli tzv. přirozenou teologii, to je teodiceu, theologia naturalis/, nemohla být považována za světonázorovou! Je zcela evidentní, že každý světový názor musí mít alespoň implicitní filosofické 107 [pageend107]předpoklady. Není však nutné', aby každá světonázorová koncepce byla filosofií, explicitním filosofickým směrem. V moderní době zejména různé náhražky náboženství, různé teorie pozemského ráje — i když nemusí nezbytně mít formu vypracované filosofické teorie — mají v sobě filosofické jádro a filosofické implikace, které jsou s nimi nutně a nerozlučně spjaty. Tuto spjatost nijak nemůže vymazat okolnost, že zmíněné filosofické předpoklady nejsou třeba vždycky přímo výslovně rozvedeny. Mezi těmito implikacemi může být velmi dobře i ateismus. Tak např. když křesťanské pojetí integrálního osvobození’, jak se vyjadřuje Sv.Otec Jan Pavel II., se zaměňuje či redukuje na osvobození částečné, jen v jedné dimenzi /a ještě i v rámci té neoprávněně zúžené dimenze často falešně chápané/; integrální osvobození může být kupříkladu ztotožňováno či považováno za „osvobození” hospodářské, či „osvobození” sexuální apod. V takovýchto politických, ekonomických, psychologických atd. koncepcích je skrytě nebo zjevně obsažen ateismus: předpokládá se tam například, že skutečný je jen život pozemský a že smrt je absolutním koncem. To sice neznamená, že takové koncepce, jež jsou nerozlučně spjaty s ateismem, nemohou obsahovat některé prvky, které jsou správné a které i věřící křesťan může přijmout. To je však jiná otázka. Jde o to, zda spjatost takových pojetí s ateismem je nerozlučitelná. Není možno očekávat, že by takové směry mohly zaujmout k náboženství neutrální stanovisko či dokonce kladný postoj.'Podřezávaly by si totiž větev, na které sedí. Když tedy G.A.Wetter říká, že otázka, zda spojení marxismu s ateismem je nerozlu- čitelné, je především otázkou filosofickou, má plně pravdu. Ale z toho nijak neplyne, že verze marxismu, které nemají ryze filosofickou podobu, automaticky nejsou spjaty s ateismem. Wetterova teze o roli filosofie má ještě větší dosah, než on sám uznává. I hospodářské, politické, psychologické atd. teorie mohou mít filosofické /a světonázorové/ předpoklady. Pokud Wetter ve své stati tvrdí, že politické, hospodářské, sociální atd. teorie prostě nemohou být nutně spjaty s ateismem, vyvolává to ještě jeden problém:je náboženství /a především křesťanství, protože především o křesťanství ve stati jde/ slučitelné s jakoukoli sociálně-politickou teorií a s jakýmkoli politickým,hospodářským a sociálním režimem? Křesťanství je svou podstatou katolické — je určeno lidem všech dob, všech ras, všech kultur atd. Může existovat v nejrozmanitějších společenských zřízeních. Ale rozhodně není pravda, že křesťanství může považovat za oprávněný jakýkoli politický a sociální režim, jakoukoli společenskou koncepci. Tak např. v encyklice Sv.Otce Pia XI. „Divini Redemptoris” je odsouzen nejenom dialektický a historický materialismus, ale i komunistický sociálně-politický režim. Můžeme přejít k rozboru bodu, kterému Wetter přikládá ve své stati centrální význam: „proudů, jejichž základ se omezuje na historický materialismus”. Jedná se tedy v podstatě o „zralého Marxe”, s vyloučením Engelsova „dialektického materialismu”. Je třeba důrazně upozornit čtenáře na jednu neobyčejně důležitou věc, kterou G.A. Wetter přechází prakticky mlčením. Wetter ukázal velmi dobře a přesvědčivě, že „mladý Marx”, nebo chcete-li „humanismus mladého Marxe” — jak je vyjádřen zejména v „Ekonomicko-filosofických rukopisech” z roku 1844 — je svou podstatou ateistický. Přímo se tedy vnucuje 108 [pageend108]otázka, zda tyto teze, které nutně v sobě obsahují a implikují ateismus, nejsou stále přítomné a nutně předpokládané i v té Marxově teorii, jejíž první formulace spadá -jak Wetter uvádí — do roku 1845 a konkrétně do spisu „Německá ideologie”, který Marx napsal za Engelsovy spolupráce v letech 1845—1846. Jedná se o teorii, které Marx sám dal název „materialistické pojetí dějin”, a která byla později nazvána ,.historickým materialismem”. Oč jde? Wetter totiž ve svém rozboru ,.materialistického pojetí dějin” zcela nepochybně vychází z názoru, že Marx počínaje rokem 1845 totálně opustil svou ranou filosofícko-historickou koncepci, jejíž duší, abychom tak řekli, je ateismus, a vypracoval zcela novou teorii, která není nijak v závislosti na předchozí Marxově filosofii, jak je vyjádřena ve zmíněných „Ekonomicko-filosofických rukopisech”. Jedině za tohoto předpokladu by totiž mohl mít smysl celý rozbor ,.historického materialismu”, jak jej provádí Wetter. Nuže, právě k této klíčové otázce je třeba říci, že Wetterův předpoklad, na kterém celá jeho práce spočívá, a bez něhož ovšem jeho závěr také padá, — je nesprávný. Wetter si je asi vědom chatrnosti svých důkazů, a proto tento kardinální bod skoro úplně obchází. Hle, co píše: „Brzy po sepsání rukpisů /pozn.M.N: rozuměj „Ekonomicko-filosofických rukopisů” z roku 1844/ v jeho /= Marxově, pozn.M.N./ myšlení došlo k h l u b o k é z m ě n ě /podtrhl M.N./ jejímž důsledkem byl vznik toho, co nazýváme .materialistické pojetí historie’. / ... / Nemůžeme se nyní zabývat podrobnostmi postupného vznikání materialistického pojetí historie. Jeho jádro je obsaženo již v díle „Die deutsche Ideologie” /Německá ideologie/ ...” /str.6—7/. '• Na těchto dvou slovíčkách, že totiž došlo ke „hluboké změně”, je založena hlavní Wetterova argumentace. Došlo opravdu u Marxe okolo roku 1845 k tak „hluboké změně”, že jeho předchozí filosofické myšlení, jehož je ateismus nezbytnou součástí, bylo úplně opuštěno? Nesporně došlo ké změně a k vytvoření tzv. materialistického pojetí dějin. Ovšem tato změna příliš hluboká nebyla. Je třeba připomenout některé vnější okolnosti. Řada Marxových prací nebyla za jeho života publikována. Jedná se zejména o některé spisy z jeho raného období. V průběhu našeho století dochází teprve k vydávání takovýchto textů, které dříve zůstaly „v šuplíku”. V třicátých letech byly vydány zmíněné ,.Ekonomicko-filosofické rukopisy”, které hned po svém publikování a především pak po 2. světové válce vzbudily velký zájem. Tendencí některých autorů bylo vidět v raném Marxovi něco úplně odlišného od Marxe zralého. Stalo se to po určitou dobu módní, stavět proti sobě Marxe „Rukopisů” proti Marxovi „Kapitálu”. Pozdější objektivnější a hlubší bádání ovšem napravila tuto jednostrannost. Že se Marx vyvíjel, je nesporné; že vytvoření materialistického pojetí dějin představuje změnu proti pojetí hájenému v „Rukopisech”, je jisté. Avšak v této změně zůstává kontinuita. Marx ve svých zralých dílech neopustil svou ranou filosofii z roku 1844, nikdy ji radikálně neeliminoval. Nejedná se ani tak o opuštění jedné filosofie a nahrazení filosofií zcela odlišnou, nýbrž spíše o pokus zkonkretizovat a uplatnit filosofii v z á s a d ě nezměněnou na sociologickém a zejména ekonomickém materiálu. Z ryze filosofického hlediska u Marxe ve skutečnosti k výraznější změně nedošlo ani tak roku 1845, kdy vskutku začíná vypracování historického materialismu, 109 [pageend109]ale spíše v roce 1843 — tedy podstaně dříve — kdy provedl svůj slavný „obrat” či převrácení Hegelovy filosofie. V té době Marx vypracovával, zčásti pod Feuerbachovým vlivem, podrobnou kritiku Hegelovy filosofie práva a státu, z níž do té doby vycházel. Proti Hegelovi, který nadřazuje politický stát /politischer Staat/ občanské společnosti /bürgerliche Gesellschaft/, Marx vztah převrací. Marx dochází k názoru, že rozhodující jsou materiální ekonomické zájmy, tj. východiskem je mu občanská společnost, z níž teprve vychází stát a právo, filosofie atd. Vidíme, že je tu už v určitém zárodečném stadiu obsaženo pozdější „materialistické pojetí dějin” s jeho materiální ekonomickou „základnou” a politickou, právní, ideologickou atd. „nadstavbou”. Není zde místo vykládat ranou Marxovu filosofii; tu ostatně Wetter zdařile shrnuje i interpretuje. Důležité je poukázat na to, že nemizí v pozdějším Marxově vývoji. Podstatná myšlenka, kterou shledáváme u mladého Marxe, a která se v nepodstatně modifikované podobě objevuje i v jeho zralých dílech, např. v „Grundrisse der Kritik der politischen Oekonomie”, a ba i v „Kapitálu”, je myšlenka odcizení, která je spjata s idejí božskosti člověka. Člověk je sebetvůrcem, bytostí nezávislou /selbständiges/, stojící na svých vlastních nohou /es auf eigenen Füssen steht/, vděčí za svou existenci jen sám sobě /es sein Dasein sich selbst verdankt/; člověk je bytím skrze sebe /Durch- sichselbstsein/, dějiny jsou autogenerací a autogenezí /Selbsterzeugung/ člověka. Člověk je jinými slovy causa sui, příčinou sebe samotného. Pro socialistického člověka celé dějiny nejsou nic jiného, než utváření člověka lidskou prací. Člověk je na- proto nezávislý, sobě-stačný, autonomní, utváří sám seb. Čím? Materiálně praktickou činností, prací; to je jeho autogeneze. Výsledky jeho činnosti se však proti němu osamostatňují, staví se proti němu — a máme tu odcizení. Že je takové pojetí ateistické par excellence, je nabíledni. Náboženství je v tomto pojetí „odcizením”, tj. produktem člověka, produktem, který zaujal proti svému tvůrci nezávislost a staví se proti němu, utlačuje ho. Tyto principy se ovšem uchovávají i u zralého Marxe; Marxovo zralé učení je prodloužením, konkretizací a aplikací těchto zásad. Naznačme si jen velmi stručně a sumárně tuto kontinuitu. Už v „Úvodu ke kritice Hegelovy filosofie práva” /1843-1844/ Marx píše: „ ... člověk dělá náboženství, náboženství nedělá člověka. A sice náboženství je sebeuvědomování a sebecítění člověka, který se buďto ještě nenašel, nebo se již ztratil. Avšak člověk není abstraktní, někde mimo tento svět trůnící bytostí. Člověk, to je svět člověka, stát, společnost. Produktem tohoto státu, této společnosti je náboženství, převrácené vědomí světa, protože tento stát a tato společnost jsou převráceným světem. / ... / Odstranění náboženství jako iluzorního štěstí lidu je požadavkem jeho skutečného štěstí. Požadavek vzdát se iluze o svém postavení je požadavkem překonat postavení, ve kterém je zapotřebí iluzí. Kritika náboženství je tedy v jádře kritikou slzavého údolí, jehož svatozáří je náboženství.” Radikální kritikou náboženství je tedy podle Marxe kritika, která míří na zdroj a příčinu náboženského odcizení, a tím jsou převrácené společenské poměry. Ty jsou ale rovněž produktem člověka; jde v nich také o odcizení. Jak se Marx vyjadřuje v „Tezích o Feuerbachovi”? „Lidská podstata není nějaké abstraktum vlastní jednotlivému individuu; ve své skutečnosti je souhrnem společen110 [pageend110]ských vztahů” /1845/. A tak ve světle rane'ho Marxe čteme „Německou ideologii”, kde je poprvé vypracováno materialistické pojetí dějin, a další zralejší spisy! Člověk je nezávislý, soběstačný, autonomní, vytváří sám sebe. Čím? Prací, společenskou výrobou, materiální činností. Výsledky jeho činnosti se proti němu osamostatňují, odcizují se;jde o odcizení. Protože člověk je definován jako výrobce, ty výsledky jeho činnosti jsou sociálně ekonomické poměry. V komunistické společnosti bude odcizení zrušeno, produkty a výtvory člověka, které člověka doposud ovládaly, budou jím zvládnuty, člověk nad nimi nabude kontrolu, stane se jejich pánem. Člověk se však tvoří nejen aktuální prací, nýbrž i minulou prací, krystalizovanými výsledky práce minulých generací, které jsou nám pozůstaveny a které stojí vůči nastupující generací jako fakt. Ale co je to ta krystalizovaná minulá práce? Vzhledem k tomu, že je člověk soběstačný, nezávislý, co může být výsledkem jeho minulé práce než člověk sám? Člověk, respektive společenské vztahy, vztahy mezi lidmi. Člověk je produkt lidské práce. Tyto pozůstavené společenské vztahy jsou vztahy výrobními, protože materiální výroba je podstatnou a konstitutivní činností člověka. V materiální výrobě, v praktické činnosti, v práci člověk tedy neprodukuje jenom výrobky, produkuje a reprodukuje také společenské vztahy, produkuje sám sebe, protože je „homo faber”, „člověk vyrábějící”, a protože je souhrnem společenských vztahů. „Tento souhrn výrobních sil, kapitálu a sociálních forem styku, který každé individuum a každá generace přejímá jako něco daného, je reálným základem toho, co si filosofové představovali jako .substanci’ a podstatu člověka” /„Německá ideologie”/. Pojetí člověka, jaké je v c e l é m Marxově vývoji, je jasně v rozporu s náboženským pojetím. Člověk je titan, který neustále tvoří sám sebe; zpočátku vedle něho stojí ještě příroda, ale tu již zpracoval a zlidštil, a tak už teď stojí jen sám proti sobě a svým výtvorům. Každá transcedence je pro Marxe něco člověku „cizího”, odcizujíclho. Je však třeba upozornit na jeden možný zdroj omylu. Idea odcizení bývá někdy chápána jako odcizení „vůči” něčemu, totiž odcizení vůči lidské přirozenosti. Tak tomu však u Marxe není, jak správně na to poukazuje Sidney Hook. Marx polemizuje s Proudhonem, který hájí myšlenku stálé lidské přirozenosti, takto: „Pan Proudhon neví, že celé dějiny jsou jen stálou proměnou lidské přirozenosti.” U Marxe je tedy aktualistické, aktivistické pojetí člověka: člověk nemá stálou přirozenost, nýbrž materiální společenskou praxí se sám tvoří. Z toho ovšem vidíme, jak je přinejmenším jednostranné vidět „hlubokou změnu” mezi mladým Marxem - „humanistou”, který se zabývá „odcizením lidské bytosti”, a zralým Marxem, v němž prý lidská bytost se ztrácí v anonymních kolektivních ekonomických pojmech. Ve skutečnosti už v „Úvodu ke kritice Hegelovy filosofie práva”, který byla napsána ještě před „Ekonomicko-filosofickými rukopisy”, Marx píše, že „člověk, to je svět člověka, stát, společnost”, kteroužto ideu dále brzy na to upřesňuje v „Tezích o Feuerbachovi”, kde lidská podstata je „souhrnem společenských vztahů”. Člověk - práce /praxe, výroba/ - společenské vztahy; to jsou tn momenty jedné a téže skutečnosti, které se navzájem podmiňují a vytvářejí. Člověk se prací, výrobou, praxí vytvořil. „Nový člověk” se vytvoří rovněž prací, výrobou, která dospěje určitého stupně vývoje. Jak se vyjádřil Engels: vykořisťování „bylo založeno na nedostatečnosti výroby; bude smeteno plným rozvojem moderních výrobních sil.” 111 [pageend111]Jedině tento hypotetický, neexistující „nový člověk” je opravdovým člověkem podle Marxe; stejně tak jedině hypotetická', neexistující beztřídní společnost zahajuje skutečné' dějiny. Skuteční lidé a skutečné dějiny v „třídních společnostech” jsou podle Marxe jen předlidé a předdějiny, které uvědomělý revolucionář zlikviduje. Nyní se ukáže, jak bylo důležité, když jsme na počátku insistovali na skutečnosti, že i koncepce, které nejsou přímo filosofické, mívají řadu filosofických předpokladů. Nejenže „materialistické pojetí dějin” neopustilo rané filosofické ideje a zůstává s nimi spjato, ale i ty části zralého Marxova díla, které mají zdánlivě výlučně a speciálně ekonomický charakter, jsou pupeční šňůrou spojeny s ranou filosofií. To se vztahuje i na slavný Marxův „Kapitál”, jak prokázal např. Pierre Bigo, SJ.ve svém spise „Marxisme et humanisme” /2.vyd., Presses universitaires de France, Paris, 1954/. O „Kapitálu” píše Bigo, že „samotná jeho kontextura uvažování je filosofického řádu” /str.l/. „Jeho /=Marxova/ politická ekonomie ... je proniknuta humanismem-Je nabita filosofickým potenciálem” /str.4/. „Marxistická politická ekonomie, odtržená od svých metafyzických základů, ztrácí všechnu konsistenci a veškerou koherenci” /str.24/. „Klíč marxistické politické ekonomie spočívá v marxistické filosofii. Tím, že zavedeme proud k jeho zdroji, tím, že přejdeme od spisů, kde ekonomické hledisko je dominantní, k těm, kde se ještě málo projevuje, se marxistická konstrukce uspořádává a sjednocuje podle svých hlavních architektonických linií” /str.25/. „Tím, že se od nynějška Marx umisťuje na ekonomickou rovinu, nijak neopouští filosofii. Dalek toho: Naopak pretenduje, že realizuje její ideu v-/str.26/. „Marxistická politická ekonomie je především filosofií” /str.36/. Je ovšem třeba připomenout, že Marxův „humanismus”, o němž se zde mluví, je humanismus, pro nějž „homo” je jen souhrnem společensko-výrobních vztahů. Ják to těžko může být jinak v ateistickém humanismu, člověk je sice jednak povýšen na „nejvyšší bytost”, či řečeno s Feuerbachem na „boha pro člověka”, — na druhé straně je ovšem snížen a redukován — v daném případě ekonomickými vztahy. K teorii třídního boje a historické úlohy proletariátu dospěl Marx na základě požadavku Hegelovy dialektiky dříve, než se vůbec začal vážně zabývat ekonomií a dělnickým hnutím. Celý „Kapitál” je deduktivního rázu, jak je zcela zřejmé z rozboru, který podává zmíněný Bigo i řada dalších autorů. Marxova analýza a explikace struktury a fungování kapitalistické společnosti „se opírá o předběžnou filosofii, která slouží za rámec čtení a chápání faktů. Tato fakta jsou interpretována v globální vizi, v níž získávají určující koloraci a význam” /G.M.Gottier,OP!„Le conflit des espérances”, Désclée de Brouwer, Paris, 1977, str.l 14/. „Marx dospěl od filosofie přes sociologii k politické ekonomii a zůstal až do konce svého života filosofem. Stále se domníval, že dějiny lidstva, tak jak se odvíjejí v průběhu střídání režimů, a tak jak spějí k neantagonistické společnosti, mají filosofický význam. V průběhu dějin člověk tvoří sám sebe a vyústění dějin je zároveň koncem filosofie. Dějinami se filosofie definující člověka sama uskutečňuje. Neantagonistický postkapitalistický režim není pouze jedním sociálním typem mezi jinými, aleje koncem lidského sebehledání” /R.Aron:„Les étapes de la pensée sociologique”, Galli- mard, Paris, 1967, str.l71—172/. Marxova teorie je teorií „totalitami a koherentní, která integruje vědecké části v moderním smyslu slova, ale která se na ně nedá totálně redukovat. Je třeba tedy diskutovat tuto doktrínu filosoficky a tázat se, do jaké míry je slučitelná s křesťan112 [pageend112]skou koncepcí člověka. Je neužitečné' znovu zde ukazovat¿e v nejednom bodě je protiklad totální” /G.M.Cottier, OP. „Le conflit des espérances” str. 119/. V Marxově „Kapitálu” teorie „zbožního fetišismu” a ,.zvěčnění” je reprízou schématu odcizení: „Je to jen určitý společenský vztah lidí samých, který tu nabývá pro mne fantastické formy vztahu mezi věcmi. Abychom k tomu našli analogii, museli bychom se uchýlit do mlhavých sfér náboženského světa. Tam se produkty lidského mozku jeví jako samostatné bytosti nadané zvláštním životem a stojící v určitých vztazích k lidem a k sobě navzájem. Je tomu tak i s produkty lidských rukou ve světě zboží”. Na jiném místě v „Kapitále” čteme: „Tak jako v náboženském světě je člověk ovládán dílem svého mozku, ve světě kapitalismu je ovládán dílem svých rukou”. Je to rovněž „Kapitál”, kde je psáno: „Náboženský odraz skutečného světa může vůbec zmizet teprve tehdy, až vztahy praktického všedního života se lidem začnou jevit jako průhledné a rozumné svazky mezi nimi a přírodou”. Zkrátka, vyjádření „mladého” Marxe, že komunismus je„koncem sváru mezi člověkem a přírodou a mezi člověkem a člověkem, ... mezi esencí a existencí, ... mezi svobodou a nutností, mezi individuem a druhem; řeší hádanku dějin a ví, že ji řeší”, — zůstává v platnosti i u Marxe „Kapitálu”. Pak ovšem i na zralého Marxe se vztahuje to, co Wetter píše o Marxovi mladém, že totiž pro něho komunismus ,je mnohem víc než určitý hospodářský systém, a víc než zvláštní forma společnosti;je pro něho řešením veškerých problémů vůbec” a že „křesťanský a marxistický obraz člověka ...jsou naprosto neslučitelné” /str.6,11/. v Zde bychom mohli náš kritický rozbor Wetterovy statě skončit. Je-li Marxovo zralé učení nadále spjato s filosofickou koncepcí, kterou rozvíjel především ve svých raných spisech, a která je svou podstatou ateistická, je evidentní, že učení „zralého” Marxe je nutně vázáno k ateistickému stanovisku, což se snaží Wetter popírat na základě své nesprávné interpretace /viz zejména str.15 Wetterova článku/. Přesto se ještě zastavíme aspoň stručně nad argumentací, kterou se Wetter snaží podpořit své mylné tvrzení. Předtím ale ještě několik poznámek. Oficiální marxisticko-leninská ideologie; člení marxismus-leninismus na filosofii, politickou ekonomii a vědecký komunismus. Marxisticko-leninskou filosofii dále dělí na dialektický materialismus a historický materialismus. Zdůrazňuje samozřejmě, že tyto části tvoří „harmonický celek” a jsou navzájem spjaty. Někteří oficiální sovětští ideologové dokonce tvrdí, že historický materialismus je aplikací dialektického materialismu na společenskou skutečnost. Marxismus v této oficiální verzi je tedy sice rozčleněn, ale jednotlivé součásti zůstávají spjaty. Ovšem důsledkem tohoto rozčlenění může být to, že spis, který se zabývá jednou součástí, explicitně nevykládá principy jiné součásti, přestože jejich vzájemnou závislost nejenže nepopírá, ale i předpokládá. Proč to říkáme? Wetterův postoj připomíná počínání některých sovětských ideologů, kteří vykládají jednu součást /např. historický materialismus/ a budí domnění, že tato součást je nezávislá od ostatních. Tato nezávislost je u nich ovšem jen zdánlivá; je ve skutečnosti jen rozčleněním, daným pedagogickými důvody, jímž se však reálně spjatost součástí neruší. Ne tak u Wěttera, který vykládá materialistické pojetí dějin, čili historický materia113 [pageend113]lismus, stejně jako ho vykládají sovětští ideologové, ale zároveň tvrdí, že je to celá filosofie zralého Marxe. Redukuje celý zralý Marxův „světonázor” na teorii základny a nadstavby a teorii společenského vývoje prostřednictvím výrobních sil a jejich korespondence či konfliktu s výrobními vztahy. A podle Wettera tedy u zralého Marxe buď nic jiného není nebo alespoň není u něho nic jiného, co by mělo „světonázorový charakter”! Způsob, jímž Wetter „materialistické pojetí dějin” vykládá, sugeruje nesprávnou interpretaci, že tam není předpokládána „raná” filosofie; dále pak ještě Wetter odhlíží od Marxovy ekonomické teorie, kterou přece Marx především rozvíjel ve svém pozdním období, a která — jak jsme si ukázali — je zcela ovládána Marxovou koncepcí člověka, jak ji vyložil ve svých spisech okolo roku 1844, a která je ovšem bytostně ateistická. Wetterův názor o „hluboké změně”, k níž prý došlo u Marxe, je nesprávný. Přestože povaha Marxova učení a vývoj, jemuž podléhalo, znesnadňuje interpretaci Marxovy doktríny , je zjevně neudržitelné hlásat, že vytvořením historického materialismu byla opuštěna a eliminována koncepce, která mu předcházela. V současné době také takovou interpretaci Marxe už skoro nikdo nehlásá ; jednou z výjimek je francouzský strukturalistický marxista Louis Althusser, který tvrdí podobně jako Wetter, že Marx se radikálně separoval od své původní filosofie; mluví o tzv. „coupure épistémologique”. Správně na to říká P.D. Dognin, OP., že „coupure” mezi mladým a zralým Marxem je ,,spíše umělá než hluboká ... Marx se od nynějška spokojil s tím, že se vyjadřoval jazykem s větším akcentem ekonomickým a sociálním ...” /P.D.Dognin,OP.,„Initiation a la Karl Marx, Cerf,Paris 1970, str.62/. / Pokračování v příštím čísle / OPRAVA CHYB 1. ČÍSLA NOVÝCH OBZORŮ Tiskový šotek zavinil, že ve zprávě o mezinárodním symposiu ve Vaduzu mezi jmény přednášejících nenajdeme prezidenta mnichovské university prof. dr. Mikuláše Lobkowicze, člena naší redakce. Omlouváme se za toto opomenutí Mikuláši Lob- kowiczovi i čtenářům našeho časopisu. o o o V citaci z 3. dílu knihy dr. Antonína Kratochvíla ,ŽALUJI” /N.0.1/1981, str.10/ došlo k chybě, která mění význam citátu. Správně má být: „Úhrnné číslo lidí odsouzených / k trestu smrti / v celé republice, ubitých při výsleších ve vyšetřovnách STB, či zavražděných v lágrech a věznicích a při skutečných či aranžovaných útěcích, přesahuje osm tisíc.” Úhrnné číslo odsouzených bylo 217 000. Omlouváme se autorovi i čtenářům za tento nedostatek. 114 [pageend114]POZNÁMKY K UDÁLOSTEM POZNÁMKY K UDÁLOSTEM PŘEKONÁNÍ KRIZE VĚDOMÍ ZÁPADNÍHO SVĚTA Před nedávném založily známé osobnosti veřejného života z Ameriky a Evropy Výbor pro svobodný svět. Členové tohoto výboru si vytýčili za cíl ukázat a vysvětlit západnímu světu, v čem tkví jeho slabost v boji s komunismem, a přispět tím k překonání jejich příčin. Této skupině jde v prvé řadě o rozšíření poznatku, že západ neprodělává skutečnou krizi, nýbrž pouze krizi vědomí, která vznikla částečně ze strachu před komunismem. Státy východního bloku se naopak pokoušejí zakrýt své potíže, jež mezitím nabyly nesmírných rozměrů, intaktní politickou vůlí. Pokud západ překoná svou bázeň a svou slabost v jednání, musí to nezbytně vyvolat základní změnu ve světové situaci. V tomto článku otiskujeme výňatky z prohlášení výše uvedeného výboru, které mj. podepsali Raymond Aron, Saul Bellow, Francoise Bondy, Irving Kristof, Melvin Lásky, Indro Montanelli a Norman Podhorecz: „Jsme skupinou spisovatelů, umělců, vydavatelů, vědců, odborářů, učitelů, nakladatelů a příslušníků dalších povolání z nejrůznějších zemí. Poznali jsme, že svobodná společnost je ve stále stoupající míře napadána, a proto jsme se sjednotili, abychom tomuto ohrožení mohli čelit. Naším cílem je změnit ono klima plné matení a sebeuspokojování, lhostejnosti a se- beobviňování, které tak významně přispělo k oslabení západních demokracií vůči rostoucímu ohrožení jejich životaschopnosti a existence jako svobodných společností. Výrazem tohoto ohrožení jsou sovětské rakety, mezinárodní kartely jako OPEC a mezinárodní terorismus, především však to, že se západní demokracie zdráhají energicky se oprostit od falešných pojetí, která mají zkázonosný vliv. Tyto myšlenky, přestože se vyskytují v různých formách, je možno přesto shrnout v několik málo tvrzeni, která jsou jasně nepravdivá. Např. že politické systémy společností, ve kterých žijeme, jsou prý založeny na utlačováni vlastních národů, že svoboda, kterou podle svého mínění tyto společnosti poskytují, je klamem, že jejich blahobyt je odvislý od vykořisťováni a olupování „třetího světa”. Pro mnohé dostala tato tvrzení, ať už vědomě či podvědomě, téměř status pravověrnosti: v hromadných sdělovacích prostředcích, na školách vyšších stupňů a všeobecně mezi intelektuály. Odmítáme tato nepravdivá tvrzení a ideje. Stavíme proti nim své vlastní historické vědomí a své přesvědčení, že západní civilizace prostřednictvím svobody bádání a formou rozumově podložené argumentace vytvořila více politické a kulturní svobody, více rovnosti, vyšší všeobecný blahobyt, více příležitostí k rozvoji osobnosti a více možností pro změny mírovou cestou, než kterýkoliv jiný sociální či politický systém. Protože ideje hrály a i nadále hrají rozhodující úlohu při oslabování vůle západu vzdorovat hrozbě totalitarismu, jsme přesvědčeni, že boj za svobodu nebude ani vyhrán ani ztracen na bojištích, nýbrž v knihách, časopisech, rozhlase, školních učeb- 115 [pageend115]nach a jiných veřejných sdělovacích prostředcích, v nichž bude posilována či oslabována rozhodnost zůstat svobodným. Jako členové mezinárodního společenství, kteří poznali svou zvláštní odpovědnost, zavazujeme se k tomuto boji ve světě idejí. Jedním z hlavních faktorů, které přivedly demokracie do stavu bázně a nedostatečné rozhodnosti vůči Sovětskému svazuje oslabení vlastní vůle, která v případě USA byla vyvolána Vietnamem, která však pramení odjinud a která se projevuje výrazně shodně ve všech liberálních a demokratických společnostech: slábne přesvědčení, že tyto společnosti mají nárok na uznání a obranu. Věříme, že nyní nastala nová příležitost k jednání. Pozorujeme již na různách místech určitý protitlak proti duchu doby. Prodemokratičké intelektuály v zemích jako Itálie, Francie, Německo, Holandsko, Španělsko, Portugalsko, Anglie, Japonsko a Spojené státy americké by nejvíce stimulovala zkušenost být členy celosvětového společenství se společným přesvědčením, které by spolu se skupinou silných a rozhodných politiků vzalo na sebe politický boj. Rozhodli jsme se proto vytvořit jako novou mezinárodní organizaci Výbor pro svobodný svět , která umožní celosvětovému společenství prodemokratických spisovatelů, umělců, vědců a intelektuálů být v pravidelném spojení a rozvíjet společně řadu aktivit. Účelem této organizace je právě tak udržet pocit společenství jako působit na osobnosti, tvořící veřejné mínění, a na celou veřejnost. Obracíme se na všechny, kteří s námi souhlasí, aby se k nám připojili. Budeme ve svých zemích všemi dostupnými prostředky hájit přesvědčení, že ony nepravdivé a zkázonosné myšlenky, které vytvořily současné klima neuspokojeni a které tak oslabily sílu vůle západních politiků, nesmí nadále zůstat bez energického a doufejme, úspěšného protipůsobení. Celosvětová síť osobností , vytvářejících veřejné mínění, kterou má Výbor pro svobodný svět vybudovat, přispěje k tomu, aby státní společenství i světová veřejnost získaly jasný obraz o podstatě boje, před kterým stojíme.” M. L o b k o w i c z DŮRAZNÁ SLOVA AMERICKÉHO MINISTRA ZAHRANIČ! Německá spolková republika je již delší dobu dějištěm různých „mírových” a paci- fistických manifestací. Příležitost k tomu zavdalo zejména to, že NSR přijala plán Severoatlantického obranného společenství /NATO/ o umístění balistických raket na území Západní Evropy. Toto opatření je nezbytné aby mohly být neutralizovány sovětské balistické rakety SS—20, které jsou už zavedeny a samotnou svou existencí přispívají ke kapitulantstvf a finlandizaci Západní Evropy. Je paradoxní, že někteří západoevropští představitelé vidí v americkém vybízení k zlepšení vojenské obranyschopnosti Západní Evropy „vměšování do vnitřních záležitostí”, zatímco na přímé hrozby, které bez obalu adresuje na Západní Evropu Sovětský svaz, se bojí reagovat. Je smutné, že pacifistické nálady, které neprospívají míru, nýbrž expanzi komunismu, se projevují i u některých představitelů křes116 [pageend116]ťanských církví, zejména u řady protestantských pastorů. Za této atmosféry „mírových” manifestací, podloudně financovaných z Moskvy a z východního Berlína, přijel v září 1980 americký sta'tní tajemník /tj. ministr zahraničí/ Alexander Haig na oficiální návštěvu do západního Německa. Generál Haig ve svém půlhodinovém projevu, který pronesl v Berlíně, připomněl některé důležité pravdy. Obvinil Západní Evropu, že nevěří dostatečně v demokracii, že je pesimistická, příliš zahleděná do sebe a že používá dvě různé váhy a dvě různé míry. Americký ministr zahraničí dal i konkrétní příklady „dvou různých vah a dvou různých měr”: „Kde jsou manifestace proti Vietnamu, zemi, která uvrhla do otroctví jihovietnam- ské obyvatelstvo, zabrala Kambodžu a která ohrožuje mír v Jihovýchodní Asii? Kde jsou manifestanti proti Libyi, zemi, která financuje teror a vraždy daleko od svých národních hranic a která dobyla a okupovala Čad? Kde jsou manifestace proti SSSR, který se přes všechna ujišťování o dobré vůli vrhl do gigantického vojenského úsilí, jež je bez jakékoli proporce s potřebami obrany? / ... / Afghánistán je okupován už od roku 1979. Afghánská kultura, náboženství a národní život jsou ohroženy destrukcí, a přesto nevidím nanifestace.” Místo toho jsme svědky manifestací proti umístění balistických raket v Západní Evropě a proti neutronové bombě. Generál Haig k tomu právem poznamenal: „Jsou to sovětské tanky, jichž je 40 000, a nikoli protitanková obrana NATO, které ohrožují mír v Evropě. / ... / Je to rychlá expanze sovětského nukleárního arzenálu, která donutila NATO, aby reagovalo.” Ministr zahraničí Haig varoval Evropany: „Formální diskuse o eurostrategických zbraních mohou dospět k něčemu jedině tehdy, jestliže NATO bude aplikovat svůj plán modernizace ... Umisťování sovětských balistických raket SS-20 pokračuje bez přerušení. K ničemu tedy nepovede, když si budeme přát, aby prostě zmizely. O snížení hrozby nemůžeme vyjednávat, jestliže nám bude scházet vůle podtřebná k odporu proti sovětské převaze.” V závěru svého důležitého projevu americký státní tajemník zdůraznil: „Jestliže budeme rozděleni v základní otázce našich cílů, jestliže nebudeme už důvěřovat v naše přesvědčení, pak je před námi vskutku chmurná budoucnost.” Lze si jen přát, aby skutečnosti, které vyložil americký ministr zahraničí, vzali západoevropští představitelé na vědomí. ROZHODNÉ STANOVISKO BÝVALÝCH ČSL. POLITICKÝCH VĚZŇŮ Sdružení bývalých čsl. politických vězňů /Postfach 1100, CH-8022 Zürich/ vydalo v dubnu 1981 důležité prohlášení, v němž vysvětluje své stanovisko ke komunistickým signatářům Charty 77 v exilu i doma. Bývalí političtí vězni československých komunistických kriminálů a koncentráků připomínají smutnou bilanci dnes již více než třicetileté vlády komunistů v naší zemi. Komunistické zločiny, které dodnes nepřestaly, jak o tom svědčí např. nedávné tvrdé odsouzeni chartisty R. Battěka na 7 a 1/2 roku vězení, zůstávají ve zvláště živé 117 [pageend117]paměti bývalých politických vězňů z nichž mnozí stále pociťují následky třídní „spravedlnosti” a marxistického pojetí humanismu. Prohlášení se zmiňuje o pojmovém zmatku, k němuž dochází zejména v souvislosti s hodnocením „pražského jara” a s působením reformních komunistů v exilu. Za „pražského jara” se část prominentních komunistických funkcionářů snažila prosadit program tzv. „socialismu s lidskou tváří”. Je třeba uznat a ocenit jejich snahu o nápravu toho, oč kdysi sami usilovali a co napáchali. Po sovětské invazi jsou mnozí z těchto „reformních komunistů” pozavíráni i jinak pronásledováni a řada jich našla asyl v „kapitalistickém” svobodném světě. Někteří „reformní komunisté” podepsali také spolu s křesťany, liberály a socialisty Chartu 77, která žádá, aby komunistický režim respektoval alespoň své vlastní zákony a mezinárodní závazky, které podepsal. Skutečnost, že se někteří reformní komunisté zapojili do domácího boje za lidská práva, lze vcelku uvítat. Snaží se tím odčinit své vlastní omyly, ne-li zločiny, jichž se dopouštěli po desetiletí na našich národech. Nelze ovšem zapomínat, že někteří demokraté odmítají Chartu podepisovat právě pro účast komunistů. Mnohem závažnější je však situace v exilu, kde komunisté jakéhokoli ražení představují nezanedbatelné nebezpečí. Někteří z těchto po srpnu 1968 v exilu žijících komunistů se dosud mylně a naivně domnívají, že Československo jako samostatný stát přestalo existovat teprve po sovětské invazi v r. 1968 a že „socialismus s lidskou tváří” se stal národním politickým programem do budoucna. Ve skutečnosti však „pražské jaro” a „reformovaný komunismus” chápala a stále chápe drtivá většina Čechů a Slováků jedině a výlučně jako přechod k úplnému osvobození, totiž k obnovení pluralitní demokracie. Komunisté v exilu v tomto bodě i v řadě jiných otázek svou dezinterpretaci negativně ovlivňují veřejné mínění a zkreslují význam politických událostí a faktů. Je to o to vážnější, že se těší velké pozornosti západních hromadných sdělovacích prostředků pro své někdejší prominentní postavení v komunistickém stranickém aparátu. Zvláště pak udivuje, že tito reformní komunisté bývají velmi často nekriticky přijímáni u významné části nekomunistického exilu, mnohdy i křesťansky orientovaného. Za příklad zde může posloužit soudruh podplukovník Hodic, který se po splnění „úkolu” vrátil do Prahy. Proto hlas bývalých čsl. politických vězňů vyzývající k maximální zdrženlivosti pokud jde o propagaci politických projevů komunistů všech odrůd přichází právě včas. Je bohužel příznačné, že většina exilových periodik přešla důležité „Stanovisko” politických vězňů mlčením. Lze uvítat, že list „Národní politika” /Scharfreiterplatz 12, D 8000 Munchen 90/ text prohlášení uveřenil v plném znění ve svém letním dvojčísle /srpen září 1981/. Sociální sdružení bývalých čsl. politických vězňů v Kanadě /Welfare Association of Czechoslovak Political Prisoners, P.O.Box 1219, Terminal „A”, Toronto 1, Ontario, M5W 1G7, Canada/ vydalo 1. října 1981 Prohlášení k oslavám 28. října, které navazuje na stanovisko Sdružení bývalých čsl. politických vězňů ve Švýcarsku z dubna 1981. Praví se v něm mimo jiné: „Domníváme se, že naše utrpení v komunistických žalářích nás opravňuje k tomu, abychom vyslovili znepokojení nad tím, že v exilu nebylo na švýcarskou výzvu dostatečně reagováno, že jen málo hlasů se pozvedlo na podporu zmíněné rezoluce. 118 [pageend118]I my jsme přesvědčeni, že činnost v exilu není možno srovnávat s bojem odpůrců komunistického režimu ve vlasti - že tedy každá spolupráce s komunisty je v našich podmínkách nepřijatelná.” HUSÁK JE VE VÍDNI NEŽÁDOUCÍ V první polovině září 1981 Rakousko anulovalo sine die státní návštěvu, kterou měl od 5. října uskutečnit ve Vídni Gustáv Husák. Rudé právo nato obvinilo Rakousko, že „vede protičeskoslovenskou kampaň”. K rozhodnutí rakouských úředních míst beze sporu významně přispěla ,.aféra Ho- dic”. Dr. Josef Hodic, 55-letý někdejší podplukovník Vojenské politické akademie Klementa Gottwalda, byl čtyři roky v Rakousku „uprchlíkem”. Rakouské úřady mu projevovaly zvláštní důvěru a přízeň, a tak např. dostal v rekordní době /za 1 rok pobytu/ rakouské státní občanství. Soudruh Hodic se těšil oblibě i u velké části československého exilu, zejména jeho „pokrokového jádra”. Ještě v květnu 1981 se soudruh podplukovník zúčastnil setkání ve Frankenu o stavu české a slovenské kultury. Jeho vojenské znalosti ho ovšem předurčovaly spíše k tomu, aby šel na kulturu s vidlemi či samopalem. 17. června 1981 Josef Hodic ,.zmizel”. 3. července pražský rozhlas oznámil, že se po dlouhodobém pobytu v zahraničí vrátil do ČSSR spolupracovník československé rozvědky poté, co „splnil úkoly” spojené s odhalením zrádcovské činnosti prominentů československé emigrace. V souvislosti s Hodicovými „informacemi” bylo krátce po jeho návratu do režimní ohrady zatčeno 18 osob.' „Případ Hodic” byl však jen jednou z vodních kapek, jimiž přetekla nádoba. Vztahy mezi Rakouskem a Československem byly již delší dobu značně chladné. Když začátkem roku 1981 byl čsl. ministr zahraničí na návštěvě v Rakousku, žádala ho rakouská vláda, aby Československo zjednodušilo komplikované a zdlouhavé celní formality. Dále si rakouská vládní místa přála, aby Poláci, kteří cestují do Rakouska nebo kteří se vracejí do své země, neměli potíže na čsl. hranicích. Nic z toho ovšem Československo nesplnilo, právě naopak. Tak např. nedávno českoslovenští celníci vyprázdnili celé nákladní auto plné léků, které do Polska poslala rakouská Charita. O velikonocích odmítlo Československo dát tranzitní visum Rakušanům polského původu, kteří bydlí v Rakousku a chtěli navštívit své příbuzné v Polsku. K zlepšení styků mezi Rakouskem a Československem nepřispělo ani drastické odsouzení chartisty R. Battěka k 7 a 1/2 /!/ rokům vězení nepodmíněně. Ve Vídni se proti tomuto rozsudku konaly protestní manifestace na Kártner Strasse a před budovou čsl.velvyslanectví. Skupina signatářů Charty 77, žijících ve Vídni, uveřejnila prohlášení v němž vyzývá všechny politické strany zastoupené v rakouském parlamentu, aby vyvíjely úsilí za osvobození R. Battěka a ostatních politických vězňů v Československu. Tohle se nelíbilo pražským soudruhům, a tak v Rudém právu napadli rakouskou vládu, že „trpí podvratné akce emigrantských kruhů proti ČSSR”, což prý škodí „dobrým sousedským vztahům metzi oběma zeměmi.” Nemůžeme se tedy nijak divit, že je nyní Husák ve Vídni persona non grata. 119 [pageend119]ODVÁŽNÝ PASTÝŘSKÝ LIST Biskupové NDR vydali pastýřský list, v němž se zamýšlejí nad přítomnou situací katolické církve ve své zemi a nad jejími vyhlídkami do budoucnosti. První věta, kterou vtiskují a vpalují do srdcí katolíků zní: „Skrze nás, katolíky v diaspoře a v menšině, je Bůh přítomen v této ateistické společnosti, která ho odmítá. Mohli bychom říci jinými slovy —my křesťané jsme Boží hlas, jeho srdce, jeho stopa v od křesťanštěné společnosti. Nejde o to, jaké vyhlídky máme pro zítřek, ale jakou nadějí jsme my pro tuto ateistickou společnost. Jde o to, abychom si byli vědomi, že jsme to my, kteří máme co dát — hodnoty, o nichž ani netuší ... My však, bratři a sestry, jsme nadějí pro všechny lidi, protože jsme dostali moc působit jako děti Boží. Jiní mohou vypočítávat naděje a výhody podle moci, kterou disponují. Naše naděje, naše šance, je moc dětí Božích. To právě nám, křesťanům v diaspoře, kladl na srdce Svatý Otec, když řekl v Osnabrucku: ,Vaše naděje a šance záleží v osvědčení vaší víry’. Druhá věta německých biskupů připomíná: „Jsme povoláni, abychom za lidi, kteří odmítají Boha, přinášeli zadostiučinění, prosili za ně, byli jim světlem na cestě k Bohu.” To jsou slova víry, která si i dnes, v nových podmínkách zachovává vědomí svého společenského a misijního poslání. V dalších dvou bodech tohoto pastýřského listu se biskupové zabývají otázkou výchovy dětí a mládeže a problémem křesťanského společenství. Kladou si dvě otázky: „Co bude v budoucnu s vírou našich dětí a naší mládeže? Jak můžeme vytvořit v diaspoře opravdové křesťanské společenství? A kde k němu najít sílu? Biskupové nejprve vyslovují starosti, které denně tíží katolické rodiče a ateistické společnosti. „Co nám pomáhá, je-li svoboda víry a svědomí zaručena v ústavě a zákonně zajištěna, když naše děti jsou bez ochrany vystaveny průvanu ateistické vý- ■ chovy? Což nemá nové školské uspořádání z 29. listopadu 1979 za cíl komunistickou výchovu mládeže? Zůstává při monopolu státu na poli výchovy ještě prostor pro naše rodičovské právo? ” Dovedete si jistě představit, milí rodiče, co se za těmito otázkami skrývá: nátlak ze strany školních úřadů, pracovních míst, zastrašování a šikanování; všemožné prostředky jsou dobré, aby donutily rodiče k ústupu a ke kapitulaci, když jde o náboženskou výchovu dětí. Němečtí biskupové k tomu znovu připomínají, že jak to zdůraznil II. vatikánský koncil, patří právo a povinnost vychovávat děti především a nezadatelně rodičům. Tohoto práva se rodiče nesmějí zříci, na tuto povinnost nesmějí zapomenout. Tuto vůli a toto právo rodičů musí respektovat též stát při vytyčování výchovných cílů. Biskupové upozorňují, že jejich slova jsou v souladu s Chartou Spojených národů, s Deklarací o lidských právech a se Závěrečným aktem Helsink. Všechna tato prohlášení mají v NDR právní moc. Jak však vypadá zkušenost a skutečnost? Z otázek, které biskupové vyslovují, je zřejmé, že praxe nesouhlasí s literou ústavy. Biskupové se v pastýřském listu ptají: „Odpovídá to právu křesťanských rodičů na výchovu dětí a odpovídá to snášenlivosti 120 [pageend120]kterou požadují tyto dokumenty vůči jinak smýšlejícím, když se katolickým dětem ve škole tvrdí, že víra v Boha je překonána, že je to primitivní, vědecky vyvrácená pověra? Odpovídá to právu rodičů na výchovu a ústavou zaručené' vyznávání náboženství, když katolické děti, jejichž mravní normou je láska, jsou vychovávány k nenávisti? My katolíci nemůžeme nikdy souhlasit s nenávistí. Bůh není protivníkem žádnému člověka. A očekává se i od nás, Božích dětí, že budeme milovat i ty lidi, kteří se vůči nám chovají nepřátelsky. Nenávist vyvolává nepřátelství a výchova k nenávisti ničí vůli k míru a mír sám.” Velmi otevřeně se biskupové vyslovují k otázce tzv. Jugendweihe. To je jakási přísaha věrnosti, kterou je mládež nucena skládat, a jejímž obsahem je komunismus a ateismus. Je to jakási sekularizovaná náhrada a imitace protestantské konfirmace a katolické svátosti biřmování. Biskupové mluví velmi jasně a důrazně: „Neustále se zdůrazňuje, že účast na Jugendweihe je dobrovolná. Když se však rodiče a děti této svobody dovolávají, jsou vystavováni ze strany společenských institucí takovému morálnímu nátlaku, že se o dobrovolnosti nemůže mluvit. Nevěřící rodiče a jejich ateistické děti mají samozřejmé právo zavázat se k takové životní cestě. Avšak křesťané, kteří chtějí žít s Bohem, se nemohou slavnostně zavázat k nepopiratelně ateistickým cílům, obsaženým v Jugendweihe. To nelze od křesťanů očekávat. A je to bezpráví chtít k tomu donucovat morálním nátlakem. Takový morální nátlak, ať vychází odkudkoliv, se příčí svobodě víry a svědomí, na níž má každý občan NDR — ať ateista nebo křesťan — podle ústavy právo.” Biskupové jsou si vědomi, jaké zatížení tato přísaha věrnosti komunismu a ateismu znamená jak pro rodiče, tak pro mládež. Nikdo však nemůže odejmout rodičům břemeno rozhodnutí. Rozhodnout se musí rodiče a děti sami, podle hlasu svědomí. Biskupové připojují: „Všem těm, kteří se v otázce Jugendweihe rozhodují v otázce svědomí podle zásad víry, vyslovujeme dík. Děkujeme jim jménem církve a jménem lidí, pro něž jsou svým jednáním oporou. Známe však i nesnáze těch, kteří svým dětem dovolili účast na Jugendweihe. Prosíme je, aby svou věrností ve víře své selhání napravili.” A pak opakují větu z první části pastýřského listu, která je jakýmsi „Leitmotivem” jejich úvah a připomínek: „Bůh chce být přítomen skrze nás v této zemi.” Citují slova Svatého Otce, že se křesťané, je-li to nutné, musí od prostředí, v němž žijí, odlišovat. A uvádějí slova evangelia — Kdo vyzná Krista před lidmi, toho vyzná též Kristus před svým Otcem. Tuto část listu končí výzvou: „Mějte odvahu být celými křesťany, nenechávejte se zmást. Osvědčení ve víře — to je šance naší víry a našich dětí.” Poslední část pastýřského listu jedná o předpokladech a podmínkách opravdového křesťanského společenství. Toto společenství je nutné, toho jsou si biskupové jasně vědomi. Je to nutné především a více než kdy jindy v diaspoře, v situaci, v níž žijí křesťané NDR. Jsme křesťany jen jako členové společné víry. Biskupové kladou několik zásadních otázek: „Potřebujeme společenství církve. Avšak dáváme společenství církve to, co potřebuje? Můžeme v naší církvi, v diaspoře, v naší farní komunitě zakoušet a prožívat bratrství a posíleni víry? Je v ni cítit působení ducha Kristova? Nebo je to společenství strnulé, neživotné? Stalo se z ní malé a tísnivé ghetto, v němž trpíme, nebo je to církev, kterou milujeme a v níž rádi žijeme? ” I na tyto otázky odpovídají biskupové slovem víry. Připomínají, že církev potřebuje 121 [pageend121]neustale obnovu, pokání a obracení a že ji — církev — tvoříme všichni. My všichni jsme zodpovědní za to, aby se v církvi zrcadlila Kristova tvář. Nejme jen rozptýleni v diaspoře, jsme též spojeni v Kristu do jednoty společenství. A Kristus z nás nedělá společenství blahobytu, jaký hledá svět, ale společenství života, pokoje, spravedlnosti a bratrské lásky.. Po takovém společenství hladoví právě dnešní člověk. A toto společenství se uskutečňuje a vrcholí ve slavení eucharistie. V diaspoře tohoto světa se shromažďujeme podle příkazu Páně ke společnému slavení eucharistie. Zkoušíme denně kříž diaspory — denně vytrvával na osamělém místě. Nadále nám však dává zkušenost zmrtvýchvstání, vzkříšení z tohoto ukřižování v eucharistickém společenství s Pánem. Slyšíme jeho slova radostného poselství, slova, která ve všedních dnech neslyšíme, slova, která mluví o důstojnosti a právu člověka. S Kristem předstupujeme před nebeského Otce jako zástupní prosebníci.” Tak zní otázky a odpovědi pastýřského listu německých biskupů. I nás nutí k zamyšlení a zpytování svědomí. Přetištěno bez vědomí autora ze samizdatových Informací o církvi NAJEDNOU JSOU JIM CÍRKVE DOBRÉ! Ve dnech 17. — 26. srpna 1981 se konalo v Drážďanech zasedání ústředního výboru Ekumenické rady církví /ERC/. Zúčastnilo se ho 500 zástupců 313 křesťanských církví /připomeňme, že katolická církev není členem ERC/. Je to poprvé po 25 letech, co se zasedání ÚV Ekumenické rady církví konalo za železnou oponou. Vláda NDR pochopitelně neopomněla této přítomnosti ERC ve své zemi propagačně využít ke svým pochybným cílům. Sám generální tajemník východoněmecké partaje Erich Honecker adresoval shromážděným delegátům křesťanských církví osobní poselství. Blahopřál v něm „církvím především za jejich činnost ve prospěch zaručení mírové budoucnosti lidstva.” „Evropa /rozuměj západní — pozn-red.Nových Obzorů/ nepotřebuje nové nukleární zbraně a neutronové bomby”, prohlásil mj. Erich Honecker. Aby přiměl církve připojit se k vládni ideologické kampani, východoněmecký šéf neváhal dodat, že „četné aktivity ERC již dlouho vzbuzují v NDR zájem a sympatie.” Východoněmecký tisk uveřejnil rozsáhlé úryvky z tohoto poselství hlavy státu a strany a chválil pacifismus, hlásaný většinou účastníků sjezdu ECR, která prý reprezentuje 400 miliónů věřících, rozptýlených ve stovce zemí. Deník Neue Zeit vychvaloval dokonce na celé půlstraně program ERC „ve sprospěch odzbrojení a proti militarismu”. Východoněmecký státní tajemník pro náboženské záležitosti Klaus Gysi šel ještě dále, když prohlásil, že „státní zájmy NDR a zájmy církví se široce shodují”. Na toto lísání východoněmeckých komunistických aparátčíků církvím správně zareagovali právě zástupci protestantských církví Německé „demokratické” republiky, kteří neopomněli zdůraznit, na jaké potíže a překážky narážejí při výkonu svého poslání. Stojí též za zmínku, že při tomto drážďanském zasedání oznámila Armáda spásy, že 122 [pageend122]z Ekumenické rady církví vystupuje. Armáda spásy byla jedním ze zakládajících členů ERC v Amsterodamu roku 1948. A. Brown, generál Armády spásy, zdůvodnil toto rozhodnutí nesouhlasem s podporou, kterou Ekumenická rada církví poskytuje levicovým ozbrojeným hnutím za „osvobození” v různých dílech světa, zejména v Jižní Africe. Naproti tomu východoněmeckým partajním představitelům, kteří stále mluví o „míru”, kupodivu tyto nemírové iniciativy ERC nijak nevadí, právě naopak. Je smutné konstatovat, že řada lidí dobré vůle a i někteří křesťané sedají na lep komunistické „mírové” propagandě, kterou znamenitě odhalil už velký papež Pius XI. ve své výtečné encyklice Divini Redemptoris z roku 1937. Mír ano, Pax soviética ne! POLSKÝ PAPEŽ, ATENTÁT A NOVÁ SOCIÁLNÍ ENCYKLIKA Ve čtvrtek 3. září 1981 vysílala britská televizní stanice Thames Television Ltd. program, nazvaný ”TV Eye”, podle něhož italské bezpečnostní služby i oficiální vatikánská místa podezřívají sovětskou tajnou službu KGB, že se podílela na atentátu proti papežovi. Podle této televizní stanice by byl atentát motivován podporou, již poskytuje papež Jan Pavel II. nezávislým odborům Solidarita ve svém rodném Polsku. Na základě tohoto pořadu pak liberální deník Guardian napsal 4. září, že Vatikán prý informoval Reaganovu vládu o těchto podezřeních a že toto obvinění „bylo v americkém hlavním městě přijato s vážností”. Guardian dodává, že o této věci diskutovaly významné americké politické osobnosti a analyzovala ji americká zpravodajská služba CIA a americká Národní rada bezpečnosti. Mluvčí Vatikánu sice v reakci na tyto zprávy prohlásil, že Svatá Stolice neobviňuje z atentátu na papeže představitele žádného státu, ale toto „dementi” by bylo jedině tehdy trochu přesvědčivé, kdyby analogické prohlášení učinili táž zástupci italské a americké vlády. Kromě toho datum atentátu na papeže bylo příliš vhodně vybráno, než aby se mohlo jednat o pouhý ojedinělý akt kriminálníka nebo šílence. K atentátu, při němž byl Svatý Otec velmi těžce raněn, došlo 13. května. Tedy právě 3 dny před 90. výročím vydání proslulé sociální encykliky papeže Lva XIII. Rerum novarum. Sv. Otec Jan Pavel II. chtěl u příležitosti tohoto výročí veřejně prezentovat svou novou sociální encykliku o práci „Laborem excercens”. Tato nová encyklika je nesporně mocnou oporou pro polské nezávislé odbory. Papež v ní o odborech píše mj.: „ ... moderní odbory vyrostly z boje pracujících, světa práce a předvším světa průmyslu, o zachovávání jejich spravedlivých práv vůči podnikatelům a vlastníkům výrobních prostředků. Jejich úkol spočívá v obraně bytostných zájmů pracujících ve všech oblastech, kde jejich práva jsou ohrožena. Historická zkušenost učí, že organizace tohoto typu jsou nepostradatelným prvkem sociálního života, zvláště v moderních průmyslových zemích.” /čl.20/ Sv.Otec Jan Pavel II. chtěl seznámit svět se svou novou sociální encyklikou při své druhé návštěvě Mezinárodního úřadu práce /Bureau international du travail/ v Žene- vě. Atentát opozdil publikaci sociální encykliky o 4 měsíce, a tak mohla být uveřejněna až 14. září. V tomto čtyřměsíčním mezidobí došlo k řadě významných událostí zejména v 123 [pageend123]papežově rodné zemi — Polsku. Nové odbory, které sdružují zhruba 10 miliónů členů, oslavily 1. výročí organizováním sjezdu, jehož závěrečné prohlášení z 10. září 1981 začíná takto: „Hlavní cíl nezávislých odborů Solidarita je vytvořit v ekonomicky a politicky suverénnímu Polsku podmínky důstojného života, osvobozeného od bídy,, vykořisťování, strachu a lži, ve společnosti organizované demokraticky a na základě práva.” Nová encyklika Svatého Otce se stala významným impulsem pro polský katolický episkopát, který víc než důstojně pokračuje v linii zesnulého kardinála Wyszynského. V komuniké, uveřejněném 16. září 1981 na závěr biskupské konference, konané 14. a 15. září, vyzvali polští biskupové Solidaritu, aby se inspirovala zásadami encykliky „Laborem exercens”, která, jak říkají biskupové, „obsahuje důležitou lekci pro odborové hnutí i pro ty, kdo berou na sebe moc.” Zvlášť odvážně se pak polští biskupové vyjádřili v pastorálním listu, který byl v neděli 20. září čten v kostelích. Odsuzují v něm „monopol”, který polská komunistická strana vykonává v hromadných sdělovacích prostředcích. Polští biskupové dodávají, že je „nepřípustné”, aby byla „omezena svoboda slova” pouze z toho důvodu, že „vyjádřené názory by mohly obsahovat pravdy někomu nepříjemné nebo odporující kocepcím určité skupiny”. Biskupové slavnostně prohlašují: „Je nepřijatelné, aby jediná sociální skupina a jediná ideologie vykonávaly svůj monopol nad sdělovacími prostředky a samy šířily své názory.” Téhož dne , tj, v neděli 20. září, se Sv. Otec v Castelgandolfo obrátil k přítomným polským poutníkům těmito slovy: Polsko „má právo rozhodnout samostatně o svých problémech. Zkušenost minulého roku ukázala, že Poláci jsou schopni rozřešit obtížné problémy mírově, bez násilí a bez krveprolití. Už příliš krve proteklo v průběhu posledních válek, než abychom mohli uvažovat o jejím dalším prolévání.” PRESIDENT MNICHOVSKÉ UNIVERSITY PŘEKLÁDÁ ZAHRADNÍČKA DO NĚMČINY Prof. dr. Mikuláš Lobkowicz,, rektor a president Ludvíko-Maxmiliánovy university v Mnichově, největší university německé jazykové oblasti, přednáší politickou filosofii. Mezinárodně známé jsou hlavně jeho práce o marxismu /např. Marxismus-Leninismus in der ČSR, Das Widerspruchsprinzip in der neueren sowjetischen Philosophie, Theo- ry and Practice. The History of a Marxist Concept /. Zabývá se však také - zejména od sedmdesátých let — problémy křesťanství v dnešní společnosti a problémy pedagogickými. Mikuláš Lobkowicz velmi dobře ovládá češtinu, ačkoli opustil Československo jako chlapec a vystudoval na Západě. Stále se považuje za Čecha, i když má americké občanství a žije v Německé spolkové republice. Zvlášť pozoruhodným dokladem Lobkowiczova zájmu o českou kulturu je německý překlad Zahradníčkových básní z let 1945 — 1960, na němž nyní pracuje. Bude obsahovat také proslulou dlouhou báseň „Znamení moci”, která byla nedávno přeložena též do angličtiny /The Sign of Power, přeložili Th.Bourke a J. Horný, Melbourne 124 [pageend124]1980/. Lobkowiczův německý překlad Zahradníčkových básní má vyjít začátkem tohoto roku v Johannes Verlag, jemuž předsedá proslulý teolog Hans Urs von Balthasar. Jan Z a h r a d n í č e k /1905—1960/ je bezesporu jeden z nejvýznamnějších českých básníků tohoto století. Patří zároveň i k nejtragičtějším obětem komunistické- ho teroru. Jeho životní osud byl věru cestou křížovou. V roce 1952 byl Zahradníček odsouzen na 13 let do vězení. V roce 1956 zemřely na otravu houbami jeho dvě dcerky. Z komunisticke'ho kriminálu byl propuštěn s podlomeným zdravím až v květnu 1960 a krátce poté — v říjnu téhož roku - zemřel. Knihu „Znamení noci”, rozsáhlou báseň o osmi stech verších, napsal Zahradníček podle všeho v r. 1950, tj. ještě před svým zatčením. Poprvé byla celá uveřejněna v pařížském čtvrtletníku Svědectví a knižně vyšla pak v Křesťanské akademii v Římě v souboru s názvem „Rouška Veroničina a básně z pozůstalosti”. V době básníkova devítiletého věznění /1951—1960/ vzniklo asi zhuba 100 básní. Dělí se do dvou sbírek: „Dům Strach”, obsahující verše z let 1951—1956, psané ve vyšetřovací a soudní vazbě, dále pak „Čtyři léta”, básně z let 1956 — 1960. Za „pražského jara” připravil k tisku „Čtyři léta” významný literární kritik Bedřich Fučík. Na vydání sbírky „Dům Strach” nezbyl už „pražskému jaru” čas. Sbírka o zhruba šedesáti stranách obsahující téměř 40 básní, zůstává tedy i více než 20 let po smrti autora nevydána. Nové Obzory uveřejňují v tomto čísle několik básní z této sbírky a zároveň s radostí oznamují, že Mikuláš Lobkowicz, člen redakce Nových Obzorů, který letos v plné tvůrčí činnosti oslavil padesátiny, připravuje vydání německého překladu Zahradníčkových básní. Setkání presidenta mnichovské university s mrtvým umlčeným básníkem je možná živou odpovědí na otázku o smyslu exily. DOPIS Z DOMOVA Vážení přátelé, už se zase na nás hrnou problémy, nejen hospodářské pro našince, ale i pro turisty, kteří si stěžují na špatnou organizaci úřadů, nedostatečnou obsluhu v hotelích, „podtrhy” v restauracích, na mizerný stav silnic, na drzé esenbáky. Dnešní Praha je 13 let po osmašedesátém roce normalizována přesně v sovětském smyslu. Spousty propagačních tabulí a transparanetů s obvyklými frázemi sovětomilů, otravné tlampače skoro na každém rohu a špatně skryté fotoaparáty a minišpióni na stropech vstupních hal hotelů. Kdo pronajme pokoj cizincům, je hned vyptáván Státní bezpečností na každé slovo, které cizinec pronesl, dokonce i na interpretaci. Jediný pokrok v celé ČSSR je zlepšení policejního pronásledování a špiclování. Dohoda z Helsinek z r. 1975 je u nás zapomenuta, vlastně ani nikdy nebyla vzata na vědomí. Jedině Vaše angažování, tj. akce na Západě v náš prospěch, zamezují to nejhorší. Veřejné mínění na Západě nás ještě tak trochu zachraňuje. Nejtragičtější je situace těch „bezejmenných” politických vězňů, o nichž na Západě nikdo neví. Proč se jen píše o těch komunistech, byť i bývalých? Ti nám k tomu dnešnímu ráji pomohli a dnes si hrají na největší trpitele! Dělejte též něco pro ty ostatní, pro bezejmenné chartisty, pro 125 [pageend125]uvězněné kněze a jejich pomocníky! A přitom se musíme dívat na německou „Ostpolitik” pana Brandta a Schmidta — je nam z toho špatně! Nejen katolická církev, ale vše náboženské je u nás skutečně v zoufalé situaci: z 13 diecézí v republice je jen ve 3 ještě biskup. Pověstný státní sekretariát pro církevní záležitosti je vlastně úřadem pro likvidaci všeho náboženského: diriguje v seminářích ještě i ten malý počet kněžského dorostu, který povolí, aby se neřeklo. Řády — pakliže se o nich jako takových dá ještě mluvit — jsou šikanovány, kdo ještě z bratři a sester zbyl, je utlačován a diskriminován. Kardinál Tomášek je jako maják v rozbouřeném moři. Vláda ho přechází a hází mu klacky pod nohy, kde jen může, věřící se ho však chytají jako tonoucí stébla. Má opravdu těžký život a úřad: dodnes nemá světícího biskupa, na všechno je sám. Těší se, když se k této náboženské situaci v Československu na Západě nemlčí. Od Hradu k jeho sídlu je asi jen 50 metrů, ale ty jsou vyplněny neviditelnou vysokou hrází. A tu přemůže jen taková ostentativní návštěva rakouského spolkového presidenta Kirchschlägern nebo německého ministra zahraničí Genschern. Ty posílí ještě tak arcibiskupovu pozici vůči komunistické moci. Koexistence na této úrovni je ryze optická — jinak nic. Praha už dluho není tím „Zlatým městem”, jímž byla dříve. Snad ještě pro turisty. Pro nás, kteří tu žijeme, je hlavním městem rezignace v zemi rezignace. A politická situace, politický tlak se i v příštích letech pramálo či jen velmi pomalu změní. Asi tak, jako je tomu s opravami starých domů a paláců v pražském Starém Městě či na Malé Straně. Fronty čekajících před obchody a hloučky obdivovatelů před trochu lepšími výkladními skříněmi. Stejný obraz jako všude v satelitních státech. Zejména v poslední době se naše hospodářská situace očividně zhoršuje. Zatímco Maďarsko pomalu dosahuje určité západní úrovně, klesá náš hospodářský barometr pomalu na stupeň Polska. Ovšem jen hospodářsky — bohužel. Zato černý obchod s devizami kvete v nezvyklé kráse, což je vzhledem k oficiálním kursům zcela pochopitelné. Svépomoc proti úředním podvodům. A to nejhorší u nás vůbec: stálá přítomnost Moskvy. Co by mělo jen malý nádech svobody, je ihned potlačeno, bez ohledu na to, že lid se pro to zlobí a rebeluje. Ale jak to může vůbec prosperovat v nějaké zemi, která je pod přímým dozorem sovětské armády? Kam šlápne rudý slon, neroste už vůbec tráva. My, ač nejsme malomyslní, myslíme na chorál, Vy na svobodném Západě myslete na nás a nezapomínejte, že potřebujeme vaše slova, vaše akce, vaše činy, vaši podporu, hlavně tu mravní. V listopadu 1981 X.Y. Vysočany CHCETE-LI, ABY NÁŠ NOVE VZNIKLÝ ČASOPIS MOHL I NADÁLE VYCHÁZET, P Ř E D P L A Ť T E SI N O V É O B Z O R Y ! BEZ VAŠEHO PŘEDPLACENÍ BY SE N O V É O B Z O R Y NEMOHLY UDRŽET! 126 [pageend126]N O V É O B Z O R Y ČASOPIS PRO ČESKOU NÁRODNÍ A DUCHOVNÍ OBNOVU Vydává a řídí redakční kruh : Mikuláš Lobkowicz, Jiří Malášek, Vladimír Peška, Rio Preisner, Felix Uhl, Jaroslav Vrzala, Jiří Zavřel. Toto číslo redakčně koordinoval Miroslav Novák Odpovědný vydavatel: Felix UHL Redakce a administrace:Nové obzory, Postfach 23, CH—9016 ST..GALLEN Nevyžádané' rukopisy se nevracejí. Redakce si vyhražuje právo zkracovat a upravovat texty. Podepsane' články nevyjadřují nezbytně názor a postoj redakce. Předplatné' na 4 čísla i s poštovným: 40 Sfrs mezinárodní poštovní poukázkou na: ST.GALLISCHE KANTONALBANK, SG-NEUDORF Konto Nr. 55/003. 100-09 nebo na adresu administrace. Čtenáři v Československu dostávají časopis zdarma. OBJEDNÁVKA Jméno : Adresa : Předplatné na 4 čísla :40 Sfrs Mezinárodní poštovní poukázkou na : ST.GALLISCHE KANTONALBANK SG-NEUDORF Konto Nr.55/003 . 100-09 CH-9016 ST.GALLEN Čtenáři v ČSR dostávají časopis zdarma. [pageend127]NOUVEAUX HORIZONS REVUE POUR LE RENOUVEAU NATIONAL ET SPIRITUEL TCHEQUE ANNÉE 1981-1982 N.2-3 Publié par le Comité de Rédaction Éditeur:Dr.Felix UHL Rédaction et Administration: BP 23, CH—9016 ST.GALLEN, Suisse NEW H O R IZ O N S REVIEW FOR THE CZECH NATIONAL AND SPIRITUAL RENEWAL YEAR 1981-1982 Nr.2-3 Published by Editorial Bord Responsible Editor:Dr.Felix UHL Redaction and Administration: BP 23, CH—9016 ST.GALLEN, Switzerland NEUE H O R IZ O N T E ZEITSCHRIFT FUER TSCHECHISCHE NATIONALE UND GEISTIGE ERNEUERUNG JAHRGANG 1981-1982 Nr.2-3 Herausgegeben vom Redaktionskreis Verantwortlicher Herausgeber: Dr.Felix UHL Redaktion und Administration: Postfach 23, CH—9016 ST.GALLEN, Schweiz [pageend128]