VĚSTNÍK ČESKOSLOVENSKÉ NÁRODNÍ RADY AMERICKÉ. Číslo 103 Září 1962 Při sjezdu legionářů v Praze 1928. PROHLÁŠENÍ Československé národní rody americké k 25. výročí úmrtí Presidenta Masaryka. V Chicagu, dne 14. záři 1962. Je tomu 25 let, co jsme se rozloučili s Tomášem Garrigue Masarykem. Mnoho se změnilo v našem životě, v národě, i ve světě, jen Masarykův čistý zákon života je stále našim světlem a nadějí. V Československu, zemi mu drahé, kde národ již nerozhoduje o svém osudu, budou vzpomínat Presidenta Osvoboditele beze slov a se smutkem v srdci. Jeho lidu je upírán nárok na svobodu politickou, náboženskou, na spravedlnost sociální, na základní lidská práva, která Masaryk hájil po celý život. Dnes jsou lidé dokonce vězněni za politické a náboženské přesvědčení, což je ze všech provinění státu proti občanům to nejhorši. Československá národní rada americká se slavnostně zavazuje v tento den, že my američtí občané československého původu neustaneme ve svém naléhání na svou vládu, aby nepustila se zřetele bezpráví spáchané na nevinně žalářovaných a na celém národu československém. Pevně věříme, že Spojené státy budou pokračovat ve svém poslání velké demokracie a ochránce lidské svobody dokud nebude dosaženo osvobození porobených národů střední a východní Evropy. Pak v Československu nebude politických vězňů a v zemi Masarykově zavládne mravnost a láska mezi lidem. Z MASARYKOVÝCH MYŠLENEK. Demokracie bez uznání mravní autority, autority zásad a povolaných osob je nemožná. Dosáhli jsme samostatné republiky, protože jsme horoucně věřili ve své národní ideály, že jsme ve svém nitru uznávali a cítili něco svátého, že jsme měli důvěru v lidi a lid; a stejně udržíme si svou republiku a demokracii, když budeme věřit ve své ideály, když uznáme to svaté a když budeme důvěřovat jeden v druhého. Naše republika demokratická, která se vzdala starých politických autorit, která se vzdala monarchismu, militarismu, bude pevně spočívat jen na všeobecné mravnosti; podle vzoru demokratických republik, zejména Ameriky, usilujeme také o rozluku státu a církve a uvolňujeme takto od církevní autority, jak ji Rakousko vybudovalo. Avšak to neznamená uvolnění mravnosti, nýbrž musí naopak znamenali zesílení všeobecné mravnosti. (Z presidentova poselství 28. října 1919.) (Pokračování na str. 8.) [pageend1]VÉSTN í K ZÁŘÍ 11962 Orgán Československé národní rady americké Vychází měsíčně (s výjimkou dvojčísla v červenci-srpnu). Predplatné $2.00 ročné. Mimo U.S.A. $3.00. Redaktorka-—VLASTA VRÁZOVÁ Administrace—EMILIE WELCLOVÁ 4125 West 26th Street, Chicago 23, Illinois HELP FIGHT COMMUNISM VESTNÍK SEPTEMBER 1962 Organ of the Czechoslovak National Council of America Published monthly (Except bi-monthly July-August) Subscription $2.00 a year Outside U.S.A. $3.00 Editor: VLASTA VRAZ Administration: EMILIE WELCL Office: 4125 West 26th Street, Chicago 23, Illinois Second class postage paid at Chicago, Illinois. ABY V NÁS NEZEMŘEL ČLOVĚK . . . III. Lidé Komunismus odmítá náboženství, protože je prý opiem lidstva, ale komunistický systém má své vlastní náboženství v tzv. dialektice, která je tak plná záhad, tajemství a nejasností, jako církevní učení o Trojici. Na posledním světovém kongresu filosofů poznamenal jeden francouzský současný sociolog, že marxismus je opiem inteligence. A je tomu tak. Věci tohoto světa, tento svět sám není dialektický. Pouze dialektické opium v lidském vědomi působí, že opilé oči vidí jediný svět dvojitě: nůž vyrobený pro krájení potravy, je přeměněn vědomím člověka, z něhož dialektika odstranila střízlivost a svědomí, v nástroj na zabíjení lidí. Převrácení morálních hodnot je důsledkem marxistické dialektiky a nelze se proto divit, že současná doba je poznamenána babylonským zmatením jazyků. Ale jak si mohou dva světy rozuměti, i když používající snad stejných slov, stejných pojmů, je-li v nich obsah nestejný? Slovník, kterého používají komunisté, překřtil zabezpečení míru v podmínkách svobody na “imperialistickou agresi”, avšak revoluci a občanskou válku nazývá “nástrojem, upevňujícím mír”, o pokroku se řekne, že je to “rafinované pokrytectví”, ale zpátečnictví se nazve “pokrokem”. Lidskost se ponížila na “reakční dekadenci”, avšak skutečná nelidskost se povýšila na “socialistický humanismus”; o spravedlnosti se usoudilo, že je “třídně nespravedlivá”, nespravedlnost se však má přijmout jako “třídně spravedlivá”; sociální blahobyt se vysvětlil jako “potlačení pracujících mas”, avšak hospodářská nouze se prohlašuje za “hospodářské a sociální vymoženosti socialistického řádu”, atd., atd., až to došlo tak daleko, že komunisté ze svého slovníku vyškrtli slovo lidé: lidé, kteří vyjádřili své odmítnutí komunismu, jsou komunisty nazýváni “bývalí lidé” a někdy se už ani to slovo neužívá a říká se pak mezi komunisty jen “bývalí”. A tak, když jedno podstatné slovo škrtli, museli sobě hned dvě přidat: když komunista mluví o komunistovi, říká, že je to “nový, socialistický člověk” (nový asi proto, že se chce oddělit od socialistů starého typu, a také se odlišuje). Taková je logika komunistické dialektiky, jež zabraňuje komunistům vidět, smýšlet a chovat se k těm, kteří nejsou komunisty anebo k těm, kteří už nejsou komunisty, jako k lidem. Jejich logika v nich také vytvořila pocit jakéhosi super- manství a posílila v nich falešné přesvědčení o správnosti svých cílů a metod až do krajního fanatismu. Ale jejich ilu- se a výplod fantasie jsou jejich věcí. Kritičtí a střízliví lidé budou vždy vycházet ze skutečnosti a nazývat věci pravými jmény, jim bude lidskost lidskostí a nelidskost nelidskostí. Ti, kteří diskvalifikovali své lidství, budou nelidmi, i kdyby měli uznání a všechny pocty strany Rodné, včetně titulu laureáta s přívlastkem “nový, socialistický člověk”. A ti, a nelidé. kdož trpí ve vězeni, zůstanou lidmi, i když zbaveni normálního života živoří v nelidských podmínkách komunistických žalářů, a zůstanou lidmi, i když je už komunistický slovník vyškrtl, protože právě oni pochopili, že i k nelidem je nutné chovat se lidsky. S naznačeného hlediska lze také vysvětlit a pochopit, proč i v nejnelidštějším období komunistické diktatury — do roku 1953 — si komunisté, kteří se nelidskosti dopouštěli, mysleli, že jejich cíl a metody jsou správné. Když pak po roce 1953 začali komunisté velmi nesoustavně a nesmírně pomalu uskutečňovat určité změny podmínek života ve vězení, stejně tak jako před tím si i nyní mysleli, že i tyto změny jsou správné. Konečně, když pak Chruščov na XXII. sjezdu komunistické strany Sovětského svazu na jaře 1961 odhalil některé zločiny a protilidské činy, spáchané za Stalinova života, dialektičtí marxisté museli znovu říci, že i toto odhalení bylo správné. (Chruščovův komunistický dialektický kotrmelec roztrpčil tehdy celý komunistický svět, ale každý se tvářil, jakoby bylo vše v pořádku. Otázka, kterou prý Chruščov položil na plenárce v červenci 1957 Moloto- vovi, Kaganovičovi, Malenkovovi, Bulganinovi, Vorošilovovi a Šelepinovi, zněla: “Když byl roku 1937 fysicky zlikvidován maršál Tuchačevskij a jiní, vy jste s tím souhlasili tenkrát; dnes, když navrhuji, aby skupina Tuchačevskij byla rehabilitována, vy zase souhlasíte. Řekněte mi, kdy jste měli pravdu, zda tenkrát, když jste navrhovali a souhlasili pak s jejich zastřelením anebo dnes, kdy žádáte jejich rehabilitaci?” — Tohle samozřejmě všechny soudruhy pořádně rozčililo, protože to bylo odhalení falešnosti dialektiky před celým světem a zvláště bolestné pro ně bylo, že toto harakiri provedl sám jejich vůdce.) Ale to už je zákon marxistické dialektiky, že to, co bylo správné včera, je možné pokládat za správné jen pro ten včerejšek, a to, co je správné dnes, nebude správné už zítra. Tato proměnlivost umožňuje komunistům hlásat mír a současně vést válku, v teorii hlásat humanitu, a v praxi uskutečňovat nehumannost. Podobně to bylo i s některými opatřeními, zavedenými ve vězení po roce 1953; většina těch “reforem” byla provedena tak, že znamenala tiché, nenápadné, ale všem vězňům stejně nepříjemné zostření trestu. Na prvý pohled — dobré, ale praxe? Tak třeba korespondenční styk s rodinou: před tím se smělo psát jen jednou za tři měsíce komukoliv z rodiny a o rodinných věcech; bylo povoleno asi 30 řádek pět inchů dlouhých. Psaní dopisů nebylo tzv. výhodou, ale právem vězně, což znamenalo, že vězeň nemohl být o dopis rodině a o dopis od rodiny ukrácen. Věty nerodinného obsahu byly zamazány tuží či vystřiženy, také jakékoliv zmínkv o Bohu. Po “reformě” se mohlo psát jednou měsíčně a později 2 VĚSTNÍK [pageend2]dokonce jednou týdně. Přijímat a psát dopisy bylo možno jen jediné nejblíže příbuzné osobě, jež musela být ale velitelstvím schválena. Účel tohoto opatření snad byl rychleji narušit vztahy rodiny k vězni a dosažení i jeho odcizení vůči rodině. Opět 30 řádek asi pět inchů dlouhých a pouze o rodinných věcech. Tzv. závadné věty (nerodinného obsahu) se už nevystřihovaly, ale celý dopis nebyl jednoduše odeslán; vězeň za tzv. závadnou větu mohl být potrestán zastavením korespondence na 1 až 6 měsíců nebo pobytem v korekci či jinak. Dopisování s rodinou nebylo už právem vězně, ale tzv. výhodou, poskytovanou vězni velitelstvím věznice za dobrou práci a dobré chování. Ale kdo chce psa bít, hůl si najde; odejmuti této “výhody” bylo tedy běžným jevem. Obdobně bylo “reformováno” peněžní odměňováni za práci. Na jaře 1952 s velkou pompou bylo oznámeno asi 25 tisícům vězňů v 17 koncentračních táborech na Jáchymov- sku, že budou za svou práci v uranových dolech placeni tak, jako jsou za svou práci placeni civilní zaměstnanci. A je pravdou, že od ředitelství Jáchymovských dolů dostalo velitelství každého lágru výplatu pro každého svého vězně- horníka, odpovídající platové stupnici civilních zaměstnan- ců-horníků. Z této mzdy však vězeň-horník dostal jen necelou polovinu a to v lágrových penězích, za něž si pak mohl nakupovat v kantině, ovšem za ceny tzv. volného trhu (mnohokráte vyšší než ceny na lístkovém trhu). Pozdější “úprava” vězeňských mezd pak znamenala, že vězeň dostal ze své mzdy asi kolem 30 procent. Stále neuspokojivá situace stravovací, hrubé chování ba- chařů (stráží) a také nespravedlivé odměňování za práci dalo — vedle ještě jiných důvodů — podnět k velkým kolektivním hladovkám a pracovním stávkám, jichž se po řadu dní účastnil, až na několik výjimek, vždy celý stav vězňů na lágru. První hladovka s odmítnutím práce byla v květnu 1955 na táboře Bytiz za účasti asi 1,300 vězňů. Druhá začala na den amerického svátku, Independence Day, 1955, na lágru Vojna za účasti asi 1,400 vězňů; měla svůj politický význam v tom, že vězňové vyvěsili illegálně vyrobené americké vlajky po barácích, aby tak demonstrovali své přátelství i důvěru ve Spojené státy v době připrav k ženevské konferenci Eisenhowera, Edena, Faura a Chruš- čova. Další kolektivní hladovka pak byla na tábore Rovnost a poslední byla uskutečněna v Leopoldově na Slovensku. Začala v den 11. výročí povstání na Slovensku, 29. srpna, a účastnilo se jí asi 1,200 vězňů po dobu pěti dní. Likvidována byla velmi surově za pomoci policejních psů a pendreků a v poslední fázi zastrašovací kampaně z celého Slovenska svezených bachařů, když už vlastně jen asi sto vězňů na samovazbách ještě v hladovce pokračovalo, byl zastřelen vězeň Václav Průša, sedlák od Humpolce. V českých i slovenských kriminálech zavládl pak velmi tvrdý režim: účastníci hladovek a stávek byli přísně potrestáni a někteří dokonce i odsouzeni až na 14 let; kdyby to nebylo bývalo v období ženevské konference, kdy komunisté byli tak trochu desorientováni, bylo by to bývalo ještě horší. Přibližně ve stejnou dobu byla zavedena nová “mzdová úprava” pro všechny vězně: její “pokrokovost” byla v tom, že vězeň začal dostávat ze své mzdy jen devět procent jako tzv. kapesné na nákup potřebných toiletních, kuřáckých a j. potřeb. Bylo ale současně stanoveno, že vězeň má dostat nejméně 30 korun kapesného měsíčně, ale mnoha vězňům byla přikázána práce jako draní peří či lepeni celofánových pytlíků, za něž mohl vězeň dostat na ruku nejvíce 28 korun a nejméně pět korun a dvacet haléřů měsíčně. Že to všechno bylo velmi dobře promyšleno, vyplyne snad z toho, že za jediný den pobytu v tzv. korekci, si musel vězeň zaplatit 28 korun: v korekci nebyl žádný nábytek, podlaha i postel byly betonové, aby si nebylo na co sednout a aby vězeň musel těch 12—13 hodin prochodit či prostát. V korekci o rozměru asi 3 a půl yardů od okna ke dveřím a půldruhého yardu na šířku se v zimě topilo hodinu ráno a hodinu večer a vězeň se před vstupem do tohoto bunkru musel převléci do letních plátěných šatů. Byla ovšem léta (hlavně do roku 1953, a hlavně na Borech), kdy tam bylo až moc “horko”, protože tam někdy alkoholem rozkurážení bachaři chodili si “zchladit žáhu” a “zatápět” pendrekem po vězňově těle. Zvláště pověstný tím byl velitel borské korekce, Václav Vrabec, který “vyplácel” vězně pravidelně denně navečer a který dával na vybranou: buď pár facek do obličeje nebo rány pendrekem přes zadek. V korekci se vždy dva dny nejedlo a pak třetí den se dostala strava: ráno — kus chleba a černá káva Melta, jejíž jedinou výhodou bylo, že byla teplá, v poledne — teplá polévka a trochu brambor nebo knedlíček či rýže, hrách, fazole atd., případně s omáčkou, k večeři — zase buď polévka nebo brambory. Tento cyklus dvou dni půstu a jednoho dne stravy se opakoval až do skončení pobytu v korekci. Do korekce se vězeň dostal za to, že měl třeba v dopise tzv. závadnou větu, že nepozdravil Pana velitele, že vedl politické řeči, že se nesnažil dosti dobře pracovat, že nechtěl jít na pracovní brigádu (práce navíc a zdarma), že měl špatně ustláno, že měl prach na poličce atd., atd., že štěkal na policejního psa, že ukradl na zahradě hlávku nahnilého zelí (když měl hlad), že nebyl dostatečně vlídný na pana velitele, že špatně smýšlel o panu veliteli, že měl v kapse noviny, když šel do práce a asi je tam chtěl číst (to se stalo mně, a nemohl jsem náčelníka přesvědčit, že jsem je chtěl použít k jinému účelu), že se hlasitě smál při sovětském filmu, že tvrdil, že se komunismus neudrží, že zaškrtl v knize nebezpečnou myšlenku, že se koupal, kdy neměl, že snědl tři papriky při tříděni pro Konservárny, národní podnik, že koukal z okna, že se pokusil o sebevraždu, že předstíral nemoc (a z korekce pak byl odvezen na operaci), že odmítl jít na určenou práci (životu nebezpečnou), že se modlil — a tak bych mohl pokračovat do nekonečna. Dříve se dávalo průměrně 30 dní korekce, po roce 1954 byla průměrná “sazba” 10 dní, jenže se muselo věznici za každý den v korekci zaplatit 28 korun, což se rovná 280 korun. Možná, že tomu nebudete chtít věřit, je to téměř neuvěřitelné, ale je skutečností, že když se vězeň vrátil z korekce musel těch deset dní zaplatit ještě jednou dalšími 280 korunami. Jak je to možné? Takto: po dobu pobytu v korekci vězeň většinou nepracoval a tím, že nepracoval deset dní, nemohl pak splnit svůj měsíční pracovní úkol ani na 75 procent. A kdo plnil pracovní normu pod 75% musel zaplatit věznici 840 korun měsíčně za stravu, ošaceni, otop a stráže, tak, jako kdyby vůbec nepracoval po celý měsíc, ale práci musel odevzdat a tak na něm věznice vydělala po třetí. Pro úplnost této stručné charakteristiky musím ještě dodat, že několik opravdových změn k lepšímu (strava, návštěvy příbuzných, kulturní zájmy) nastalo po roce 1960. A i kdyby ty změny k lepšímu pokračovaly, vězení zůstane vězením, místem lidskému srdci a duchu cizím, jehož straš- nost spočívá ve ztrátě svobody i ve ztrátě možnosti normálního života. V komunistických kriminálech trpí lidé už po dlouhá léta a stále ještě nevidí konec, jsou už unaveni a smutni. Utrpení jejich charaktery vytříbilo a jejich srdce zušlechtilo, ale nikdo nepochopí úplně celou jejich problematiku, protože by nejdříve musel ochutnat žalářní atmosféru. Jsou sami tak, jako je člověk sám, když je v bolesti či ve smrti. Ale oni nejsou mrtví, protože jejich lidství je zjitřeně živé. V příští a poslední části bych se chtěl pokusit ukázat na psychologii uvězněného, proč nebude míru, dokud nebude svobody pro všechny. BERWYN PRESS 3212-14 S. GROVE AVE. BERWYN, ILL. STanley 8-0204 LAD MEJDRICH majitel ryze české moderní tiskárny. Tiskařská odborná práce všeho druhu. OFFSET • LETTERPRESS • PROGRAMY VĚSTNÍK • 3 [pageend3]KOCO U Pole v Československu jsou zarostlá plevelem, hospodářské stroje, vzaty majitelům, rezaví za dědinou, bývalým zemědělcům rozkazují z města političtí hodnostáři a následky se projevují v prázdných krámech. Lidé z venkova si jezdi do Prahy pro zeleninu a maso a Pražané jezdí na venkov shánět si vajíčka. Měsíční příděl vajec 10 na měsíc byl snížen na 5 a aby se to vyrovnalo, byla zvýšena cena. Ovoce je na stromech, ale strom patří státu, tak ovoce nikdo nesbírá. Strach je ze zimy. Lidé si objednávají uhlí, ale místo topení se jim dostane rady, aby si sehnali sami dovoz, až uhlí bude. Na trakaři se uhlí jen tak vozit nedá a tak každý pomož si jak můžeš. Jedna Američanka, žijící za dolary v prvotřídním pražském hotelu, ptala se prý na své projížďce městem, co znamená zástup žen před krámem. “Stojí na zeleninu.” ■—■ “Proč si ji raději nekoupí? Já bych ve frontě nestála.” Tak asi chápou situaci i naši souputnici, kteří mají pro všechno výmluvu. Českoslovenští občané shánějí, jak se dá. Nabyli dobrou praksi za války, ale tenkráte to bylo snadnější, zemědělci měli a rádi prodali. Dnes se mají na venkově hůř než ve městech. Teď se bude hledat viník a jeden komunistický spisovatel Jiří Hájek dokonce objevil vinu, proč neni masa, není ovoce, není ani brambor, ve vlastních řadách. “Snad to souvisí nějakým způsobem s nedostatky současné literatury a ostatních oblastí umělecké tvorby,” usuzuje. Myslí tím asi, že kdyby se psaly lepší básně o traktorech byla by i prasata. Čtenář československého tisku a rozhlasu se doví mnoho. Na př. pražský rozhlas oznamoval dne 1. srpna, že devět tisíc traktorů značky “Zetor”, vyrobených v Brně, jezdi teď v Indii s velkým úspěchem. V Československu tyto traktory však stojí, když je jich nejvíce třeba, protože není součástek. Rolnické noviny ze dne 27. července psaly o případu družstevníků ze Stretavy, okres Michalovce na Slovensku, kde marně sháněli ozubené kolo pro traktor Zetor. Součástka má cenu 150 kčs., procestovali však 2,000 kčs. na úřady a na Agrotechny, střediska s hospodářskými stroji. A zase si stěžovali v bratislavských novinách, že rolníci nemohou sehnat kosy na sekání trávy na strmých svazích, ač prý je na půl milionu kos ve skladišti. Na vývoz do zaostalých států Jižní Ameriky, Afriky a Asie je vždy všeho dost. Dovídáme se z československých novin, že českoslovenští inženýři budují dva velké železniční mosty přes řeku Nil, jeden severně od Kahýry, druhý v Luksoru. V Sýrii postaví velkou elektrárnu, v Iráku a Suda- nu závody na výrobu gumové obuvi. Do africké Guineje Československo dováží laciný cukr (doma občané platí třikráte tolik), látky, potraviny, stavební stroje, zařizují se cukrovary, cementárny, radiové stanice. Zatím co v Československu dochází k železničním nehodám, poněvadž vagony a celé železniční zařízení je staré, do Afriky se vozí nové vagony a lokomotivy. Komunistická vláda se chlubí, že postavila přes 150 velkých průmyslových projektů v Africe a Asii. Není to nic nového, českoslovenští odbornici a československý průmysl se těšili světové pověsti, po první světové válce budovali dráhy, tunely, stavěli mosty, cukrovary, pivovary, továrny po celém světě a soutěžili s úspěchem s nejlepšími výrobky a proto dobře prodávali. Výtěžek jejich práce a píle československého lidu se vracel do Československa. Dnes se vyrábí, prodává, kupuje, vše se zřetelem na sovětské zájmy a na komando Moskvy. Československo dnes slouží Moskvě, místo sobě. I československý vývoz do Afriky, Kuby a Jižní Ameriky, do Asie je záměrný. Českoslovenští technici, věda a práce československého lidu hrají důležitou úlohu v sovětském plánování na zničení západu. Moskva uložila Československu velký úkol, kterým však rozvrátila hospodářství celé země. A tak dochází ke smutným zjevům, že na př. se komunisté RKO V. chlubí, co všechno vybudovali v Africe, ale doma není k dostání ani cement k opravě zchátralých domů. Na pytel cementu je zapotřebí povolení, bumážky dle sovětského vzoru, ale to ještě neznamená, že se dá cement koupit. Lidé jsou nuceni vzdát se vlastnictví domu, poněvadž nemohou majetek opravovat, jak to vyžaduje stát. Je to začarovaný kruh a dokud bude hospodářství řízeno Moskvou, není vyhlídky na zlepšení. TURECKÉ HOSPODÁŘSTVÍ. Komunistický tisk se chlubí citrony z Kuby (za svá letadla a válečnou výzbroj), ale občané stojí ve frontě na brambory z vlastních polí. Československo vyváží traktory do Afriky, ale doma zemědělství upadá. A to všechno proto, že vyspělé československé zemědělství se musí řídit dle sovětského vzoru. Jaké je to sovětské vyhlášené zemědělství? Podívejme se na to očima amerických farmářů, kteří se vrátili z návštěvy Sovětského svazu. Z Wisconsinu se vydala výprava 36 soukromých občanů, ponejvíce farmářů, několika učitelů a obchodníků, za vlastní útraty, na cestu do Evropy. V SSSR pobyli 12 dnů o po návratu popsali své dojmy v domácích časopisech. “Ač jsme byli doprovázeni vyškolenými průvodci a ač nám bylo ukazováno jen to nejlepší, měli jsme špatný dojem z Moskvy, z mizerné stavby hotelu a novostaveb, přelidněných bytů. Člověk vlastní jenom šaty na zádech a za ty draho zaplatí.” Hlavní zájem farmářů byl o kolchozy, stáje, mlékařství a pole. “Státní farmy jsou obrovské, až 75,000 akrů a nedají se zvládnout. Na kooperativách je lepší výkonnost a úroda, ale komunističtí předáci to nechtějí přiznat, že zemědělec lépe hospodaří, když se mu ponechá menší políčko a nárok aspoň na malou část úrody. Sovětský zemědělec je jenom nádeníkem. Snad má kratší hodiny než americký farmář, poněvadž není důvodu, proč by se dřel. Chodí ve starých, otrhaných šatech, jeho děti jsou obyčejně bosy až do zimy. Typická ruská rodina žije v jedné neb dvou světnicích, o kuchyň a záchod se děli s několika rodinami. Vesnice je kolonií připomínající vojenská kasárna, kde je vše soustředěno, aby byl dokonalý přehled lidí. Ráno jde každý do polí, dle rozkazu z rozhlasu. Někdy je v příbytcích elektrické světlo, ale nemají ledničku a ostatní naše vymoženosti. — Hospodářské stroje na kolchozech jsou zbytečně velké a těžkopádné, ale dá se s nimi pracovat. Ač nám ukazovali svoje nejlepší farmy, dobytek nevypadal dobře, krávy měly malá vemena a nikdy nemohou dát tolik mléka, jak nám to chtěli namluvit průvodci. Druh prasat byl dobrý na kolchoze, ale čistota a ostatní podmínky nevyhovovaly, takže pomalu prospívala. Kukuřice na Ukrajině se vyrovná naší. — Ženy vykonávají těžkou práci (v tom asi spočívá rovnost žen s muži), starají se o dobytek, dojí krávy. Ženy také pracují na stavbách, vozí cement, maltu, řídí velké jeřáby. — Ruský lid byl přátelský, vyptávali se nás na život v Americe a nemohli uvěřit, že americký farmář, učitel a obchodník si mohou dovolit cestu do Evropu za vlastní peníze.” Jiný člen výpravy z Wisconsinu, zemědělský odborník, vypočítává ve svém článku důvody, proč selhalo sovětské zemědělství, ač má tak velké možnosti k rozkvětu, ohromný prostor, miliony akrů panenské půdy, které byly před několika lety obdělány s tak hlučnou slávou. Výsledky zklamaly a v zemědělství to stále neklape. Když jsou hospodářské stroje, nejsou součástky a není umělé hnojivo. Zatím co západní svět nevi kam s úrodou obilí, v Sovětech klesla úroda z 141 milionů tun r. 1958 na 137 milionů tun loňského roku. Sověty plánovaly 11 mil. tun masa, dosáhly 8; s mlékem to stejné. Od r. 1958, po'et krav v soukromém vlastnictví klesá a lidé na kooperativách máji menší možnost si přivydělat prodejem úrody z vlastního políčka a mnozí nevlastní již ani krávu. 4 • VĚSTNÍK [pageend4]Chruščov sám jezdi po venkově, mluví k lidu a přemlouvá ho, aby více pracoval. Před několika lety soustředil se na kukuřici a proto na své první návštěvě Spojených států se jel poučit do lowy. Nyní zase doporučuje a nařizuje lepši zužitkováni pastvin a pěstování píce pro dobytek. V zásadě není návrh nesprávný, špatné je násilné provádění. Rady odborníků nejsou vzaty v úvahu a když komunistický aparát se roztočí naplno, dopustí se mnoho omylů. Na “neomylnost” sovětských rozkazů doplácí československý lid. Ve všem je mu Sovětský svaz vzorem a proto jde československé hospodářství od šesti k pěti. Staré chyby se nenapravují, ale dělají se nové. Sedmnáct let po válce, za 14 let komunismu, stojí ženy ve frontách na nejnutnější potraviny. OBČÁNKU, SMĚJ SE . . . Po návratu z Evropy kongresman Victor L. Anfuse popisoval svou cestu za železnou oponu a uplatnil tuto populární anekdotu: Po vídeňské konferenci s presidentem Ken- nedym vracel se Chruščov se svou ženou vlakem domů. Cesta trvala dlouho a tu se jeho žena zeptala: “Víš, kde asi jsme?” — Chruščov otevřel okno. Venku byla tma jako v pytli. Vystrčil ruku ven, po chvilce stáhnul ruku, zavřel okno a pravil: “Teď jsme v Maďarsku.” — Za několik hodin cesty se jeho žena ptá po druhé: “Kde asi jsme?” ■— A Chruščov zase otevřel okno, vystrčil ruku ven, stáhnul ruku zpět a zavřel okno. “Teď jsme v Polsku.” — Po třetí se ptala jeho žena a po třetí Chruščov otevřel okno, vystrčil ruku a prohlásil: “Teď už jsme v Rusku.” — Když dojeli domů, zeptala se manželka Nikity: “Jak jsi mohl vědět, v které zemi jsme, když venku byla tma?” — “To bylo snadné. Poprvé mi líbali ruku. To jsem věděl, že jsme v Maďarsku a že mi vděční maďarští komunisté děkují, že jsem je zachránil za revoluce. Podruhé mi plivali na ruku. To jsem věděl, že jsem v Polsku, poněvadž dobře vím, jak mě Poláci miluji. Po třetí jsem věděl, že jsem už doma, poněvadž mi s ruky zmizely hodinky.” MYŠLENKY JSOU NEBEZPEČNÉ. V srpnu objevila se sovětská placená propaganda v amerických novinách, v Winnipeg Free Press a Ottawa Journal v Kanadě a v New York Herald Tribune, Kansas City Star a San Francisco Call Bulletin ve Spojených státech. Byly to drobným tiskem hustě popsané dvě strany projevu Ni- VRATISLAV BUŠEK: 9 17, Výsledky sčítání lidu z r. 1960 začínají být uveřejňovány. Pro Američany československého původu je to čtení zarmucující. Ještě v r. 1940 nás bylo 984,591, v r. 1950 jen 984,158 a v r. 1960 už jen 917,830. Do této rubriky byli započteni jako cizí základ — “foreign stock” — Američané československého původu 1. a 2. generace. Občané 3. a 4. generace už jsou počítáni za “rozené Američany z amerických rodičů” (t. zv. native of native parents). I když se pyšnime krajany 3. i 4. generace, kteří se ještě hlásí ke svému československému původu, musíme smutně a po pravdě přiznat, že 3. a 4. generace už je pro krajanskou větev ztracená. Zbyla nám tedy v r. 1960 už jen 1. a 2. generace počtem 917,830, t. j. 2.7% z celkového počtu 169,587,528 obyvatel. Uvážíme-li, že z nich je přes polovinu žen, uvážíme-li, že v 1. generaci jsou lidé průměrně kolem 70 let staří, uvážíme-li, že většina (721,906) žije ve městech a menšina na venkově (141,150 nefarmářů a 54,774 farmářů), uznáme lehce, že pro politiky, pečlivě počítající voliče ve svých volebních okresích, českoslovenští krajané tuze mnoho neznamenají. S výjimkou Chicaga, Clevelandu, New Yorku a několika výjimečných osobností, už delší dobu mnoho nezna- kity Chruščova ze světového kongresu za odzbrojeni a mír, o mírumilovné snaze Sovětů a neústupnosti a bojechtivosti vládnoucích kruhů v Americe. Mnohý čtenář se pozastavil nad tim, že by americké noviny se propůjčily za peníze otisknout útočný projev proti Americe. Redaktoři kalifornského Hearstova časopisu dokonce zvláště upozornili čtenáře na placenou komunistickou propagandu s poznámkou, že je to poprvé, co sovětská- vláda musí platit v dolarech za americký systém svobody tisku Za oznámku zaplatila $3,763.20. Chicago Tribune podala další vysvětleni: vydavatelství nabídlo vyměnit si redaktory s Izvestiou, ovšem nabídka přijata nebyla. Kanadské časopisy žádaly, aby i ony mohly za peníze uveřejnit americkou odpověď v sovětském časopise. Moskevská Pravda odpověděla, že nepřijímá placené oznám- ky a sovětský attaché v Ottawě opovržlivě prohlásil, že Pravda nemá místo na takové věci. Kanadský vydavatel se pak obrátil na “Večerní Moskvu”, kde jsou přijímány oznám- ky, ale bylo mu odpovězeno, že časopis přijímá jenom inse- ráty “s moskevského hlediska”. Washington Post zamítl nabídku, ale podal protinávrh: Post uveřejní zdarma sovětskou propagandu, když Pravda nebo Izvestia uveřejní plný text řeči presidenta Kennedyho o odzbrojení ve Spojených národech. Nabídka přijata ovšem nebyla. Jak si představují komunisté výměnu názorů a svobodu tisku ukázalo se za nedávného interview třinácti amerických novinářů, členů Americké společnosti novinářů a redaktorů, s Chruščovem v Moskvě. Když dostali zápis do ruky seznali, že je překroucený, aby vyhovoval komunistům, dokonce slovo ANO bylo zaměněno slovem NE. Když byli američtí novináři tázáni, zda jim bylo v něčem zbraňováno, jejich odpověď zněla ANO. Sovětský lid se však dočetl z interview, že Američané měli úplnou volnost a že shledali poměry, zásobování atd., vše ve výborném stavu. Snad tomu v Moskvě čtenáři věří, co píše jejich tisk, protože nikdy nepoznali osobní svobody, ani svobody tisku. V Československu by komunistická propaganda o americké návštěvě byla předmětem švejkoviny. Právě proto, že českoslovenští občané poznali svobodu a nelze jim namluvit sovětské báchorky, střeží pražský režim tak úzkostlivě, aby se nedostaly zprávy ze západu do československých novin, proto má strach z našich časopisů, knih a filmů. Myšlenky jsou nebezpečné, lid nemá přemýšlet, jenom poslouchat, a každý komunista má povinnost věřit všemu, co řekne strana. 83 0. menali. Politikům zpravidla imponuje pouze počet a tím se už českoslovenští krajané dávno nevyznačují. Je známa cynická otázka Stalinova, při konferenci na Jaltě položená: kolik má papež divisi ? Na štěstí však pro lidstvo — i pro Ameriku — rozhoduje kvalita a nikoli jen počet obyvatel jednotlivých států. Velikost Ameriky je dána kvalitou, vrozeným nadáním jejího cizího základu a v něm je přínos Američanů československého původu větší než jejich počet a pokračuje i ve 3. a 4. generaci. Smutné údaje o klesající početní síle Američanů československého původu, kterou nepatrný příliv po r. 1950 přišlých (asi 20,000) zdaleka nemohl podchytit, jsou ještě smutnější, pohlédneme-li na rubriku: mateřský jazyk. V této rubrice, která přirozeně je pouze výsekem, a to ne zcela spolehlivým, celkového počtu Američanů československého původu (917,830), mateřskou řeč českou hlásilo jen 91,711 Američanů a 125,000 Slováků. Ve zdrcující většině se ve 2. generaci Američanů československého původu mluví doma už jen anglicky. Americké mísidlo — “melting pot” — míchá své obyvatele neobyčejně rychle a účinně. Pro nás, československého původu, je útěchou, že stejně jsou postiženy i jiné “národnostní menšiny”. VĚSTNÍK • 5 [pageend5]V Americe se nedá dělat “politika” ani národnostních menšin, ani rasová nebo náboženská. Jenom komunističtí agitátoři se někdy pokoušejí na tuto strunu neúspěšně brnkat. Jediná “politika”, kterou ve světle těchto statistik Američané československého původu mohou a musí dělat je: dělat čest svému československému původu kvalitou své práce a charakterem, t. j. dělat politiku kulturní a dokázat, že jsou hodní slavných tradic svobodného českého a slovenského lidu, ve staré vlasti, dnes vládou komunistické menšiny porobeného, umlčeného a zneuctěného. A především být dobrými a věrnými Američany. Čistě statistické úvahy o stavu naší krajanské větve neprávem svádějí k pesimistickým závěrům. Její klesající počet zmenšuje pouze naděje na politické její uplatnění se, které ostatně nikdy nebyly valné. Vynikající však vrozené nadání Čechů a Slováků a stále větší uplatňování se jich v Americe na poli kulturním i hospodářském dávají nejlepší vyhlídky do budoucnosti. Nikdy nezapomínejme, že jediný exulant J. A. Komenský, politicky neúspěšný, znamenal pro celou českou emigraci, pro svůj národ doma, ve staré vlasti, ba pro celé lidstvo na poli kulturním více, než celá tehdejší česká emigrace dohromady. Zamysleme se proto klidné nad dnešní situací a uvažujme realisticky o potřebě nových metod pracovních především na poli kulturním a o práci mezi mladými, aby se nám ne- odcizovali. Šťastni ve své svobodě můžeme udržovat nejkrásnější národní tradice, ve staré vlasti dnes ubíjené a přispívat k obnově její plné svobody. Můžeme posílat do staré vlasti nové myšlenky, ze kterých se rodí svoboda. Toto je ideál, který uskutečňovat mohou především naše mladší generace. V něm mohou naši mladí vidět své velké poslání a jeho plnění může nás všechny udržovat v úspěšné spolupráci na poli národním. Dr. František Schwarzenberg do Říma. Dr. František Schwarzenberg, Associate Professor of Political Science na Loyola universitě v Chicagu, odejel se skupinou 100 studentů a čtyř členů fakulty do Říma, kde bude vyučovat na evropské koleji této university. Jela s ním na roční pobyt jeho rodina, manželka, dcery Ludmila a Isabela a syn Jan. Pro Dr. Schwarzenberga znamená pobyt v Evropě radostné shledání s matkou a s ostatními členy rodiny v den jejích 75. narozenin. Babička viděla své vnučky naposledy v Praze před patnácti lety, když Ludmilce, narozené v Praze, byly dva rtoky a Isabele, rozené v Římě, jeden rok. Svého vnuka, narozeného v Chicagu, nikdy neviděla. Chicago Sun-Times, ve zprávě o cestě a o rodině Dr. Schwarzenberga udávají, že Řím mu byl domovem již jednou, a to po válce. Dr. Schwarzenberg, princ svaté římské říše, byl po dva roky československým vyslancem u Vatikánu až do komunistického puče. Od té doby bydlí Schwarzen- bergové v Chicagu, které se stalo jejich trvalým domovem a kde je opět po roce odloučení s radosti uvítáme. Předsednictvo ČSNRA děkuje svému členu, předsedovi politického výboru, za vzornou a nadšenou spolupráci a přeje mu mnoho zdaru na novém působišti. STOLICE ČEŠTINY A SLOVENŠTINY NA CHICAGSKÉ UNIVERSITĚ. V posledních letech se neobyčejně rozvinul zájem o slovanská studia na amerických universitách. Přes třicet amerických kolejí a universit zřídilo zvláštní oddělení pro studium slovanských jazyků a literatur, mezi nimi také české a slovenské řeči a literatury. Nejdále snad jde v tomto směru Chicagská universita, která zřizuje zvláštní stolici pro českou a slovenskou řeč a literaturu, která by stála na stejně úrovni se stolicí ruskou a polskou a se stolici pro ostatní studia slovanská. Se základními kursy v češtině bylo započato už v minulém školním roce s podporou federální vlády. Přihlásili se nejprve jen tři studenti amerického původu, kteří nikdy před tím česky nemluvili a nepsali. Na konci roku byli už schopni slušně se dorozumět a správně se vyjadřovat slovem i písmem. Jejich učitelka, kolegyně Brádková-Rossiterová, si s nimi dala hodně práce a dosáhla skvělého úspěchu. Doufejme, že zájem o tyto kursy poroste, a že v nich bude možno pokračovat. Bylo by žádoucí, aby se hlásili zvláště studenti z českých a slovenských rodin. Současně se zavedením těchto kursů Chicagská universita se ucházela o další podporu federální vlády, která by ji umožnila zavedení pokročilých kursů v dějinách české a slovenské literatury. Tato pomoc ji byla přislíbena s podmínkou, že universita bude schopna hradit alespoň polovinu výloh s tím spojených. Universita se obrátila mým prostřednictvím na naši krajanskou veřejnost, ve které tyto plány vzbudily značný zájem. Matice vyššího vzděláni věnovala na tento účel 4,000 dolarů na první rok a několik dalších organisací a jednotlivců zvýšilo tento příspěvek na 7,000 dolarů. Paní Kopp-Jelínková věnovala $2,000 k uctění památky svého zesnulého manžela, Klub americko-českoslo- venských inženýrů přispěl 500 dolary, Ženská národní rada v Chicagu věnovala 250 dolarů, paní Rose Smetánková dala 100 dolarů a několik menších darů přišlo od jiných lidí. Z popudu Čsl. národní rady americké byl vytvořen prozatímní výbor pro podporu československých studií na Chicagské universitě pod vedením pana J. Krákory. Po prázdninách budou přizvány další organisace, které mají o tuto věc zájem, a výbor se přemění na stálou organisací. Tato odezva našich krajanů byla natolik slibná, že se Chicagská universita rozhodla učinit další krok ve svých plánech zavedením kursů v dějinách české literatury ještě tento podzim. Z několika odborníků, navržených k tomuto účelu, byla vybrána Dr. Milada Součková, která pozvání přijala a zahájí své kursy už v říjnu t. r. Dr. Součková, o niž ještě přinesu podrobnou zprávu, byla uznávanou spisovatelkou a básnířkou už v Československu před druhou světovou válkou. Publikovala rovněž několik studií z dějin české literatury a přednášela o české literatuře na Harvardské universitě, kde rovněž pracovala ve slovanském oddělení universitní knihovny. Úspěch její práce na Chicagské universitě bude do značné míry záležet na jakosti českých a slovenských sbírek v knihovně této university. Vybudovat tyto sbírky bylo zčásti mým úkolem v posledních dvou letech, kdy jsem pracoval a učil na Chicagské universitě. Nebyl to úkol nejlehčí, ale jsem s dosavadními výsledky spokojen. Když jsme před dvěma roky začínali, měli jsme v historickém oddělení knihovny asi 500 českých a slovenských knih, ale v literárním a jazykovém jen asi po tuctu. Ani Babičku Boženy Němcové jsme tam neměli. Dnes už máme asi 1,500 svazků v literárním oddělení, asi 1,000 v historickém, asi 500 v jazykovém a asi 200 v jiných odděleních. V tom jsou zahrnuty sebrané spisy mnoha našich předních autorů a řada časopisů literárních a historických, jako je Časopis českého musea, Slovenské pohľady, Listy filologické, Sborník Matice Slovenskej, Archiv český, atd. K tomu nutno ještě přidat téměř úplnou sbírku našich naučných slovníků a bibliografických katalogů. Většina těchto knih byla opatřena z prostředků Chicagské university, věnovaných na tento účel. Ale značné pomoci se mi dostalo opět od našich krajanů, na které jsem se obrátil přímo nebo prostřednictvím Čsl. národní rady americké, a kteří nám značné množství knih darovali. Tak jsme získali celou knihovnu Sokola Slávského a Sokola Town of Lake, které sice byly už hodně opotřebované, ale ještě dosti upotřebitelné. Z jednotlivců, kteří nám pomohli, si zmínky zvlášť zaslouží pan R. A. Gorman, slečna Končelová, pan 6 • VĚSTNÍK [pageend6]Regner, paní Helena Procházková, pan Jiříček, a p. Welcl z Chicaga a okolí. Ze San Franciska několik balíčků poslal Dr. Štolfa a jiné přišly až z Floridy. Jména těchto dárců byla zanesena do knih, které nám darovali, na památku jejich šlechetného činu. Duplikáty jsme nabídli jiným universitám, na kterých je zájem o české věci. V obou těchto akcích se ukázalo, že zájem o naše národní věci v naší krajanské veřejnosti je přes všechnu skepsi v některých koutech ještě značně silný, a že máme stále ještě dostatek lidí, kteří jsou schopni krásných a ušlechtilých činů, když jde o udržení a rozšíření dobrého českého jména. Nepochybuji, že tomu bude tak i v budoucnosti, a že se přihlásí další dárci, kteří penězmi i knihami přispějí k vybudování stálé stolice české a slovenské řeči a literatury na Chicagské universitě. Josef Anderle. Z OBLASTÍ A ODBOČEK. Z CHICAGSKÉ OBLASTI. ČESKOSLOVENSKÝ DEN. Československý den se stal tradicí krajanského Chicaga. Pořadatelstvo snaží se svým programem upozornit na časové problémy a sezvat krajanskou veřejnost k účasti a k prohlášení společných zájmů. V neděli, dne 12. srpna, dostavili se do Plzeňského parku zástupci členských organisací a to předseda ČSA, br. Frank Vodrážka a gen. taj. James V. Krákora; za Slovenský Sokol br. Jan Babuška z Perth Amboy, N. J. a br. Adolf Čierny; pokladník br. Jan Opie za Národní jednotu čsl. protestantů v Americe a zástupci Společnosti pro vědy a umění. Z hlavních krajanských organisací byla zastoupena Americká obec sokolská starostou Karlem Prchalem a náčelníkem Edwin Halikem, Jednota českých dam a pánů předsedkyní pí. Josephine Drncovou, Český národní hřbitov p. Rudolfem Jandou a George Boučkem; Útulna a sirotčinec p. John T. Chrástkou s paní, Zahraniční Sokol starostou Antonem Hřebíkem, Moravské spolky byly zastoupeny celou řadou členů, včetně předsedou Lysákem; Svaz českých katolíků Father Arnošt Žižkou. Československého dne zúčastnil se dlouholetý předseda Chicagské oblasti Alois Kopecký, Aiderman Otto Janoušek, členka státní zákonodárný pí. Pietrovská, naši polští přátelé z Polish THE HON. SIDNEY YATES NA TRIBUNĚ. Kristýnka Swiadkovská, Dáša Pachnerová, Tesařová, Ludmila Schwarzenbergová a Eliška Bulínová. National Alliance, s předsedou Chicagské oblasti Dr. Pie- karcikem, p. Josef Špánik za Klub Dobrá Vôľa a Dobročinnou Spol., Ing. Semerád za Spol. inženýrů, staří přátele z První družiny českých legionářů, Anne Bukva, místosta- rostka, a Adolf Čierny, starosta, za župu Ludevít Štúr. Spolupracující organisace Chicagské oblasti vyslali nejen své zástupce, ale i pracovníky do stánků. Jsou to Čsl. ženská národní rada v exilu, která jako každým rokem vzala si na starost kavárnu a prodejnu domácího pečiva, SVU a Zahraniční ústav Stánek s literaturou, Svobodná obec výrobu bramborových placek. Byli tu pracovnici z Besedy Frič, Věrni zůstaneme, Malé scény. Z Owosso přijeli manželé Anton a Štěpánka Čechovi s autem plným zboží do perníkové boudy, čímž opět prokázali své příkladné nadšení. K zvládnutí Československého dne je zapotřebí velmi mnoho obětavých pracovníků a dobré souhry. Přirozeně, byly plně zapojeni členové z odboček Milada Horáková, Západní Předměstí, Jan Hus a Česká Kalifornie. Jim patři dík největší za celoroční práci. Úspěch velkého dne spočívá v drobné, ale houževnaté práci, které není konce. Na štěstí Rada má mnoho věrných starých členů, že je nemůžeme vyjmenovat v této stručné práci, ač by si to zasloužila na př. parta br. Valenty, která staví a zdobí platformu, skupina z odb. Mistr Jan Hus, která pracovala v soutěži pečiva, odb. Západní Předměstí, která se starala o velký bar a rozprodala košík doma vypěstované rozmaríny, odb. Milada Horáková a Česká Kalifornie, které působily, kde jich bylo třeba. Musíme se ještě zmínit o krásné panně v kroji, zhotovené pí. Marii Tomanovou pro štěstěnu s celým sborem malých panenek. Předsedkyní pořadatelského výboru, odpovědnou za velké přípravy a hladký průběh dne byla ses. Emilie Welclová, která z tribuny vřele poděkovala všem za spolupráci. Program byl, jako vždy, vlastenecký. Slib vlajce přednesla Eliška Bulínová. Hymny zazpívala pí. Jiřina Tuzaro- vá. Přítomné uvítal předseda Chicagské oblasti br. Břetislav Vaněk. Místopředseda br. Dr. Mikuláš Ferjenčík vytkl naše vlastenecké cíle. Pozdrav Slovenského Sokola přednesl br. Jan Babuška z Perth Amboy. Hlavním anglickým řečníkem byl the Hon. Sidney Yates, jehož pevné stanovisko v zahraniční politice a pokrokový směr je nám dobře znám z jeho práce v kongrese Spojených států. Oceňujeme plně jeho zájem o osud Československa. Představil ho Dr. František Schwarzenberg, který ke konci programu přečetl provolání Rady: “Co vlastně chceme!” — Chceme, aby byla zachována americká svoboda, ohrožená v této době jak světovým komunismem, tak vlastní naší liknavostí. Čhceme, aby se svoboda stala údělem všech lidí dobré vůle na celém světě. Chceme především, aby spolu se všemi ostatními porobenými národy osvobozeno bylo naše rodné Československo. Českým řečnikem byl Jaromír Zástěra, jehož články ve Věstníku, vzpomínky a úvahy z vězení, jsou uveřejňovány krajanským tiskem po celých Spojených sttáech. (Upozorňujeme na třetí jeho článek v dnešním čísle “Aby v nás nezemřel člověk”.) Při představení Jaromíra Zástěry poukázala Vlasta Vrázová na to, že v parku jsou přítomni mnozí krajané, jejichž podpisy na žádost o jeho propuštění byly zaslány do Washingtonu, mnozí zástupci, kteří psali jménem své organisace senátorům a kongresníkům, aby vymáhali jeho svobodu na československých úřadech. Po dvou letech naléhání a zklamání konečně ho vítáme mezi sebou — na svobodě. Na tribuně byla naše propagační mapa, dílo br. Jakla. která mluvila výrazně o osudu země, o nacistickém a komunistickém zajetí, později večer i na televisi. Dvě velké chicagské televisní stanice zachytily výjevy z Československého dne, tribunu, řečníky Cong. Yatese a Zástěru, naše dívky v krásných krojích. I v tomto ohledu se Československý den vydařil. Velkému zájmu se těšila opět naše soutěž cukroví a pečiva. Výstava domácího cukrářského umění byla posuzována soudci a vítězkám odevzdány trofeje. Děkujeme zúčastněným i soudcům za úspěch soutěže. Malá nevázaná brožurka cukrářských předpisů jde čile na odbyt za 50 centů, poštou 60c. Byla tu i výstava ručních prací a ve velké jídelně “výstava hub” v obrazech, dílo br. pluk. Oskara Pejši, který VĚSTNÍK • 7 [pageend7]ochotně podal výklad své zajímavé sklizně v akvalerech. Celý výtěžek Československého dne oblast věnuje vždy úřadovně na činnost Rady. Ze soutěže: Vlasta Matelová a vítězky Štěpánka Čechová, Zdenka Pikalová, Josephine Macáková, Kristýna Plevová. 25. výročí úmrtí Presidenta Masaryka. V sobotu, dne 15. září, bude vzpomenuto výročí pietni akademií v “Little Theater” v Mortonově vyšší škole v Ber- wynu. Večer pořádá kulturní výbor Chicagské oblasti, jehož předseda br. Ferjenčík prosloví vzpomínku na TGM. Sólisty jsou pí. Jiřina Tuzarová a houslista Boh. Harvánek, za doprovodu prof. Frank Kubíny: Frank Šimek, který bude recitovat básně k poctě TGM a malá Elenka Kotlaríková, která zazpívá oblíbené Masarykovy písně. Svátek 28. října bude pořádán společně legionáři a Chicagskou oblastí ČSNRA v sokolovně Havlíček-Tyrš, v neděli odp., dne 28ho. “Malá scéna” předvede divadelní hru. 125. výročí založení města. Dne 24. srpna Chicago oslavilo 125. výročí velkým průvodem městem. Mayor Daley vyzval národnostní složky a známé americké organisace, aby svou účastí upozornily na svůj přínos k vzrůstu velkoměsta z těžkých začátků malé osady v bažinách u jezera. Průvod trval skoro 2 hodiny, bylo mnoho alegorických vozů, různých městských památek, na př. stará koňka, pochodovala armáda, skauti. Nejpestřejší složkou byly národnostní skupiny. Češi a Slováci mohou být hrdi na svůj přínos. Nejlepším dokladem jsou živé, pečlivě udržované krajanské čtvrtě a prosperující krásná předměstí počínaje Cicerem až po Downers Grove. Československou skupinu zastupovala Československá národní rada za velmi účinné pomoci Čsl. ženské národní rady žen v exilu, ses. M. Ferjenčíkové. Byl krásný pohled na naše dívky v nádherných krojích ve třech otevřených vozech, s nápisy a standardy, zhotovenými br. Jaklem. Dostalo se nám pochvaly od mayora města z tribuny a děkovného dopisu. ODBOČKA T. G. MASARYK V LOS ANGELES, CALIF. V neděli 9. září 1962 odbočka konala svou první členskou schůzi po skončených letních prázdninách. Schůzi zahájil a řídil předseda Ladislav Erban, jenž po společném vzdání holdu vlajce USA vzpomněl památky těch, kdož s námi už v této schůzi být nemohli. Všichni přítomní minutovým tichem a povstáním uctili památku zemřelé sestry Emmv Teplé, jež byla po léta účetní a spoluzakladatelkou Odbočky, sester Mary Hassel a Antonie Kubátové a br. Ludvíka Prince, jenž den před tím měl pohřeb v Los Angeles, při němž vedle jiných řečníků se s ním nad rakví rozloučil za Odbočku procítěným projevem tajemník Odbočky Bohumil Smutník. Uvítali jsme ve svém středu milé hosty. Marii a Ninu Karpuškinovy, Adolfa Franka se synem Dobromilem, kteří krátce před tím přijeli z Austrálie, br. F. Tenlého, jenž se vrátil po cestě Evropou, při níž navštívil i ČeskoSlovensko a sestru Frances Pekárkovou, jež se po nemoci vrátila mezi nás z Chicaga. Bylo blahopřáno manželům Boženě a Aloisi Jelínkovým, kteří se právě stali novými občany USA. S politováním vzato na vědomi, že br. Hnud se nachází v nemocnici po operaci, i touto cestou ho pozdravujeme a přejeme mu brzké pozdravení. Tajemník podal pak stručnou zprávu o tom, že ani v letním období jsme nezaháleli, početná delegace Odbočky se zúčastnila schůze naší organisace ze San Bernardína, která se konala 1. července t. r. v Coltonu, byla početně navštívena a měla krásný průběh. Předs. Lad. Erban a taj. B. Smutník promluvili k tamním našim členům, zazpívali jsme si pak společně a po vyčerpání programu se všem dostalo pohoštění, jež je v San Bernardinu už tradičně dokonalé. V pátek 13. července t. r. jsme prožili krásný večer s manžely Hlavatými, profesor a vědec světového jména prof. Dr. Hlavatý nám napsal, že rád na nás vzpomíná a že to byl i pro něho, tolik scestova- lého, nezapomenutelný zážitek a krásné zakončení jeho cesty na Západ. I my vzpomínáme rádi a nezapomeneme. V neděli 22. července t. r. delegace naši Odbočky vedená taj. Boh. Smutníkem se zúčastnila v Ukrajinském kulturním domě slavnostní akademie, nazvané “Commemoration of Captive Nations Week”, jež byla přečetně navštívena, byly na ni proneseny znamenité řeči k zakončení “Týdne porobených národů”, jichž vlajky vlály nad hlavami účastníků uprostřed delegací v krásných národních krojích. V neděli 29. července t. r. se krajané sešli na krásném letním výletě v Městském parku Verdugo, jenž se o to na více vydařil, že městský orchestr města Glendale pořádal v týž den svůj koncert v tomto parku. Jen mohutné sloupy kouře, při jednom z dalších lesních požárů, obvyklých v letních měsících sucha, požár byl ovšem daleko odtud, kalily veselí. V srpnu jsme upustili od dalšího letního výletu a předs. Erban a taj. Smutnik vedli delegaci naší odbočky do San Diega, kde se konal “Československý den” v Balboa Parku, kde se nachází světoznámá Zoologická zahrada, již navštěvuje desettisíce diváků den co den. Tam místní sestry v národních krojích znamenitě zazpívaly naše krásné písně, mládež v národ, krojích zatančila “besedu”, obecenstvo si se zájmem vyslechlo krásně předvedené sólo na piano a pak Sokolové a Sokolice z Los Angeles podali po krásném výkladu o posláni Sokola sestrou Palašovou ukázky sokolské tělesné výchovy. Byla to znamenitá propagace naší národní kultury a vyspělosti, jak duchovni tak tělesné. Ve schůzi jsme pak si vyslechli obsah dopisů z ČSNRA v Chicagu a došlé dopisy a pozdravy členů; bratři Frank Vykydal a Hess podali zprávu účetní a pokladní, z nichž bylo patrno, že dobře hospodařili. Loňského roku v této době mělo zaplaceno členské příspěvky již 145 členů, letos jen Z MASARYKOVÝCH MYŠLENEK— (Pokr. ze str. 1.) Ale všechno politické úsilí konec konců vychází z mravního úsudku, demokracie jest úsilí proti nadpráví, proti násilnosti. Demokracie, demokracie pravá, není než politickým výrazem mravního ideálu humanitního. Demokratický ideál není jen politický, je i sociální a hospodářský. Komunism odmítám. Bez individualismu, bez nadaných a vynalézavých jednotlivců, bez schopných vůdců, bez geniů práce pro společnost se nedá rozumně a spravedlivě organisovat. Demokracie po stránce sociální znamená překonání degradující bědnosti; v republice, v demokracii nesmi být možné, aby jednotlivci nebo stavy vykořisťovali své spoluobčany — v demokracii člověk člověku nesmi být prostředkem . . . Není možno organisace lidí bez nadřaděných a podřadéných, ale musí to být právě organisace a ne privilej, ne aristokratické panování, ale vzájemná služba. Demokracie potřebuje vůdců, ne pánů. Demokracie není jen formou státní, není jen tím, co je napsáno v ústavech; demokracie je názor na život, spočívá na důvěře v lidi, v lidskost a v lidstvi, a není důvěry bez lásky, není lásky bez důvěry. 8 • VĚSTNÍK [pageend8]101. I touto cestou naše členy, čtenáře Věstníku, žádáme a jen jim bratrsky připomínáme, aby nám poslali členské příspěvky, pokud se tak už nestalo mezitím. Zástupci Sokolské župy Pacifické pak přednesli své pozvání na banket, který se bude konat v Los Angeles v Rodger Young Auditoriu v sobotu 13. října 1962 večer na oslavu stoletého výročí trváni organisace Sokol. Ujistili jsme br. a sestru Palašový, že budeme spolupracovat a zadali jsme do památníku, jenž bude při této příležitosti vydán, celou stránku, vyjadřující naše blahopřání Sokolstvu, s nimž máme společné úkoly: udržovat a posilovat tradice československých národů ve svobodném světě a usilovat o zachování svobod v této veliké zemi svobody a demokracie, USA a jako strážcové čs. národního osudu naší čs. vlasti — v cizině — bojovat o znovu- nabytí svobody v porobeném Československu. Tajemník odbočky po té vzpomněl 25tého výročí úmrtí Presidenta Osvoboditele, jehož jméno nese naše Odbočka. Po té se členstvo jednomyslně usneslo schválit připravený projekt vlastního rozhlasového vysílání v české řeči, jež bude naše odbočka mít každou sobotu od 11. hod. dopoledne do 11:30 na stanici KTYM v Inglewoodu, Calif., zásluhou a za spolupráce ses. Otilie Princeové, jež má mimo to vlastní program každou neděli na téže stanici v 9 hodin dopoledne. Žádáme krajany, aby nás nejen poslouchali, ale svými příspěvky umožnili toto naše vysílání. Program obstarají br. Boh. Smutník a Karel Fink s redakčním kruhem a naše odbočka je ochotna přinést všechny myslitelné oběti, aby tato akce byla naší krajanské a národní věci co nejprospěšnější. Nezabrání-li tomu technické důvody, zahájíme své rozhlasové vysíláni v sobotu 15. září programem, jenž bude výhradně věnován výročí úmrtí T. G. Masaryka a jeho památce. Bylo dohodnuto, že 28. října oslavíme zvláštním slavnostním programem v Sokolovně odpoledne, když 28. října v 9 hodin dopoledne význam dne zhodnotí rozhlasově B. Smutník. Na konec při družné zábavě se spotřebovalo všecko, co obětavé sestry měly připraveno v kuchyni. A byla toho hezká zásoba. Diky vám, sestry, ať se jmenujete jakkoliv, známe vás, vážíme si vaší práce a oceňujeme ji. Bohumil Smutník. Prof. Dr. Václav Hlavatý mezi krajany v Los Angeles. V pátek 13. července 1962 Československá národní rada americká, Odbočka T. G. Masaryka v Los Angeles, Calif., měla vzácnou příležitost uvítat a pozdravit ve svém středu na přátelském večírku prof. Dra. Václava Hlavatého, jenž se svou manželkou vracel se z kongresu matematiků v Santa Barbara, Calif. Přečetné obecenstvo naplnilo sál do posledního místa a vyslechlo se zájmem přednášku vzácného hosta o tom jak “S manželkou a velkou násobilkou podnikl cestu kolem světa”. Přednášku a besedu s prof. Hlavatým zahájil předs. odbočky br. Lad. Erban a životní dílo učence světového jména a pověsti prof. Dr. Hlavatého zhodnotil tajemník odbočky br. Boh. Smutník, jenž také po četných dotazech, které host zodpověděl, zakončil tento úspěšný večer výkladem o poslání jak Československé národní radv americké, tak Společnosti pro vědy a umění. Byl to krásný a úspěšný večer, za nějž jsou krajané na západním pobřeží p. prof, vděčni Tento přátelský veečr byl také příležitostí, při níž jak Československá národní rada americká v Chicagu, tak místní odbočka v Los Angeles, vyslovila prof. Dru. Hlavatému zasloužená blahopřání k jeho poslednímu vyznamenáni, kterým proslavil znovu jméno svého národa, když byl jmenován “Distinguished Service Professor”. VÝCHODNÍ OBLAST ČSNRA. Socha Antonína Dvořáka v Lincoln Center. Dopisom zo 7. júla oznámil pán Richard P. Leach menom Lincoln Center of the Performing Arts, že socha Antonína Dvořáka od zosnulého Ivana Mestroviča bola přijatá, aby ako jediná zdobila Penthouse terrasu Philharmonie Hally na Lincoln Centru v New Yorku. Ivan Mestrovič daroval sadrový model sochy Antonína Dvořáka československému ľudu v Amerike. Urobil to z lásky k československému ľudu a priatelstvu k rodine Masarykovej. Krehký model bol prevzatý do opatrovania Východnej oblasti Československej národnej rady americkej v New Yorku a dočasne uschovaný v Husovom dome. Dnes teda dostala socha Mestroviča dôstojný a konečný oficiálny domov. Niesť zodpovednosť za uschovanie sádrového modelu sochy tak veľkého umelca, ako bol Ivan Mestrovič, nie je malučkostou, zvlášť keď ide o sochu Antonína Dvořáka. Preto sa tiež Východná oblasť ČSNRA usniesla vytvoriť zvláštny výbor pre postavenie sochy Antonína Dvořáka pod predsedníctvom ses. Marie Václavkovej a poverila pokladníka tohoto výboru br. Hynka Marasa, aby sbieral dary k tomuto účelu. Predovšetkým bolo treba dať sádrový model odliať do bronzu, aby pominulo nebezpečie, že by sa toto vzácne dielo svetoznámeho majstra Ivana Mestroviča, patrné ako jeho posledná životná práca, zničilo. Ceľkový náklad, spojený s odliatím sochy bude činiť $1,425.00. Dve mená však, A. Dvořák-Ivan Mestrovič a vyhliadka, že socha bude zdobiť Lincoln Center of the Performing Arts boly zárukou, že krajania neodoprú svoju pomoc. Do dnešného dňa sa na daroch sišlo $1,061.00. Od posledného vyúčtovania v New Yorkskom Denníku sa sišlo ďalších 92 dolárov. Dnes už nepochybujeme, že potrebný zby- tok $364 sa tiež side. Však sa dáva ďaleko veselšie na postavenie sochy, o ktorej je dnes známe, že bude v Lincoln Center ako pamiatka na Dvořáka a na nás. Mnohé národnostné skupiny sa uchádzaly o česť, aby tam mohly umiestniť svoje sochy, ale tieto ponuky neboly prijaté. Socha Dvořáka od Mestroviča bude zdobiť Penthouse terrasu jediná. Je to druhý najväčší po zariadeniu známky T. G. Masaryka v sérii známok championov slobody. Podľa dosavádnych propozici bude socha odovzdána vo výročný deň smrti Antonína Dvořáka dňa 1. mája Lincoln Centru. Teda je dosť času, aby socha bola odliata do bronzu, aby pán Max Abramovitz, architekt Philharmonie Hallu, rozhodnul o konečnom zabarvenú odliatku a dosť času, aby sa sišiel potrebný zbytok nákladu na odliatie soochy. Prosíme každého, aby poslal svoj dar na br. Hynka Marasa, 33-48 76th Street, Jackson Heights 72, N. Y. Každý dar bude, ako už dosiaľ, verejne v Denníku vyúčtovaný. MASARYKOVO SDRUŽENÍ V DETROIT, MICH. Tajemník br. Rudolph Heřman v nemocnici. V Oakwood nemocnici vážnou operaci musil postoupiti činný a úspěšný pracovník naší odbočky. Operace byla provedena 7. září a dnes bratr nalézá se na cestě k úplnému uzdravení. Věříme, že do dvou týdnů bude opět v práci. Schůze v záři byla přeložena až na příští měsíc a mezitím bude pracováno na programu výročí presidenta Masaryka a oslavy 28. října. 1. září naše složka úspěšně vystoupila na programu národnostních složek při státní výstavě zde a to v rámci Captive Nations. Za spolupráce našich pracovnic a pracovníků předvedeny byly tance krojované skupiny naší mládeže za vedení obětavé mladé sestry Blanche Peters (Dvořákové) a jejího manžela, který obstaral schopně hudební doprovody. Vystoupení bylo krásné a dokumentováno v denním tisku, jak Detroit tak i Dearborn, se zajímavými obrázky tančících v krásných krojích. V tomto velikém programu, kterému bylo přítomno tisíce návštěvníků výstavy, bylo na 500 účinkujících všech skupin. Některé národnosti podaly opravdu veliké, cenné ukázky své kultury a činnosti obohacující život americký. Jsme jistě hrdi na svou mládež a vedoucím patří naše díky a uznání za dobrou práci. Je to další doklad dobré spolupráce. VĚSTNÍK • 9 [pageend9]Se smutkem musíme oznámit, že opět odešli navždy staří krajané po životě zasvěcenému práci, snažení a budování. 17. července zemřel starý pracovník naší osady, bratr Anton Špaček. Koncem července zemřel dlouholetý člen spolkový, bratr Anton Merhaut. 19. července zemřel br. J. Jantovský, též dlouholetý spolkový bratr. A 26. srpna zemřel po delší trapné nemoci zasloužilý, dlouholetý pracovník našeho čsl. Detroit, bratr John Sumbera, který býval kdysi, i se svoji manželkou, správcem Českého národního domu a v druhém odboji výtečným úředníkem a pracovníkem k osvobození ujařmené staré vlasti. Všem patří naše vzpomínky a uznání a pozůstalým rodinám naše hluboké city soustrasti nad odchodem milovaných. Přejeme br. Heřmanovi brzký návrat z nemocnice a stálé zdraví. A. Benesh. ODBOČKA “JAMES HOVORKA”, ST. PETERSBURG, FLA. Mnoho členů toulalo se v létě po světě a proto překvapila nás velká návštěva na zábavě dne 19. srpna. Byla radost se dívat, jak ochotně pracuji: br. J. Machala u nálevny, br. Fred Kováč u pokladny a částečně u hudby. V kuchyni i v kole se točily sestry Otílie Kováčová, Anna Žáková, Helena Hovorková. Dobroty do kuchyně darovaly Helena Hovorková, Mitzi Melzerová. Vypomohli ses. H. Syrup, br. Sam Tvarožek, i další ochotní členové. Všichni s radostí přivítali skupinu ze Zephyrhills, p. J. Janáčka a jeho ženu. Jejich hrou a zpěvem vše oživlo. Tímto způsobem přispívají k našemu obveseleni i ke zdaru našich podniků. Peníze pro naši odbočku darovali: br. Anton Janča, za naše pěkné zábavy $10.00, Mrs. Selma Abbey, na nákup dárků $10.00, br. Jos. Machala se ženou $5.00. K uctění památky své matky, naší dlouholeté členky, věnovala na ČSNRA Miss Eleanor Gregor $10.00. Vrátil se nám z nemocnice náš br. tajemník, Karel Jahoda. Jel do Chicaga na sjezd ČSA, kde náhle onemocněl a musel se narychlo vrátit domů do St. Petersburgu, aby se podrobil operaci. Vzpominali jsme na něho na přátelské besedě a přáli mu úplného uzdravení. ODBOČKA WASHINGTON, D. C. Společně s krajanskými spolky a Radou svobodného Československa, odbočka Washington, D. C. se zúčastní Masarykovy tryzny v pátek večer, v hotelu 2400, na kterém promluví senátor Thomas J. Dodd z Conn, a Jaromír Zástěra z Chicaga. Dále na programu jsou: Pěvecké sdruženi “Dvořák”, Věra Hilgertová Hefnerová, Karel a František Kášo- vé, Eva Smetáčková. Hosty uvítá pí. Anna Josková-Ursiny. V pátek dopoledne v 11 hod. je položení věnce u Masarykovy pamětní desky v hotelu 2400, kde Masaryk bydlil za svého washingtonského pobytu za války. V sobotu večer, dne 15. září, je přátelský večírek washingtonské odbočky ČSNRA v Alliance Room, All Souls Church, kde se krajané blíže seznámí s Jaromírem Zástěrou. Jednota Sokol ve Wash, zve na banket dne 29. září v Presidential Arms, 1320 G Street N.W., k oslavě 15. výročí jednoty a století Sokola. Vzdělavatelka ses. Milada Lejková se účastnila přijeti členů Peace Corps presidentem Kěnnedym v Bílém domě. Blahopřejeme ses. Lejkové k velkému úspěchu, byla v létě jmenována cvičitelkou Peace Corps. Školní výbor oznámil zápis a začátek čs. školy v sobotu, dne 6. října, od 10 do 12 hod. v přízemních místnostech All Souls Church. Jsou dvě oddělení:< mateřská školka a děti starší. Krajanský Výbor v Clevelandu. Krajanský výbor společně s Družinou legionářů pořádá 28. říjen. Účinkovat budou: sbor Vojan, Slovenský krúžok Milana Rast. Štefánika, hudební odbor Sokola Tyrš, ses. Ptáková. Slavnostním řečníkem bude gen. Dr. Mikuláš Fer- jenčík, místopředseda ČSNRA. JAZYKOVÝ KOUTEK Los Angeles, losangelský losos, lososa; lososí loterie, loterní Lotyš, lotyšský, lotyšští, lotyština louka, mn. č. louky i luka, louk i luk Louvre, louvreský louže i louž, loužička lože, ložní lóže, lóžový lpíti i lpěti Ludmila i Lidmila lůj, lojový lukrativní lulka, lulkář, lulkový luna lunch, lunchový Luther, luterán, luteránství, luterství lux luxu luxus, luxusu, luxusní, luxu- riosní i luxuriózní lůza i luza Lužice, Dolní Lužice, Lužičan, lužický lví, lvice, lvíčátko, lvíče lyceum, lycea; lycea, lyceí, lyceím; lycejní lýčí, lýko, lýčený i lýkový lýkožrout lymfosní i lymfózní lyrika, lyrismu, lyrický Lysá, lyský, lyští lysina, lyska lysoform i lyzoform lysý; Lysá hora lýtko, lýtkový lyže, lyžař, lyžařka, lyžovat! lze, bylo lze, bude lze lžíce, jisti lžicí i lžící, lžícím i lžícím, lžících i lžících, lžícemi i lžícemi, lžícový lživlastenectví lživý NÁŠ ZÁJEZD DO HOT SPRINGS, ARK. ČS. NÁRODNÍ RADA AMERICKÁ pořádá 12-denní zájezd moderním autobusem přes Illinois a Missouri do lázeňského města Hot Springs, v Arkansasu, od soboty 27. října do středy 7. listopadu. Stručný popis této scénické cesty: Odjezd z Chicaga v 7:30 hodin ráno. Účastníci v Cicero a dalších předmě stich nastoupí blíže svého domova. Zastávka v Abraham Lincoln New Salem State Parku u Springfieldu. Přespáni v motelu a druhý den projížďka nádherným krajem kolem hor Ozark do Hot Springs, Arkansas, a ubytování v hotelu Majestic. Zde na plných 9 dnů je připraven rozvrh s večeří v čs. jídelnách, vyjížďky a zábavní večery. Zpětnou cestu výprava nastoupí 6. listopadu a s přestávkou na noc, příjezd do Chicaga 7. listopadu odpoledne ZÁJEMCŮM, KTEŘÍ BY SI PŘÁLI PŘIPOJIT K NAŠÍ VÝPRAVĚ AŽ V HOT SPRINGS, ZAŘÍDÍME UBYTOVÁNÍ A VŠECHNY PODROBNOSTI. CENA MÍRNÁ. Zahrnuje všechnu dopravu, i zavazadel, ubytování, všechny večeře, vyjížďky atd. V ceně není zahrnut poplatek za koupele a masáže, jež činí kolem $3.00 denně, když účastníci si je přejí. Nejpozději do 5. října je nutné si zamluvit místo a složit zálohu $25.00. Jako obvykle zájezd jest připraven s největší péčí, a bude osobně doprovázen. Přihlaste se co nejdříve: 4125 WEST 26th STREET, CHICAGO 23, ILL. Oslava 28. října bude pořádána v hotelu Majestic a bude spojena s výstavkou čs. umění. 10 VĚSTNÍK [pageend10]RADOSTNÝ ZÁJEZD. Členové naši výpravy se po třítýdenním zájezdu na americký severozápad vrátili do svých domovů, zdrávi a nadmíru spokojeni. Účastníci zvláště vysoce ocenili, že během své cesty měli možnost poznat a seznámit se s velkým počtem krajanů, kteří projevovali uznání národní práce, kterou koná Čs. národní rada americká. Slyšíme jen chválu jak nového autobusu s výborným řidičem, který nás vezl 6,200 mil, tak rozvrhu cesty, výběru motelů a hotelů — a hlavně radost ze shledání s krajany! Jelo 39 cestujících: šest manželských párů, šest mužů a jedenadvacet žen. Byli to vesměs naši krajané, kteří zpěvem, hovorem a dobrou náladou si zpříjemnili cestu do takové míry, že budou dlouho vzpomínat na tři krásné prožité týdny. Výprava odjela dva dny po Československém dnu, 14. srpna, a dala výboru pernou práci. Od čtyř hodin ráno již byla úřadovna otevřena, a o šesté začali přijíždět první účastníci, a po sedmé jsme vyrazili. Na Cicero Avenue a dále na Čermákově třídě čekali další účastníci. Pak před Omahou jsme v Iowa City vítali pí. Souhradovou, a v Omaze manžele Kaminských, kteří tam přijeli z Hopkins, Minn. Společná večeře a přátelská beseda s našimi členy a krajany se konala v Cafe Bohemia v Omaze, a děkujeme ses. Vítkové a br. Rokůskovi za krásné přivítání. Výprava ČSNRA v kanadských horách: St. Jančík, E. Bodláková, S. Kmochová, J. Millerová, Josef Špáník. Jelo se dál do Jižní Dakoty k Mt. Rushmore a Deadwood, kde nás uvítala význačná národní pracovnice onoho kraje, pí. McAdams, rozená Jihoslovanka. Všude se k nám hlásili krajané, jakmile slyšeli naši mateřštinu. Manželé Vosykovi byli velmi příjemně překvapeni, když se sešli s býv. kon- sulem Simrem v zahradě hotelu Banff Springs, a v pivovaru Olympia se k nám hlásila krajanská rodina z Phoenixu v Arizoně, a na výstavě v Seattle česká rodina z Berwynu, která přijela s jinou výpravou (a tři dni postrádala svá zavazadla). V Deadwood jsme shlédli americkou hru “The Trial of Jack McCall” a naši bratři Špánik a Vosyka byli vybráni do “poroty”, aby soudili vraha, ovšem jen na jevišti. Byl to tak veselý večer, jaký jsme už dlouho nezažili. Dalšího dne jsme putovali do Cody, Wyoming, kraje Buffalo Billa, a prohlédli vysoce zajímavé museum a galerii. Někteří členové výpravy si skočili do plovárny, jini se šli podívat na rodeo. Spali jsme v jednotlivých srubech, se vším pohodlím. Do Yellowstone parku jsme přijeli po překrásné cestě Ani jsme se nestačili dívat na ty lesy a hory. Viděli jsme první sníh, medvědy, srnky, bisony, antelopy a jiná zvířata opodál nebo blízko cesty. Cestou jsme si mikrofonem v autobusu vykládali své znalosti o kraji, kterým jsme právě jeli, a dověděli jsme se od br. Špánika, Vosyky, Růžičky, Frankie Kouřima, sester Kosové, Majerové, Vosykové a dalších mnoho o historii, úrodě a jiných zajímavostech krajiny. Vzpomínali jsme také na příbuzné v Československu a četli básně (které teď musíme rozmnožit a poslat všem účastníkům). Po cestě jsme dostávali Hlasatel a dopisy — samé dobré zprávy. V Yellowstone parku jsme objeli a prohlédli všechna zajímavá místa, spali jsme v novém motelu a večer zažili chvíli strachu, když nám strážce oznámil, že je na blízku medvěd. Tentýž večer konali v sále volbu královny krásy, a náš br. Jančík a ses. Pappová byli požádáni, aby také soudcovali. Přes stát Idaho jsme zajeli do Turin Falls, kde jsme si pochutnali na pečených bramborech z Idaho, a spali jsme v Pendletonu (Oregon). Nikdy nezapomeneme na nádhernou cestu přes Snake River Canyon a Columbia River Drive k Portlandu, kde nás čekali manželé Martinovi a řada našich krajanů. Ztrávili jsme s nimi krásný večer a prohlédli si město. Jsme jim zavázáni a srdečně děkujeme. Příjezd do města světové výstavy, kde jsme se zdrželi čtyři dny, byl pěkný. V hotelu vše připraveno, v pokojích dvě postele a kuchyňka šikovně zařízená, což se našim ženám líbilo. Žádné z nás se po vaření nestýskalo, ale čerstvá káva chutná vždycky. Na výstavě jsme vyjeli nahoru na jehlu, ačkoli jsme museli čekat přes hodinu, a to není právě příjemné. Všem se nám zdála výstava malá, neboť chicagská a newyorská byly postaveny na mnohem větší rozloze. Všude fronty, ale výstavy vědy a umění a jidelny národnostních skupin ohromně zajímavé. Starali se o nás, věnovali nám čas a námahu, hostili a doprovázeli nás nezapomenutelní manželé Jelínkovi. Vyjížďka na lodi do Bremerton přes záliv nám poskytla překrásný pohled na město Seattle a 14,000 stop vysokou horu Mt. Rainier, jejíž vrchol je věčně pokryt ledem. Ze Seattle nás vedla cesta do Vancouveru, přes hranice Kanady do provincie British Columbia. Překvapilo nás toto město, a ještě více, když jsme slyšeli, že počasí je tam tak ustálené, že není nikdy více než 75 a nikdy méně než 40 stupňů tepla. Stromy, zahrádky, květiny tak pestré a bujné, okolní hory a lesy a náš moderní motel blízko středu města — to vše vyvolávalo obdiv nás všech. A ke všemu česká jídelna, i když se jmenuje Schnitzelhaus (kde nám pi. Jelínková s pí. Juhanovou obstaraly výborný oběd). Večer jsme navštívili další čs. podnik, který se zase jmenuje Johann Strauss Cafe. Po dvou dnech jsme putovali dál na sever ke Kamloops, do kraje vysokých kanadských hor, jezer, řek a lesů. Přijeli jsme do Yolo National Parku, Glacier National Park, k ů- chvatnému jezeru Lake Louise a Chateau, kde jsme obědvali a procházeli se. Spali jsme v Banff dva dny přímo u lesa, kde jsme našli mnoho hub. Medvěd nás navštívil u budovy a převrátil nádobu na odpadky. Naši někteří letěli pro kameru, druzí pryč. Koupali jsme se v Mineral Springs a vyjeli výtahem nahoru, kde budou příšti olympijské závody na lyžích. Jeli jsme dál na východ po Kanadě, do Calgary, přespali v Medicine Hat a v sobotu, předposledni náš společný večer, jsme dorazili do Winnipegu. Tam nás čekal br. Wenz- bauer, Baleja, Hamata a všichni naši dobří krajané, s výbornou večeří, v síni Čs. Dobrovolného Spolku, s pozdravem z kanadského Československého národního sdružení s ústředím v Batawě. Nikdy nezapomeneme na pečlivě připravený program, pozdravy a pohoštěni tohoto večírku, který pro nás objednal br. Josef Janečka, který před příjezdem do Spojených států bydlel ve Winnipegu. Z Winnipegu jsme jeli k hranicím Spojených států, kde nás celníci pustili bez zdržováni do naší krásné země. ZaVĚSTNÍK 11 [pageend11]zpívali jsme si “God Bless America” a vjeli do státu Minnesota. V St. Paul nás čekali manželé Joe a Lillian Pavlíčkovi, ses. Svanhauserová, městský komisař Loss, který je českého původu, s manželkou, a řada krajanů s připravenou večeří v hotelu. Městský komisař nám za město předal repliku sochy z městské radnice: postavu Indiána, představující boha míru — God of Peace. Zde jsme se také rozloučili s manžely Kaminskými, kteří bydlí v nedalekém Hopkins, a pí. Olgou Souhradovou, která odtud nastoupila cestu domů do Lime Springs, Iowa. Oslavili jsme narozeniny ses. L. Kosové, vyprávěla nám o své návštěvě v Československu, a vzpomínali jsme všichni. A následujícího dne ráno jsme jeli poslední etapu cesty k Berwynu, kam jsme dorazili o 5. hod. odpoledne a kde první účastníci vystoupili poblíže svých domovů. K úřadovně Čs. národní rady americké jsme dojeli v 5:30 šťastni -a zdrávi. Slíbili jsme si, že si uspořádáme večírek, jakmile budou hotovy všechny obrázky a filmy, a br. Špánik nám dodá své výborné klobásy. Také jsme si řekli, že pojedeme zase společně do Hot Springs, Arkansas, koncem října, na dva- náctidenní zájezd a oslavu čs. samostatnosti mezi tamnější- mi krajany. Při této příležitosti jménem předsednictva Čs. národni rady americké a jménem úřadovny děkuji všem účastníkům zájezdu, zvláště ses. Janoušové, Pappové a Karnikové, za spolupráci a za vše, čím na cestě pomohli, a tak přispěli ke zdaru zájezdu. EMILIE WELCLOVÁ, tajemnice. Z dopisů našich drahých. Z českého venkova příbuzným v Nebrasce. “Jarka je traktoristou, byl za odměnu jako nejlepší poslán na týden do (vých.) Německa. Trvalo mu to tady dva měsíce než ho prověřili a on mohl odejet. Má se co ohánět, aby uživil rodinu. Píšete o balíčcích. Už jste toho tolik poslali, že to dál nejde. Neposílejte nic, jako dříve se to posílat nedá. Moje známá z práce dostává sice stále balíky Tu- zexem, teď jí posílají ledničku a uhlí, ale škoda peněz. Do ledničky není ani co dát. Byly teď velké fronty na maso. Šla jsem ve 2 hod. ráno a byla jsem na řadě 43tá. Potom ve 4 hodiny jsem šla rovnou do práce. Lidé nešetří na stáří jako dříve, žije se ode dneška do zítřka, když se neví, jak bude dál. Těšila jsem se, že za rok půjdu do pense, ale rozhlas oznamoval, že prý nebude věkové hranice, že se prý bude dělat, dokud člověk bude práce schopný, a až nebude schopný vykonávat starou práci, dá se mu lehčí práce, to znamená, že se bude dělat až do smrti. Strhuje se nám z hrubé mzdy, dělá to dost peněz, nerozumím tomu. — Prasátkům se dosti dobře dařilo na to mizerné krmení, až teď jsme dostali z nového, bylo to ale moc čerstvé, ve chvíli se otrávila, všechna onemocněla a pět z nich zahynulo. Měli jsme s tím velkou starost. Jsem zvědavá, jestli je dostaneme zaplacené. Na úřadě nám řekli, že nemáme nárok na náhradu, že musíme je vypěstovat do 15 kil a odvést živé. Tak jsem jim to vyložila, kdo je toho vinen, že se otrávila.” "Opustíš-li mne, zahyneš!" Koncem srpna prošel americkým a kanadským krajanským tiskem článek, jehož autor, krajanský novinář, uvažuje o budoucnosti našeho tisku. V článku jsou citována pro rocká slova z Dykovy básně “Země mluví” a jeden její verš jsme si vypůjčili pro symbolický nadpis tohoto článku. Autor úvahy o krajanském tisku připomíná, že je nutno řešit otázku budoucnosti našich časopisů, protože tato otázka je den ode dne naléhavější. Uvádí také tři hlavní starosti, se kterými už po leta zápasí náš tisk a které se velmi lehce mohou stát začátkem konce. Je to: 1) Lhostejnost velké většiny krajanů a nepořádek odběratelů při placení 2) Nedostatek schopného tiskárenského personálu. 3) Nedostatek redakčních pracovníků. “Nezájmem o krajanské časopisy,” pokračuje autor ve svém článku;-''‘ubíjíme jediného svého mluvčího a hloubíme i hrob sami sobě. Hledat nápravu a snažit se odstraňovat vzniklé překážky je také kus dobré národní práce. Jak ji máme konat?” Odpověď na tuto otázku je velmi složitá a měli by se jí zabývat představitelé všech našich krajanských organisací. Naše organisace by si měly uvědomit, že je to dnes jeden z jejich hlavních úkolů. Také Společnost pro vědy a uměni (SVU) považuje to za svůj úkol a proto z jejího podnětu došlo již v tomto směru k několika akcím. Na přiklad na sjezdu SVU letos o velikonocích ve Washingtoně byla uspořádána výstava všech českých a slovenských časopisů, které vycházejí mimo Československo. Dále byla z popudu SVU provedena inventura našeho tisku a výsledkem byla sjezdová brožura “Czech and Slovak Periodical Press Outside Czechoslovakia. Its History and Status as of January 1962”, kterou napsal redaktor Vojtěch N. Duben. Stostránková brožura o dnešním stavu a historii českého a slovenského zahraničního tisku vyšla sice anglicky, protože zájem o ni projevily americké knihovny a úřední místa, avšak autor pracuje již na podrobnější studii v češtině. Mimo Československo dnes žije na dva miliony osob, které se hlásí k českému nebo slovenskému původu. Vydávají si na 130 různých pravidelných publikací, od deníků až po ročenky. Jen ve Spojených státech vychází téměř 45 českých časopisů a téměř 30 slovenských časopisů. (Přesné číslo nelze uvést, protože jejich počet se stále mění.) Dubnová studie zaznamenává všechny tyto časopisy, jejich historii i politický směr a odhaduje, že asi 120 časopisů, které vycházejí ve svobodném světě, má na 33 milionů výtisků v jednom roce. Když si studii přečtete, teprve si učiníte pravý obraz o našem tisku. Proto každý, kdo má zájem o další existenci našich novin ve Spojených státech, Kanadě, Jižní Americe, západní Evropě a v Austrálii, měl by mít brožuru ve své knihovně. SVU může nabídnout naší veřejnosti již jen několik zbývajících výtisků za režijní cenu $1.25 i s poštovným. O brožuru o českém a slovenském krajanském tisku pište pokladníkovi SVU: Mr. Oldřich Černý, 1824 Harvard Street, N.W.. Washington 9, D. C. SVU, Washington, D. C. DEKUJEME ZA DARY. Carroll a Ruth Ione, Tujunga, Calif.............................. $ 5.00 K uctění památky své členky ses. Anastázie Batkové, členové odbočky TGM v Los Angeles ................. 39.50 a M. Martinek ............................................................. 5.00 Josef Brada, Watertown, Mass...................................... 5.00 K uctění památky pí. Marie Andrýskové, v Berwyn, Illinois .......................................................................... 5.00 Odbočka Česká Kalifornie v Chicagu, Karel Glaser, předseda, pro Fond Svobody ................................ 29.00 Řád Proletář, č. 326, ČSA, Pittsburgh, Pa., Marie Šourek, pokl.................................................................. 2.00 Anna Petřík, Chicago, Ill............................................... 5.00 Elizabeth Tvarůžek, Chicago, Ill................................... 6.00 Mary Hartman, Chicago, Ill........................................... 2.00 Dr. Jan Papánek, New York ........................................ 10.00 Eleanor Lonek, Oak Park, Ill....................................... 10.00 Václav Ženíšek, Chicago, Ill., na Fond Svobody, cena za účast v soutěži “Why People Risk Their Lives To Escape Communism” ............................................ 25.00 C. F. Huvar, El Campo, Texas .................................... 3.00 Vlasta Adela Vráz, Berwyn, Ill..................................... 200.00 Wm. Kratochvil, Palo Alto, Calif.................................. 8.00 John Mizialko, Chicago, HI............................................. 10.00 Antonin Filipi, New York.............................................. 10.00 Jaroslav Vašata, New York.......................................... 20.00 Mrs. Mary Hlava, San Pedro, Calif.............................. 15.00 Mrs. Minnie Repetny, Chicago, Ill................................ 10.00 Jewel Melis, Oklahoma City, Okla................................ 2.00 K uctěni památky pi. Louise Semerádové věnuje pí. Helena Procházková, Chicago .................................. 5.00 12 VĚSTNÍK [pageend12]K uctení památky p. Franka Kŕiváka věnují: pí. Anna Křiváková ................................................ 5.00 pí. M. Kaloušková....................................................... 2.00 pí. Augusta Pšenková ................................................ 10.00 a sousedé z Elmwood a 24. ul. v Berwyn, Ill............ 10.00 Řád Portland, čís. 233, ZČBJ, N. Bubeníkova, taj., Oregon ....................................................................... 2.00 Priadky, č. 1, K. Hrobarová, pokl., Chicago ............. 5.00 Rev. Arnošt Žižka, Pineville, La.................................... 15.00 Philip H. Schaaf, Shaker Heights, Ohio ..................... 25.00 Harry Jozifek, Castro Valley, Calif.............................. 5.00 Příspěvek z 11 organisací v Oblasti Detroit ............. 33.00 Jan Kubíček, Masaryktown, Florida ........................... 15.00 Louis Dopita, Timber Lake, So. Dak ......................... 12.00 Anthony W. Julis, San Carlos, Calif............................ 10.00 Pi. Charles Horejs, Omaha, Nebr.................................. 5.00 Věra Susen, Ladysmith, Wis.......................................... 5.00 Mary J. Weissbuch, Miami, Fla.................................... 5.00 Ses. Kankovská na Fond Svobody ............................... 4.00 Jos. Veselý, Brookfield, Ill.............................................. 5.00 Mrs. J. Chovanec, Needville, Tex.................................. 1.00 Odbočka Washington, D. C............................................ 112.00 Bertrand Goldbert ............................................................ 50.00 Mrs. Antonie Kubátová, Hinsdale, Ill.......................... 25.00 Jerry Brož, Lake Worth, Florida................................... 25.00 Poslání ČSNRA. Až budete mluvit se sousedy a budou se Vás vyptávat na Radu, co vlastně chceme a jak pracujeme, nabídněte jim malou knížku “Dějiny Československé národní rady americké” od Josefa Martínka, která právě vyšla našim nákladem. Autor stručně popisuje začátky krajanského života, snahy o velkou národní organisací, která by spojovala všech- ny krajany k velké kulturní a osvobozenecké práci, postupně líčí různé pokusy a konečné uskutečnění vlasteneckého poslání za první světové války. Líčen je úkol Rady v době míru a úsilovné vypětí krajanských sil za druhé světové války, zklamání po válce a sklesnost, kterou jsme musili ve svých řadách překonávat. Josef Martínek vypočítává dnešní úkoly krajanské Ameriky a jak je možno je splnit. V závěrečné kapitole autor se věnuje úkolům starokrajan- ským, na př. udržování české a slovenské řeči v Americe, povzneseni krajanského života kulturního, i úkolům mladé generace v boji o svobodu. Tato knížka zodpoví Vaše otázky, jak plní Rada svoje krajanské a vlastenecké úkoly. Poštou 35 centů, v úřadovně a odbočkách 30 centů. — 1859— —1962 — MASARYKOV FOND. Ke 14. září byly rozeslány dopisy s fotografií TGM na přímé členy a příznivce ČSNRA. Odezva byla obratem pošty, dostáváme nejen příspěvky na fond Masarykův, ale i vřelá slova, za která jsme neméně vděčni. Je to pro nás velkým povzbuzením, že tolika dobrých vlastenců hlásí se k jeho odkazu. Píše nám Vojta Majer z Chicaga: "Dostal jsem včerejšího dne fotografii našeho bývalého presidenta Masaryka. Děkuji Vám za zaslaný mi dar. Přikládám do obálky $2.00 na tisk. Zdar Vaší poctivé práci, jen dál a houšť. Buďte i nadále našimi bojovníky a strážci ve prospěch naší československé věci a pravdy.” “Děkuji za obrázek tatíčka Masaryka, máme jeho velkou fotografii na stěně. Posílám příspěvek $5.00 na Vaši záslužnou práci, neb my, kteří jsme prožívali tu válečnou dobu u nás v Čechách dovedeme si vážit národních pracovníků, zvláště těch, kteří jsou již dobu v jiné zemi usazeni.” — Frances Drtina, Richmond, Va. “Plně souhlasím s Vaším velikým posláním a já také věřím, že jednou i ve staré vlasti zavlaje znovu prapor pravé svobody. Díky za Vaši namáhavou práci, přikládám $3.00.” Jos. Ondráček. Milwaukee, Wis. “Přátelé, co posilám je málo, ale jsem nemocen a léky stojí moc peněz a příjem žádný, tož dávám co mohu.” — J. P., Summerdale, Ala. “Chci se také podílet na úsilí o splnění a uskutečněni jeho ideálů.” — John Škrobák, Interlochen, Mich. Dalším spolupracovníkům byly poslány dopisy s archem proti-komunistických nálepek se žádostí o příspěvek na Masarykův fond. Do oblastí, odboček a spolupracujícím odbočkám budou zaslány sběrací listiny “Fond svobody” s prosbou, abyste ve spolcích a ve svém sousedství získávali pro Československou národní radu americkou finanční i morální podporu. Doporučuje se, abyste začli sběrací akci co nejdříve, k 28. říjnu. PŘIHLÁŠKY. Do odboček budou též zaslány na adresu br. tajemníka “přihlášky”. Masarykovo výročí všude vznítilo novou víru, je to doba příhodná k získávání nových členů. Po prázdninách pracujme s novou chutí a předsevzetím, že se nedáme odradit liknavostí svého prostředí. Sdružujme se, abychom společně vykonali, co nám bylo uloženo odkazem Masarykovým. STAŇTE SE ČLENY JEDNOTY ČESKOSLOVENSKÉ SPOLKY V AMERICE. “Nejstarší bratrská podpůrná jednota v Americe”. Mohutnost a organisační síla Jednoty ČSA ve 109. roce jejího trvání, je representováno 266 českými a anglickými řády, Velkořády a jejich kulturními, pěveckými, dramatickými, organisačními a agitačními výbory a celkovým počtem 50,000 členů. Spolehlivou hospodářskou základnou a důkazem její solidnosti a stabilnosti je $18 milionů vlastního jmění . . . Důkaz o její průbojnosti a spolehlivosti v rámci bratrského pojišťovnictví a zásluhách národních jest stále před zraky naší veřejnosti. Všechny informace s radostí sdělí: VÝKONNÝ VÝBOR Č.S.A. 2138 South 61st Court Cicero 50, Illinois KNIHY - BOOKS Dětství a mládí—Dr. Alice Masaryková. . $2.50 Masaryk a Slovensko—Dr. Juraj Slávik........... 35 Desať Roků (slovensky), též anglicky Ten Years—The Czechoslovak Question at the United Nations—Dr. Jan Papánek............ 1.00 Zneužití parlamentu — též anglicky — The Role of Parliament in Any Communist Revolution—Jan Kozák.............................. 1.00 Má Vlast, čítanka—Dr. Jos. Kratochvil........ 2.50 Babička—Božena Němcová............................ 1.25 Zapadlí Vlastenci—Karel Rais...................... 1.25 Objednejte si u nás: 4125 W. 26th STREET CHICAGO 23, ILL. VĚSTNÍK 13 [pageend13]CAPITOL FEDERAL SAVINGS 3522 WEST 26th STREET CHICAGO 23, ILLINOIS Phone—Dial 521-5200 Vklady pojištěné agenturou vlády Spoj, států do $10,000. Ústav Capitol Federal Savings and Loan Association byl založen r. 1907. CHARLES T. SALÁK, předseda SPECIAL 12 DAY TOUR TO HOT SPRINGS, ARK. Conducted by Mrs. Emilie Welcl MODERN BUS — BEST HOTELS Leaving Chicago - Oct. 27th Arriving Chicago - Nov. 7th JOIN US EN ROUTE OR IN HOT SPRINGS Ask for information at: 4125 West 26th St., Chicago 23, III. (Advertisement) SECOND CLASS POSTAGE PAID at Chicago, Illinois ~~ VĚSTNÍK — 4125 West 26th Street Chicago 23, Illinois OUR SEATTLE AND CANADIAN TOUR. (See page 11) Ve vysokých kanadských horách u Banff. Manž. Vosykovi, E. Welclová, pí. Růžičková, Božka Janoušová a Jaroslav Růžička. [pageend14]