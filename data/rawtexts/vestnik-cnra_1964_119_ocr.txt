V Ě S T N Í K ČESKOSLOVENSKÉ NÁRODNÍ RADY AMERICKÉ. Číslo 119 Únor 1964 Ještě dnes, po šestnácti letech, se nám zdá neuvěřitelné, že jednoho dne naráz zhasla svoboda v Československu, i když od té doby komunisté na sebe prozradili, jak dlouho a jak zákeřně je Moskva připravovala k provedení násilí na československém národu. Slunce vlastně ani nevysvitlo od příchodu “osvobozující” rudé armády, stále nad Československem ležel dusivý mrak, až pak v únoru zrychleným tempem jedna událost za druhou prozrazovaly, že se komunisté připravují na závěrečný akt. Začalo to v sobotu odpoledne 21. února 1948 táborem lidu na Staroměstském náměstí. S údivem jsme naslouchali hrozbám Gottwaldovým, které jsem překládala americkému korespondentu Albion Rossovi z New York Times. Na doporučení amerického vyslanectví byla jsem již půl roku zpravodajkou tohoto newyorského deníku a nyní se k nám přidal kolega z New York Herald Tribune. S nimi jsem prodělávala hrůzu následujících dnů. Oba zažili násilné komunistické převraty v jiných zemích a oba prorokovali konec Československa v několika dnech, ne-li hodinách. S nimi jsem stála v úterý večer, dne 24. února, na Václavském náměstí. Kolem nás se ustavičně pohybovala ozbrojená milice z továren a nad hlavou řval komunistický tlampač do ulice. Chodci tiše šli kolem, každý uzavřen sám v sebe, jakoby odmítali události kolem nich. Najednou osvětlená budova Melantrichova nakladatelství a Českého Slova se zatemnila. “Zhasla vám světla”, křičel tlampač posměšně do světa symbolická slova. S tím zhasla svoboda slova vůbec a nastalo temno. Američtí novináři se hnali přes ulici, dovnitř jsme se však nedostali, ve dveřích stála komunistická stráž s kulomety. Časopis Českého Slovo přecházel do rukou uchvatitelů moci a od té doby tiskl, co mu komunistická nadvláda dodávala. Od toho dne všechny zprávy směly sloužit jen komunistickým účelům, byly zatajovány nebo zfalšovány dle potřeby a proto citovat a dovolávat se Českého Slova po puči nemá s pravdou nic společného. Mám na mysli zprávu o akčních výborech, otištěnou ze dne 2. března, ve které je záměrně uvedeno i moje jméno. Prohlašuji proto jednou provždy, že jsem na žádném akčním výboru nebyla, dokonce další osoba uvedena v téže souvislosti byla již za hranicemi. S americkými novináři obešli jsme pak rychle ústředí protikomunistických stran, všechny byly již obsazeny komunistickou milicí se samopaly, všude vládlo násilí. Zarazilo mě, že kolemjdoucí nepochopili rozsah své tragedie. Ve Společenském klubu na Příkopech, kam jsme se šli ohřát po celodenní a večerní únavě, pořádal se večírek ministerstva informací pro členy Českého národního sdružení z Chicaga. Ani jedna z přítomných krajanek neměla tušení, co se v ulicích, pod okny odehrává. Bylo to neuvěřitelné! Teprve po návratu do Chicaga jsem pochopila, že důmyslný plán komunistů vytvořit zdání, že se "nic nestalo”, se jim skutečně u mnohých podařil. Národ si uvědomil beznadějnou hrůzu svého údělu až po tragickém skonu Jana Masaryka a teprve na pohřbu projevil svůj žal nad ztrátou svobody. To již zatýkání a věznění bylo v plném proudu. Všechny věznice byly přeplněny jako za nacistů. Zatýkalo se v noci, v úřadech, tisíce obětí bylo odvlečeno do trestaneckých táborů na přeškolení. Nikdo nevěděl, kdy rána dopadne. Někteří se zachraňovali útěkem přes hranice. Ostatní členové rodiny čekali úzkostlivě dny, i týdny, než se dověděli oklikou, zda se útěk podařil. Někdy došla zpráva z vězení a pak byli trestáni vězením i ti, kteří o útěku věděli, ale uprchlíka neudali. Jednoho dne dopadla rána i na mne. Byla jsem zatčena v úřadovně American Relief for Czechoslovakia a odvezena na bartolomějskou stanici a odtamtud na Pankrác. To, co jsem ve vězení viděla, patří k nejhorším a nejsmutnějším dojmům mého života. Byla jsem obviněna z vojenské špionáže a mám co děkovat šťastné shodě okolností, hlavně energickému osobnímu zákroku amerického vyslance u presidenta Gottwalda a předsedy vlády, nátlaku senátorů a kongresmenů a zásahu Department of State, že jsem byla vysvobozena. Můj případ Američanky vzbudil mimořádnou pozornost proto, že Americká sociální pomoc právě dokončila své velké samaritánské dílo v Československu. Šestnáct let je tomu, co zhasla svoboda v Československu. V den výročí puče, vzpomínáme nejen na minulost, ale myslíme především na budoucnost. Přirovnáváme poměry, jak se od té doby změnily a jaké jsou vyhlídky na další změny. Je pravda, že po letech věznění většina vězňů byla postupně propuštěna, že se v noci hromadně nezatýká a že strach polevil, že komunisté mimo vládu začínají kritizovat ty u vesla a vytýkat jim veřejně, co všechno dělají špatně, ale dál jsme se nedostali. Za tu dobu západní Evropa dosáhla nejvyššího stupně životní úrovni. Dvacet let bude tomu napřesrok, kdy skončila válka a do všech nekomunistických zemí Evropy se vrátil mír. Přesně tak dlouho— dvacet let — trvala Československá republika. Porovnejme tedy těch dvacet let za Masaryka a Beneše s tím, co dokázali komunisté. Za prvni republiky Československo dosáhlo na tehdejší dobu nejvyšší standard ve střední Evropě. Za komunistické vlády je hospodářství před úpadkem. První republika vybudovala nemocnice, ozdravovny, síť sociální péče, nemocniční pojištění; hospodářská družstva a svobodné zemědělství stačily zásobovat zem; v každém městečku celé nové čtvrtě rodinných domků dělníků, úředníků, maloobchodníků a v Praze velká resi- denční předměstí podávaly neklamný obraz stoupajícího blahobytu. Dnes bytová nouze, zchátralé budovy, do nedávna fronty před obchody, nepořádek v zásobování a ve výrobě podávají vysvědčení o komunistickém bankrotu. Pod tíhou hospodářského i morálního rozvratu komunisté se snaží zachraňovat, co se dá. Jsou tu náznaky uvolnění, zda přechodného, či trvalého, nikdo ještě ~neví. O těchto událostech podáváme přehled ve Věstníku a snažíme se zachytit měnící se náladu a poměry v Československu. Kéž jsou to změny trvalé, neodvratné, k lepšímu životu! VLASTA VRÁZOVÁ: š es t n ác t l et j e t o mu . [pageend1]V E S T N I K FEBRUARY 1964 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—EMILIE WELCL Office: 4125 West 26th Street, Chicago 23, Illinois Second class postage paid at Chicago, Illinois v ě s t n í k ÚNOR 1964 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—EMILIE WELCLOVÁ Úřadovna: 4125 West 26th Street, Chicago 23, Illinois VLASTISLAV CHALUPA: AKČNÍ VÝBORY - NÁSTROJ REVOLUCE. Než došlo ke komunistickému převratu v Československu, nasbírali sovětští komunisté přemnoho zkušeností o tom, jak provádět revoluci. Vždyť Československo bylo poslední zemí, na kterou si v poválečné době troufali! Teprve podle zkušeností z jiných východo- a středoevropských zemí připravili sovětští komunisté plán a českoslovenští komunisté podle něho a za jejich dohledu puč provedli. Sovětská revoluce v roce 1917 byla provedena v poměrech celkem primitivních a uprostřed všeobecného rozvratu. Násilné obsazeni sídla vlády a upevněni moci v několika největších městech postačilo k jejímu úspěchu. V Československu byla situace jiná. Bylo nutno provádět puč v poměrně dobře zkonsolidovaném státě, v čele s uctívaným presidentem, který stál proti nim, a s plně rozvinutou soustavou organizaci stranických, samosprávných a jiných, z nichž každá byla potencionálním ohniskem odporu, který se mohl komunistickému puči stát osudným. Proto komunisté stáli nejen před úkolem uchvátit moc a vytlačit demokraty z vlády, ale také učinit to způsobem, který by zmátl veřejnost aspoň po dobu, než komunistická vláda byla upevněna, aby nedošlo k odporu. Nástrojem této politiky byly t. zv. akční výbory. Vytvářeni akčních výborů vyhlásil Gottwald 21. února ve svém projevu na Staroměstském náměstí. Podle komunistické verse měly tyto akční výbory zahrnovat všechny “upřímně demokratické a lidu věrné elementy”. Ve skutečnosti byly “akční výbory” vytvářeny komunistickou stranou s přibráním několika nekomunistů, jejichž účast měla před veřejnosti zakrýt holé uchvácení moci komunisty. S pomoci komunistické policie strhly “akční výbory” na sebe veškerou moc a staly se postupně hlavním prostředkem komunistického teroru. Během komunistického puče a těsně po něm ovšem vládl ve zřizování “akčních výborů” zmatek. Akční výbory byly zřízeny ve všech organizacích a institucích s výjimkou Komunistické strany Československa a organizací, jí ovládaných: Revolučního odborového hnutí a Svazů české a slovenské mládeže. Akční výbory byly zřízeny v parlamentě a na universitách; ve školách a v dílnách; v Sokole a v nemocnicích; všude. Jediné církve byly z tohoto opatření zatím vypuštěny — na ně došlo později. To znamená, že během čtyř, pěti dnů muselo být zřízeno několik set tisíc “akčních výborů” — úkol, který byl pochopitelně nad síly Komunistické strany Československa. Zatím co komunistická strana vyhlásila zřízení akčních výborů ústy Klementa Gottwalda jakožto předsedy vlády a prosazovala je prostřednictvím Václava Noska jakožto ministra vnitra s celou policejní mocí, rozmnoženou o t. zv. dělnické milice, byl postoj ostatních politických stran vůči akčních výborům neznámý. Ani president Beneš nebyl připuštěn k rozhlasu, aby se o nich mohl vyjádřit. Strana sociálně demokratická, kde stoupenci komunistického agenta Fierlingra strhli na sebe násilím vedení, nařídila svým členům vstupovat do “akčních výborů”. Vedení ostatních stran se po začátečním zaváhání zakázala členstvu přijímat místa v “akčních výborech”, ale tento zákaz byl gestem ve vzduchoprázdnu, protože ani členstvo stran ani veřejnost se o tomto usneseni nedověděla: první opatření, kterým komunistická policie zahájila puč, bylo přerušení styku mezi vedením demokratických stran a jejich členstvem a veřejnosti. V den puče byli do budov rozhlasu policii a komunistickými bojůvkami připuštěni jen komunisté a nekomunistický tisk byl za asistence ozbrojených skupin převzat komunisty pečlivě sestavenými “akčními výbory”, které zakázaly tisknout jakékoliv komunistům nepříznivé zprávy. Veřejnost byla tudíž zbavena vedení a každý musel jednat dle svého úsudku. V některých případech se demokratické sily ujaly iniciativy a předešly komunisty, vytvořivše si vlastní “akční výbory” bez komunistů a proti nim. Tak tomu bylo na př. na právnické fakultě Masarykovy university v Brně. Tyto nekomunistické akční výbory byly ovšem během několika dnů rozehnány. Jinde se nekomunisté zúčastnili akčních výborů, protože jasně viděli, že napříště akční výbory budou o všem rozhodovat, a doufali, že účastí na nich zachrání aspoň něco pro demokracii a zabrání nej- horším přehmatům. Když zjistili, že to je marná naděje, odcházeli, byli komunisty vyloučeni nebo — což bylo horši, donuceni zůstat a svým jménem krýt komunistický teror. Jiní v nedostatku informací byli komunisty obelháni, že jde jen o novou formu vládní koalice. Ještě další šli do akčních výborů z příkazu nebo vědomím protikomunistického odboje domácího či zahraničního, aby tam získávali informace a případné varovali včas ty, proti nimž se chystala persekuce. Celá řada exponovaných osobností demokratického tábora, které se hned v prvních dnech puče rozhodly uprchnout za hranice, si netroufala odmítnout členství v akčních výborech, aby na sebe nepřivolala pozornost a policejní dohled, a tím si neznemožnila útěk. U dalších lidí si komunisté zajistili členství v akčních výborech hrozbou, že odmítnout znamená ztratit zaměstnání a být přidělen na práci do dolů nebo přímo být zatčen policií — což v oné době se rovnalo často vykradení bytu, konfiskaci jmění a bití ve vězení. Ve velmi četných případech komunisté najmenovali do akčních výborů lidi bez jejich vědomí — tak v uveřejněném seznamu akčního výboru národně-socialistické mládeže se objevila jména dvou osob, které už byly za hranicemi. Zejména u organizaci, které komunistická strana považovala za méně významné a nemohla jim proto věnovat pozornost, neměli komunisté čas příliš pečlivě vybírat lidi do akčních výborů, příslušná komise Komunistické strany si pomohla tím, že si vzala seznam dosavadních činovníků organizace, vyškrtla ty, o kterých někdo věděl, že se s komunisty v minulosti potýkal, na jejich místo do vedoucích funkci najmenovala několik komunistů, případně několik známých jmen z členstva, a takto sestavený seznam dala do tisku jako “akční výbor”, aniž se o souhlas uvedených lidí vůbec starala. Cíle bylo dosaženo: veřejnost byla zmatena (tím, že dosavadní vedení organizace je “téměř” nezměněno. Ti, kdo se takto ocitli na uveřejněném seznamu “akčního výboru” své organizace, neměli možnost ani veřejně protestovat, protože by jejich protest žádné noviny neuveřejnily — všechny byly od 23. února pevně v komunistických rukou — a soukromé protesty komunistům nevadily. Stejná komedie se opakovala o šestnáct měsíců později, když komunisté dosazovali pod jménem “Katolická akce” akční výbor katolické církvi. “Katolická akce” byla vyhlá- 2 VĚSTNÍK [pageend2]sena 10. června 1949 a její prokomunistické prohlášení bylo otištěno následujícího dne ve všech novinách s dlouhou listinou podpisů kněží. Celá řada těchto podpisů byla obdržena tak, že kněží byli osobně vyzváni, aby se zúčastnili zakládající schůze "Katolické akce”; když odmítli, museli pode- psat potvrzení, že četli pozvánku. Tento podpis byl pak uveřejněn jako důkaz souhlasu s "Katolickou akcí”. Celá řada jiných podpisů byla uveřejněna bez vědomí "podepsaných”, kteří tento podvod pranýřovali s kazatelny, ale nadarmo — v tisku jejich jména nebyla nikdy odvolána. Vrcholem leda- bylosti bylo, že mezi funkcionáři "Katolické akce” se objevilo i jméno člena Slovenské národní rady Dr. V. Brezné- ho, z kterého se vyklubal protestant. — V neděli po vyhlášení "Katolické akce” chodily komunistické dvojice dům od domu s podpisovými archy, vyjadřujícími souhlas s vytvořením "Katolické akce”. Protesty občanů, že nemohou pode- psat, protože nejsou katolíci, byly zodpovídány: "To nevadí, my taky nejsme katolíci.” Donuceny podepsat byly celé školní třídy, osazenstva kanceláří a továren, mezí podpisy se vyskytl i podpis Dobrovolného hasičského sboru v Březo- lupech (uveřejněno v Rovnosti 14. června 1949). Když se arcibiskupu Beranovi podařilo vypravit všem farnostem pastýřský list, varující před touto falešnou "Katolickou akcí”, obsadila policie jeho kancelář, ukradla jeho dopisní papíry a arcibiskupskou pečeť a padělala jeho jménem dopis všem farářům, aby pastýřský list vzhledem ke “změněným poměrům — nebyl čten.” Tyto podvody a lži se ovšem nedaly utajit na trvalo. Ale vykonaly svou službu: v rozhodujících okamžicích byla veřejnost zmatena, do řad nepřátel komunismu byla vnesena nedůvěra, pochybnosti, nejistota, nesváry. A brutální násilí policie dokončilo to, nač nestačila úskočnost a prolhanost. . . . A PRAVDA PŘECE NAKONEC VŽDY ZVÍTĚZÍ. Právě před uzávěrkou našeho listu se dozvídáme z radia i z tiskových agentur, že při vyjednávání mezi Vatikánem a Lenártovou vládou o nové obsazení biskupských stolců a o autonomní samosprávu katolické Církve v naší vlasti bylo dosaženo jakési dohody. Pražský arcibiskup Dr. Josef Beran bude sice asi musit opustit Československo a jit do vatikánského exilu, avšak žádný z tzv. “mírových kněží” a dosavadních státních administrátorů jednotlivých biskupství se nestane sídelním biskupem, jak to původně vyžadovala pražská komunistická vláda. I když tento kompromis není ještě zárukou definitivního vítězství víry v Boha nad komunismem, přesto je pro komunisty citelnou porážkou. Ať už je v tom všem jen dočasná komunistická taktika nebo ne, ať tento komunistický ústupek katolické církvi má za účel odvedení pozornosti lidu od zhoršené vyživovací situace, zdražování potravin a nové “úpravy” nákupu léků či zvýšení nájemného, faktem zůstává zkušenost, že ideály křesťanství nelze přemoci a vymýtit z lidských srdcí hrubým násilím. IN MEMORIAM K uctění památky pana Jana Drahoše venuje paní Františka Drahošová, Bronx, N. Y................... $ 6.00 K uctění památky zemřelého strýce J. V. Welcla věnuje Martha Peppel, New York, N. Y......... 10.00 K uctění památky zesnulé Anny Petříkové věnuje paní Anna Petříková, Chicago, Illinois ......... 5.00 K uct. pam. zasloužilého br. Kočiše, Detroit, Mích.: F. a Bl. Petersovi .............................................. 5.00 Manželé Beneshovi.................................................. 3.00 Božena Eisnerová................................................... 3.00 Manželé Aug. Zemene .......................................... 1.00 K uctění památky rodičů p. a pí. Jan Bukvovi a p. a pí. M. Potůčkovi věnují Anna a Walter Bukva, Downers Grove, Ill................................ 5.00 MIKULÁŠ FERJENČÍK: SLOVÁCI A FEBRUÁR 1948. Slovensko po tisíc ročnom nevoľníctve začalo národne znova žiť až po roku 1918, teda v dobe keď väčšina naších súsedov, treba i pod cudzou nadvládou, ako npr. Češi a Poliaci žili už dávno svojím národným životom. Vďaka tomuto nášmu pozdnému vstupu do národného života, ťažké doby, ktoré následovaly po Mníchovu a po roku 1945, našly nás v plnom rozkvetu nacionálného života a tým aj v stave proti cudzím plyvom ďaleko odolnejším. Táto skutočnosť spolu so známou zvláštnosťou Slovenska, že existovaly tu medzi Slovákmi už od dob dávných rozvetvené príbuzenské, rodinné vzťahy a veľké skupiny náboženské a krajové (Luteráni, Liptáci, Oravci a pod.), ktoré vždy držaly pokope, boly jednou z pričiň, že Slováci i dobu Hitlera i panstvo Sovietov prekonali a prekonávajú ďaleko ľahšie než je tomu npr. v Česku. I keď sa npr. za Slovenského štátu zavieralo, vždy sa našiel niekdo, kdo pomohol a až do Slovenského národného povstania bolo skutočne veľmi málo prípadov, že by sa Slovák na Slovensku bol dostal do rúk Nemcov lebo Gestapa. I prípadov udavačstva a zradzania bolo pomerne málo. Slovenské povstanie sa pripravovalo celý rok. Stovky, keď nie tisíce, bolo zasvätených do týchto príprav. Zbrane, výstroj, proviant, munícia sa přesunovala vo veľkom a shromažďovala na povstaleckom území a ani Nemci ani slovenská vláda sa nič nedozvedela. My Slováci i keď sa medzi sebou hádame a triedime nábožensky, lebo politicky, nakoniec keď ide do tuhého sa vždy nejak dohodneme. Videli sme to i u slovenských komunistov — myslím komunistov slovenského pôvodu — ten ich nacionalismus sa vždy niekde, nejakým spôsobom prejavil. Npr. pri takom přesidlovaní Maďarov, Moskva i Puškin z Budapeště si sťažovali, Gottwald a Nosek nariaďovali zastaviť presídlovanie a predsa sa to prevádzalo tak dlho kým sa to len mohlo. Ostatne intelektualný výkvet slovenskej komunistickej strany bol v dobe Slánského procesu zlekvidovaný, pre buržuaz- ny nacionalismus, intemacionalistami ako Bacílek, Gottwald, Široký. Slováci celou svojou tradíciou a spôsobom života sú v podstate konservativnými, kresťanskými demokratmi, kde kresťanstvo i demokracia je hlboko zakotvená v mentalite Slováka. Utvorenie Slovenského štátu sa považovalo na Slovensku za východisko z núdze, tak sa chápal i stav po oslobodení červenou armádou v roku 1945 ako rozhodnutý na Jalte a v Teheráne a udržovaný silou červenej armády. Zprvu sa dúfalo, že si Západ so svojou ohromnou vojenskou prevahou vynutí stiahnutie sovietských armád a nevmiešovanie sa Sovietov do vnútorných vecí štátov východnej Evropy. Americké vojska však až na slabé okupačné jednotky opustily Evropu a národy východnej a strednej Evropy nachodiace sa v zone Sovietov boly dané na pospas komunistom. Komunistická internacionála mohla sa teda v jaseni roku 1947 bez obáv rozhodnúť, že sa zmocni Československa i nási- lým. Nebolo však toho treba. Februárová demisia demokratických ministrov prišla komunistom vhod. Komunisti tým, že si zásluhou Fierlingera zachovali vo vláde i v parlamente väčšinu mohli sa zmocniť vlády aspoň na vonok a na oko cestou ústavnou. Slovensko v týchto dňoch februárových stálo stranou. O osude našej slobody a demokracie sa rozhodovalo a rozhodlo v Prahe. Slovensko čakalo, a i keď nie úplne a dobre, bolo predsa len pripravené si svoju úlohu pri obrane svojej slobody splniť. Som presvedčený, že by sa väčšina slovenských jednotiek armádných, ako aj četnictvo spolu s väčšinou národa bolo na výzvu prezidenta postavilo komunistom na odpor i keď bolo jasné, že by to bol býval odpor mamy a beznádejný, ale nemyslím, že by bol býval úplne zbytočným. Povstanie Maďarov bolo krvavo potlačené, ale nebolo zbytočné. Podmienky na tento odpor boly na Slovensku ne- pomerne lepšie než v Česku, jednak tým čo bolo povedané (Dokončení na str. 5.) VĚSTNÍK • 3 [pageend3]JOSEF FALTA: JAK JSME TO PROŽÍVALI V AMERICE. Co jsme věděli o vývoji v Československu, který se skončil komunistickým pučem ? Ne mnoho. Politikové, vědátoři a různí vládní úředníci, kteří sem přijížděli, ani slovem neprojevili obavy — podle nich se všecko vyvíjelo hladce, v nejlepší shodě na všech úsecích. Když soukromé dopisy ze staré vlasti svědčily o jiném, vykládali jsme si optimismus oficielních hostí smyslem pro odpovědnost. Když profesor Chicagské university po návratu z Prahy řekl v přednášce oblíbené rčení, že komunisté v Československu jsou nejdřív vlastenci a teprve pak komunisté, vyložili jsme si to jako zdvořilost k hostitelské zemi, a v zprávách nepříznivých jsme viděli pomluvy a zveličování. To bylo z hlavních příčin, proč krajanská Amerika nevystoupila ihned proti převratu v Praze a neodsoudila ho. Působilo tu arciť i tvrzení, že “změna vlády” byla provedena “ústavním způsobem”, legálně, a jak americké noviny a příručky rády dodávají, “nekrvavě”. Vždyť i “vysocí činitelé” ve Spojených národech — po důkladně doložené žalobě dr. Jána Papánka a po nadávkách, jimiž odpovídal sovětský zástupce Gromyko — zastávali stanovisko, že žádná členská vláda nepochybuje o legalitě komunistické vlády v Československu. Dobrovolni i placeni agenti komunistického vedení v Praze mohli pak tím snadněji v tisku a na schůzích drze lhát, že se v Praze “nic nestalo”, že prý jenom sem tam někomu “přišlápli palec,” a že prý je to jako v Americe: když se mění vláda, mění se i vládni úředníci. A třebaže vláda Spojených států s vládou Velké Britanie a Francie vydaly hned 26. února společné prohlášení (po prvé společné při postupném uchvacování zemi komunisty), v kterém rozhodně odsoudily pražský puč, zdejší komunističtí kolaboranti vydatně využivali toho, že nebyly přerušeny diplomatické styky a vítězoslavně uváděli, že když vláda Spojených států nechává v Praze svého velvyslance, krajané mají toto rozhodnutí respektovat a pražský komunistický režim spíš hájit než kritisovat. Kdo znal povahu a čile komunistického hnuti, byl ovšem znepokojován hned za války. Sovětská vláda radila Francii, aby kapitulovala ještě dřív, než se rozvinuly válečné akce: dávala jasně najevo, že si ponechá, co zabrala podle dohody s Hitlerem, t. j. část Polska a Rumunska a baltské země; byla usvědčena z vyvražďováni polských důstojníků a intelektuálů, nechala schválně vykrvácet protiněmecké povstání ve Varšavě. Čechoslováky zvlášť musilo zarážet, jak Sověty nakládaly s československými uprchlíky a vojáky zaskočenými v Polsku, jak znemožnily připravy k spojeneckému svazku Československa, Polska, Jugoslávie a Řecka (tak jako po válce zmařily balkánskou federaci a zničily její propagátory Dimitrova a Paukrovou), jak skupina čs. komunistů v Moskvě zavrhla československou národní jednotu a hrubě napadla Jana Masaryka, když v Londýně příliš zdůraznil nezávislost Československa a jeho předválečné hranice. A kone'ně obavy vyvrcholily, když v posledních válečných měsících komunistický člen státní rady londýnské podle příkazu z Moskvy začal agitovat pro odtržení Podkarpatské Rusi. S nastalým mírem nebezpečí nepomíjelo, naopak rostlo. V oblasti sovětského vlivu propadal se stát po státu do bezedného jícnu mezinárodního komunismu a jeho sovětské veleříše, a málem bylo by se stalo sovětským satelitem i Řecko a Itálie. Ve zdi od Štětina po Terst, jak to řekl Gottwald, zbyla jenom jedna trhlina — Československo, a to tedy musilo padnout, aby hradba byla celistvá. To se podařilo únorovému puči, a když tedy předseda vlády Gottwald nařídil pak dvoudenní oslavy “vítězství”, měli komunisté věru co oslavovat. Ačkoli republikánský senátor Taft, odpůrce souzení válečných zločinců, prohlašoval, že “Rusko jenom konsoliduje sféru svého vlivu” a nebude nikoho už ohrožovat, takže Marshallův plán je hříšným plýtváním penězi, Evropa soudila jinak. Anglie začala budovat spolek západoevropských států, Belgie důrazně žádala, aby to byl spolek i vojenský, de Gaulle vyzýval, aby se západ semkl, nebo bude pohlcen Sovětským svazem, a vůdce polských sedláků, bývalý polský premier Mikolajczyk, prohlásil v Chicagu, že Sovětský svaz si chce podmanit celou Evropu, a že demokratické velmoci mají jednat hned, aby ji zachránily, a nečekat, až Sověty budou mit atomovou pumu. To byly jasné důkazy rostoucího nebezpečí v Evropě. Ale láska k staré vlasti, která ovládala naše krajany, pokud se vůbec zajímali o veřejné věci, ta láska bránila pomyšlení, že by se Československo, po druhé vzkříšené za pomoci československé Ameriky, mohlo zvrhnout a odvrátit od zásady svobodného demokratického života. Této čisté lásky zneužili lidé, kteří měli nějaké zpravidla nekalé příčiny chorobně nenávidět někoho z činitelů druhého odboje, nebo spatřovali v převratu vhodnou příležitost obchodní, zisky a výhody, které jim demokratický režim upíral či aspoň nedával v takové míře. Slíbili vedení komunistické strany v Praze, že za tyto výhody uplatni svůj vliv mezi krajany. Opravdu, vylíčili “nové” Československo v tak luzné podobě, že krajané uvěřili spíš jim než komu jinému. Na lidi, kteří několik desetiletí nebyli v staré vlasti, působily nejvíc výklady o tom, jak Sovětský svaz pomáhá Československu, co komunisté už zreformovali a jaké nové reformy chystají ve prospěch “lidu”, při čemž ovšem i sociální a jiné reformy z dob předválečné demokratické republiky vydávali za dílo komunistů. Když už před pučem docházely zprávy o hromadném zatýkání, o teroru komunistické policie, o znásilnění soudů, sesazování vedoucích osobností ve školství, v hospodářských a kulturních institucích, v ústředních úřadech, zprávy o domovních prohlídkách, o akcích proti nekomunistickým vládním stranám a jejich tisku atd., zdejší agenti československé komunistické strany “vysvětlovali”, že vesměs jde o nepřátele státu, reakcionáře, šmelináře, kapitalisty a pod., a že komunisté mají podle poměru hlasů odevzdaných ve volbách plné právo vládnout sami. Chyba byla ovšem i na straně zásadních odpůrců komunistů. Kdyby byli šli do schůzí odboček Českého národního sdruženi, byli by brzy odhalili demagogy a vyvrátili jejich výklady. Ale pohřichu neukázali dost pohotovosti a průboj- nosti. Někde se vzmohli jenom na to, že v první panice odbočku rozpustili, jinde se vymlouvali, že “politika” nepatři do krajanského spolkového života (toto falešné heslo je stále účinnou zbraní komunistů). Někteří také uváděli, že “tam” mají příbuzné a mohli by jim ublížit, či konečně, že by svým vystoupením mohli poškodit zájmy organisace, v které zaujímají vysoké postavení. A tak se ani nepodařilo na sjezdu výkonného výboru ČNS odhlasovat protest proti pražskému puči. Za této situace mělo velký význam, když Americká sokolská obec odvolala účast na pražském vše- sokolském sletu, ale sklidila za to jenom surové útoky komunistických buněk. Než byla pak rychle znovu zorganisována činnost Československé národní rady americké, boj proti komunistickému ovládnutí krajanské Ameriky a proti vytvoření páté kolony vedla hrstka jednotlivců neorganisovaně sice, ale vytrvale podle přikážu svědomí a přesvědčení. Každý pracoval v oboru své působnosti, ale za neuvěřitelně těžkých podmínek. Stali se terčem pomluv, veřejných nadávek a útoků, komunističtí agenti je udávali a usilovali o zničení jejich existencí. Hlavně byli osočováni, že svým bojem proti komunismu a pravdivým líčením událostí v Československu poškozují krajanské obchodníky, zvláště cestovní kanceláře, že hanobí vlast a národ atd. 4 VĚSTNÍK [pageend4]Násilná smrt Jana Masaryka a prohlášení presidenta Tru- mana v kongresu otřásly ovšem i krajanskou veřejností a pak postupně rozleptávaly důvěru v “lidový” režim v Československu zprávy o teroru, popravách, žalářování, o koncentračních táborech, o ožebračování obyvatelstva, o pronásledování legionářů, zahraničních vojáků, účastníků domácího podzemního hnutí a všech, kdo byli a jsou jiného politického smýšlení. Nejvíc však působilo, když msta a bezpráví v Československu postihlo příbuzné těch, kdo tady uvěřili pusté lži, že komunisté zřídili v Československu řád sociální spravedlnosti. Je sice smutné, že teprve to rozhodlo o změně názoru mnohých lidí, ale to snad je už věc lidské povahy. SLOVÁCI A FEBRUÁR 1948— (Dokončení ze str. 3.) o pomeroch na Slovensku už shora, ale aj skutočnosťou, že Slovensko nebolo tak zkomunizované a komunistami tak rozložené, ako zem česká. Slovenská národná bezpečnosť, čili četnictvo, i keď bola spolu zo Štátnou bezpečnosťou zákonom vziata z právomoci povereníka vnútra a podriadená priamo ministerstvu vnútra v Prahe, bola ešte v tejto dobe pomerne spoľahlivá. Tato SNB na Slovensku v tejto dobe nemala ani 5% komunistov. A ani v armáde na Slovensku u slovenských jednotiek neboly pomery tak špatné a zúfalé. Väčšinu dôstojnictva tvorili príslušníci povstaleckej armády, na ktorých bolo spoľahnutie. Ďalej na Slovensku až do februára roku 1948 nebolo ozbrojenej milície, ktorá v Prahe hrala tak dôležitú úlohu pri februárovom puči. Moji komunisticky predchodcovia na povereníctve vnútra na tuto milíciu ešte nemysleli a ja som ju ani na nátlak Gottwalda a Noseka nepovolil. Aj partyzáni na Slovensku mali výnosom povereníka vnútra zakázané nosiť a držať zbrane bez povolenia a zbrojného pasu. Komunisti, aby tieto svoje nedostatky na Slovensku vyrovnali, ponechali na Slovensku celý jeden pohotovostný pluk SNB z Čiech, ktorý sostával z niekoľko tisíc mladých komunistov a ktorý pôvodne bol poslaný na Slovensko proti Benderovcom, ale ktorého už Praha so zrejmým úmyslom nazad do Čiech nestiahla, ani na naše protesty. Ale ani tento pluk by nebol býval problémom. Februárové dni a udalosti boly tak spletité, že zprvopo- čiatku len opravdu málo ľudí považovalo situaciu za niečo viac než obyčajnú krízu vlády, ktorá bude odstranená tým, že prezident demisiu ministrov neprijme. Nestalo sa tak. Naposledy keď som prezidentovi, v prvej polovine januára 1948 referoval o bezpečnostných pomeroch na Slovensku, upozornil som ho na prípravy komunistov na násilné prevzatie vlády. Obrátil som sa naň s priamou otázkou, čo sa bude robiť a s čím máme rátať, jestliže sa tak stane. Na opakovanú túto otázku mi odvetil: “Budeme se bránit.” Upozornil som ho, že je treba rátať s tým, že komunisti podniknu všetko, aby ho isolovali. Odpovedal mi, že sa s tým počítá a že dostaneme včas rozkaz. Pod dojmom tohto rozhovoru, ktorý som sdelil osobám, ktoré podľa mojho názoru maly byť informované, som sa v priebehu krize, ešte pred prijatim demisie ministrov, obrátil telefonicky dvakrát na prezidentskú kanceláriu, či nemá pan prezident pre mňa nejaký rozkaz. Bolo mi kanclérem Smutným oznámeno, aby som vyčkal. Za dva dni nato som sa vypravil z Bratislavy do Prahy k prezidentovi osobne. Keď som sa tam dostavil, boli tam komunistickí členovia vlády a po ich odchode bolo mi oznámené Dr. Jínou, že prezident demisiu ministrov prijal a tým, že je osud našej demokracie spečatený, robiť že sa nič nedá. Prišli sme teda o slobodu bez jediného výstrelu, bez pokusu o vážnejší odpor. To čo stálo toľko krve za prvej i druhej svetovej vojny ztratili sme bez odporu, skoro tak ako keby sme to dávali dobrovolne. Výsledky vidíme na celom našom postavení minulom i prítomnom. ALOIS ŠALOMOUN: BOJ SE STALINISTY POKRAČUJE. V procesu destalinisace v Československu zůstal v sedle pouze jediný stalinista, a to sám president Antonín Novotný. Vědom si své stalinské minulosti, nechává dnes za sebe mluvit a bojovat vedoucího ideologa komunistické strany dogmatika Vladimíra Kouckého, který napadá na stránkách Rudého Práva Literární noviny, Kulturný život a jiné revi- sionistické časopisy. Koucký se snažil o kompromis a žádal, aby se kritizoval nejen stalinismus, ale i revisionizmus. Koucký s touto politikou však nepochodil. Chovali jsme oprávněné obavy o osud snah slovenských a českých spisovatelů, kteří se odhodlali k tak ostré kritice stalinského vedení KSČ v Československu. Přes všechny pokusy kritiku revizionistů zastavit, se tato stává stále odvážnější a nabývá ohlasu. Už i samé Rudé Právo nemohlo zůstat stranou a otiskuje kritické články pisatelů. Dne 8. ledna otisklo dopis čtenáře, který otevřeně napsal: “Nesouhlasím s tím, aby se člověku s náboženským přesvědčením zabraňovalo ve vstupu na vysokou školu. Proč by nemohl být platným členem společnosti třeba lékař. Konkrétně u lékaře je to pouze věc postoje k práci a vztahu k lidem, svým politickým přesvědčením nevyléčí nikoho . . .” Pisatel uzavírá: “Kdo nemá marxistický světový názor, nehodí se pro žádné studium. Tím se nutí člověk k tomu, aby tento názor předstíral, neboť to přináší materielní výhody.” Literární noviny a slovenský Kulturný život zahájily Nový rok kritickými články. Básník Jiří Šotola, který minulého roku napadnul exil, byl pověřen řízením Literárních novin, na jejichž první stránce vyhlásil boj proti stalinismu a dogmatismu až do roztrhání těla. “Jsou jen dvě možnosti,” řekl Šotola, “totální vítězství nebo úplná porážka, která by byla historickou blamáží. Čs. spisovatelé půjdou cestou, na níž se dali, i když jsou na ní klacky.” V těch samých listech slovenský dramatik Karvaš odpovídá na “ideologický” referát Kauckého, a kritizuje zakazovací charakter komunistické ideologické práce, která se většinou projevovala jen censurní tužkou, nůžkami a rušením zahraničního rozhlasu, a varuje před úzkoprsým strachem z “nebezpečných myšlenek”. Kritiku je možno sledovat mezi řádky článků, na rozhlase, školách atd. I při slavném obnovení smlouvy českoslo- vensko-sovětského přátelství, bylo několikrát zdůrazněno, že se až dosud přeháněl význam Sovětského svazu, a pomíjel význam čs. státu. Taková kritika se pánům dogmatikům samozřejmě nelíbí, jak to přiznal bývalý mocipán a předseda Svazu čs. spisovatelů Ladislav Štoll, který denuncoval časopis Kulturný život na zasedání ústředního výboru komunistické strany. O vánocích došlo i na Dědu mráze, a poprvé za 15 let se mluvilo a psalo o významu vánoc. Časopis Rodina a škola prohlásil ve své úvaze, že “Vánoce řeknou rodičům hodně o citové kultuře dětí” a rozepsal se o významu rodiny a o potřebě respektování lidské důstojnosti. Spisovatel Ludvík Aškenázy ve vánočním rozhlasovém pořadu řekl, že “Kristus byl jakýsi starý socialista,” a dnešní smysl Kristovy oběti uzavírá tím, že “nějaká trnová koruna vždycky je a bude.” O evangeliu říká, že se četlo něco jako pohádka a něco jako lidská moudrost. Ovšem některé myšlenky v evangeliu byly skutečně velice prosté a krásné. A ať si je vymyslel jeden, nebo více lidí, museli být velmi laskaví, s velkou životní moudrostí. Časopis Kulturný život uspořádal anketu mezi českými a slovenskými spisovateli na téma v čem se splnila nebo nesplnila jejich očekávání v uplynulém roce ? Spisovatelka Zora Jesenská řekla, že by ráda uvedla “to vztyčení hlav, které u nás nastalo po XII. sjezdu KSČ. Byl to projev důvěry a výraz přesvědčení, že i jednotlivci budou moci svým rozumem mít vliv na běh světa.” Někteří volají, aby se slova sjezdu proměnila v činy. VĚSTNÍK 5 [pageend5]Filosof Hamada říká: “Uvědomil jsem si, že svobodu není možno vskutku simulovat,” varuje pak ty, kteří dosud sedí na plotě, a dodává: “Neměli bychom se dát překvapit nebo zaskočit, měli bychom se soustředit na někoho a na něco a dovést to až do konce.” Dr. Tatarka varuje: “Zdá se mi, že mezi občanstvem naší země zavládla povážlivá filosofie očekávat něco zejména od druhých.” Snad nejodvážnější kritiku pronesl spisovatel Ladislav Mňačko v Literárních novinách z 11. ledna t. r. Mňačko kritizuje ustrašenost a poraženeckého ducha čs. občanů. Odsuzuje dopisy, jichž dostává stovky, převážně anonymní, ve kterých jsou většinou vzkazy jako na příklad: “Držte se, v duchu jsme s vámi, obáváme se o váš osud, bojujte dál, nedejte se koupit, otrávit, zakřiknout, držíme vám palce, ale nepodepíšeme se, z pochopitelných příčin, jistě nám to nebudete mít za zlé . . .” Na adresu těchto anonymních a ustrašených Mňačko vzkazuje: “Boj proti kultu osobnosti neni věc dekretu, usneseni; člověk, občan, nemůže čekat jen na to, co je ‘dovolené’, a uklidňovat se, že jakýmsi automatismem vývoje bude toho dovoleno čím dál víc. Občan se musí postavit proti bezpráví, křivdě, svinstvu, páchaným na jiném občanovi, chce-li vytvořit účinné zábrany proti tomu, aby se nedělo něco podobně nepěkného o něco později jemu samému.” Při čtení těchto kritik je nemožné nemít obdiv pro tak odvážná slova lidí, kteří přispěli při nejmenším k tomu, že se dnes čs. lidu lehčeji dýchá. Musíme mít však na zřeteli, že je to stále jen boj mezi komunisty samými. Mezi komunisty hrubého Stalinova typu, kteří s pomoci lumpenproleta- riátu přivedli československý národ do situace, jež se dá porovnávat pouze s dobou Jiráskova Temna, a mezi komunisty, kteří mají dosud jakýsi smysl pro slušnost a lidskost. Je však nutno se ptát, je možné být komunistou a zároveň slušným člověkem ? Vyhrají-li “slušní” komunisté, ponechají si dále diktátorské rozhodování o svobodě národa a každého jednotlivce, nebo dají lidu možnost svobodné volby, jak rozhodovat o životě národa i jednotlivce? O tom jsme velmi na pochybách. M. ZVÁRA: ÚNOR V ČESKOSLOVENSKU. Únor v Československu začal pozoruhodným dvoustránkovým článkem Vladimíra Blažka “Jídelna pro cizince”, otištěným v Literárních novinách z 1. února 1964. Po prvé za doby komunistického režimu odhaluje Blažek v takových detailech, jak se v Československu staví pro návštěvníky kulisy a kamufláže, takže cizinec je u nás na každém kroku klamán a to co vidí jsou jenom Potěmkinovy vesnice! Blažek ve své úvaze také uvádí, že místním obyvatelům (jako přiklad uvádí brněnský veletrh) je stavění kulis pro cizince známo, což prý jen dále křiví jejich už bez tak pokřivený charakter! Blažkovo opravdu zajímavé exposé by mělo být POVINNOU četbou všech příznivců souputnického tisku v USA. Je zajímavé, že články jako Blažkův v Literárních novinách nejsou nikdy uváděny, přetiskovány nebo komentovány třeba chicagskou Novou Dobou, která jinak velmi čile přináší citáty a komentáře z čs. komunistického tisku. Začátkem února byla v Československu podepsána nová obchodní smlouva mezi Kubou a Československem. Zněni smlouvy říká, že Československo dodá Kubě strojní zařízení a spotřební zboží (!) a z Kuby dostane ovoce (které je podřadné kvality) a tabák. Dovedeme si představit, jakou tato smoluva způsobí v Československu radost! 4. února se konalo mimořádné zasedání čs. vlády, která se rozhodla vzhledem ke kritické situaci v čs. zemědělství svolat do Prahy celostátní sjezd Jednotných zemědělských družstev na duben 1964. Bude se jednat o tom, jak zlepšit situaci v čs. zemědělství. Naše rada: Vraťte půdu rolníkům! Den před mimořádným zasedáním vlády dne 3. února řekl v pražském rozhlase komentátor Hronek, že v čs. stavebnictví vznikl schodek jeden a půl bilionu korun a jelikož prý se schodek 6 • VĚSTNÍK musí vyrovnat, dojde k “úpravě” důchodu. Slovo "úprava” v komunistickém slovníku neznamená nikdy nic dobrého. Ještě si vzpomínáme co znamenala loňská “úprava” cen piva. Stále více a více se ozývá volání, aby se ČSSR začlo učit od Západu. Ekonom Radoslav Sulecký říká (Kulturní tvorba č. 5 - 1964), že k vyřešení hospodářské krize nestačí jen síla rukou a svalů, ale hlavně síla rozumu, vědy a myšlení. Československo se prý musí učit od Západu a lidé, kteři to navrhují, nesmi být zakřikováni a obviňováni z poklonková- ní před západem, ze zanášení buržoázních prvků do našeho hospodářství. Jak známo, Selucký byl přesně pro toto napaden a to samotným presidentem Novotným. Selucký také požaduje, aby naši vědci měli možnost studovat publikace ze Západu a aby se u nás přestalo objevovat to, co už na Západě dávno objevili. Jako příklad dokonalé techniky dává Selucký USA a říká, že nezáleží na tom, kolik se třeba vytěží tun uhlí, ale jaký je počet a úroveň vědců, techniků a vysoce kvalifikovaných dělníků. Všichni schopní a talentovaní lidé mají mít možnost se uplatnit a jejich práce se má lépe honorovat. Podobných hlasů jako je Seluckého se v Československu začíná ozývat povícero. Pražské Literární noviny (č. 5 - 1964) napsaly: “Chyby minulosti, hrubé porušování socialistické zákonnosti v rozhodování některých státních orgánů, podlomily důvěru mnoha lidi v náš právní řád. Jejich prosté lidské cítění se dostávalo do rozporu s právním řádem. Obnovit plně důvěru lidí v právo a spravedlnost v našem státě, dát právu a spravedlnosti znovu pině jejich místo v myšlení a činech lidí není tak jednoduché. To se nedá ani usnést, ani zorganizovat . . .” Dne 11. února se stala věc téměř neuvěřitelná: V českém vysílání Hlasu Ameriky do Československa vystoupili čs. filmoví režiséři Hoffman a Zeman z Československa, se kterými natočil rozhlasové interview evropský dopisovatel Hlasu Ameriky v Monte Carlu, během mezinárodního filmového festivalu. Oba režiséři věděli, že je to pro Hlas Ameriky, kterážto stanice je dosud v Československu tabu! To snad nejlépe svědčí o tom, že čs. občané se pomalu, ale jistě přestávají bát! Během února došlo také k dalšímu pronikavému snížení životní úrovně v Československu. Byly zvýšeny ceny masa, uzenin, sýra, ryb, činže a ostatních životních potřeb. Zároveň se zdaňují penze a nemocní budou muset platit poplatky za léky, které až dosud dostávali zdarma. Je to nejdrastičtější opatření od měnové reformy r. 1953! 17. února vysílal pražský rozhlas zajímavou úvahu o turistickém ruchu. Na otázku reportéra, zda nyní může jezdit do kapitalistické ciziny každý, hlasatel opatrně odpověděl, že hromadné zájezdy do kapitalistické ciziny budou “výběrové”. Volně prý budou moci jezdit do ciziny osoby, kterým příbuzní na západě zaplatí cestu v západní valutě. Vyřízení papírů pro tyto osoby vezme prý přibližně 6 týdnů. Z toho je jasné, že cestv na západ nejsou zatím pro každého! 15. února přišel Dušan Pokorný v Literárnich novinách se zajímavým požadavkem: Dovolte našim lidem číst buržoázni tisk ze západu, neboť se o tom jak to je v kapitalistických zemích stejně dovídají od zahraničních turistů, kteří do ČSSR přijíždějí ve zvýšeném počtu. S tím ovšem nutno jen souhlasit a není divu, že člen politbyra východoněmecké komunistické strany označil čs. komunistické spisovatele a intelektuálv za zrádce marxismu a obvinil je, že chtějí z Prahy vytvořit revizionistické centrum! OBNOVILI JSTE SI PŘEDPLATNÉ VĚSTNÍKU? $2.00 ročně. [pageend6]V. B.: ŽIVOT ZA ŽELEZNOU OPONOU. Jak často jste si asi řekli, že byste si rádi pohovořili s někým ze staré vlasti, který by vám věřil a kterému byste věřili i vy. Jak to dopadne v takovém případě vám chci povědět, protože se mi to podařilo. Předevšim se přiznám, že jsem měl velké potíže s napsáním těchto několika řádků, protože jsem měl neustále na mysli jednoho z mých přátel, se kterým jsem takto v poslední době mluvil docela otevřeně a on mi na konec stisknul ruku a tiše poprosil: “Prosím vás, nemusíte ale nikomu říkat, že jsme spolu takhle mluvili.” Tož na něj stále myslím a dávám dohromady informace od několika známých, mužů i žen, kteří byli v Československu anebo tady v Americe, aby se nepoznalo o koho jde. Už to, že tady v Americe padá na mne strach, abych nikomu tam doma neublížil, nejlépe charakterisuje jak si tam lidé žijí. Maji strach, že si píší se známými z Ameriky, ptají se, zda se jim může psát bez obav, mají strach, zda nějaká návštěva z Ameriky zůstane nepozorována a když se sami chystají navštívit Ameriku, mají předem strach zda to nevzbudí u někoho po návratu závist, vedoucí k nějakému udání. Jeden můj známý mi řekl, že ho v Praze potkal jeden jeho známý a řekl mu: “Tak ty tedy pojedeš do Ameriky, člověče?” Udiven a polekán jsem se ho zeptal: Jak to víš, kdo ti to říkal? a odpověď zněla: “Ptali se mne na tebe, co jsi zač, mají-li ti dát pas.” “Tak už si od teďka chystám seznam lidí, o kterých myslím, že bych mohl říci, že jsem se s nimi setkal a o kterých myslím, že by mně to neuškodilo, kdybych se k mm přiznal.” — “A budou se tě vyptávat,” zeptal jsem se. — “Nevím,” zněla odpověď, “ale je dobře počítat s takovou možností. Jeden neví.” “A jak se ti tu v Americe líbilo,” ptám se. “No, všechno se mi tu nelíbilo, to musím říci,” zněla jeho odpověď nápadně rychle. “Ta vaše mládež je, myslím, ještě horší, než naše.” Ani jsem se s hostem nehádal, dokonce jsem mu strčil do kapsy noviny, s obrázky a články o britských Beatles a zavezl jsem ho kolem hotelu Plaza, kde právě teenagers očumovali okna hotelu, za nimiž tušili Beatles. Můj přítel byl nadšen. Až prý bude moci ukázat takový dokument, to přece bude jasný důkaz, že ho Amerika ne- omámila a že se na ni dival s otevřenýma a komunistovi příjemnýma očima. Toto připravování si alibi předem na dálku tisíce mil mne poněkud dojalo. Ptal jsem se proto raději na společné známé v Brně. Odpověď byla zkrušující. Umřel, ten a ten a ten — inu, stárneme, a v našich letech se nějak houfně umírá. “A tamten, ani nevim co s ním je, už jsem ho dlouho neviděl, lidé se teď málo stýkajíi. Domů se nezveme, vždyť ani není co jim nabídnout, a pak, co by tomu nějaká ta sousedka nepřejícná řekla, kdyby viděla, že se u mne scházejí lidé. Ona mi závidí.” — “Co?” — “Inu, že moje dcera je doktorka a její pitomý kluk nevyštudoval vůbec. Lidé si vůbec závidějí všecko možné. Až se vrátím, to bude závisti, že jsem byl v Americe. No, ještě před několika lety to mohlo být nebezpečné, nenechali by mou holku studovat.” "To taková domovnice stačila by to zkazit?” ptám se. “Dnes už nejsou u nás domovnice, ale někdo se vždycky našel, aby udal, snad už to dnes není takové, snad, ale to víš, lidé nezapomněli, jak to bylo ještě nedávno. Jak jsem ti říkal, než mi dali ten pas do Ameriky, tak se na mne ptala policie mých přátel. To je to nejzajimavějši na našem životě: policie se zeptá tvého přítele, a on jí poví co ví, pro jistotu však tentýž přítel ti honem poví, že se ho policie ptala, to aby měl alibi u tebe, že zůstal tvým přítelem. Co pověděl policii, nikdy nevíš. U mne asi nic, protože jsem ten pas dostal.” Pak jsem se obyčejně ptal na to, co dělá mládež. Odpověď byla vždy stejná: “Chce prachy, motocykl, automobil, chtěla by jezdit do světa, tančí twist, o politiku se nestará, na Masaryka už se nepamatuje, ví jenom to, co jim řekli učitelé, a ti jim toho moc nepověděli. Znalost cizích jazyků upadá, rusky ovšem umějí, od první třídy se učí ruštině, ale ruské knihy nebo noviny nikdo nečte.” — “Tak jste od světa odříznuti,” říkám. — “Ne tak docela, rozhlas rakouský, západoněmecký, švýcarský se dá chytit, venku i Svobodná Evropa, ve velkých městech je silně rušena, ale celkem lidé nerozeznávají Voice of America a Svobodnou Evropu, ale systematicky to nikdo neposlouchá, když ale se něco ve světě stane, tak o tom vime hned. A že nám nikdo nepomůže ze západu, to už od roku 1956 (my starší) víme.” “A o co vám, starším, teď hlavně běží?” ptám se. — “Inu, aby se kluk nebo holka dostali na vysokou školu, teď už je to lepší, než to bylo. Mladí chtějí rychle vydělávat, a tak ani se už nehrnou na vysokou školu, raději jdou na průmyslovku a pak do práce, vydělávat. Mladí chtějí prachy. A inteligenci začíná režim zle potřebovat, proto už tak neodmítá mládež buržoasního původu jako to dělal dříve.” “Na konec ještě jednu otázku, jak se tam u vás dnes pozná slušný člověk od neslušného, s kým se možno na konec stýkat?” — “To je jednoduché, lidé se přece znají a vědí komu mohou důvěřovat. Někdy i takový starý komunista, o kterém vím, že vždycky byl komunista, je spolehlivější než takový — nevíš jaký. Ostatně, o ničem nebezpečném se dnes stejně nemluví. Lidi chtějí žít v klidu. Za to, že si člověk postěžuje, že není cibule, za to zrovna nezavírají a na to si stěžuje i ten starý komunista.” “Smutný život,” končím jeden z takových rozhovorů a na rozchodnou si spiklenecky a komplikovaně zapisujeme adresy, jak by snad přece jen bylo možné si psát, ale je to takové beznadějně smutné a honem honem nějaký ten dárek. Ale co ? Skoro vždycky to vyhrají blue jeans. “To bude mít kluk velkou radost.” Prý se už ale budou v Československu také vyrábět. KULTURNÍ VÝMĚNA S ČSSR. V měsíci únoru hostovali ve Spojených státech dva čeští umělci z Československa, pianista Ivan Moravec a houslista Josef Suk, pravnuk Antonína Dvořáka a vnuk skladatele Josefa Suka. Přijeli výměnou za Clevelandský symfonický orchestr, který bude hostovat v Praze a Bratislavě v červnu. Pozvání sprostredkoval dirigent Clevelandského orchestru George Szell, bývalý dirigent německé opery v Praze, o kterém se říká, že je sice rodem Maďar, příslušností Američan, ale srdcem Čechoslovák. Ivan Moravec měl první vystoupení v Carnegie Hall v New Yorku dne 17. února a Josef Suk dne 10. února. Před svým odjezdem z Prahy na novinářské schůzce Suk projevil radost, že pozná místa, kde působil a tvořil jeho slavný praděd. Předpokládáme, že navštívil Lincoln Center, kde na terase budovy filharmonie je umístěna Dvořákova busta od velkého přítele československého národa Meštro- viče. Bude-li doprovázen krajany, snad mu vysvětlí, kdo má o to hlavní zásluhu, v první řadě náš Rudolf Firkušný, paní Julie Nessy Bäckerová a newyorská oblast ČSNRA, která obstarala fondy na ulití sochy do bronzu. Rádi bychom, aby návštěvníci z Československa poznali rozsah naší činnosti a přesvědčili se o našem upřímném vztahu k československé kultuře. ČS. VĚDCI V USA. Z Československa přijíždějí do Spojených států další vědečtí pracovníci. Dr. Jan Brod se zúčastní mezinárodního symposia epidemiologů v Chicagu a dr. Jaroslav Spížek mezinárodního kongresu pro biochemii v New Yorku a výročního zasedáni Americké společnosti pro biologickou chemii v Chicagu. Dr. Roman Šejnoha bude studovat na Camegieho VĚSTNÍK • 7 [pageend7]technologickém institutu v Pittsburghu. Bratislavský chemik dr. Pavol Rosner bude studovat na Polytechnickém institutu v Brooklynu. Dr. Jiří Rotta ze Dvora Králové bude provádět výzkumné práce v epidemiologii na Washingtonské universitě v St. Louis. Dr. Antonín Ter-Manuelliano, který se narodil ve Velké Morině, přijel studovat do Technologického institutu v Massachusetts. Čs. matematik dr. Zdeněk Vogel bude hostovat na Universitě jižní Kalifornie v Los Angeles. Na zdravotním ústavu pro choroby svalů v New Yorku bude přednášet dr. Arnošt Gutman, který navštíví též americké lékařské společnosti ve Virginii, Illinois a ve státě Washington. Dr. Jan Lochman rovněž navštíví letos na jaře několik amerických universit. Dr. Alena Kovaříková přijela do Spojených států a bude rok pracovat ve farma- kologickém výzkumu na universitě v Bloomingtonu v In- dianě. Dr. Imrich Bor z Michalovic bude pracovat v kardiologickém výzkumu v John Hopkinsově nemocnici v Baltimore. KDO VÍTÁN NENÍ. Pražské vládě přirozeně záleží na tom, aby tito čs. odborníci poznali nejnovější výzkumy ve Spojených státech a navázali osobní pracovní styky s americkými kolegy. Studiem v cizině mnoho získají, i sami mohou přispět svými znalostmi. Praha však posílá nám i jiné odborníky, za docela jiným účelem. Je to na př. Dr. Josef Smolík ze semináře fakulty Komenského, který loni na přednáškách o Československu církevním a hlavně mírovým organisacím přesvědčoval posluchače o tom, že není třídní diskriminace v Československu, ani náboženská persekuce, že každý může studovat atd. V prosinci vyslala komunistická vláda dalšího theologa, a sice Rev. Milana Opočenského, o kterém máme zprávy z několika míst. Na 19. sjezdu Ecumenical Student Conference na universitě v Athens, Ohio, tvrdil, že dnešní komunismus je jen logickým pokračováním českých dějin, přirozený vývoj husitství, že komunismus je hluboce zakořeněn v tradici čs. lidu. Prosil, abychom postupovali s láskou, nepodrývali komunismus, nýbrž mu pomáhali, aby se zdokonaloval. “Chtěl bych, aby Marxisté byli pravými Marxisty, posilníme je svou houževnatostí a vírou v křesťanskou nauku, svou solidaritou, pochopením a láskou.” Mluvil o velkém úspěchu komunismu, o zvýšené životní úrovni v ČSR. “Táži se, do- vedeme-li my křesťané s komunisty soutěžit s jejich pohotovostí přinášet oběti.” Sekretář International Youth Conference Carl Thomas McIntire dopisem vyzval Rev. Opočenského k veřejné debatě a obvinil ho, že “zanáší těžký stín do celé konference. Vaše tvrzení, že za železnou oponou existuje náboženská svoboda vneslo zmatek do svobodného světa.” Na výzvu, pokud je nám známo, Rev. Opočenský neodpověděl. Příště jsme slyšeli o rudém reverendu z Bloomington, Ind., kde jeho přednášku na universitě vyslechli prof. Václav Hlavatý a dr. Václav Beneš a upozornili nás na nebezpečí této návštěvy obhájce komunismu jménem známé protestantské fakulty Komenského v Praze. Poslední zpráva je z Los Angeles, kde Americká rada církví (The American Council of Churches) protestovala proti jeho přednášce, hlášené na 7. února na universitě Occidental College a UCLA. President Rady Rev. M. H. Reynolds na tiskové konferenci ve Statler Hilton hotelu označil reverenda za šiřitele rozkladné a rozvratné komunistické propagandy. “Považujeme tohoto hosta z Prahy za mluvčího, jenž by mohl ovlivnit smýšleni naši mládeže mnohem víc než vyslovený zástupce nebo člen komunistické strany v naší zemi, víc než kdokoli jiný kdo kdy mluvil k naší universitní mládeži, protože tento duchovní hlásá zásady marxismu v rouchu kněžském a z toho co proslovil již jinde ve Spojených státech víme, že žádá křesťany, aby nebojovali a neodporovali komunismu, nýbrž mu pomáhali.” 8 • VĚSTNÍK Rev. Reynolds, pastor Grace Fundamental Church of Los Angeles, byl loňského roku zvolen presidentem Americké rady církví, jež sdružuje půl druhého milionu členů různých protestantských církevních organisací. ČSNRA odepsala rev. Reynoldsovi a sdělila mu naše zkušenosti. Od prvopočátku, kdy komunistická vláda zahájila svůj skrytý útok na krajany a americkou veřejnost pro- střednictvím t. zv. kulturní výměny, upozorňujeme na nebezpečí nežádoucích hostů, skrývajících své pravé • poslání rouškou umění, náboženství i sportu. V této práci bude ČSNRA pokračovat. LADISLAV RADIMSKÝ: TROCHU DŮSLEDNOSTI BY NEŠKODILO. Komunistický tábor má potíže. Veliké potíže. Zpomalené tempo hospodářské výstavby, krach zemědělské produkce, rusko-čínský ideologický a politický rozpor, vzpoury intelektuálů proti reglementaci, to vše jsou jen zevní známky těžké nemoci komunistického organizmu. Otevřete své noviny a naleznete v nich denně nová fakta, která by každému měla ukázat, co je za tak zvanou mírovou ofenzivou, jež je ovšem jen komunistickou ctnosti z nouze. Každý soudný člověk by nyní právem očekával, že svobodný svět této situace nikoliv zneužije, ale slušným způsobem užije k prosazování svých ideálů demokracie, svobody a spravedlnosti, které mohou kvést jen na hřbitovech komunistické ideologie a na hrobech komunistických plánů na ovládnutí světa. Chyba lávky! Bohužel pravý opak je pravdou, svobodný svět nejen že komunistických nesnází neužívá, nýbrž činí všecko, aby komunismu pomohl. Přeháním? Sotva! Spojené státy si jistě stěžují plným právem, že Francie navazuje diplomatické styky s komunistickou Čínou a připravuje její cestu do Spojených národů, odkud bude moci vykonávat větší vliv na nové asijské a africké státy. Spojené státy si právem stěžují, že Francie svou saharskou naftou chce nahradit dovoz ruské a rumunské nafty do Číny, kterou komunisté potřebují jinde. Amerika nerada viděla, že Anglie prodejem busů a nákladních vozů do Kuby prorazila embargo, kterým se Spojené státy snaží ohrozit Castrovu vládu na Kubě. A dovídáme se, že švédští průmyslníci (!) poskytli soukromý velký a dlouhodobý úvěr kubánským komunistům na průmyslové vybudování země. . . . Maně si vzpomínáme, že odstupující německý kancléř Adenauer ve své poslední řeči v Mnichově řekl, že jen nejhloupější telata si vybírají svého řezníka. Amerika si právem stěžuje na tyto a podobné zjevy. Co však dělá sama? Spojené státy i Kanada honem přispěchaly komunistům na pomoc, když měli nedostatek obilí, zejména pšenice. Přispěchaly na pomoc, aby se lidé tam nebouřili, aby Chruščov nemusel vzít příliš mnoho lidí z válečného průmyslu a zasadit do zemědělství. Aby se konečně neobjevilo, že nacionalizace půdy a kolchoznictví zkrachovaly. Na tom však nebylo dost: ustoupilo se od všech podmínek, aby nákup obili byl co nejpřijemnějši, americké loďařství přišlo zkrátka, Sověty a jiné komunistické státy musejí dostat nutné obilí co nejlaciněji a samozřejmě na úvěr. Lidé přece nemají hladovět. Ano, proč však se pak nepovolí dovoz pšenice na Kubu, proč se jenom zavírají oči, vozí-li si tam nepřímo přes evropské komunistické státy ? A hladovějí-li lidé ve Střední Evropě, je to proto, že je tam komunismus, nikoliv proto, že je hlad pro neúrodu. Československo mělo v první republice více obyvatel, než má dnes, a přece mělo obilí nadbytek. Takový nadbytek, že naše obchodní politika záviděla nacistickému Německu, že může dovážet velká množství obilnin ze států Malé Dohody, což nás krušilo politicky. (Pokračování na str. 9.) [pageend8]JAROMÍR ZÁSTĚRA: UMĚNÍ - CESTA ČESKOSLOVENSKÉHO MLÁDÍ KE SVOBODĚ. VI. Červené světlo na cestě k próze. Karel Čapek ve své “Chvále řeči české” napsal: “Tam, kde skřípá a vrže řeč, skřípá a haraší něco v hlubokém bytí lidu; každá nechutnost a jalovost řeči, každá fráze a ošumělost je symptomem něčeho zkaženého v kolektivním životě.” Karel Čapek jako pravý intelektuál — “svým rozumem nad všemi, vůlí svou stále před všemi a srdcem svým vždycky u všech” (John Ruskin) — ovšem věděl, co píše, když svou myšlenku o souladu jazyka se životem stylizoval právě takto. Karel Čapek uměl zacházet se slovem jako se strunou či s nástrojem, který má rozeznít všechny škály lidského myšlení, cítění i chtění. Karel Čapek si proto mohl dovolit použít výrazy, které se obyčejně v literární mluvě nevyskytují, a přece nezněly vulgárně. Karel Čapek byl ovšem umělec a mistr slova! I v současné próze československé literatury se používá dialektů, slangů či argotu k výraznějšímu charakterizováni místa či sociální skupiny, ostatně tak jak to dělal také Karel Čapek. Bohužel, ve většině případů však s opačným výsledkem: řeč česká nelahodí a nesládne na jazyku, ale skřípá a vrže, což tedy ukazuje, že je něco špatného v životě národního kolektivu. (Protože neznám dosti slovenštinu, nemohu se vyjádřit, jak je tomu v mladé slovenské próze.) Mezi mladými prozaiky jsou ovšem také výjimky: pražský Josef Škvorecký, brněnský Alexandr Kliment a ještě několik dalších. Komu se pokus o literární ztvárnění jazykových obhroublosti tzv. brigádníků (lidí pracujících většinou mimo vlastni obor povolání na pracovištích s nedostatkem pracovních sil) nepodařil, je, podle mého názoru, ostravský Ladislav Bublík. Ve své jakési reportáži o lidech “na velké stavbě socialismu” v Kunčicích na Ostravsku a pod názvem “Páteř” zachycuje Bublík denníkovou formou myšlenky, city a jazyk “budovatelů socialismu.” Ladislav Bublík, po dlouhá léta redaktor komunistického časopisu v ostravském kraji, má snad jen jednu zásluhu: že jeho “Páteř” je jakousi fotografií brigádnických poměrů v období TROCHU DŮSLEDNOSTI— (Pokr. ze str. 8.) Avšak to ještě není všecko: Spojené státy zastavily vysílání RIAS, vysílání svého rozhlasu do východního Německa, aby se prý odvděčily za to, že se americké pravidelné vysílání v Rusku již neruší. Slyším, že i Kanada chce škrtnout ve svém novém rozpočtu malé položky na vysílání v řečích, užívaných za železnou oponou. Patrně je velice spokojena se svými prodeji obilí. Ostatně jedno účelně doplňuje druhé. . . . A co my, Češi a Slováci v Americe a ve svobodném světě ? Máme právo hubovat na tu Francii, na Anglii, na Švédsko a konečně na své vlastní vlády ve Spojených státech a v Kanadě? Nikoliv — nemáme takové právo. Budeme je mít, až sami přestaneme komunismus soukromě podporovat. Posíláním tuzexových dolarů, cestami do Československa a svými jinými dary komunistickým režimům. Místo, abychom žádali povolení cest svých příbuzných a drahých na západ, abychom žádali, aby se konečně dvéře československého žaláře otevřely! A nedali se opit rohlíkem, když komunisté sem tam nějakou starou babičku pustí. Jsme al- mužníky, místo abychom byli státníky. Nemyslíte, že by za dnešní situace neškodilo trochu více důslednosti a logičnosti? Nemyslíte, že svobodný svět je také vinen tím, že komunismus, který zkrachoval ve svém ústředí, stále vystrkuje rohy v Zanzibaru i v Karibském moři a sestřeluje vojáky svobody v jihovýchodní Asii i nad východním Německem? nejtužšího stalinismu, což může sloužit jako určitý dokument o době, ale sotva to kdy bude literárně-umělecké dílo. Všechno to, co dělá literární výplod dílem uměleckým, to mu schází. Autoru “Páteře” nelze jistě ani upřít, že dosti věrně zachytil “úroveň” brigádnické mluvy, hrubý, nelidský, cynický stav brigádnické slovní komunikace, a že se nesnažil předstírat jakoby mezi brigádníky existovaly nějaké vztahy, myslím, slušné a tedy lidské. Z vlastní zkušenosti ovšem vím, že mezi brigádníky bylo také mnoho slušných lidí, kteří museli jít na brigádu z trestu, ale i ti po čase mezi všemi těmi cigány, zloději, pasáky, karieristickými sobci z řad funkcionářů, atd. tak nějak zhrubli, protože nassáli tu něco z hantýrky zlodějské, tam něco ze slengu páskovského a pasákovského. “Páteř” ukazuje, že není typem tzv. dělnické novely či románu, jakým byla třeba První parta Karla Čapka. Dělníci totiž ani tak hrubě nemluví, jako se mluví v “Páteři”, i když si zrovna nedávají vždycky servítek před ústa, ani nejsou tak cyničtí a nekamarádští ve svých vztazích jako právě bývala většina brigádníků. “Páteř” jen ukazuje, kam až “se dopracovala” úroveň lidských vztahů za komunismu; proto je svědectvím o době a systému. Aby se mohla pokládat za literární dílo, nesměla by jí scházet především psychologická komposice jednotlivých charakterů, atd. Snad poslouží několik ukázek: Rozhovor mezi těmi, kteří jedou na brigádu, probíhá a graduje se takto: “Taky na brigádu?” — “Taky.” — “Komunista?” — Druhý neodpovídá. Tázající však pokračuje: “Pracující inteligent?” Zase žádná odpověď, ale to už tázající ví, o koho jde: “Průser, co?” A po menším rozhovoru, do něhož se zamíchali i jiní spolucestující, tázající pak komentuje: “Jako bych neznal Kun- čice, na pět prstů dvě čubky, dva brigádníci a ten pátý je taky syčák.” Nebo pobídka do práce: “Tak, hošové, nečumět a do toho. Na klystýrech stálo Rakousko — a na sing- singu stojí tenhle verk, který máme čest budovat, jasno?” Československým občanům ovšem bylo jasné, že když se někde nějak někomu z partaje sebeméně znelíbí, že budou posláni na stavbu kunčických železáren, na stavbu, jíž vláda nazývala “stavbou socialismu”, ale lidé ji přezdili na “sing- sing”. Zdá se také, že — ať mi tiskař promine — sajrajto- vý citát proslavil Bublika více než jeho páteř: v době, o které píše, sám se vyznamenával výlevy citu a lásky ke stalinismu, takže příliš rovné páteře neukázal. Teď “zmoudřel” a narovnav páteř, odvážil se kopnout do stalinismu. Zaslouží si tedy, abych i já rozšířil jeho slávu citováním toho, čím je slavnější nad svoji páteř: Žena přivede nové brigádníky k jámě, odkud je lopatami vyhazována rozmoklá, břečkovitá hlína. Žena má funkci tzv. příkaznice a může tedy dávat rozkazy. Bublík doslova píše: “A dolů,” zavelela posléze ženská. Pokusila se o vtip. "Vy dolů a ten sajrajt nahoru. A modlete se, ať nám šupem přisunou kádrové zásilky, jináč tu ztvrdnete.” (To značí, zůstanete natrvalo.) "Počkat, úřado,” zadržel náhle Béďa pří- kaznici, “to mají na sing-singu dělat tak?” (Neměli totiž pracovní šaty.) “No a —?” podivila se. “Tobě někdo něco dal, když jsi k nám přišel? Mám jim zajistit skafandr, aby. se neubabrali? Když budou drhnout peří, budou od peří. Když mají házet sajrajt, tak budou od sajrajtu, to je logické, ne?” “Jste vy ale hajzli,” ulevil si Béďa. Bublík dnes ovšem “moudře” dodává (jeho novela vyšla v prosinci 1962), že “na sing-singu si člověk uvědomuje, že práce není vždycky ctí. Že může být i ponížením. A to i při budování socialismu. Když dělá práci zcela zbytečnou.” Jak vidět, stovky a tisíce plakátů s nápisem: “My stavíme stav-- bu. Stavba staví nás. Vstup i ty do řad hrdých budovatelů VĚSTNÍK • 9 [pageend9]socialismu” vylepených přímo na stavbě, nepomáhalo; “budovatelé” socialismu nebyli příliš hrdi na své dílo, když jim “zbytečná” práce byla ponížením. Každý si jistě klade otázku, proč se dělala nějaká práce, když byla zbytečná ? Tedy, dělala se proto, že bylo kýmsi seshora nařízeno ji udělat: Ty, brigádníku, tu práci musíš udělat a ne o ní uvažovat, jestli má nějaký účel či ne. Brigádnická chasa tedy cítila, že zbytečná práce je ponížením, protože neuměla, nechtěla nebo nemohla se vyjádřit přesněji, že totiž nesvobodná práce je ponížením. A protože každý cítil, že dělá nesvobodnou práci, nenamáhal se, a pokud to šlo, ulil se. Není potom divu, že to na všech stranách vázlo, a tak také u míchačky betonu. “Kdyby se u nás tak betonovalo, jak se umí řečňovat, máme komunismus jen to fikne. Zase potřebujete česnekový klystýr —” rozhazoval rukama stavbyvedoucí. “Co ti dva tady? To máte straníky, ne? Tak šup a chystat cement. Tam ty tři od boudy seberte taky, ze skladu vytáhněte tu nánu, stejně se vám v noci válí s údržbáři, a někdo vám třeba ještě přijde. Ať to jede, Šafářů, namolfix, jináč nás vykopou jako sabotéry . . . Není překážek, které by bolševici nezdolali,” doráží tur, “to není jenom kritisovat, to dokáže každý posera —” Ale to už je příliš mnoho: lidé už pracovali 12 hodin v ocelových prutech a sotva sedí, natož aby vstali a pracovali ještě na noční směně. Jen jeden se však odváží odmítnout celý ten systém popohaněčství: “Tak, mistr, aby bylo jasno na frontě práce — mne si z knížky vymažte, já žádnému demagogovi vola dělat nebudu. Já končím. Na takové fóry nemám konstituci. Čtyřiadvacet hodin u betonu je pro kriminálníky, ať si ten fouňa operuje Stalinem, jak se mu zachce. Jestli jsem něco vydělal, tak mi to pošlete domů, adresu máte v kanceláři. Nebo si za to kupte tabák, já nezbankrotím. Jdeš taky?” obrátil se na druhého. “Kam?” “Chci žít jako člověk,” řekl vzdorovitě a odešel. Když pomineme skutečnost, že reportážní novela “Páteř” je jenom dokladem o době, zůstane nám slovník jejích postav odstrašující ukázkou toho, co všechno se dnes v Československu může pokládat za literární výtvor, protože “Páteř” mezi umělecká literární díla komunistickými literárními kritiky zařazena už byla. A tak, podle jejich názoru, výrazy jako “tele”, “vole”, “svině”, “dacan”, atd. jako označeni pro lidi prý patři do literární češtiny; a tak věty jako “Jestli nebudeš držet kušnu . . .”, “Až u toho nebudeš muset házet zadkem”, “Když se lidem nezavděčíš a nezadáš si s nimi, tak jsi podle nich ta nejhorší svině”, “Ty seš cvok- nutej,” anebo “To je bývalý inteligent, vole.” “Páč je vě- deckej pracovník, tak je cvoknutej, to je normálka. My tě budíme, čoeče, a ty nevíš vo světě, hekáš jako prvnička, Margit, nestyď se, tebe se to netejče,” a tak tyto a mnohé jiné, a horší věty patří asi podle úsudku komunistických literárních kritiků do české umělecké prózy, když o “Páteři” referovali jako o literárně-uměleckém dílu. My však víme s Karlem Čapkem, že skřípající a vrzající řeč je symptomem “něčeho zkaženého v kolektivním životě.” A my víme, že skřípající a vrzající řeč nebyla, není, a bohdá ani nikdy nebude jazykem české prózy. A jestliže přece jen nějaké skřípající slovní výtvory v současném Československu existují, pak to může být cokoliv jiného jenom ne próza, pak to musí být červeným světlem pro všechny, kdo českou prózu píší. Pozn. — Příště “Zelená světla mladé prózy”. BERWYN PRESS 3212-14 S. GROVE AVE. BERWYN, ILL. STanley 8-0204 LAD MEJDRICH • RIK MEJDRICH Ryze česká moderní tiskárna. Tiskařská odborná práce všeho druhu. OFFSET • LETTERPRESS • PROGRAMY V NOVÝ ŽIVOT Československý den na newyorské výstavě. Schůze krajanských organisací dne 8. března. Dne 21. června je Československý den na světové výstavě. Máme všichni radost, že máme možnost představit se americké veřejnosti na velkém programu ve stadionu svými sbory, tancem a sokolským cvičením. Před sebou máme velký úkol, který vyžaduje dalekosáhlých příprav a proto byla svolána schůze krajanských organisací na 8. března, v neděli odp. v 5 hod. po Masarykově oslavě v sokolovně na 71. ulici, na které bude ustanoven či rozšířen výbor Československého dne. Po schůzi v New Yorku, kde ČSNRA bude zastoupena svými delegáty, podáme podrobné zprávy v příštím čísle Věstníku. Na Československý den pořádá ČSNRA výpravu z Chicaga a to již druhou. První odjíždí koncem dubna (podrobnosti uvádíme na str. 11.). Výpravy povede opět ses. Emilie Welclová, zamluveny jsou dva busy a podrobný program je již vypracován. O obě výpravy se jeví již dnes velký zájem a vybízíme proto zájemce, aby se co nejdříve přihlásili písemně v Radě, 4125 West 26th St., Chicago 23, Ill. Usnadníte nám práci a sobě zklamání. Na četné dotazy odpovídáme, že místo pavilonu porobených národů bude v pavilonu Spojených států věnována část ethnickým skupinám a že Slovenský Sokol již vyhověl žádosti a odevzdal pořadatelstvu sletové filmy. Jako protest proti komunismu bude pavilon “Silent Church” dokumentovat světu potlačení církve a nesvobodu v komunistických zemích. Písně pouště. Josef Martínek, povoláním novinář, organisátor, za války tajemník Československé národní rady americké neodolal kouzlu přírody a v předvečer svých 75. narozenin vydává žeň svých básní “Písně pouště”. Jeho lyrika je inspirována arizonskou pouští, ale do sbírky vloudily se, jak již při jeho povaze není ani jinak možné, básně druhu sociálního protestu. Knížka básní vyšla v nakladatelství Universum Press Co. v New Yorku v krásné úpravě. Je to sbírka básní, které byly již publikovány a to ve více než 40 literárních časopisech, antologiích i denících, m. j. The New York Herald Tribune a The Denver Post, a to nejen v celých Spojených státech, ale i v Kanadě a Anglii. Kniha má 130 stran, cena je $3.00 a lze ji objednat v úřadovně ČSNRA, 4125 West 26th Street, Chicago 23, III. V tisku v Hamburku je sbírka českých veršů “Listy z deníku”, která měla být vydána v Praze před válkou, ale Mnichov to znemožnil. Krajané znají Josefa Martínka nejlépe z jeho novinářské práce, z válečných letáků a brožur, z jeho plamenných proslovů na válečných manifestacích. Z jeho spisů je to jeho první větší dílo “Amerika v krizi”, reportáž o průmyslové depresi ve Spojených stáech z let třicátých, která vyšla v Praze před válkou. Krajané jsou mu vděčni především za jeho historicko-sociologickou studii krajanské Ameriky "Sto let jednoty ČSA”, která vyšla před několika lety v Chicagu. Krátce po tom vydala ČSNRA stručnou historii Československé národní radv v Americe, která je souhrnem velkých krajanských událostí tohoto století. (Doporučujeme zvláště členům ČSNRA, aby se seznámili s činností Rady od jejího založení až podnes.) Br. Martínkovi blahopřejeme k jeho věčně mladistvému elánu a přejeme mu, aby se dočkal svobody v Československu, za kterou po celý život bojoval, zde i za mořem. 10 • VĚSTNÍK [pageend10]Bude sokolská poštovní známka?? Velmi mnoho záleží na vás, na jednotlivcích, na spolcích, jak rozvinete celonárodní akci. Bude-li poštovní úřad ve Washingtoně zaplaven našimi žádostmi, naše přání bude vyslechnuto. Gen. poštmistr J. Gronouski je žádosti nakloněn a jeho polský původ a pochopení pro sokolské hnutí dává nám naději, že co se týče jeho osoby přimluví se za vydání poštovní známky k stoletému výročí založení Sokola ve Spojených stáech. Musíme však získat celý výbor poradců, i členy senátu a kongresu, kteří by se přimluvili. Svou žádost mohou opírat hlavně o žádosti tisíce voličů — a to jste Vy! . . . V odbočkách ČSNRA se píší dopisy a žádáme, aby se v této akci pokračovalo zrychleným tempem. Dopište si do AOS, 5611 West Cermak Rd., Cicero 50, Ill., o petici, lépe však když si napíšete vlastni jednoduchou žádost. Uvádíme přiklad: The Hon. John A. Gronouski Postmaster General Washington, D. C. Mr. Postmaster General: (Jméno organisace), an organization of Americans of Czechoslovak descent, respectfully submits a request for the issuance of a U.S. postage stamp commemorating the one hundredth anniversary of the founding of the Sokol movement in the United States. Respectfully yours, (jména úředníků, podpisy přítomných členů) (adresa spolku nebo tajemníka) Ve svém oběžníku, Americká obec sokolská děkuje ČSNRA a Slovenskému Sokolu za. tiskovou službu a návod čtenářům, jak se má postupovat, abychom docílili této pocty uznáním Sokolstva před celým světem. Zprávy z Kanady. Československé národní sdružení v Kanadě, v jubilejním roce dvacátého pátého výročí svého založení, koná sjezd v Torontě a to ve dnech 4. a 5. dubna. Kanadské Sdružení je vrcholnou organisací krajanskou, která se snaží, aby účinně přispěla k osvobozovacímu vývoji v Československu. ČSNRA sleduje pozorně činnost Sdružení již proto, že ve své snaze a činnosti jsme si blízcí. Dámský odbor Čs. národního sdružení měl velmi úspěšný rok. Mimořádnému zájmu se těšily přednášky a filmová představení, jako byla přednáška prof. Hujera o astronomii, dr. Feldmana a dr. Havelkové o psychiatrii, pani Munzové o problémech manželství. Zvláště zdařilý byl večer s návštěvnicemi z Japonska. Zajímavý byl rozhovor se čtyřmi děvčaty na téma: co pro mne znamená vliv čs. rodičů zde v cizině. Pozoruhodné byly filmy jednatelky ses. Vieznerové z cesty po Jamaice. Při každoroční vzpomínce na popravenou dr. Miladu Horákovou hovořil o svých zkušenostech v komunistickém vězení Jaromír Zástěra z Chicaga. Úspěšný, v pořadu již třetí bazar umožnil odboru, že poskytl pomoc potřebným rodinám v Německu, dále organisaci Save The Children’s Fund na kolonii malomocných děti, adoptoval nemocné děvčátko v Hong Kongu a pomohl též krajanským rodinám v Kanadě. Členky odboru dopisují si s několika rodinami přestárlých a nemocných uprchlíků. Předsedkyně Ruth Petříčková proslovila 110 přednášek o Československu v kanadských ženských klubech, zejména církevních. Dámský odbor Sdružení vydal knížečku kuchařských receptů CZECHOSLOVAK RECIPES. Prodává se v místě po dolaru, poštou do USA za $1.50. Objednejte si u: Mrs. Ruth Petricek, 83 Vaughan Road, Toronto 10, Ont., Canada. Výpravy do New Yorku a Washingtonu, D. C. První výprava vyjede z Chicaga moderním autobusem dne 25. dubna, aby zastihla předhoří Blue Ridge a Washington v plném květu. První noc se přenocuje v moderním motelu v Pittsburghu. Ve Washingtonu výprava bude ubytována v krásném moderním Piek Motor Inn ve středu města od 27. dubna do 30ho. Navštíví Mount Vernon, Bílý dům, kongres, pozná krásné boulevardy washingtonské a památné budovy. Ve čtvrtek, dne 1. května výprava odjíždí do New Yorku na čtyřdenní pobyt. Bude ubytována v Belmont Plaza hotelu. Na programu jsou nejdůležitější památnosti města, United Nations, projížďka městem a ovšem světová výstava. Z New Yorku se odjíždí dne 4. května. První zastávka je Hyde Park, rodné sídlo presidenta Franklin Delano Roosevelta na řece Hudson. Pak přes stát New York, krásnou cestou Catskill pohořím v jarní době květů k niagarským vodopádům. Nocuje se na kanadské straně a Kanadou se jede domů se zastávkou v Detroit. Návrat domů dne 8. května. Dopište si o podrobnosti tohoto zájezdu do úřadovny Rady, 4125 West 26th Street, Chicago 23, Ill. Výpravu povede opět ses. Emilie Welclová. Program je pečlivě připraven, jako všechny výpravy Rady v minulosti, které se staly tak populární. Druhá výprava na Čs. den v New Yorku vyjede z Chicaga dne 16. června. Zpráva z předsednictva. Schůze předsednictva se koná pravidelně každé druhé pondělí v měsíci v úřadovně Rady za účasti téměř všech členů. Jsou to: Předsedkyně Vlasta Vrázová, místopředsedové Adolph Cierný a Mikuláš Ferjenčík (od br. Buška z New Yorku je vždy telefonické sdělení neb zpráva), tajemnice Emilie Welclová, pokladník Břetislav Vaněk, dále Karel Glaser, Josef Janečka, Anton Hruška, James V. Krákora, Frank Kratochvil, Václav Kubíček, Karel Rausch, Alois Šalomoun, František Schwarzenberg, Jaromíra Žáčková a kooptovaný člen Vlastislav Chalupa. Hlavní schůzi dne 10. února předcházely dvě výborové schůze: organisační výbor (bří. Chalupa a Šalomoun, sestry Žáčková a Vrázová) jedna] o náborové akci; administrativní výbor (bří. Krákora a Kubíček, sestry Welclová a Vrázová) jednal o běžných problémech úřadovny. Po předložení důležitých dopisů a účtů, ses. Welclová a Vrázová přečetly své zprávy za měsíc leden. Hlavní body jednání: konference European Movement v Bruselu; kulturní výměna, při čemž poukázáno na působeni Rev. Milana Opočenského, zpráva prof. Hlavatého z Bloomington o přednášce Opočenského na universitě; odpovědi senátorů na memorandum Rady; 25. výročí Slovenského státu, připravované slovenskými separatisty; kladení kamene Masaryk Towers v New Yorku; Československý den na newyorské výstavě a dozvuky pavilonu svobody; resoluce a dopis Permanent Committee of Democratic Slovaks; pozvání na sjezd Čs. nár. sdružení v Kanadě dne 4. a 5. dubna; náborová akce členstva mimo Chicaga; rozbor finanční zprávy odboček a oblastí; zahájení příprav na sjezd; kritika Věstníku a tiskové služby; výpravy na Floridu, do New Yorku a Washingtonu. Br. Schwarzenberg, předseda politického výboru, podal zajímavý výklad o návštěvě na Department of State. SJEZD ČSNRA SE KONÁ VE DNECH 18, A 19. DUBNA V CHICAGU. VĚSTNÍK • 11 [pageend11]Z OBLASTÍ A ODBOČEK. CHICAGSKÁ OBLAST. Činnost odboček a zapojených spolků a organisací za rok 1963. Odbočky, spolky a organisace konaly pravidelné měsíční schůze, při kterých mimo záležitostí organisačních promítaly kulturní a cestopisné filmy, vzpomínaly významných osobností a dnů čs. národa a konaly diskuse k významným událostem. Mimo to byly konány přednášky a promítání filmů pro širší krajnskou veřejnost, z nichž zaznamenáváme následující: Odbočka Česká Kalifornie uspořádala v měsíci březnu přednášku dr. Mojmíra Povolného, člena Čs. zahraničního ústavu v exilu, na théma “Afrika a západní svět”. Klub svobodné kultury uspořádal přednášku v měsíci květnu, na které promluvila prof. Milada Součková o směrech novodobé české kultury. Čs. obec legionářská v Chicagu konala schůzi všech účastníků II. odboje v restauraci Stará Praha, při které promluvil gen. M. Ferjenčík. Br. pluk. Pejša měl výstavu akvarelů hub při Čs. dnu, dále vystavoval tyto obrazy v přírodovědeckém museu a zároveň přednášel o houbách střední Evropy. Výstavka měla velký ohlas v americkém tisku, noviny Sun-Times přinesly barevné vyobrazeni vystavených akvarelů, výstavka byla prodloužena a nakonec přemístěna do městské knihovny chicagské. Sdruženi čs. demokratických Čechoslováků a krajanů “Věrni zůstaneme” v Chicagu, společně s Čs. ženskou národní radou v exilu uspořádaly společně s polskými občany den česko-pol- ského přátelství ve Wozniakově zahradě. SVU uspořádal přednášku prof. Dr. Jiráka, společně s promítáním světelných obrazů jeho cesty po Izraeli. Vlasta Vrázová, pro SVU promluvila o svém otci. Manželé Janečkovi navštívili Winnipeg v Kanadě, kde se zúčastnili oslav 501etého trváni Ka- nadsko-československých spolků. Při této příležitosti byl br. Janečkovi předán diplom pro ČSNRA projevující význam úzké vzájemné spolupráce a porozumění. Klub svobodné kultury vydal prohlášení k 17. listopadu, mezinárodního dne studentstva, ve kterém upozorňuje na zneužívání významu tohoto dne čs. komunisty. Prohlášení bylo zasláno na 500 universit, krajanskému a exilovému, a i cizojazyčnému tisku. Pluk. Pejša měl v listopadu další přednášku o houbách a myslivosti. Dr. F. Schwarzenberg promluvil o svém studijním pobytu v Italii, o významu destalinisace a uvolňování v ČSR, o nových směrech římsko-katolické církve, a o společném evropském trhu. Přednášku uspořádal spolek exulantů a krajanů “Věrni zůstaneme”. Čs. ženská národní rada v exilu pořádala jako každoročně tradiční vánoční bazár, který je výstavou lidového umění a vánočních zvyků ve staré vlasti. Dramatické sdruženi Malá scéna sehrálo během minulého roku 3 divadelní představení pro podporu různých spolků. Zvláště poslední představení sehrané pro Čs. ženskou národní radu v exilu bylo úspěšné a těšilo se velké návštěvě. Během roku ztratili jsme několik bratří a sester, mezi nimi bratry Franka Pavelce a br. V. Welcla. Tato strohá fakta o činnosti krajanských spolků v Chicagu jsou důkazem životaschopnosti krajanské Ameriky, a jsme jisti, že při dobré vůli a přičinění se tato práce dá ještě více prohloubit a rozšířit. Dík všem, kteří se o to zasloužili. A. Šalomoun, tajemník. ODBOČKA JAN MASARYK, SEVEROZÁP. PŘEDMĚSTÍ CHICAGA. Dne 8. ledna, odbočka založena dne 18. záři 1963, podala výkaz své činnosti za uplynulé čtyři měsíce. Ze zprávy tajemnice ses. A. Faltusové je zřejmé, že tato nová odbočka se ujala svého úkolu svědomitě a s nadšením. Za svůj program si vztýčila zejména tyto tři body: uvě- domovací práci mezi Američany, reagování na projevy, články, rozhlasové a televisní pořady příznivé, i nepříznivé čes12 • VĚSTNÍK koslovenské věci a věci americké svobody a organisační činnost k získávání nových členů a zakládání odboček. Co bylo v rámci výše uvedeného programu vykonáno: členové odbočky v zaměstnání a v okruhu amerických přátel upozorňují na nebezpečí komunismu a osud porobených národů. Br. Šalamoun dal rozmnožit dva anglické články o komunismu, bude jich použito jako informačního materiálu. Též opatřil film "Communist Encirclement of the United States”, který se promítal na výborové schůzi — a pak na členské schůzi, dne 29. ledna v Lincoln Federal bance v Berwynu, za účasti berwynských krajanů. Během tři měsíců členové odbočky napsali — za svou osobu, ale v rámci činnosti odbočky — celkem 37 děkovných a jiných dopisů, kterými reagovali na věci, jako: pořady te- levisních stanic; články v novinách a časopisech, pojednávajících o obchodování s SSSR a satelitními státy; o prodeji obilí komunistickým státům; o poskytování úvěru komunistickým státům; o legitimních požadavcích západu vůči Sovětskému svazu; o paktu o zákazu nukleárních zkoušek (test ban treaty); o mnichovské dohodě; serii článků o Československu v Chicago Daily News a j. Dopisy byly zaslány na: ABC, CBS, NBC Television Network; senátorům (Keating, Mundt, Douglas, Jackson a j.); kongresníkům (Pucinski, Hosmer a j.); politickým osobnostem (Lord Avon, Richard M. Nixon); novinářům (Drummond, Lippmann, Freedman, Akers a j.); organisacím American Farm Bureau Federation a Illinois Manufacturers Association a redaktorovi Chicago Daily News. Z došlých odpovědí je zřejmé, že dopisy podobného druhu jsou přijímány s povděkem. Ses. J. Karasová, zapisovatelka, a předseda br. Jiří Lippert zahájili pokus v Milwaukee a Cedar Rapids ve věci zakládání odboček, v čemž je jim nápomocen br. Ted Hlu- buček. Tajemnice ses. Faltusová za odbočku vypomohla s psaním dopisů pro organisační výbor ČSNRA a sama napsala větší počet dopisů americkým novinám, členům kongresu atd. Dále: 1. podpořili nálepkovou akci ČSNRA (nálepky “Czechoslovakia Shall Be Free Again”); 2. prací a účastí podpořili ČSNRA na Holiday Folk Fair, pořádaný městem Chicago v listopadu 1963; 3. prací a účastí podpořili bazár Československé ženské národní rady v exilu, pořádaný v prosinci 1963; 4. bří. dr. Chalupa, Hlubuček, Lippert a Křiž a ses. Faltusová spolupracují na vydáváni krajanského a exilového tisku; 5. prostřednictvím organisace “Magazines for Friendship” členové odbočky posílají přečtěné anglické časopisy do různých středisek United States Information Service a pomáhají tím čelit komunistické propagandě ve státech hospodářsky méně vyvinutých v Asii, Africe a Jižní Americe; 6. jako členové různých amerických organisací podporují různé akce, jejichž cílem je lepší porozumění mezi národy. OBLAST NEW YORK. V neděli, dne 8. března, ve 3 hod. odpol. se pořádá tradiční Masarykova oslava v T. J. Sokole na 71. ulici. Zahájí předseda newyorské oblasti Andrew Valušek, za legionáře promluví rev. Josef Šefl, vystoupí žáci české školy, sopranistka pí. Schustrová, u piana Dr. Lexa. Slavnost bude zakončena proslovem rev. Kučery, posledního faráře čs. církve z Kladna. Po slavnosti jsou na 5 hod. svolány krajanské spolky na informativní poradu, na které bude výborem referováno o přípravách na Československý den na newyorské výstavě dne 21. června. Masaryk Towers. Jeden z velkých bytových projektů města New Yorku, za státní záruky, jehož vybudování bude stát 32 milionů dolarů, bude pojmenován Masaryk Towers. Hlavní zásluhu o to má starosta New Yorku R. Wagner. Stavební dohled byl svěřen Slovenskému Sokolu, který zde hodlá založit novou jednotu. [pageend12]Dne 26. dubna v neděli odpoledne bude slavnostní kladení kamene a večer banket v Hilton hotelu, na kterém předsedkyně ČSNRA Vlasta Vrázová odevzdá mayoru Wag- nerovi plaketu Jan Masaryk Award v uznání jeho zásluh o Masaryk Towers. Na banketu vystoupí naše umělkyně Eva Líková. ODBOČKA YORKVILLE, NEW YORK. Odbočka Yorkville ČSNRA v New Yorku si tentokrát pospíšila a uspořádala již v neděli, 26. ledna t. r., veselou Matějskou pouť “po našem”. Třebaže Newyorčané o sobě tvrdí, že jsou otužilí, Matějská pouť se konala ve vytopeném velkém sále T. J. Sokola na Manhattanu. Již od ranních hodin se “hemžil” sál dobrovolníky, kteří stavěli pouťové stánky, nezbytnou šatlavu a především chvalně známou Hospodu u Krobiána. Přesně o 3. hodině odpolední se ozvaly řízné zvuky sokolských pochodů — Matějská pouť byla zahájena. Prvními návštěvníky, jak jsme předpokládali, byly děti. Děti vstupné neplatily a nadto při vstupu do sálu dostaly na uvítanou “lízátko”. Děti věnovaly hlavní zájem pouťovým boudám. Pod dvěma zelenými slunečníky bylo rozloženo na sto pravých perníkových svatomatějských srdcí, věnovaných bratrem Va- šatou a sestrou Uhlířovou. Všechna srdce byla překrásně ozdobena a měla nápis “Z lásky”. U vedlejšího stánku bylo vyloženo rozmanité domácí pečivo a cukroví, které jsem upekla během předchozího pátku a soboty. U dalšího stánku byly vyloženy rozličné čokolády, turecký med, pravý a nefalšovaný “pendrek” a především nezbytné trubky a frkačky. Ty přirozeně byly rozprodány nejdříve a po jistou dobu byly konkurencí vyhrávající kapele. U dalších stánku byly na prodej nafukovací balonky, překrásné panenky a pro dospělé — korále a jemná bižuterie. Po 5. hodině se otevřela Hospoda u Krobiána, jejíž vybaveni včetně vuřtů, tlačenky, pravých československých okurek z Kanady a jiných hospodských lahůdek, dodal br. Va- šata. Hospodský "Krobián” si vedl znamenitě. Opodál sestra Uhlířová rozprodávala “hladovým” párečky a rohlíčky z “české čtvrti’, zatím co sestra Smržová prodávala kávu a moravské koláče. Sálem pobíhal známý krajanský ochotník br. Bartásek ustrojený velmi vtipně za siláka-zápasníka a nabízel stůl od stolu “lopatky”. Br. Bartásek nikdy neopomenul ukázat všem přítomným věc přichystanou pro štěstěnu. A bylo toho mnoho -— láhve vina, salámy, hračky, srnčí hřbet, uzené maso, rozličné věci pro domácnost i pro ozdobu. Budiž však po pravdě zaznamenáno, že to nejlepší nám odnesli naši hosté z odbočky Long Island. K večeru se pak rozehrála k tanci cymbálová kapela Národopisné Besedy, která tentokráte, bohužel, nastoupila bez cymbálu, ale s chutí a ochotou, kterou dlužno ocenit. O půlnoci jsme se rozcházeli, mnozí z nás unaveni, ale s vědomím, že dobrá věc se podařila. Jarmila Svitavská-Walzelová, tajemnice. • PRVNÍ ODB. NA LONG ISLAND. Hlučno a veselo bylo v českém domově v neděli, dne 19. ledna. Sešli se sousedé z Astorie, New Yorku i z přifařených obcí Woodside, Elmhurstu a Winfieldu. Odbočka připravila zábavu pro malé i velké ke spokojenosti všech. Jára Kohout složil líbivou pohádku “Kouzelné housle”, kterou také se svými ochotníky pěkně vykouzlil. Pani Šustro- vá obohatila program svým zpěvem, malá Maruška Pecháč- ková virtuosní hrou na piano a chlapci Waldesovi hrou na cello a křídlovku. Každý něčím přispěl, kumštýři s Járou Kohoutem v čele, sestry hospodyňky pohoštěním. I věcí do tomboly se hodně sešlo. A pak byly děti. Přivedla je jejich učitelka Millerová, celou svou početnou školu v národních krojích, zaplnily jeviště od nejmenších až po velké školáky. Zpívaly písničky, deklamovaly. Pán Bůh vám požehnej, české děti, i Vašim maminkám za to, že Vás posílají do české školy. Ať dlouho ještě zpíváte a mluvíte spanilou českou řečí a naučíte i své děti. Kéž nikdy nezapomenete ve svobodné nové vlasti zem svých rodičů! Krásné nedělní odpoledne v srdečném krajanském prostředí povzbudí i potěší, a dá zapomenout na všední trampoty. Též naše měsíční schůze, pořádané každý měsíc, jsou jako svátky, sejdou se členové a přivedou i hosty. My totiž po vyřízení spolkových záležitostí máme vždy hodinku, i déle pro zábavu a besedu. Několikráte k nám promluvili krajané po své návštěvě Československa o svých dojmech, nebo i uprchlíci, kteří právě přijeli do USA. Na únorové schůzi byl to opět náš předseda prof. Bušek, který nám opět připravil výlet, tentokráte na Sicilii, kterou loni procestovali se ses. Buškovou. Promítali překrásné záběry vykopávek, historických staveb, zřícenin, mořských zálivů. Bylo to ů- chvatné. Těšíme se, že naše procházky s Buškovými nejsou ještě u konce. Na minulé schůzi bylo odhlasováno zaslat do Chicaga $200.00. Z únorové zábavy též bude pamatováno na činnost Rady. Oceňujeme Vaši práci, při dobré vůli přece jenom se dá mnoho udělat. Frank Havlík, tiskový referent. ODBOČKA JAMES HOVORKA, ST. PETERSBURG, FLORIDA. Zahájili jsme nový rok rušně, dne 12. ledna jsme pořádali jitrnicové hody s velkým úspěchem a týden nato, dne 20. ledna, se konala valná hromada, byla to spíše slavnostní hostina, neb jsme hostili členy. Konala se volba úředníků a jednohlasně byla znovuzvolená předsedkyní naše dobrá pracovnice ses. Helena Hovorková; dále br. Alex Konečný, místopředseda, ses. Marie Machalová, druhá místopředsedkyně, br. Alois Janáček, tajemník, br. Lawrence Sedletz, pokladník, br. Albert Ka- labza předseda zábavního výboru, dopisovatelka a členství ses. Irene Sedletzová. Doufáme, že za vedeni starých i nových úředníků naše odbočka bude vzkvétat nadále, za spolupráce všech členů a československých přátel v St. Petersburgu. Našim heslem je snášenlivost, upřímnost a dobrá vůle. Večírky se konají každou druhou a čtvrtou neděli v Letter Carriers Hall, 314 — 15th Ave., South. Manželé L. Janáček se ženou dojížději ze Zepherville a vyhrávají nám k tanci. Je vždy veselo u nás, přijeďte a seznamte se s krajany návštěvou v St. Petersburgu z celých Spojených států. Upozorňujeme na důležitou krajanskou událost, na kterou se těšíme celý rok: koncert české a slovenské hudby k oslavě narozenin presidenta Masaryka. Letos se koncert pořádá již v úterý, dne 3. března, odpoledne ve Williams parku, kterého se zúčastni výprava ČSNRA z Chicaga. Koncert bývá navštíven krajany i z daleka, stal se dostaveníčkem Američanů československého původu. Přijďte i Vy. Irene Sedletzová. VÝPRAVA ČSNRA, vedena ses. Emilie Welclovou, bude ubytována od 29. února do 4. března v nedaleké Tampě v novém výletním hotelu a domově Slovenského Sokola, Courtney Campbell Causeway, 7616 West Columbus Drive, tel. Area Code 813 — 877-8395. V Miami Beach je výprava ubytována od 4. do 13. března v Atlantic Towers, 42. ul. a Collins Ave. Zájezd konči třídenním výletem na Bahamské ostrovy. TISÍC DOLARŮ ČSNRA. Před uzávěrkou došel nás první příspěvek na sjezd ČSNRA a to tisíc dolarů od odbočky James Hovorka v St. Petersburgu. Od svého založení tato odbočka patří mezi první v konání svých povinností. Projevuje vzácné pochopeni pro věc a vyvinuje velké úsilí, obzvlášť v zimních měsících, aby obohatila naši pokladnici. Děkujeme obzvlášť pracovnímu kroužku bratří a sester, kteří umožňují tyto dobré finanční výsledky. VĚSTNÍK 13 [pageend13]ODBOČKA MASARYKOVO SDRUŽENÍ V DETROIT, MICHIGAN. Únorová schůze byla početněji navštívena a vykonány přípravy pro příští podniky. Opožděně byly provedeny volby na rok 1964, hlásim některé změny. Předsedou byl zvolen dlouholetý člen, pracovník a snaživý úředník br. Jan Sklenář; místopředsedou zasloužilý br. Rudolph Herman, tajemníkem zůstává br. Anton Benesh (již 16 let) a účetnici zvolena ses. Magda Heřmanová, ježto dosavadní účetní br. Karel Mareš pro svou zaměstnanost se nemohl dále věnovat této důležité funkci. Zástupci do Oblastního výboru zůstávají nadále br. Rudolf Heřman, sestry M. Heřmanová a Elsa Zemenová. Vzpomínka na presidenta Masaryka a Jana Masaryka bude v sobotu večer, dne 14. března (7. března nebyla volná síň) v Dearborn Center. Zajištěn je důstojný pořad hudební, zpěvní, recitační, i pohoštěni účastníků. Naše dobré sestry jsou žádány již nyní o dary pečiva. Dále, naše odbočka se zúčastní v sobotu večer, dne 29. února, banketu k poctě zasloužilé ženy z ukrajinské národnostní skupiny Miss Mary Beck, dlouholeté schopné radní města Detroitu. Dne 3. března se koná veliký koncert Detroit Symphony jménem pomocné organisace pro pomoc potřebným bezdomovcům uprchlíkům zejména v Evropě. Všechny americké organisace, i z cizonárodních vrstev, jsou v přípravném výboru. Podrobnosti o podnicích přineseme příště. Schůze vzdala čestnou vzpomínku zemřelé sestře Emě Šťastné. Dále byly zaslány pozdravy s přáním brzkého uzdravení sestře Z emenové, která utrpěla zranění pádem na ulici. Průběh a nálada schůze nás povzbudila k další činnosti odbočky, založené r. 1948. Br. Heřman vede opět Great Decision program. Neúnavný a snaživý pracovník odbočky, br. Heřman, opět byl zvolen vedoucím účelných a zajímavých diskusí v rámci národně založené akce “Great Decision” diskusi. Br. Rudolph Heřman vede tyto diskuse dvakráte týdně v Dearborn, ve středu ve YMCA, v pátek večer v Dearborn High School, mimo denních přednášek ve školách. Přejeme našemu čilému bratru mnoho zdaru v záslužné činnosti. Století Sokolstva. Sokol a Sokolice Detroit pracují jako všechny naše organisace ve Spojených státech v záslužné akci k vydání poštovní známky k poctě století Sokolstva v Americe. Zvolen byl přípravný výbor, který ve spojení s Americkou obcí sokolskou zahájil akci zasíláni žádosti na naše úřady ve Washingtonu. Aby byla známka ta vydána příštího roku 1965 je nutno zasiati co nejvíce žádostí, jak sokolských členů, tak i z řad bratrských a sesterských organisaci, přátel a veřejnosti vůbec. Výbor proto se obrací na všechny dobré lidi naše se žádostí, by zasílali žádosti o vydáni známky. Jednoduchý dopis nebo poštovní lístek na The Hon. Postmaster General, John Gronouski, Washington 25, D. C., a na kongresníky a senátory z našeho státu vykoná mnoho ku zajištění vydání známky. Později dostaneme natištěné dopisy a listky, jakož i petice k vyplněni, prosíme však již nyní o započetí akce. Čím více žádostí, tím spíše budou naše vedoucí ve Washingtonu přesvědčeni, že veliká sila amerického národa je za vydání známky v uznání záslužné národní činnosti sokolské v Americe. Zašlete žádosti co nejdříve! Nazdar! A. Benesh. Ó, zdraví, budiž požehnáno! Tys nad všecky poklady a zlato, tys to, co povznáší naši duši a otevírá všecky schopnosti její, aby mohla přijati poučení a zamilovati si ctnosti. Kdo má tebe, má jen malé požadavky, a kdo je tak ubohý, že se mu nedostává tebe, tomu nedostává se také všeho ostatního — Sterne. Brig. Gen. Jan Slezák vyznamenán. Vynikající krajan brig. generál John Slezák ze Sycamore, Ill., byl jmenován laureátem Washingtonovy ceny na rok 1964. Tato cena je udělována ročně vynikajícímu inženýru sdruženou organisaci amerických inženýrů. V minulosti obdrželi tuto cenu m. j. Herbert Hoover, Henry Ford a O. Wright. Vyznamenání mu bude uděleno na slavnostním banketu ve Furniture Club of Chicago, 667 sev. McClurg Court, dne 20. února. Cena bude mu odevzdána Ernestem R. Hen- dricksonem, předsedou Western Society of Engineers, načež gen. Slezák promluví na théma “Human Factors in Management”. Účast na banketu přislíbil guvernér státu Otto Kerner. Brig. gen. Slezák se narodil v Starej Ture v Československu r. 1896 a do Spojených států přijel ve věku 19 let. Sloužil v první světové válce a hodnost strojního inženýra dosáhl na universitě státu Wisconsin. Za vlády presidenta Eisenhowra byl náměstkem ministra armády. Je předsedou Kable Printing Co. v Mt. Morris, Ill., důvěrníkem Illinoiského technického institutu a ředitelem Illinois Bell Telephone Co., na správní radě celé řady společností a organisaci v Illinois, i v sousedních státech. Přátelé ČSNRA mají v živé paměti oslavu 28. října a přednášku slavnostního řečníka pluk. Slezáka, který každoročně pamatuje na Československou národní radu americkou. Všechny cesty povedou na premieru hry "Lincolnova první láska". V neděli, dne 15. března, Dram, odbor ČSA státu Illinois předvede novou českou hru v Sokole Havlíček-Tyrš. Nepromeškejte spatřit hru “Lincolnova první láska”, kterou Dram, odbor ČSA státu Illinois uvede po prvé, dne 15. března 1964 v Sokole Havlíček-Tyrš v Chicagu, Ill. Pošlete- li $1.00 a obálku se známkou, vstupenka Vám bude zaslána. Adresujte objednávky vstupenek na Dramatický odbor ČSA, c/o CSA Office, 2138 South 61st Court, Cicero, Illinois 60650. Učiňte tak ještě dnes! Československá národní rada, ve které jest Jednota ČSA zastoupena, doporučuje našim krajanům zvláště dnes tuto vlasteneckou hru. THIS IS CSA'S 110th ANNIVERSARY YEAR Our Society is one of those significant undertakings which from small beginnings has grown to great stature. The Membership Drive this year is especially enthusiastic in view of the fact that our CSA is celebrating its 110th anniversary. You are invited to become a member. REMEMBER—we deal with precious treasures: protection and security. CSA activity is in itself a school for democracy in which individuals voluntarily assume and fulfill obligations to the organization and to one another. YOU ARE INVITED TO HELP BRING OUR C.S.A. THE BEST BIRTHDAY PRESENT IT COULD WISH FOR—BY BECOMING A MEMBER NOW! Czechoslovak Society of America Pioneer of Fraternal Life Insurance 2138 South 61st Court Cicero 50, Illinois 14 • VĚSTNÍK [pageend14]NÁROD SOBĚ. Stále ještě jsme VELMI pozadu s veřejným poděkováním všem, kdo nám koncem minulého roku poslali dar na úhradu naši práce. Tyto listiny dárců, které sestavujeme, jsou jednou z nejradostnějších našich povinností — ukazují, jakou širokou podporu má krajanská věc v řadách amerických Čechů a Slováků a kolik obětavosti je ještě mezi námi pro demokracii, svobodu a naši starou vlast. $150.00: Odbočka T. G. Masaryk, Los Angeles, California. $112.00: Odbočka ve Washingtoně, D. C. $100.00: Americké sdružení “Masaryk”, Detroit, Mich. $90.00: Oblastní výbor ČSNRA v Chicagu. Po $50.00: M. A. Jansa, M., F.A.A.P., Landover Hills, Maryland; Masarykův klub, Owosso, Mich. $26.00: A. Juliš, San Carlos, Calif. Po $25.00: Frank Havlík, Long Island City, N. Y.; J. Z. Uhlíř. $12.00: J. Jíra, Rush Center, Kansas. $11.00: A. M. Whitney, Chino, Calif. Po $10.00: L. Kaminský, Hopkins, Minn.; manž. Vorlíč- kovi, New York, N. J.; STJS, Perth Amboy, N. J.; STJS, župa Jan Holly, Nesquehoning, Pa.; Miss M. Tůma, North Miami, Fla.; manž. Moravcovi, Riverside, Ill.; J. Vencl, Cleveland, Ohio; F. Proška, Lyons, Ill.; Mrs. S. H. Prince, Blue Island, Ill.; V. J. Mládek, Washington, D. C.; H. Maras, Jackson Heights, N. Y.; Ana Turnovec, Geddes, S. D.; G. W. Bouček, Berwyn, Ill.; Knakaľs Bakery, Culpepper, Va.; J. Brandeis, Washington, D. C. $7.00: J. Svoboda, Sound Beach, N. Y. Po $6.00: Lodge Miami č. 464, North Miami Beach, Fla.: E. Sedláček, New York, N. Y. Po $5.00: Klub svobodné kultury, Berwyn, Ill.; Sokol Town of Lake, Chicago; S.T.J.S., Lodge #26, Guttenberg, N. J.; manželé Rauberovi, Atlanta, Ga.; S.P.J.S.T., Řád “Pokrok”. Dallas, Texas; Z.Č.B.J., Řád č. 86, Buckingham, Iowa; B. Menšík, Pacific Grove, Calif.; J. Turek, Chicago; Mrs. L. K. Foxlee, Montvale, N. J.; Col. J. Skála, Tucson, Ariz.; Mrs. C. Pfleger, Westchester, Ill.; sestry Lukešovy, Ord, Nebr.; Sommer & Maca, Chicago; J. Storkan, Evanston, Ill.; Maria K. Zguris, Greenfield Center, N. H.; Sonia Humel, Shaker Heights, Ohio; E. Lenhart, San Francisco: J. Žák, Berwyn, Ill.; B. Lewis, Washington, D. C.; manž. Janečkovi, Berwyn, Ill.; Dr. J. Lettrich, Washington, D. C.; L. J. Zvonek, Rosebud, Texas; Agnes Zadražil, Los Angeles; E. Salasková, Tucson, Ariz.; Fr. Kučera, Blackwell, Okla.; J. C. Steiner, Chicago; L. T. Tibenský, Chicago; J. Kosnar, Chicago; J. J. Chalupník, Verdigre, Nebr.; Irma H. Tobiska, Fort Collins, Colo.; Agnes Lukáš, Chicago; manž. Krizoví, Berwyn, Ill.; Lillian Piotrowsky, Chicago; J. T. Chrástka, Berwyn, Ill.; V. Perk, Chicago; manželé Nevtípilovi, Berwyn; J. Knop, El Segundo, Calif.; Řád Owosso, 242, Z.Č.B.J., Corunna, Mich.; manželé Cábovi, Cicero; manž. Berkovi. Chicago; F. Kratochvil, Berwyn, Ill.; F. Skubník, Westchester, Ill.; Sokol “Nová Vlast”, Cleveland, Ohio; Rose A. Kriha, Alhambra, Calif.; S.T.J.S., č. 20, Kittanning, Pa.; Dr. E. J. Krahulik, Los Angeles; Svatava Jakobsonová, Cambridge, Mass.; V. S. Růžička, Glendale, Calif.; Rose Stehno, Desplaines, Ill.; Hilad Pinkus, Monroe, Mich.; Civic Savings & Loan Association, Chicago; Helen's Continental Beauty Salon, Chicago; Prospect Federal Savings & Loan Association, Chicago; J. Mizialko, Chicago; C. Schamanek, Farmington, Mich.; Z.Č.B.J., Ross, N. D.; Circle of Czech Women, Dallas, Texas; M. Kybal, Tulip Hill, Washington, D. C.; F. Rejlek, Los Angeles; Dr. Z. Cerna, Washington, D. C.; Blanche S. Pospíchal, Omaha, Nebr.; C. Wiesner, Washington, O. C.; J. O. Hanus, Miami, Fla.; manž. Jedličkovi, Parma, Ohio; Josefina Vacek, Los Angeles; Jan O. Mechura, Houston 4, Texas; John T. Heinz Corp., Broadview, Ill.; F. Kareš, Chicago; J. Košťál, Chicago; American Czechoslovak Social Club, North Miami, Fla.; Lincoln Federal Savings & Loan Association, Berwyn, Ill.; Mrs. C. Fiedler, Great Falls, Montana. $4.25: Mrs. J. Kolder, Flint, Mich. Po $4.00: Manž. Krapáčovi, Berwyn, Ill.; A. Šeda, Pacific Grove, Calif.; J. Pilař, Hollywood. $3.80: Sokol New York, New York, N. Y. Po $3.50: Mrs. L. Strobl, Chicago; Sokol Galveston, Galveston, Texas. Po $3.00: I. J. Kovář, Berwyn, Ill.; Františka Gabriel, Berwyn, Ill.; S. R. Chrástek, Dearborn, Mich.; Barbara Illichman, Chicago; W. a T. Beneš, Stafford Springs, Conn.; dr. F. Lukeš, Chicago; Fr. Kubu, Chicago; J. Barta, Berwyn, Ill.; K. Erba, Chicago; J. Vencel, Los Angeles; J. Veselý, Brookfield, Ill.; G. Krčmář, Chicago; Mary Gvechak, San Bernardino, Calif.; C. Brubel, Oneida, N. Y.; Mary Paleš, Chicago; prof. R. Wellek, Hamden, Conn.; manž. Švarcovi, Yankton, S. D.; manž. Burvalovi, Desplaines, Ill.; J. Ondráček, Milwaukee, Wis.; nejmenovaný, Chicago; W. F. Očenášek, Miami, Fla.; Mrs. Wm. Bauer, North Hollywood, Calif.; Mrs. A. Lorence, Chicago; F. Šimek, Chicago; Řád Žižka, č. 28, Č.S.A., Cleveland, Ohio; Klub Pražských Pepíků, Cleveland, Ohio; Josephine Holek Young, San Lorenzo, Calif.; Anna Barga, Schenectady, N. Y.; V. Kubíček, Cicero, Ill.; A. Rohel, Berwyn, Ill.; S. Maršík, Detroit, Mich.; J. Bakes, Union , N. J.; Marie Vítková, Cedar Rapids, Ia.; Mrs. M. A. Hrack, Van Nuys, Calif.; rod. J. M. Krále. Cicero, Ill. Po $2.00: Sbor Soběslava, č. 3, J.Č.D.aP., Pittsburgh, Pa.; Sokolská župa Severovýchodní, Shaker Heights, Ohio; S. J. Stulík, Mill Valley, Calif.; manž. Konečných, St. Petersburg, Fla.; Pauline Kleksen, St. Petersburg, Fla.; ses. Jarošová, Chicago; Sylva Neužil, Mamaroneck, N. Y.; manž. Hys- manovi, Cicero, Ill.; R. Liška, Chicago; Anna Tomáš, Chicago; manž. Brodečtí, Chicago; Řád “Sesterská Láska”, č. 25, Č.S.A. Po $1.00: J. A. Novák, Chicago; Lodge Thomas Jefferson, No. 168, East Moline, Ill.; S.P.J.S.T., Lodge 13, Dime Box, Texas; Sbor “Ladislav-Jaro”, č. 2, J.Č.D.aP., Warrenville Heights, Ohio; Sbor “Libuše”, č. 1, J.Č.D.aP., Aurora. Ohio; Řád “Frederick Phillipse”, č. 263, Č.S.A., Yonkers, N. Y.; G. J. Blum & Associates, Cicero, Ill.; Řád “Hvězda”, č. 230, Ulen, Minn.; Dr. H. Poupa, Cicero, Ill.; Řád “Hodonín”, č 188, Minot, N. D. Získejte nám čtenáře Věstníku a American Bulletinu. Prosíme členy ČSNRA o adresy přátel, kteří by se zajímali o naši činnost. Zašleme jim na Vaše doporučení zdarma několik výtisků na ukázku. Vystřihněte a vyplňte následující: Zašlete zdarma ukázková čísla Věstníku nebo Bulletinu (podtrhněte žádané) na Jméno________ _____________________________________ Adresu_____________________________________________ Vaše jméno __________________________________ _____ Prosíme hlaste včas změnu adresy. Ušetříte nám čas i peníze a sobě zajistíte dodávání Věstníku. Jméno______________________________________________ Nová adresa_______ _________________________________ Stará adresa_______________________ ____ ___________ VĚSTNÍK 15 [pageend15]CAPITOL FEDERAL SAVINGS 3522 WEST 26th STREET CHICAGO 23, ILLINOIS Phone—Dial 521-5200 Vklady pojištěné agenturou vlády Spoj. států do $10,000. Ústav Capitol Federal Savings and Loan Association byl založen r. 1907. CHARLES T. SALÁK, předseda Staletá zkušenost našeho lidu ve staré vlasti s moderní vědou nové vlasti se spojily a vytvořily léky tak účinné a již tisíci vyzkoušené: Bol-ven a Zdravitamin, které pomáhají uvolniti napětí a únavu v těle. Pomáhají povzbuditi dobrý oběh krve, uvolniti ztuhlý, neohebný krk. Pomáhají bolavým ramenům, napětí v hlavě a povzbuzují zdravý spánek. Pomáhají uvolniti křeč svalů v zádech a křeče v nohou a napomáhají vůbec v tak četných případech bolestí jako z reuma, artritis, lumbago, bursitis a neuralgia, neuritis. Jeden Zdravi-tamin ráno a 2 až 3kráte za den jeden Bolven a bolest je ven. I vy budete již bez bolesti, když si napíšete teď o 100 tablet čtyřléku BOLVEN dvojnásobné účinnosti za $2.90 a Zdravi-tamin buď menší na 5 týdnů užívání za $3.98 nebo tu výhodnější dvojitou láhev ZDRAVI-TAMIN kapsle na 10 týdnů užívání jen za $6.98 vyplaceně se zárukou. Přiložte cash, money order, šek nebo na COD. EUROPEAN DRUGS Břetislav Jelínek, čsl. lékárník 3255 — 10th W. SEATTLE 99, WASH. (Advertisement) SECOND CLASS POSTAGE PAID at Chicago, Illinois V Ě S T N Í K 4125 West 26th Street Chicago 23, Illinois CNCA Tours to New York and Washington See the World Fair with us (Page 11) [pageend16]