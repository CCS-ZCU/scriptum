ČESKOSLOVENSKÝ SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO V ZAHRANIČÍ Ročník 40. BŘEZEN - DUBEN 1990 Číslo 3.-4. (393-394.) PRAHA? Dipl.Arch. Rudolf Fiala starosta Ústředí Československého sokolstva v zahraničí Když vyslovíme jméno hlavního města naší vlasti, Československé republiky, nezůstáváme při našem sokolském myšlení pouze u něho. Je to symbol pro místo, kde se nám všem 7. ledna 1990 zrodila, lépe řečeno k novému životu probudila Československá obec sokolská. Se všemi průvodními jevy rození nebo probuzení. K radosti všech, kteří jsou při příchodu nového člověka, který poprvé spatřil světlo světa, nebo všech těch, kteří se probrali z hlubokého spánku. A také se starostmi a nadějemi i obavami: bude toto dítě zdravé, poroste do nadějné doby, nám i všem k radosti a uspokojení? S častými starostmi i problémy spojenými při probuzení otázkou, co nám tento nový den přinese? Prožiji ho v uspokojení vlastním i druhých? Ani přerušení nacistickou okupací nemohlo zastavit cestu pronásledováním, persekucí, vězněním i popravami. Vzepjetí se ve více než milionovou sílu Sokola ukázalo po roce 1945 hodnoty, které byly v sokolstvu uloženy. Ani pronásledování, případně skryté překážky ve staré monarchii Rakousko-Uherské nezastavily růst. Rozběh ve svobodné republice byl už uvědomělým během k Tyršovu "Úkolu, směru a cíli". Když tedy myslíme na Prahu, jako místu nových počátků, nadějí i předsevzetí, nedílně s tím spojujeme Brno, Bratislavu, ale i poslední obec i osadu našeho domova, domova svého zrodu a mládí, svých předků. A zde všude se rozvíjelo hnutí Tyršem a spolupracovníky k životu vyvolané, jeho růst, dobou dané otázky, problémy, které ho znovu a znovu formulovalo. Toto vše, desetiletími usilovné činnosti se utvářející, se stalo hybnou pákou mnoha našich členů. [pageend1]Nástup nové diktatury, tentokrát komunistické, která si ještě plněji uvědomovala hodnotu a sílu sokolské myšlenky, bránicí demokracii a hlásající lidskost a bratrství v jejich pravé podobě, se snažil, vše co ještě zůstalo a znovu se formovalo, zničit. Zničit způsobem rafinovanějším, než je zákaz či persekuce. Pod rouškou podpory začleněním do organizační formy, která je plně kontrolovatelná a manipulovatelná. Sliby, výhodami si kupovala a ještě kupuje slabé, kteří pro okamžité osobní, sobecké zisky jsou ochotni prodat myšlenku volnosti, svornosti a bratrství. Ze ani toto vše nestačilo k naplnění lidských hodnot, po kterých toužili, je právě znovu probuzené sokolské hnutí v jeho plné šíři, jehož další stavební kámen byl přitesáván v posledních dnech minulého desetiletí a položen na novou sokolskou stavbu v prvních dnech konečné dekády dvacátého století sjezdem 7. ledna 1990. Nadšením celkem menšího počtu sester a bratří položilo další kámen k budově, která se má rozvíjet do šíře i výšky. Je samozřejmé, že na mnoha místech našeho staveniště spolupracovali mnozí nejmenovaní, ale bez jejichž přiložení ruky k dílu by se stavba neuskutečnila. Ti všichni připravovali a pracovali za podmínek ne právě nejvhodnějších, ve skrytu, v odklonu od září reflektorů řízených panující politickou mocí, udržující celý národ v poslušnosti a plnění toho všeho, co diktatuře sloužilo. To vše, co se nyní v Československu děje, může utvářet, bylo umožněno i pomocí hnutí i v jiných státech a národech, stejné Úpicích pod knutou zvrhlé politické myšlenky. Prvním týdnem tohoto roku jsme ale pouze vykročili k cestě, která bude pro nás radostná, na kterou se těšíme, ale která bude také těžká, s mnohými překážkami, zatáčkami, křižovatkami. Právě vědomí těchto potíží nás ale musí v našem úsilí zocelit! Ve statutu Ústředí československého sokolstva v zahraničí při jeho ustavení je vyjádřeno jeho jasné poslání: plnit funkci, kterou přerušená činnost ČOS v naší vlasti vykonávat nemůže. V sokolském slibu jsme řekli, slíbili, že budeme usilovat o návrat demokracie do Československé republiky v duchu Masarykově a Štefánikove. To platí tudíž pro všechny nás, kteří jsme rozptýleni po celém svobodném světě a zase sdruženi v Sokole, jeho jednotách a župách, ale také s plným vědomím povinností nás všech ke staré vlasti a sokolům, kteří tam jsou, po různu ve skrytu činným. Právě zde, po nadějných politických změnách v Československé republice je náš první úkol: pomoci znovu vybudovat zdravou sokolskou obec, postavenou a pokračující na starých, pevných, osvědčených základech. A tyto byly dány Tyršem, Fugnerem, jejich spolupracovníky a následovníky až do dnů svobody a demokracie v rámci a na půdě nového státu, Republiky československé. Do exilu jsme přišli v různé době, v různém stáří i s různými základy doma získanými. Ale mnozí z nás se už mimo původní vlast narodili. Žijeme tady, byli jsme vychováni prostředím, názory i mnohými svéráznostmi, v mnohém odlišnými od našeho dřívějšího prostředí. Způsob života, zvyklosti 50 [pageend2]rázu společenského, ekonomického, pracovního se lišili od nám známých, nám vlastních, dosavadních. Během doby jsme vědomě nebo nepřímým působením převzali mnohé z nového prostředí. Některé k našemu prospěchu, jiné záporně. Byly to znalosti i návyky v povolání, vzdělání, schopnosti hodnotit věci i lidi, jejich cenu a směnnost ve vztahu k hodnotám vyšším. Přesto, že si říkáme, nebo se říká o nás, že jsme vrozeně pracovití, svědomití a nevím jaké ještě kladné je hodnocení nás, poznali jsme, že se mnohému musíme v novém prostředí učit, osvojovat si, abychom tak udrželi krok, nebo dokonce dík schopnostem vynikli nad průměr. Ne neposlední vlastností, které jsme se dříve nebo později museli přizpůsobit nebo naučit, ji osvojit, je znalost hodnocení hmotných statků - peněz. U mnohých, dík výchově z domova to nebylo tak těžké. Vyrůstali jsme v rodinách, prostředí, kde slovo "šetřit" nebylo neznámé. Tím se vytvářely po generace různé hodnoty, duchovní i hmotné. Výkyvem v celém systému národohospodářském, který zdomácněl v zemích za tak zvanou železnou oponou, zapříčiněným tak zvaným společným vlastnictvím u mnohých "u nás doma" byl příčinou ke změně myšlení mnohých v tomto směru. Určitá bezvýchodnost z daného stavu, nemožnosti z ušetřených hodnot si něco podle vlastní vůle a chutě i potřeby pořídit, dopřát, vedla ke zlehčení hodnot a tím k určitému lehčímu, nebo dokonce jejich lehkomyslnému vydávání. Zít "na dluh" se stalo mnohým normálním způsobem a nazíráním v denní praxi. Právě zde je podstatný rozdíl v mnohém, co si musíme uvědomovat. Přání a jejich splnění musí býti v souladu, v rovnováze! Našim přáním a tužbou je a bude naši sokolskou domácnost zde v zahraničí v této rovnováze udržet a posilovat. Tu domácnost, kterou nám všem představuje a představovat musí Československá obec sokolská chceme míti hezkou, dokonalou, vyzdobenou vším, co si my sokolové přejeme. Vždyř je to také naše domácnost, do které patříme, do které se rádi hlásíme, ať jsme kdekoliv a kam se rádi jako do vlastní rodiny vracíme, ať už někdy bohužel jen na chvilku. A protože vše, co jsme si řekli, chceme uskutečnit, musíme jako dobří hospodáři řádně spravovat vše, co jsme zde získali, "zahospodařili", s přáním ale také vědomím, že rovnováha mezi tím co bychom chtěli a tím co můžeme, musí být zachována. To vše s vědomím ceny a vynaloženého úsilí, které bylo k získání těchto hodnot nutné. Děti ocení dar rodičů jen tenkrát, když jsou správně informováni o cestě k němu a námaze i úsilí k tomu vedoucí. Naše radost i uspokojení je a bude tím větší, čím více uvidíme naši původní domácnost-vlast hezčí a dokonalejší. To je také náš nejbližší úkol, směr a cíl! K tomu také právě v této době, tak neočekávaně změněné, patří veškeré úsilí a práce pro přípravu našeho VII. sletu Ústředí čs. sokolstva v zahraničí, který právě v zahraničí je posledním a který bude ve dnech 5.-9. července v Paříži a sokolské setkání mnohých z nás se sestrami a bratry v Praze ve dnech 14. a 15. července 1990. A tak na shledanou v Paříži a v Praze! 51 [pageend3]POZDRAV ČESKOSLOVENSKÉ OBCE SOKOLSKÉ ČESKOSLOVENSKÉMU SOKOLSTVU V ZAHRANIČÍ Ustavující sjezd znovuobnovené Československé obce sokolské (COS) konaný dne 7. ledna 1990 v Praze usnesl zaslání zdravice československému so- kolstvu v zahraničí, jejíž text přinášíme: Naše vzájemné duchovní spojení vyjádřené ve zdravici COS prokážeme společně na letošním sletu v Paříži a zvláště pak na Sokolském srazu v Praze 14. a 15. července v Praze. Předběžný pořad tohoto "posletového setkání sokolstva" v Praze je uveden v pozvánce COS na následující straně. Protože přípravy k zdárnému zajištění tohoto podniku je nutno provést urychleně, žádají se odpovědní činovníci jednot a žup, aby účast a přání svých příslušníků oznámili co nejdříve COS podle vzoru otištěného formuláře. 52 Nazdar !Za Československou, obec sokolskou V Praze 7.ledna 1990 Boris Uher, Bořivoj Petrák , vzdělavatel starosta án^ Ja— ' Milí bratři, milé sestry! %zdrajnj<Lrne Jás z astasujícího- sjezdu, CO S W. vlasluýrízkoapiia, náóllase, láska, C zóýam, kiíirýjste nám, všchnb prcýzvovali, mnozújste se slétli, zz vseck, koncu suita, aby sĺz spoločná s námi, zažali tznío sternyokamžik .Jinása ozýváte aposclále. nám, svá prané na, datku,. Dekujeme, lám za, podpora,, buztemzJa O budouc/vostu potřeboval Tbrždorrujýaina si Jak jsme-pras qaoyrajrcká zndóliznosá - vzájomná spoj ani, jednám, duchom, duchom zakLaziadalú. Jyrsrz zýuynana,, ate i duchom našich, otcu, z nadá mnozí vami tábo- ideji, poáádj, za, nl život. lá vlasti, dnes stojí pred, Sokolem otevřena, nová cesta,, oteáŕ-ayá sa ■nová IzkznUj t, máinosil nzokážaLá a obátacá.stzuábyááástz pok/ivane. mrační, vědomá národa, a,^yenaracie dátý která výchova, vadia, bez, hlubších, idcalá eakajá na, naši prcuzi .STlnoho' ásilá nás bažte šáý abychom, dovodil sokolské üteyd -vykládal, tady aby oslovily všechny naší (Jeany Jbáce je mnoho-, sil málo-. SUbujtmc. Šárn vsak.,^ svá nýteošá síly zuj omrz k tomu,, abychom svůj škol splnili stejná cosine. Jako-jste ho- po- cnlá deseteteiú plnili 11/. Chczmz, vyjádřte, hlubokou, vílu,, za. se. našemu, společnému, -úsiiá podaná znovu, vybudoocte, Sokol stejná čistá, krásný' a. steny, jak jsme ho- všicknl zažull ve sván, mládl. Juzme sál [pageend4]ČESKOSLOVENSKÁ OBEC SOKOLSKÁ Tyršův dům, Újezd 450 110 00 Praha 1. V Praze dne 10. února 1990. Děkujeme Vám za brzkou zprávu a hlavně se těšíme na setkání nad Vltavou. Nazdar! Dagmar Evaldová předsedkyně zahraničního odboru COS Abychom se mohli pustit do definitivních příprav, potřebujeme znát alespoň Váš předběžný zájem. Moc Vás proto prosíme, odpovězte nám co nejdříve, s kolika osobami od Vás máme přibližně počítat a využijte k tomu laskavě přiloženou tabulku. Na sobotu 14. července připravujeme zájezd do Lán a kulturní večer v Národním divadle nebo ve Smetanově síni Obecního domu, na neděli 15. července odpoledne veřejné cvičení (s dopolední zkouškou) a večer Sokolskou veselici (ples, bál) na Slovanském ostrově (Zofín). Na 16. a 17. července zajišťujeme autobusy na zájezdy do různých koutů Cech podle Vašich přání. Nejdříve Vám musíme znovu poděkovat za Vaši vytrvalost, se kterou jste celých 40 let zachovávali věrnost sokolské tradici a dnes nám nabízíte nejrůznější pomoc. Jsme Vám za to vděčni a svůj vděk Vám chceme vyjádřit pozváním do Prahy na "posletové setkání zahraničního sokolstva". Chceme je pro Vás připravit týden po pařížském sletu 14. a 15. července. Naše milé sestry, naši milí bratři ve všech koutech světa! Přihláška k účasti na posletovém setkání sokolstva v Praze 1990. Jednota, župa: ................................................................................................................ 1. Celková účast .... osob. Příjezd dne ................ Odjezd dne ....................... 2 Ubytování Počet lůžek Od - Do Poznámka a) Studentské koleje ............ ............................................ b) Hotel (vysoké ceny) ............ ........................................... 3) Počet míst v autobusu do Lán ..... 5) Počet vstup. na tribunu ..... 4) Počet vstup. na kult. večer ..... 6) Počet vstup. na ples ..... 7) Účast na cvičení: Prostná: Mužů .... Žen .... - Obruče .... - Muž. složky .... - Dorost ..... 8) Náměty na zájezdy: Oblast Počet osob Oblast Počet osob a).......................................... c) ................................................ b) d) ................................................ V................................... dne .......................... 1990................................................... Podpis 53 [pageend5]Z ČINNOSTI OBNOVENÉHO SOKOLA VE VLASTI Po ustavujícím sjezdu Československé obce sokolské bylo vydáno 3. číslo "Zpravodaje Sokola" jehož obsah pro informaci našeho členstva a našich čtenářů v celém znění přetiskujeme. Jak zřejmé ze závěrečného redakčního sdělení, vydávání Zpravodaje bylo tímto třetím číslem ukončeno a od března bude opět vydáván Sokolský věstník, list Československé obce sokolské. Věstník COS bude zpočátku vydáván pravděpodobně měsíčně, později čtrnáctidenně a od příštího roku snad již opět, jako v minulosti, týdně. Jakmile budou známé další podrobnosti vydávání, výše předplatného, cena doručení do zahraničí atd., sdělíme je našim čtenářům pro případ, že by o odběr měli zájem a chtěli si Sokolský věstník objednat a předplatit buč přímo u COS v Praze nebo prostřednictvím našich zahraničních žup a jednot. Sokol tedy znovu vzlétl! To, jak vysoko se vznese, záleží na nás. Sjezdové nadšení se musí promítnout do činů, do denní obětavé sokolské práce. Jejím cílem je obnova masové základny COS a získání mládeže pro sokolskou myšlenku. Sjednoťme se kolem tohoto cíle tak, abychom za rok na řádném sjezdu mohli říci: obnovený Sokol žije a s přílivem svěží mladé krve zaujímá v životě našich národů opět ono místo, k němuž ho zavazuje jeho slavná minulost! Posláním sjezdu byla v obnovující se demokratické republice obnova Sokola. Uskutečnila se ve chvíli, kdy byl naprostou většinou schválen navržený statut, který na základě diskuse bude platit do řádného sjezdu svolaného po znovuvybudování struktury COS. Dále bylo zvoleno ústředí COS s tím, že v něm je vyhrazeno místo pro dva zástupce Slovenska a pro zástupce jednotlivých okresů. Starostou COS byl plénem zvolen doc. dr. Bořivoj Petrák. Pod znakem COS, historickým Mánesovým a tradičním sokolským praporem a heslem VĚRNI ZŮSTANEME se sešlo 2700 účastníků Ustavujícího sjezdu COS v PKOJ v Praze. Zaplněný sál, který byl důkazem žijící sokolské tradice, srdečně pozdravil zástupce zahraničních sokolů a další hosty, mezi nimiž byl i ministr školství, mládeže a tělovýchovy CSR bratr M. Adam. Ustavující sjezd 7. ledna 1990 v Praze obnovil činnost Československé obce sokolské. SOKOL ZNOVU VZLÉTÁ! ZPRAVODAJ SOKOLA č. 3 PŘÍPRAVNÉHO VÝBORU SOKOLA PRAHA 1, TYRŠŮV DŮM PRAHA 2, PERUCKÁ 30, 120 00 54 [pageend6] Z ustavujícího sjezdu ČOS 7. ledna 1990 Starosta ČOS bratr doc. dr. Bořivoj Petrák při svém projevu (Foto: Archiv ČOS.) (Pokračování textu Zpravodaje Sokola č. 3.:) STANOVISKO ČOS KE STRUKTUŘE TĚLESNÉ VÝCHOVY A SPORTU V současné době probíhá diskuse o strukturálních změnách v naší tělovýchově a sportu. Své základní stanovisko k ní chce vyjádřit i vedení Československé obce sokolské: 1. ČSTV jako jednotná a monopolní organizace s charakterem "převodové páky" a zbyrokratizovanými formami práce se stala zátěží tělovýchovy a sportu a nese značný díl odpovědnosti za nedobrý stav tělesné kultury mládeže. Proto ztratil ČSTV morální právo na další řízení této oblasti. 3. ČOS se vyslovuje pro státní správu tělovýchovy, sportu a turistiky ař už zřízením samostatného ministerstva, jako je tomu v řadě zemí, nebo jinou formou. A to s tím, že státní příspěvky na činnost a na investice, údržbu a provoz tělovýchovných zařízení včetně výnosů podniku SAZKA bude na základě znalostí a objektivní analýzy potřeb i nutných priorit poskytovat jednotlivým svazům a dalším tělovýchovným organizacím přímo stát. Zájmy a potřeby sportovních svazů a dalších tělovýchovných organizací budou tlumočeny při jednáních se státními orgány, případně zástupci těchto svazů a organizací v možném poradním orgánu státu. Ve státní správě by měl být i majetek, 55 2. ČOS podporuje takový vývoj tělovýchovy, sportu a turistiky, v němž by se plně uplatnily demokratické principy sdružování. Podporuje úsilí o samostatnost sportovních svazů všude tam, kde se pro ni jejich členové vysloví, a na stejném základě i samostatnost dalších tělovýchovných, sportovních a turistických organizací, včetně práv základních článků, jednot. [pageend7]který nebudou vlastnit jednotlivé svazy, tělovýchovné organizace či jednoty a který slouží širším potřebám tělovýchovy, sportu a turistiky či státní reprezentaci. Při řízení vrcholového sportu by měla výrazně vzrůst role Cs. olympijského výboru. 4. Od takového systému si slibujeme plné uplatnění principu samosprávy, který se bude jistě dále rozvíjet a může vést k případnému spojování jednotlivých svazů a vzniku dalších struktur a maximálnímu odbourání řídících aparátů, které kromě jiných negativ samy pohlcovaly část prostředků na tělovýchovu, sport a turistiku. 5. ČOS chce v nové struktuře věnovat hlavní péči tělesné výchově mládeže, rozvíjet její zdatnost a všestrannost a spojovat s tělesnou výchovou i výchovu mravní. Dále bude pečovat o všestrannou rekreační tělesnou výchovu pro střední a starší věk. Základem činnosti Sokola bude tedy v duchu jeho tradic základní tělesná výchova, koncipovaná tak, aby odpovídala dnešním potřebám, přitahovala zejména mladé a zhodnocovala výsledky dosažené v ZRTV za aktivní účasti tisíců dobrovolných cvičitelů. Dále chceme na půdě Sokola rozvíjet výkonnostní sport s tím, že jednotlivé sportovní oddíly, které přejdou v rámci jednoty do Sokola, budou samozřejmě dále startovat ve svých výkonnostních soutěžích řízených příslušnými sportovními svazy. Tam, kde se tyto oddíly podílely na státním příspěvku a výnosu SAZKY, by měly být dále z tohoto příspěvku dotovány jednotlivými sportovními svazy, které je budou po odborné stránce i metodicky řídit. Platí to i o případných oddílech vrcholového sportu. Tento princip spolupráce se sportovními svazy chce COS rozvíjet i tím, že s postupným návratem sokolského majetku, o kterém bude jednat, bude vytvářet ve svých sportovištích a zařízeních vhodné podmínky včetně ekonomických pro nejširší rozvoj sportovní činnosti mládeže. 6. Za základní při všech úvahách o další organizaci tělovýchovy, sportu a turistiky pokládá COS to, aby v důsledku možných změn nezanikaly jednoty a oddíly a nevytvářely se podmínky podstatně ohrožující jejich činnost. I při vědomí současné složité ekonomické situace by měla státní správa stimulovat daňovou politikou zájem měst a obcí a podniků a družstev na ekonomické podpoře tělovýchovy, sportu a turistiky, a zájem jednot a oddílů na podnikání, jehož výnos jde ve prospěch tělovýchovy. COS při všech dalších jednáních o nové struktuře bude jistě stejně jako sportovní svazy a další tělovýchovné organizace vycházet především ze společného zájmu o zvýšení podílu tělovýchovy, sportu a turistiky na upevňování zdraví a rozvoj tělesných i duševních sil mládeže a občanů našeho státu. K otázkam dalšího vývoje telovýchovy a sportu probíhá otevřená a rozporná diskuse. Vzniká stále více skupin i směrů uvnitř i mimo ČSTV. Proto pokládalo ústředí COS za nutné vydat své základní stanovisko k těmto otázkám. Zdá se, že nebude existovat jediný nástupce dosavadního ČSTV. Vývoj i naše jednání naznačují, že vedle sebe mohou stát rovnocenné organizace, které budou sdružovat dnešní i nové tělovýchovné jednoty. V COS chceme v 56 K jednáním o organizaci, ekonomice a majetku JEDNOTÁM SOKOL! [pageend8]rámci jednot nadále sdružovat různé sportovní oddíly, které by měly být - a pokud se zúčastní soutěží, také musí být - registrovány u svých sportovních svazů. Členové ústředí COS vedou v současné době velmi intenzívní jednání se všemi svazy k objasnění názorů. Byla stanovena komise pro jednání se svazem ZRTV, na jehož veřejný dopis ústředí COS veřejně odpovědělo s tím, že na spolupráci a jednání o možném sloučení máme přirozený zájem. Z oddílů ZRTV se zatím přihlásilo k COS nejvíce členů. Nechceme však rozbíjet vžité jednoty, proto jednáme postupně se všemi svazy. Uskutečnila se již jednání s turisty, fotbalisty, lyžaři, basketbalisty, lehkými atlety, s dalšími proběhne jednání v nejbližší době. Se všemi jsme se zatím shodli v základních bodech. Především v tom, že svazy se budou hlásit ke svým sprtovním oddílům i v jednotách Sokol. V organizační struktuře se shodujeme na vhodnosti zřízení státní správy nejlépe formou ministerstva tělesné výchovy a sportu, které by mimo jiné na základě objektivních analýz zajišťovalo rozdělení dotací včetně rozdělování výnosu podniku SAZKA. Ve velké většině svazů se počítá i s obdobným modelem dvoustupňové organizace, jaký buduje COS. I to umožňuje budoucí vazby COS a svazů na všech úrovních. Shoda je i v jednotné organizaci závodů a soutěží podle soutěžních řádů svazů, přičemž se nevylučuje vlastní pořádání soutěží uvnitř COS, případně s dalšími sdruženími jednot. Předpokládá se i vzájemná spolupráce při školení a doškolování cvičitelů a trenérů. Členové oddílů by jako přílohu k členskému průkazu COS měli registrační průkazy svazů. Svazy, které dnes dotují činnost svých oddílů v jednotách, by tyto dotace poskytovaly i svým oddílům v jednotách Sokol. Z uvedených prvních závěrů vyplývá, že ani svazy ani COS nemají v úmyslu rozbíjet činnost dnešních jednot nebo se prát o peníze a majetek na úkor druhého a celé tělovýchovy a sportu. Volbu necháváme na členech jednot a oddílů. Těm pak chceme vytvářet v COS nejen možnosti ke všem druhům cvičení a sportu všech kategorií (vč. zvláštní tělesné výchovy) s dobrým materiálním zabezpečením, ale i k řadě dalších činností v oblasti kultury a poznávání, které vždy patřily k tradici COS. Je to samozřejmě spojeno s postupným navrácením majetku Československé obce sokolské, a to nejen do užívání, ale do skutečného vlastnického práva. Tento majetek vznikal z prostředků, sbírek, práce a výtěžků činnosti dobrovolnické organizace a jejích členů. Proto jsme požádali předsednictvo vlády CSSR o zákonné opatření v tomto směru. Každá z jednot má samozřejmě i pokud jde o majetek svá specifika. Proto zřizujeme od 22. ledna pro možnost konzultací informační a poradní středisko COS v Tyršově domě v Praze. Nyní k nejčastěji se opakujícím dotazům: Jednota obhospodařuje sokolovnu (hřiště apod.), která je ztrátová - tedy dostává dotaci na provoz, příp. stavební údržbu. Přitom nemovitosti jsou většinou ve špatném stavu. Ústředí COS chce zajistit rozpočet jednot v té výši, jak ho pro rok 1990 předpokládaly - včetně dotací. Při převodech majetku musí být vytvořeny podmínky i pro související převody (sokolníci, zásoby aj.). Je nám jasné, že je nutno průběžně platit elektřinu, otop a hlavně mzdy lidem, kteří správu a provoz zařízení zajišťují. Proto by se členská schůze jednoty, která rozhodne o návratu jednoty k COS, měla usnést asi v tomto znění: "Členská schůze schvaluje návrat jednoty ...... k organizační struktuře Československé obce sokolské. Aby nebyla narušena činnost současné TJ, pověřuje projednáním všech otázek souvisejících 57 [pageend9]se změnou organizace (organizačních, finančních i majetkoprávních) výbor TJ.". Místo výborů muže být pověřena i užší skupina osob. Ta bude garantem převodu v okamžiku, kdy ústředí COS bude moci zajistit současný převod (nebo pomoc při převodu) potřebných finančních částek, majetku atd. K dalším dotazům je třeba uvést, že legitimace i známky COS jsou v tisku. Sportovní svazy budou umožňovat registraci i účast v soutěžích členům COS. Tam, kde nejsou ekonomické problémy, doporučujeme i nadále příspěvky ČSTV neplatit a převést je na jednotu k COS. Tam, kde budou probíhat složitější jednání, doporučujeme odebrat známky ČSTV na první pololetí a během něj dokončit přechod k COS. Ekonomické směrnice COS budou pouze rámcové a podstatně jednodušší než směrnice ČSTV. Jednotám budou k dispozici během února 1990. Pokud se nemění inventář, postačí při přechodu jednoty soupis majetku k 31. 12. 1989, případně doplněný o změny do data převodu podle účetní evidence. Informace o účetnictví v COS vám v nejbliž- ší době předáme, projednávají se v ekonomické komisi ústředí. Hospodářské činnosti budou nadále v kompetenci jednot. Zůstává povinnost jednoty jako právního subjektu projednat je na příslušných odborech národních výborů. Ekonomická komise dále chystá vzory smluv o převodech majetku i vypořádání mezi jednotou a oddíly, které se s ní chtějí rozejít. Tyto materiály vám rovněž dodáme v nejbližší době, kdy také sdělíme přesné konzultační hodiny v Tyršově domě k organizačním, ekonomickým a majetkoprávním otázkám a jejich telefonní linku. Ing. Libor Sejk. O SLETĚ V PAŘÍŽI 58 Žádná jednota si nemůže organizovat zájezd sama, vše musí koordinovat ústředí. Na sletu musíme být soběstační: pomoc od našich zahraničních bratří budeme potřebovat pro COS jako celek, ne na zájezdy jednotlivců. -de Pokoušíme se zajistit výrobu cvičebních úborů, kde je třeba vzhledem k malé sérii počítat s vyšší cenou. Každý účastník zájezdu do Paříže či Vídně bude muset počítat s ubytováním na vlastním lehátku a ve vlastním spacáku, s plnou cenou jízdného včetně místní dopravy, se stravou převážně z dovezených zdrojů a s vyčerpáním letošního přídělu valut. Jednoty, které se rozhodnou nacvičovat některá pařížská prostná si u nás objednají popisy a nahrávku hudby. Jedná se o společné cvičení mužů a žen, o cvičení s obručemi pro dobré cvičenky, společná cvičení pro mužské složky a společné cvičení pro dorostenky a žactvo. Přitom budou zásadně počítat s tím, že nacvičují na pražské posletové setkání 15. července 1990. Podle vývoje situace budou z COS určeny počty účastníků pařížského sletu podle jednotlivých skladeb pro nacvičující jednoty na slet do Paříže, další na veřejné cvičení do Vídně v polovině června. Ještě v létě minulého roku pokládali pařížští bratři připravený zájezd dvou autobusů na slet v Paříži za malý zázrak. Dnes je situace jiná: sletu bychom se mohli zúčastnit vlastně všichni. Jenže je tu problém malých a navíc drahých ubytovacích možností i malého stadionu. I když se ještě něco podaří v naší účasti rozšířit, předkládáme tento realistický návrh: [pageend10]Redakční sdělení Třetí číslo Zpravodaje uzavírá jedno období obnovy COS: činnost přípravného výboru a ustavující sjezd. Obsahově jsou v něm preferovány materiály, které hovoří k otázkám nejdůležitějším: k postoji COS k budoucí struktuře naší tělovýchovy a sportu a k praktickému postupu při zakládání sokolských jednot. Do budoucna počítáme s návratem k tradičnímu Věstníku a s rozšířeným obsahem, který umožní už nejen ústřední informace, ale i výměnu zkušeností, reportáže z jednot atd. a současně využití vašich dopisů s řadou cenných vzpomínkových materiálů, vzácných osobních vyznání i podnětných kritických připomínek. Věříme, že budoucí periodický Věstník mezi vámi najde řadu stálých dopisovatelů tak, aby byl odrazem celého sokolského hnutí. Tímto redakčním sdělením bylo ukončeno vydávání prvního časopisu obnoveného Sokola ve vlasti. Upřímně se těšíme na první číslo ohlášeného Sokolského věstníku! Tato subskripční nabídka je platná pouze do 15. dubna 1990. 59 Objednané (a předem zaplacené) medaile budou doručeny poštou před VII. sletem Cs. sokolstva v zahraničí v Paříži, t.j. do 1. července 1990. Objednávky (s platbou ve švýcarských francích) vyřizují: V Československu - Čs. státní mincovna, 967 15 Kremnica, Československo. Prago-Union, a.s., Václavské náměstí 41, 112 83 Praha 1. Ve Švýcarsku - Asist AG., P.O. Box 33, CH-5400 Baden, Switzerland. K tomuto číslu, obdobně jako k číslu minulému, je přiložena subskripční nabídka pro medaile vydané na pamět obnovy Sokola Cs. státní mincovnou v Kremnici ve spolupráci s firmami Prago-Union a.s., v Praze a Asist AG., v Badenu ve Švýcarsku. Jak uvedeno v nabídce, pamětní medaile jsou ve třech vydáních: ve zlatě, ve stříbru a v postříbřeném bronzu, vždy v dvojím provedení lícní strany - bud s podobiznou dr. M. Tyrše nebo T.G. Masaryka. (Podobizny na medaili budou provedeny podle původních uměleckých raznic v kremnické mincovně, náčrt na subskripční nabídce je jen jejich náznakem). Pamětní medaile byly vydány na podporu činnosti Československé obce sokolské, jíž bude věnován čistý výtěžek po odečtení nákladu za materiál, výrobu a distribuci. Cena byla stanovena tak, aby byla dostupná všem: ve zlatém provedení 99.- švýcarských franků (přibližně 65 amerických dolarů), ve stříbrném provedení 9.- švýc. franků (přibližně US$ 6.50); ve stejné ceně je také medaile v postříbřeném bronzu. PAMĚTNÍ MEDAILE K OBNOVĚ SOKOLA mfa [pageend11]Zdeněk Bidlo vzdělavatel Rudolf Fiala starosta Ludovít Král jednatel 60 Nazdar! FOND SOKOLSKÉ OBNOVY V ČESKOSLOVENSKU Výzva předsednictva Ústředí čs. sokolstva v zahraničí v souvislosti se zřízením zvláštního fondu na podporu sokolské činnosti v Československu: Milé sestry, milí bratři! Podle usnesení 81. schůze výboru Ústředí čs. sokolstva v zahraničí ze dne 27. prosince 1989 se zřizuje Fond na podporu sokolské činnosti v Československu. Děkujeme vám již předem. Buďte si vědomi toho, že pomáháte k tomu, aby stavba československé demokracie a svobody stála na pevných základech, a že pomáháte v pravém slova smyslu sobě samým. Ostatní župy - Australskou a Kanadskou - vyzýváme, aby si buďto zřídily k tomu účelu zvláštní konto, nebo event, použily pro sbírku existující konto župy (na příklad s dotiskem COS nebo Fond COS) a oznámily to Ústředí. Žádáme vás proto, milé sestry a milí bratři, o vaši pomoc pro obnovovanou sokolskou organizaci v Československu. Pro evropské župy a jednoty bude k tomuto účelu použito existující konto Ústředí u Schweizerische Bankgesellschaft Zollikerberg (bratr Vladimír F. Svoboda), číslo konta: 831940.01R - Czechoslovak Sokol Abroad, přes poštovní šekový úřad Zurich, číslo konta 80-184-9. Účel platby: COS. Stejně tak jsme však přesvědčeni, že i obnovovaná organizace sokolská potřebuje a zasluhuje si vaší pomoci. Nejen proto, že jí kromě sokolů nikdo jiný nepomůže a že je tedy na naši bratrskou pomoc odkázána. Spíše a hlavně proto, že do svobodného a demokratického Československa patří Sokol neodmyslitelně - Sokol stál u kolébky Československé republiky, na idejích sokolských, podle sokolského vzoru, byly budovány naše legie a sokolská idea mravného, poctivého a tělesně zdatného jedince je asi nejupřímnější cestou k tomu nejtěžšímu - ale přitom rozhodujícímu - totiž k přeměně ujařmených, nucené neupřímných a sobeckých lidí na svobodné a sebevědomé národy. Jsme tím vším nadšeni a tomuto nadšení dáváme právem výraz i svou materielní a finanční pomocí politickým, občanským nebo studentským organizacím v Československu. I my jsme přesvědčeni, že pomoc těmto organizacím je prvořadé důležitosti a upřímně vám za ni děkujeme. Dovolte nám při této příležitosti několik slov. Jsme jistě všichni nadšeni tím, co se v Československu děje. Obnovují se normy demokratického života, Češi a Slováci začínají svobodně dýchat a o Československu a jeho představitelích se začíná mluvit s úctou a někdy i se zaslouženým obdivem. [pageend12]ŽIVOTNÍ JUBILEA FRANTIŠEK FIEDLER - 90 Začátkem ledna, čtyři dny před ustavujícím sjezdem Československé obce sokolské ve vlasti, pro jejíž obnovu v období uplynulých čtyř desetiletí neúnavně pracoval, oslavil v Paříži devadesát let života naplněného pilnou a vzorně konanou prací na poli národním a sokolském, dlouholetý zasloužilý představitel Sokola Pařížského, čestný člen výboru Ústředí čs. sokolstva v zahraničí, bratr František Fiedler. Narodil se 3. ledna 1900 ve Zdárkách u Jiráskova Hronova, kde od svých deseti let cvičil v místní sokolské jednotě v níž byl jeho bratr náčelníkem. Za svých studií na obchodní škole v Hronově cvičil v dorostu tamní jednoty; v letech 1919 až 1924 působil v Ústí nad Labem kde pokračoval ve své sokolské činnosti ve funkci vedoucího žactva. Když se tam v r. 1923 konal slet Sokolské župy Krušnohorské, střetl se tehdy s později smutně proslulým vůdcem sudetských Němců K.H. Frankem, který se nestoudnou provokací pokoušel o zmaření župního sletu; rozhodný postoj sokolstva provokaci úspěšně odrazil a K.H. Frank se zachránil jen neslavným útěkem z města. Z Ústí nad Labem odjel bratr Fiedler za povoláním do Bulharska, kde byl tajemníkem čs. kolonie a později úředníkem Cs.-Bulharské obchodní komory. Brzy po příjezdu do svého nového působiště se stal jednatelem a později náčelníkem Sokola v Sofii. V této funkci tehdy také uvítal a provázel po Bulharsku starostu COS bratra dr. Josefa Scheinera. V září 1929 odcestoval do Paříže, aby se zdokonalil v francouzštině; netušil tehdy, že tam již zůstane natrvalo. Také tam vedla první jeho cesta do Sokola, kde byl hned povolán do cvičitelského sboru a pak zvolen do výboru v němž zastával funkce zapisovatele a redaktora věstníku jednoty. V roce 1938, po hanebném mnichovském diktátu, byl zvolen jednatelem Sokola Pařížského a tuto funkci zastával pak nepřetržitě plných 32 let - až do r. 1971! Po vypuknutí II. světové války zahájil ihned ve spolupráci s bratrem Má- níčkem sokolský odboj proti nacistům a navázal styk s francouzskými odbojovými skupinami. Byl za tuto činnost brzo po okupaci Francie gestapem zatčen a pět měsíců uvězněn. Po propuštění z vězení ve své odbojové, činnosti pokračoval, udržoval spojení s parašutisty a jinými spojkami exilové čs. vlády v Londýně a vykonal cenné služby zpravodajské. V r. 1944 byl opět gestapem zatčen a jedině rychlý postup amerického vojska k Paříži mu zachránil život; za pomoci francouzské resistence se mu podařilo vyjít z vězení několik dnů před osvobozením Paříže a ještě se v těchto kritických dnech účastnil boje o čs. vyslanectví a čs. národní výbor. Za svou odbojovou činnost za II. světové války byl vyznamenán Válečným křížem s bronzovou hvězdou, odbojovou medailí "Reconnaissance francaise" a dalšími francouzskými vyznamenáními a řády. Po osvobození Paříže svolal zbylé členy výboru k obnově sokolské činnosti a v tehdejších těžkých podmínkách poválečného vývoje ve Francii znovu osvědčil svou vynikající organizační schopnost; bylo to hlavně jeho zásluhou, že Sokol Pařížský tuto těžkou dobu zdárně překonal a novou úspěšnou činností 61 [pageend13]důstojně navázal na svou bohatou a hrdou sokolskou tradici. Po komunistickém puči v Qnoru 1948 v Československu se zasloužil o rozhodný a jednoznačně odmítavý postoj Sokola Pařížského vůči totalitnímu režimu bezpráví a násilí, který byl komunisty v Československu nastolen. Zapojil se plně do organizační práce Cs. sokolstva v zahraničí a vykonal nesmírně velikou a důležitou práci na všech úsecích sokolské činnosti - ve své jednotě, v níž byl starostou od r. 1971, v Sokolské župě Západoevropské jejíž byl jednatelem a pak starostou, a v Ústředí čs. sokolstva v zahraničí v jehož výboru a předsednictvu zastupoval evropské sokolstvo. Měl veliký podíl na uspořádání významného prvního sletu evropského sokolstva v Paříži r. 1954, stejně výrazně se podílel na organizačních přípravách dalších sokolských sletů v Evropě, ve Vídni a v Curychu; účastnil se také několika sletů ve Spojených státech a v Kanadě. Ve své dlouholeté činnosti vykonal nezměrné množství práce; napsal, natiskl a rozeslal tisíce oběžníků, pozvánek a popisů cvičení, byl autorem mnoha článků, zpráv a úvah v sokolském a krajanském tisku, redigoval sokolský věstník, zasloužil se o pořádání sokolských táborů své jednoty i Evropské oblasti, organizoval zájezdy na veřejná cvičení, slety, cvičební srazy a různé další sokolské a národní podniky. Za své veliké zásluhy o tělesnou výchovu byl vyznamenán francouzským řádem "Chevalier de 1'Ordre de la Santé publique" a za jeho sokolské zásluhy bylo mu v r. 1974 uděleno "Cestné uznání" Ústředí čs. sokolstva v zahraničí; v r. 1987 byl poctěn nejvyšším sokolským uznáním vůbec: čestným členstvím ve výboru Ústředí čs. sokolstva v zahraničí. Nejlepším dárkem k jeho letošním 90. narozeninám byla ovšem skutečnost, že Sokol ve vlasti opět vstoupil do nového života a tím se potvrdila jeho neochvějná víra, kterou opětovně vyjádřil ve svých projevech a článcích. Před 18 lety, ve svém článku v našem věstníku k 80. výročí založení Sokola v Paříži, své přesvědčení vyjádřil těmito slovy: "Svobodu nestačí jen dobývat a vydobýt, tu je nutno také stále střežit a hájit. A protože od tragického února 1948 ten boj znovu započal a pokračuje, 'Sokol Pařížský' v něm neochvějně setrvává a setrvá až do konce - při nej- menším až do té doby, co jeho záloha, ošlehaná životem a boji, tu bude na stráži. Věříme však, my 'veteráni', že ani ta mladší generace jež nastupuje, nikdy neopustí tu narýsovanou, jedině správnou cestu svobody a pravé demokracie, protože je to jediná cesta pro důstojný a lepší život národa a světa." Našemu milému oslavenci, bratru Františku Fiedlerovi, upřímně k jeho devadesátce blahopřejeme s přáním stálého pevného zdraví a dobré životní pohody do mnoha dalších let a těšíme se, že se s ním všichni pozdravíme na sletu v Paříži a pak na sokolském srazu v Praze! President T.G. Masaryk byl od r. 1890 až do své smrti členem malostranského Sokola, ale jeho pamětní deska musela být třikrát odstraněna z budovy malostranské sokolovny. Po prvé po příchodu nacistů v roce 1939, po druhé po únoru 1948, po třetí za "normalizace" v 70. letech. V těchto dnech se ve slévárně Uměleckých řemesel dokončuje restaurace desky, která se na zed sokolovny vrátí po čtvrté - a snad již navždy - začátkem března. MALOSTRANSKÝ SOKOL ZNOVU ODHALUJE DESKU T.G.M. 62 [pageend14]5. - 9. ČERVENCE 1990 ZPRAVODAJSTVÍ VII. SLETU ČS. SOKOLSTVA V ZAHRANIČÍ SJEZDY A SETKÁNÍ KRAJANSKÝCH A EXILOVÝCH ORGANIZACÍ Obdobně jako na minulých sletech, bude větší účast Cechů a Slováků z mnoha zemí na sletu v Paříži využita k pořádání sjezdů, setkání, besed a jiných shromáždění různých exilových a krajanských organizací. Jedním z nich bude sjezd bývalých politických vězňů (organizovaných či neorganizovaných), který byl svolán na sobotu 7. července v 17:00 hodin do zasedací síně střediska Maison Mutualité (v jehož velkém sále se pak večer bude konat slavnostní sletová umělecká akademie). 63 ÚČAST HOSTŮ NA SLETU Podle předběžných zpráv se kromě sokolských příslušníků zúčastní sletu také příslušníci českého a slovenského Junáka a francouzští gymnasté - příslušníci francouzského gymnastického spolku z pařížské městské čtvrti St. Mandé a gymnastického oddílu pařížských hasičů. POCTA SOKOLSTVA U HROBU NEZNÁMÉHO VOJÍNA V patek 6. července, v 18:00 hodin, bude sokolskou delegací, v doprovodu francouzských legionářů, položen věnec u hrobu Neznámého vojína. SLETOVÉ POHLEDNICE Sletový výbor v Paříži vydal již dvě sletové pohlednice. První je akvarel provedený zdarma česko-francouzskou umělkyní Libuší Slechtovou-Bourguignon, na němž se symbolicky prolínají staropražské věže s Eiffelovou věží v Paříži (cena 3,50 francouzských franků za kus = 50 US centů). Tvůrcem druhé pohlednice se sletovým námětem, spojeným se symbolikou Francie, je malíř, básník a spisovatel Jiří Kolář (cena 6 franc, franků = 1 US dolar). Realizace třetího sletového pohledu byla svěřena londýnskému Sokolu a má být vydána do konce března. První dvě pohlednice byly sletovým výborem v dostatečném množstvím zaslány k rozprodej! do všech členských žup Ústředí. ZVLÁŠTNÍ VYSTOUPENÍ AMERICKÉHO SOKOLSTVA Na hlavním sletovém dnu, v neděli 8. července, předvedou ve zvláštním vystoupení cvičenci Americké obce sokolské (muži a ženy) společná prostná, skladbu manželů Kalikových z Chicaga, jež byla složena pro loňský XVII. slet Americké obce sokolské v Omaze, kde byla s velkým úspěchem zacvičena. SLETOVÁ AKADEMIE BUDE ZAHÁJENA STAROSTOU ČOS Slavnostní sletová akademie, v sobotu 7. července večer ve velkém sále v Maison de la Mutualité, bude zahájena slavnostním projevem starosty obnovené Československé obce sokolské, bratra doc. dr. Bořivoje Petráka. Starosta města Paříže p. Jacques Chirac přijal záštitu nad sletem a očekává se, že se zúčastní slavnostního zahájení sletu ve čtvrtek 5. července večer. SLET POD ZÁŠTITOU STAROSTY PAŘÍŽE VII. SLET ČESKOSLOVENSKÉHO SOKOLSTVA V ZAHRANIČÍ PARÍŽ, FRANCIE [pageend15]Dary na sletový fond - výkaz č. 14.: Poznámka: V prosincovém, 10. čísle našeho věstníku, byl nedopatřením výkaz darů nadepsán jako č. 9.-11. Správně mělo být uvedeno č. 8.-11. Prosíme čtenáře, aby tuto nechtěnou chybu v číslování výkazu laskavě omluvili. Fr. 300.- Sokol Basilej. Fr. 100.- Dr. J. Dbalý, Bern. Fr. 50.- Dr. S. Chloupek, Curych, K. Mařas, Curych, Dr. E. Mílek, Curych, J. Rezabek, Seewen, V. Šesták, Dubendorf, Z. Váša, Köniz. Fr. 35.- P. Adámek, Lucern. Fr. 30.- M. Böhm, Urdorf, J. Staník, Benglen. Fr. 25.- M. David, Schlieren. Fr. 20.- J. Grimm, Bern, J. Zeiss-Lanz, Berneck. Fr. 10.- R. Boll, Winkel, J. Ctvrtníček, Curych, J. Kalný, Bern, J. Kozelka, Baden. Fr. 5.- V. Kukla, Hirschtal. Švýcarsko: Sbírka Ústředí čs. demokratických organizací v Austrálii a na Novém Zélandě: A$. 150.- Čs. klub v Jižní Austrálii A$. 100.- Dubský Timber Co. A$. 50.- Čs. obec legionářská, Melbourne, Cs. obec legionářská, Sydney. A$. 30.- VI. Hovorka. A$. 25.- K. Sole. A$. 20.- F. Nový, Th. Sladký, F. Boublík, J. Dvorský, J. Svehlák ml., J. Grulich, Zd. Satánek, K. Eliáš, V. Motlík, J. Popovič, J. Utěkal, Z. Schulz. A$. 10.- J. Hříbal, L. Cianciela, H. Randýsek, dr. A. Brichta, V. Švihla, A. Taijchman, J. Selucký, K. Lang, A. Trávníček, V. Otta, H. Bendlová, K. Holinský. A$ 5.- J. Černý, V. Kuchyňka, C. Holásek. Všem dárcům srdečně děkujeme. Sbírka pokračuje. 64 Sbírka v Kanadě a USA: $ 100.- Sláva Cornová, Toronto, Kanada. $ 50.- Dr. M. a I. Halouzkovi, Laguna Hills, USA, J. Ondráček, Milwaukee, USA, Ota Karásek, Cicero, USA, J. Machek, Los Angeles, Dr. Z. Berger, New Rochelle, USA, M. Stehlíková, Mississauga, Kanada. $ 30.- K. Pavel, Toronto, Kanada. $ 20.- A. Janoušová, Richmond Hill, Kanada, O. Miklová, Vancouver, Kanada. DM 50.- M. Heluš, Duisburg, Německá spolková republika. Austrálie (Sbírka Sokola Melbourne): A$ 30.- V. Veigent. Anglie (Sbírka Sokola Londýn): £ 100.- Milan Mládek, L. Mládkova. £ 13.- Z. Václavík. £ 5.- P. Grosmanová. [pageend16]Představujeme: MIROSLAV JANDÁSEK místostarosta Čs. obce sokolské Bratr Ing. Miroslav Jandásek se narodil 19. prosince 1923 v Brně v sokolské rodině. Otec Ladislav Jandásek byl náměstkem vzdělavatele COS, redaktor sokolských časopisů a znalec Tyršova života a díla, o němž napsal několik knih; za války byl vězněn a v r. 1942 ve svých 55 letech umučen v koncentračním táboře v Osvětimi. Matka byla cvičitelkou žen v Sokole Brno I. a je dnes ve svých 92 letech ještě obdivuhodně tělesně a duševně čilá. Bratr Miroslav Jandásek cvičil na X. všesokolském slete r. 1938 jako dorostenec, na XI. sletě r. 1948 jako vedoucí dorostu a člen Sokola Brno I. Za války, po uzavření vysokých škol, pracoval v Baťových závodech ve Zlíně jako dělník, po válce vystudoval Benešovu techniku v Brně a pracoval ve stavebním podniku Ingstav Brno jako projektant statik v oboru železobetonových konstrukcí. Je stavebním inženýrem. Podle otcových spisů napsal knížku o Tyršovi 'V zdravém těle zdravý duch', kterou česká nakladatelství odmítla vydat, ale rukopis se na VI. sletě zahraničního sokolstva 1986 v Curychu dostal k sokolům, kteří jej r. 1987 doplnili o obrazové přílohy a vydali v 'Sokolské knihovně' Ústředí čs. sokolstva v zahraničí. Od léta 1989 nacvičuje v Brně skupinu mužů (napřed tajně, nyní volně) prostná na VII. slet 1990 v Paříži. Při ustavení přípravného výboru Sokola v listopadu 1989 byl jeho místopředsedou, na celostátním ustavujícím sjezdu Sokola v Praze 7. ledna 1990 byl zvolen místostarostou COS. STRANA TĚLESNÉ KULTURY? Současná horečka zakládání politických stran v období před červnovými volbami zasáhla také tělesnou výchovu a sport jak dokazuje zpráva, že byla ustavena "Cs. demokratická strana tělesné kultury". Přípravný výbor této strany v odůvodnění jejího založení uvedl: "Demokracii nechceme jenom proklamovat ale pěstovat. Jestliže chceme v novém politickém systému uspět, pak se ho ale musíme účastnit - a to i s ohledem na pravidla navrhovaného volebního zákona, který dává šanci jen politickým stranám rozhodovat o budoucnosti této země. Naše úsilí je proto jen reakcí na tento stav, jinak bychom tak neučinili. - Tyršova myšlenka 've zdravém těle zdravý duch' má nadresortní smysl, platí pro celou lidskou společnost a my bychom ji proto chtěli všem politikům, ministrům, poslancům a resortům stále připomínat, aby v budoucnu opět nezůstalo jen u proklamací o společenské důležitosti všech forem tělovýchovy. V tom vidíme poslání této politické strany a také šanci pro tělovýchovu." Programové cíle strany jsou formulovány v článku 3. prohlášení přípravného výboru jako "politická podpora všech budoucích struktur tělesné kultury, včetně dalších forem, podílejících se na progresivním pohybu společnosti v duchu demokracie, humanismu, přátelství a spolupráce". ??? 65 [pageend17]KRONIKA VII. VŠESOKOLSKÝ SLET V době, kdy nás od VII. sletu Cs. sokolstva v zahraničí v Paříži dělí již jen několik málo měsíců připomínáme si, že před 70 lety, od 13. do 30. června 1920, konal se v Praze VII. všesokolský slet. Byl to první slet ve svobodné vlasti a konal se za velmi obtížných podmínek, které mohou být celkem analogicky přirovnávány k současným poměrům v naší vlasti. Jarní schůze výboru COS se zúčastnili za vládu ministři Houdek a Staněk, za zemědělce poslanec Udržal a zástupci ministerstva zásobování i národní obrany a obilního ústavu. Po zprávě o sletových přípravách se rozvířila dvouhodinová rozprava po níž výbor COS potvrdil usnesení o konání sletu. 66 Poslední obavy pražského obyvatelstva z hladu o sletových dnech zažehnala pomoc amerického sokolstva, které sletovému výboru v květnu opatřilo půjčku 50,000 dolarů na zakoupení potravin z Hooverovy akce. Předsednictvo COS napjalo všechny síly, aby sokolstvo čestně dostálo svému úkolu a vydalo provolání k členstvu, v němž bylo uvedeno: "Jsme si vědomi, že úkol náš je dvojnásob těžký při nedostačujících prostředcích, zejména dopravních, ubytovacích a stravovacích. Ale my jej vykonáme! Soustředíme a napneme všechny síly své, odřekneme se pohodlí, zmenšíme nároky." V pokynech sletu pak bylo uvedeno: "Slet nemůže být slavností, plnou požitků duševních i tělesných, musí být prvým sletem sokolských pracovníků, nevojenskou mobilisací sokolstva, spojenou s odříkáním, sebeobětováním a strádáním. To znamená: tento všesokolský slet nesnese trubců a příživníků. Spát - nespát, jíst - nejíst, nenaříkat, neposuzovat, ale pracovat, nevymáhal pro sebe přednosti, ale poskytovat je ostatním, altruism, nikoliv egoism, odříkání a nikoliv požívačnost - toč jsou vlastnosti, kterými naučiti a jimiž se říditi a vyzbrojili musí každý, kdo se k sletu přihlašuje. - Zupy musí svoje stravování samy organisovati, utvořit! stravovatelské odbory, které si musí již dnes zajišťovat! potraviny, které přivezou s sebou do Prahy. My obstaráme jen kotle a palivo." Slet neměl zjevných nepřátel, ale zato více pochybovačů. Po Praze se rozšiřovaly plané řeči a zprávy o tom, kterak sletoví hosté všechno vykoupí a přinesou Praze jen hlad a nedostatek. Před sletem varovaly pražské elektrické podniky i ministerská rada; ministerstvo zahraničí svolalo společnou poradu sokolstva, úřadů, města Prahy, hoteliérů a hostinských, upozorňovalo na to, že železniční doprava vázne, stejně i stravování, o ubytování ani nemluvíc, a zdůrazňovalo nezměrnou škodu, již by utrpěla prestiž státu, kdyby se měl na sletu ukázati kontrast mezi spořádaností sokolstva a rozháraností veřejných i správních poměrů v republice. Proto znovu doporučovalo bedlivé uvážení, neměl-li by se slet přece jen odložiti. Přesto, že nejdůležitější přípravy k sletu byly vykonány již v r. 1919 (včetně prvního rozestavného běhu COS, jehož se účastnilo na 30,000 sokolských příslušníků), zbývalo v roce sletovém ještě mnoho práce, neboť obtíže kladené v cestu sletu, pořádaném ve druhém roce po válce, byly mimořádně svízelné. [pageend18]Velkým povzbuzením před sletem byl dopis presidenta T.G. Masaryka starostovi COS.: "Bratře Scheinere! Vy jste se nedali odstrašiti hrozícími obtížemi a slet jste uspořádali. Již to je důkazem sokolské energie, organi- sačnosti, a samo sebou úspěchem vedle úspěchu, jehož sobě dobudete, jsem jist, cvičením. Kdo si dovede jen přibližně představili, co provedení sletu znamená, kolik sokolských jednot a tím mnoho jiných organisací bylo uvedeno v pohyb a součinnost, uvědomí si význam sletu právě za nynějších poměrů. Slet je velkou národní školou energie, podnikavosti a kázně v tomto smyslu a ducha, jejž srdečně vítám. Nazdar! T.G. Masaryk." Hned po sletu bylo také všeobecně vysloveno přání, aby sletový výtěžek byl věnován na zřízení sokolského Tyršova domu, kde by byly nejenom kanceláře COS, ale také tělocvična pro stálé cvičitelské školy a kde by byl také sokolský domov, v němž by mohli přespávali sokolští návštěvníci Prahy. 67 Součástí VIL všesokolského sletu byl také VI. valný sjezd, pořádaný 30. června dopoledne přímo na hlavní tribuně sletiště. Bylo to nutné proto, že po r. 1918 počet sokolských příslušníků vzrostl tak, že podle dosavadních stanov muselo být na sjezd pozváno 2,119 delegátů, což znemožňovalo jednání a změnu stanov mohl provést jen sjezd. Návrh na změnu stanov, který byl jediným bodem pořadu sjezdu, obsahoval 4 hlavní úpravy, které byly jednomyslně a bez rozpravy schváleny: 1. Název spolku se mění z dosavadního 'Česká obec sokolská' na 'Československá obec sokolská'. 2. Počet členů, na které připadá voliti jednoho zástupce pro valný sjezd se zvyšuje z dosavadních 200 na 1,000 členů. 3. Počet členů, na které mají župy právo vysílati člena výboru a jeho náhradníka, se zvyšuje z 1,500 na 5,000. 4. Počet členů předsednictva COS se rozšiřuje a k dosavadním činovníkům, voleným výborem COS, přistupují ještě náčelnice a vzdělavatel. (První náčelnicí COS byla pak zvolena sestra Milada Malá, prvním vzdělavatelem bratr Jan Hiller.) Z ciziny se účastnili sletu američtí a jugoslávští sokolové a gymnasté z Francie, Belgie a Švédská. Angličané vyslali mimo delegaci města Londýna delegaci tělocvičných odborníků, spisovatelů a výtvarníků v počtu asi 60 osob, která se také zúčastnila slavnosti kladení základního kamene k pomníku Jana Zižky z Trocnova na vrchu Zižkově. Zahraniční účastníci sletu se netajili obdivem nad obtížností úkolu, kterého se pořadatelé zhostili s úplným zdarem a londýnský primátor Wakefield prohlásil: "Ačkoliv jsem dvakrát objel zeměkouli, nenašel jsem nic tak krásného, imponujícího a vlasteneckého, jako v těchto dnech v Praze". VIL všesokolský slet se skutečně vydařil. Po vystoupení žactva pražských obecných, měšťanských a středních škol 6. června, byla 12. června v umělecko-prúmyslovém museu otevřena výstava "Sokolstvo ve výtvarném umění" a 13. června se konal slet žactva sokolských jednot z Prahy a okolí. Dny 20. a 21. června patřily sokolskému dorostu, který prvého dne po zkouškách prošel v počtu 28,000 průvodem Prahou. 25. června znovu vystoupila sokolská mládež z Prahy a okolí, v sobotu 26. června vystoupila na sletišti československá armáda. Slet členstva se konal 27., 28. a 29. června, 30. června byly závody ve hrách. Závěrem programu všech dnů bylo provedení sletové scény "Stavba sochy Svobody". Průběh všech cvičení byl zdařilý; vystoupilo při nich a vystřídalo se po 10,000 cvičencích 27,000 mužů, 23,500 žen, po 10,000 dorostenců a dorostenek, více než 6,000 žáků a 5,000 žákyň. V průvodě šlo 35,000 mužů a 13,300 žen v kroji; ženy šly v průvodě po prvé a také po prvé připravily a řídily všechna svá vystoupení samostatně. [pageend19]ŽALOV JARMILA PROKŠOVÁ-EVALDOVÁ Na sklonku minulého roku, v době, kdy naše vlast opět spěla k svobodě, kdy obnovující se Sokol opět zahajoval novou činnost, dotlouklo navždy srdce vzácné ušlechtilé české ženy a příkladné čs. vlastenky, významné představitelky sokolského ženského tělocviku, náčelnice Československé obce sokolské v době Pražského jara 1968, sestry Jarmily Prokšové-Evaldové. V říjnu a listopadu minulého roku byla hlavní iniciátorkou ustavení přípravného výboru na obnovu Sokola a pomáhala mu cennými radami a zkušenostmi. Ze obnova a budoucnost Sokola byla stále ústřední myšlenkou jejího života, doslova do jejího posledního dechu, dosvědčuje obsah dopisu, který pět dní před svou smrtí, dne 5. prosince 1989, odeslala z Prahy svým sokolským přátelům, manželům Mařasovým v Curychu. Napsala v něm: "... Sokol se znovu ustavuje. Hlásil se mi bratr Láďa, který se zavázal, že probudí k sokolskému životu i Hradec Králové. Podobným způsobem se k Sokolu hlásí i 68 Po II. světové válce byla povolána do cvičitelského sboru žen Československé obce sokolské a svou vytrvalou pilnou prací se velmi zasloužila o dobrou přípravu a zdárný průběh vystoupení ženských složek na XI. všesokol- ském sletu r. 1948. Po komunistickém znásilnění Sokola se nikdy nevzdala naděje na obnovu sokolské činnosti a když se v roce 1968 na krátko obnovila Československá obec sokolská, byla zvolena náčelnicí COS. Ani po novém zničení sokolské organizace komunisty se své naděje na sokolskou obnovu nikdy nevzdala. Sledovala stále s velikým zájmem činnost čs. sokolstva v zahraničí s nímž vždy dokázala, mnohdy velmi důmyslně, udržet spojení a byla šťastna, když se r. 1986 mohla zúčastnit VI. sletu Cs. sokolstva v zahraničí v Curychu; účastníci tehdejšího sletu si připomenou, že tam tehdy se svým manželem, bratrem Jindřichem Prokšem, byla přítomna na všech sletových podnicích, včetně valného sjezdu, na němž v krásném projevu vyjádřila svou neochvějnou víru v nové osvobození vlasti a ocenila činnost zahraničního sokolstva v době, kdy Sokol v zemi svého zrodu byl násilně umlčen. Během své dlouholeté bohaté tělovýchovné činnosti byla autorkou nesčetného množství odborných článků, úvah, výchovných a metodických pojednání v sokolském tisku, zejména v časopise "Cvičitelka", a v mnoha školních publikacích, napsala několik příruček a jiných knih věnovaných tělovýchově a sportu (v r. 1948 byla také spoluautorkou pozoruhodného česko- anglického a anglicko-českého slovníku tělocvičných a sportovních výrazů). Při X. všesokolském sletu v Praze r. 1938 byla vedoucí technické komise středoškolských her, úvodního sletového podniku, řídila tělocvičné závody her a byla autorkou vystoupení středoškolských dívek na Strahově. Narozena 12. července 1900, byla záhy ve svém mládí stržena do víru vlastenecké a sokolské činnosti, která již zůstala trvalou náplní jejího života. Po absolvování odborného studia působila jako středoškolská profesorka tělocviku a hlavně jako sokolská cvičitelka; pro své veliké znalosti stala se uznávanou přední tělovýchovnou odbornicí v Československu a získala uznání i v zahraničí, kde zastupovala sokolstvo i československé školství na mnoha mezinárodních konferencích, závodech a slavnostech. [pageend20]jiní (na příklad Kladno a Brno s Moravou). Doba je ovšem jiná než před 20 roky, a nám těch 20 let přibylo. Je nutno proto přenechat dění a snažení mladším, kteří se cítí schopnými, jako je na příklad Vaše Maruška, mladý Berg a jiní. My můžeme přispět radou a zkušenostmi...". Sestra Prokšová krásným způsobem ztělesňovala ušlechtilé hodnoty Tyršova odkazu, významně se zasloužila o Sokol a jak dokazuje obsah jejího posledního vzkazu do zahraničí, uchovala si duševní svěžest a krásný poměr k mladé generaci, jíž zůstala laskavou rádkyní a upřímnou sestrou. Nám všem, a zejména nastupující generaci nových sokolských činovníků, cvičitelů a cvičitelek, zůstane stálým světlým a následuhodným vzorem. Bude jí zachována trvalá vděčná památka! SOKOL VZLÉTÁ VE VLASTI V jižních Cechách byla obnovena činnost Sokola v Českých Budějovicích 3. února 1990 v restauraci Rychta za přítomnosti starosty COS bratra dr. Bořivoje Petráka, který ve svém projevu vyjádřil pevnou víru, že vzdor velikým překážkám, které jej nyní čekají, bude Sokol opět vybudován stejně čistý a veliký, jaký jím byl ve své slavné minulosti. 69 Na Slovensku byla jako první obnovena jednota Sokol Bratislava I., která také již 3. března 1990 uspořádala vzpomínkový večírek k 140. výročí narozenin T.G. Masaryka s hodnotným kulturním a tělocvičným pořadem v němž vystoupili cvičenci jednoty. Také na tomto večírku bylo zahraniční sokolstvo zastoupeno 16ti člennou delegací Sokolské župy Vídeňské. Na Moravě byla založena řada jednot v lednu, mezi nimi na příklad Sokol Uherské Hradiště dne 13. ledna 1990. Další jednoty byly založeny v Hodoníně, Olomouci, Třebíči, Jihlavě, Znojmě a dalších místech. V Brně došlo k obnově Sokola 27. ledna 1990 slavnostním shromážděním v divadle Reduta na Zelném trhu za účasti více jak 700 brněnských sokolů a sokolek. Za COS byl přítomen vzdělavatel bratr dr. Boris Uher, který přítomné seznámil s ideovým a praktickým zaměřením a posláním sokolstva a postupem do budoucna. Za zahraniční sokolstvo byli přítomni zástupci Sokolské župy Vídeňské v čele se starostou bratrem Dipl.Ing. J. Nováčkem. Starostou Sokola v Brně byl zvolen dr. Zdeněk Ostrý, místostarostou bratr prof. dr. Milan Jelínek, rektor brněnské Masarykovy university. Většina jednot byla založena po 7. lednu 1990, kdy se v Praze konal ustavující sjezd Československé obce sokolské (COS), jímž byl Sokol po celé republice znovu obnoven a přijetím stanov získal právní podstatu své činnosti. Některé jednoty však obnovily svoji činnost již před ustavujícím sjezdem, ještě v prosinci nebo začátkem ledna. Na příklad v Plzni Bolevci vstoupil Sokol do nové činnosti hned s příchodem nového roku, dne 1. ledna 1990. Sokolská župa Plzeňská pak obnovila svou činnost začátkem února. Jak jsme již uvedli v minulém čísle, zprávy o obnově sokolských jednot a žup docházejí ze všech oblastí Československé republiky a můžeme proto jen namátkově přinášet zprávy o některých z nich. [pageend21]JAROSLAV HANUŠ Vskutku se nám ani nechtělo uvěřit telefonické zprávě z Washingtonu, že v pátek 26. ledna 1990 zemřel v New Yorku náš dlouholetý věrný příslušník a vzorný činovník bratr Jaroslav Hanuš. Ještě začátkem ledna jsme s ním hovořili o radostném vývoji sokolské obnovy ve vlasti a o výsledku ustavujícího sjezdu COS v Praze... Bratr Hanuš se narodil 27. února 1919 ve Vrchovinách u Náchoda, kde také zahájil svou sokolskou dráhu v žactvu tamní jednoty. S cvičenci této jednoty se účastnil dvou všesokolských sletů - IX. v r. 1932, kdy cvičil s dorostem a X. sletu v r. 1938, na němž vystoupil s členstvem. Po II. světové válce působil v Jablonci nad Nisou a také tam se plně zapojil do sokolské činnosti; v důsledku komunistického puče v únoru 1948 se však XI. všesokol- ského sletu v Praze r. 1948 účastnil jen jako divák a dva dny po sletu se již nacházel za hranicemi republiky. Po kratším pobytu v uprchlických táborech v Německu byl v září 1948 s dalšími čs. uprchlíky přesunut do Itálie, do uprchlického tábora v Pagani. Po založení sokolské jednoty v Pagani se hned přihlásil k práci a byl zvolen do výboru, do funkce pokladníka jednoty. Když pak sokolské jednoty v italských uprchlických táborech ustavily "Italský okrsek" Sokolské župy dr. E. Beneše v exilu, působil také v okrsku. V té době již delší dobu churavěl; jeho plícní choroba se záhy natolik zhoršila, že vážně ohrozila jeho život. Měl však štěstí, že se podařilo, aby jej Mezinárodní uprchlická organizace vyslala na léčení do Norska, kde se po tříletém pobytu v horském sanatoriu, hlavně zásluhou své pevné vůle k životu zotavil natolik, že mohl být z léčení propuštěn. Byl pak několik let zaměstnán u známé norské firmy Sorensen & Balchen. V říjnu 1960 přijel do New Yorku, kde se ihned přihlásil do tamní sokolské jednoty. Záhy byl zvolen do výboru v němž zastával různé funkce, včetně pokladníka, knihovníka a archiváře. V r. 1963 byl zvolen do předsednictva Ústředí čs. sokolstva v zahraničí v němž pak 12 let, od ledna 1963 do konce roku 1974, vzorně vykonával funkci administrátora časopisu a dalších osm let, až do konce roku 1982, byl pokladníkem Ústředí. Velmi se také zasloužil o administrační činnost Ústředí tím, že po dobu takřka 20 let byl nepostradatelným pomocníkem jednatelky Ústředí sestry J. Uhlířové a vykonal při tom mnoho drobné, často nevděčné avšak velmi důležité práce. Za svou dlouholetou záslužnou sokolskou činnost byla mu předsednictvem Ústředí udělena medaile Ústředí, která mu byla předána starostou Cs. sokolstva v zahraničí, bratrem Dipl.Arch. Rudolfem Fialou, na VIII. sletu Sokolské župy Kanadské v Montrealu r. 1988. Bratr Hanuš nevynechal od roku 1960 snad ani jediný sokolský slet v Americe nebo v Kanadě a účastnil se všech sletů Ústředí v Evropě. Také letos se opět připravoval na slet v Paříži a zejména se těšil, že po 42 letech konečně zase navštíví svou vlast a zúčastní se sokolského srazu v Praze. Neúprosný osud mu již splnění tohoto přání nedopřál ... Bude nám všem v Paříži, ale hlavně pak v Praze velmi chybět! 70 [pageend22]FRANTIŠEK BENEŠ Z Prahy došla smutná zpráva, že 28. ledna 1990, ve věku 82 let, náhle zemřel vzácný čs. vlastenec, věrný vyznavač Tyršovy sokolské myšlenky, bývalý jednatel Československé obce sokolské, bratr JUDr. František Beneš. Bratr Beneš se narodil ve Zbečníku u Hronova, v kraji Jiráskově a tato skutečnost jako by poznamenala celý jeho život. Ač tělem subtilní, duch jeho prozrazoval sílu, odolnost a houževnatost kraje predhorí Lužických Jizerských hor. Pocházeje ze skromných poměrů, velkou pili a poctivostí se po studiích na obchodní akademii oddal studiu práv na Karlově universitě v Praze. Po dosažení doktorátu uplatnil své schopnosti jako úředník bankovních ústavů. To bylo zajisté jen pro skromné hmotné zajištění, které potřeboval, zdá se jen proto, aby všechny své síly mohl věnovat Sokolu. V letech jinošských, po splnění vojenské služby, ač vyrůstal v různých jednotách, zakotvil v Sokole Malostranském, kde postupně zastával různé funkce a odkud zvolna přecházel do funkcí ve vyšších složkách, v župě a v sokolském ústředí, v Československé obci sokolské. Po roce 1945, když se vrátil se zbytkem sokolů z nacistického koncentračního tábora v Osvěčimi, kde jen divém vyvázl životem s velmi poškozeným zdravím, byl povolán do předsednictva Československé obce sokolské a zvolen jednatelem COS. V této funkci byl mimo jiné také pověřen organizací sokolských biografů a statečně se bil s brachiální silou komunistické strany, s ministrem, informací Kopeckým, který stovky sokolských biografů zabavil pro svou organizaci kinematografie. V tomto boji byl, tentokráte násilnickým komunistickým režimem, nejdříve vyslýchán a pak vězněn v mnoha věznicích. Po návratu z vězení se věnoval dějinám sokolského odboje proti nacistům za II. světové války a s nesmírným úsilím vypracoval téměř úplný seznam sokolských obětí nacistických koncentračních táborů a věznic z jednotlivých sokolských jednot a žup. Byla to práce vysilují a úkol velice obtížný, neboř organizace sokolská byla již komunistickým režimem zcela zrušena a archivní materiál jen těžce dostupný. Podle J. Prokše (Praha). 71 Při vzpomínce na vzácného a statečného bratra Františka Beneše je nám alespoň útěchou, že se dočkal doby, kdy jeho celoživotní láska, Sokol, opět vstoupil do nového života a že i on k tomu přinesl svůj díl. Ani v dobách největšího komunistického temna v naší vlasti neochaboval ve své práci a uchoval si pevnou víru v obnovu svobody a tím i Sokola v Československu. V listopadu minulého roku stál opět připraven a spolu se sestrou Prokšovou-Evaldovou a bratrem Hobzou byl autorem prohlášení v němž bylo ohlášeno ustavení přípravného výboru pro obnovu Sokola. Podle svých sil a možností pomáhal radou a činy v organizační práci obnovené Československé obce sokolské a jeho náhlá, zcela nečekaná smrt, všechny ohromila. [pageend23]Význam knihy je navíc podtržen skutečností, že úvod ke knize napsal po jejím pročtení sám starosta Ústředí čs. sokolstva v zahraničí, bratr DipLArch. Rudolf Fiala, který uvedl: "Pohled na první kroky kterékoliv organizace je z perspektivy současnosti tím zajímavější, čím víc se zahledíme do její dlouhé životní cesty. Mnohé naše sokolské jednoty se mohou zahledět do své minulosti dík těm 'dobrým hospodářům', kteří pečlivě a s myšlenkou na následovníky tyto kameny stavby svých jednot usazovali. Tělocvičná jednota Sokol Londýn takové hospodáře měla. A dík pečlivé práci jejího člena, bratra Milana Kocourka, který tyto kameny oprášil a vtělil do záslužné práce 'Sokol Londýn a čs. menšina ve Velké Británii', se můžeme s radostí a zamyšlením nechat celou cestou jednoty provázet. Nebyla to cesta vydlážděná, asfaltová - byla mnohokrát kamenitá, s mnohými zákruty i zastaveními ne vždy dobrovolnými, pouze snad k nabrání dechu, ale byla velmi nepravidelná, stoupající i klesající. Ale vedla a vede nás i do dnešních dnů. Léta první i druhé světové války, poznamenaná velkou činností našich vojáků v britské armádě, založením jednoty Leamington jako vojenské pobočky jednoty londýnské, jsou jedním ze stavebním kamenů, na kterých sokolská činnost v Londýně stála. Osobnosti známé z našeho politického života, i řadoví vojáci byli těmi, kteří tuto stavbu dobudovali a udržovali. Různé pohledy, získané shromážděním dokumentací nás seznamují s těmi, pro které Sokol v oblasti londýnské něco znamenal a kteří v něm viděli své poslání ve smyslu jeho zakladatelů. Opravdové nadšení a zaujetí pro společné dílo, bez podtržení a zdůraznění osobních zásluh, ale i lidské slabosti, tak jak je známe z našeho denního života vytvořilo dílo, kterým londýnská jednota je dnes. Jedna poznámka uvedená v této záslužné práci jen potvrzuje krédo, kterým se řídili mnozí v jednotě a která se má stát kredem pro následovníky jak v ní, tak pro nás všechny: '... odejít z organizace (Sokola) pro osobní neshody dovede kdekdo. Ale bít se za své názory, přetrvat, to je sokolské!' Nechť i sledování dlouhé cesty v Londýně nám umožní a podaří se nám, abychom dovedli uvedená slova uvést v život a v něm je udržet pro zdar celého sokolstva a tím osobně pro každého z nás. A nechť také sestry a bratři v Londýně budou těmi, kteří pomohou upravit cestu nás všech do svobodné Československé republiky a na místo sokolstvem vybudované, na sokolský stadion na Strahově!" Cena £ 6.00 (+ £ 2.00 za poštovné). Objednávky vyřizuje: Mr. Miroslav Dvořák, 19 Spring Rise, Chelmsford, Essex CM2 8SH England. 72 Knihovník a vzdělavatel Tělocvičné jednoty Sokol Londýn bratr Milan Kocourek, občanským povoláním dlouholetý hlasatel československé služby Britské rozhlasové společnosti (BBC), po několikaletém pečlivém studiu archivů a sbírání materiálů sepsal velkou, třísetstránkovou studii o dějinách Sokola Londýn se zvláštním přihlédnutím ke krajanskému životu ve Velké Británii. Toto veliké dílo s četnými obrazovými přílohami, fotografiemi a vzácnými dokumenty, bylo před vytištěním kriticky zhodnoceno několika předními znalci. Jeden z nich, muzikolog a literární kritik dr. Bedřich Bělohlávek se vyjádřil, že jde o práci zcela mimořádného významu, která pro svůj obsah a vědeckou metodičnost plně zasluhuje, aby byla vydána knižně, jakožto pozoruhodný přínos národně-kulturního úsilí Cechů a Slováků v zahraničí. Věděli jste, že Tomáš Garigue Masaryk byl ještě před vznikem svobodné Československé republiky členem Sokola v Londýně? DĚJINY SOKOLA LONDÝN [pageend24]VÝZNAM MIROSLAVA TYRŠE Dr. Boris Uher (Pokračování.) III. Ideová východiska. S obrazem Tyrše, jak si ho dnes na základě jeho díla představujeme, totiž jako vesměs kladnou, jarou, optimistickou osobností, nám stěží ladí filosofická východiska, z nichž toto dílo roste. Jaký vztah mají němečtí filosofové Schopenhauer a Nietzsche k programu národního obrození českého, který Tyrš rozvinul? A přece je jimi hluboce poznamenán. Stejně jako Darwinem a jeho naukou o vývoji druhu a přežíváním silnějšího. Jak tyto směry interpretoval a co z kterého vložil do svých idejí ukazuje nejlépe Jan Uher: "Není pochyby o tom, že silný vliv na myšlení Tyršovo měl Schopenhauer. Osobně by mu byl jistě vyhovoval jeho pesimismus. Ale je zajímavé a svědčí o síle charakteru, jak dovedl Tyrš překonat Schopenhauera a vyzvednout z jeho učení kladné stránky. Schopenhauerova vůle není u něho slepou silou, jejíž tvrdost paralyzuje naše konání a vede konečně k rezignaci, ale vůlí kladnou, vůlí činorodou. Tyrš jistě přitakává Nietzschovi v jeho požadavku silného, rozvinutého individua, ale odmítá jeho krajní individualismus, vedoucí k bezohlednosti a sociální tvrdosti. Ohled na celek, pomoc slabým oddaluje ho od aristokratického cítění Nietzschova a přibližuje ho sociálnímu, demokratickému ideálu moderní společnosti. I Darwin zůstavil na Tyršově myšlení silné stopy. Ale i tu je charakteristické, jak Tyrš reagoval na Darwinovo učení, co z něho zdůraznil. Darwinovo učení ho nevedlo k determinismu a fatalismu, ale naopak mu bylo oporou v jeho požadavcích o zvýšení úsilí jednotlivcova i celku. Tyrš je rozhodným evolucionistou, vidí obecnost a všemohouc- nost zákona vývojového, osvětluje si to na příkladech z přírody a historie... ale to všechno jen na podporu své myšlenky, že jen činností, věčným ruchem udržují se jednotlivci i společenské celky svěžími i života schopnými. A tak se myšlenka vývojová stává zdrojem posily a pobídkou k vypětí energie; k rozvoji zdravé síly, jež znamená obohacení lidstva a světa. A je-li co slabé a života neschopné, je jenom dobře, zajde-li to." (5;15). Z tohoto rozboru zřetelně vidíme aktivní vztah Tyršův k těmto filosofickým systémům, z nichž bere sobě blízké ideje, přetváří je a spájí ve vlastní systém. Odmítáme označení Tyrše jako filosofického ekletika, které je dosti časté, neboř z naznačených kořenů vyrostl originální filosofický systém, který se zcela odlišuje od dílčích vzorů. Zvlášť výrazným rysem Tyršova myšlení je snaha o jeho spojení se životem, o jeho vyjádření činností. Výrazně je to vidět na Scho- penhauerově pesimismu, který se tolik shoduje s životním laděním a snad i nervovou chorobou mladého Tyrše, ale který on překonává vůlí a aktivitou a vírou ve vítězství pravdy a práva, takže jím založené sokolské hnutí a sokolská ideologie září optimismem a vírou v budoucnost. Nemluvě o tom, že Tyrš se napájel i z idejí obrozenců, pro něž tato víra byla východiskem. Nejblíže mu svou střízlivostí byl Havlíček. Do jak ušlechtilé formy přetvořil 73 [pageend25]darwinismus, ukazuje nám jeho citát, v němž praví, že ti národové zahynuli, "jakmile vysíleni nekráčeli dál a octnuli se takto v odporu s duchem věčného ruchu a pokroku a tím namnoze i s duchem doby nové, jež mezitím nad lidstvem byla vzešla..." (2; 132). Tuto myšlenku rozvíjí Jandásek: "Tato víra v pokrok veškerenstva, přírody, lidstva, národu i člověka, přinesla s sebou další přesvědčení, že zákon vývoje žádá, aby jednotlivec nebyl překážkou prospěchu celku, nýbrž aby svůj zájem celku podřídil. Život jednotlivcův nemá ceny, nedovede-li se povznést! od zájmů osobních k zájmům celku, lidstva: 'Osobnost nic, celek vše' bylo Tyršovi heslem, jímž chtěl zdůraznit mravní cenu i mravní povinnost práce, ba i obětí pro celek. Jediné vykoupení z chmur pesimismu je ve víře v pokrok a v práci proň." (1;21). Tento aktivismus, toto vědomí podřízení se osobnosti potřebám kolektivu, společnosti je snad nejvyš- ším přínosem Tyršova myšlení ideám druhé poloviny XIX. století. Je však i východiskem praxe jím založeného Sokola. Jako všem obrozencům, byl pojem národ kategorií nejvyšší. Celá Tyršova činnost byla zaměřena k službě národu. Jeho horování pro národ nese ještě rysy romantismu a dovede pro ně najít vřelé a ušlechtilé vyjádření. Ale je příliš kritickým duchem, aby neviděl chyby a nectnosti, jež Jsou pro tento národ typické a které český nacionalismus přehlížel. Významným rysem jeho pojetí národa je historismus, navazování na tradice. Casto se odvolává na Zižku a jeho vojenské řády a na tradici husitskou - v Sokole chce na ni navazovat. Na druhé straně však před přehnaným historismem varuje. Jeho chápání českých dějin vyjadřuje citát: "... onoho pravého ducha českého, jenž nikdy neútočil, avšak též nikdy nepodlehl, pokud v ryzosti své sebevědomě se zachoval." (2; 120). Naopak však varuje: "Žádná, ani ta nejskvělejší minulost, nýbrž jen zdravá a činná přítomnost zaručuje národům budoucnost... národové zpátky jdou, když nejdou dál... a z nitra umírají." (2;39). Cíle, které obrozenému národu klade, jsou daleké a leží až někde u hranic vývoje lidstva: "Ba víc, kamkoli v čemkoli je dospěno, to nezdržuj nás myslit a pátrat dál, zda by snad přece nemohlo všechno též jinak a ještě lépe být. V tom ohledu budiž heslo sokolské 'Věčný ruch', aneb chceme-li též 'Věčná nespokojenost'..." (2; 128). Na této úrovni se mu spojují cíle národa s cíli všelidskými a brání tak nebezpečí vzniku šovinismu, které bylo v druhé polovici XIX. století pro českou společnost velmi reálné. Idea lidství, ideje pravdy, dobra, obecného pokroku, jsou vždy nadřazené idejím národním; cesta k všelidským ideám vede jen skrze národ, na druhé straně má národ právo na existenci jen uskutečňováním těchto idejí. Jsou to myšlenky, které sice rostou z Hegela, ale v Tyršových ústech získávají na vzrušivosti a dobové aktuálnosti. Jandásek je dále rozvádí: "Náš národ ukázal už v minulosti, že všelidské ideály, za něž bojoval a trpěl, byly mu záštitou národní existence; dokázal, že byl 'nezranitelný jako paprsek sluneční', dokud se vyvíjel na výsluní pravdy, dobra, a pokroku obecného." (1;112). Tyršovo vlastenectví však není zaslepené, není ochoten přijímat šovinistické heslo, že "co je české, to je hezké". Je příliš odpovědně a kriticky myslícím duchem, než aby nežádal výraznou kritičnost i vůči svému národu, vůči jeho chybám, a vzájemnou kritičnost jeho příslušníků: "... nic národnímu vývoji našemu tak neuškodilo, jako vynucená krotkost kritiky života našeho." (l;107). Další citát pak ukazuje střízlivost Tyršova pojetí vlastenectví: "Jsme-li v nejedné věci pozadu, a pravá, rozumná láska k národu káže říci, že pozadu jsme, tož přikazuje nám povinnost především vnímati, co jinde se tvořilo a tvoří; a pravá hrdost národní záležiž v předsevzetí a v snaze, abychom časem splatili světu nynější zápůjčku svou, k níž nikoliv podřízenost na- 74 [pageend26]dání, než staletá poroba naše nás odsuzuje." (l;106). Střízlivá, kritická láska k národu pak vede k dalšímu poznání, totiž poznání nedostatků a chyb naší národní povahy - na jejichž léčení a odstraňování se pak zaměřuje svou sokolskou výchovou. Které to nectnosti tedy vidí? Jejich výčet představuje kritickou povahopisnou studii české psychy - a ač byly formulovány před více než 120 lety, stojí za to zamyslet se nad tím, nakolik Tyrš přesně viděl a nakolik bylo naše stoleté výchovné úsilí neúčinné. Pro českou společnost jsou typické negativní vlastnosti: malost, sobectví, rozháranost a svárlivost, nesvornost, nestálost, nedostatek vytrvalosti a zásadovosti, šosáctví, marnivost a záliba ve fangličkářství a okázalých zábavách, povrchnost, plané mluvení ("chorobou naší je spousta planých řečí a nedostatek plodných činů" - 2;71), komplexy malého národa před velkými, kladení osobnosti nad věc a podrývání vzrůstu celku, nekritičnost, nehoráznost, nekritické kamarádství, které nevidí chyb a vad - seznam by mohl být ještě delší. A právě tyto nedostatky ukazují nutnost systému, který by jich národ zbavil a vychoval pokolení zdravé, přímé, statečné a zásadové. Je zde ovšem poukázat na historický problém: národ který takto Tyrš charakterizuje (shodně s Havlíčkem i Nerudou), jsou maloburžoasní vrstvy české společnosti. Není jasné, nakolik se tyto nectnosti projevují i ve vznikajících dělnických spolcích a na venkově. Romantická literatura nám venkov idealizuje a novodobá historie nám nekriticky idealizuje zase počátky dělnického hnutí; bylo by třeba studie, která by tuto skutečnost objasnila i z morálně psychických hledisek. V Tyršově systému je třeba poukázat ještě na další zdroj: byl to vliv antiky. Její význam byl pro Tyrše mnohostranný a ovlivnil jej jak v oblasti filosofické a tělovýchovné, tak i v oblasti estetické a politické. Vždyť Tyrš napsal první české pojednání o olympijských hrách již roku 1868! Přiznejme ovšem, že i zde Tyrš politické dějiny Řecka poněkud idealizuje a vybírá z nich především kladné příklady a podněty. Ale i tak jsou antické vlivy na Tyrše výrazné a pozitivní. Už od počátku století byla v české společnosti rozšířena myšlenka slovanské pospolitosti; panslavismus měl být hrází proti imperialistickému pan- germanismu. Posílila ji i první národní pouť na Rus - a nikdo neměl dost ducha, aby poslouchal kritická slova Havlíčkova. I Tyrš propadl tomuto dobovému nadšení a romantismu a dal mu dokonce výraz ve spolkové organizaci Sokola. Tento romantický pozůstatek však ideologicky zahubila I. světová válka a v Sokole přežíval v meziválečném období, spíše jen z tradice a piety. (Dokončení příště.) Ve středu 7. března 1990, v den 140. výročí narozenin hodonínského rodáka, prvního presidenta Cs. republiky T.G. Masaryka, kdy byla ve Federálním shromáždění v Praze znovu instalována deska s textem "T.G. Masaryk zasloužil se o stát", byl v Hodoníně také znovu odhalen Masarykův pomník. Oslavy se zúčastnilo mnoho lidí z celé republiky, mezi nimiž zaujalo velikou pozornost množství sokolů v tradičních sokolských krojích. Slavnostním řečníkem na oslavě odhalení pomínku byl president republiky Václav Havel. Za sokol- stvo promluvil při odhalení pomníku vzdělavatel COS bratr dr. Boris Uher. 75 HODONÍNŠTÍ SOKOLOVÉ VZDALI HOLD T.G. MASARYKOVI [pageend27] ZE SOKOLSKÉHO SVĚTA ŽUPA AUSTRALSKÁ Johannesburg SKRINKY jednoty se opět tradičně konaly ve Skautské hale v Germi- stonu. Letošní ráz "Country Western" poskytl velikou možnost maskám a sál obsadili četní cowboyové a Indiáni. K dobré náladě přispělo rozmanité pohoštění o které se vzorně postarala sestra Čáslavská. MIKULÁŠSKÁ NADÍLKA pro sokolskou mládež se konala 10. prosince 1989 v Německém klubu v Idenvale, kde se v doprovodu rodičů dostavilo na 25 dětí. Dychtivě očekávaný příchod Mikuláše a čerta vyvolal velké vzrušení, Mikuláš však po úvodních slovech drobotinu utišil vyhlášením soutěže o nejlepší kresbu Mikuláše a čerta. Zatím co Mikuláš v klidu rozdával dárky, děti pilně dokončovaly kresby. Čertík pak vybral nejlepší tři kresby, jejichž malíři byli odměněni zvláštními dárky věnovanými jednotou. SILVESTROVSKÁ ZÄBAVA jednoty pořádaná na ukončenou roku v němž jsme se dočkali opětného osvobození naší vlasti byla zcela mimořádně zdařilá a její rekordní čistý výnos ve výši $ 4,038 byl investován na zakoupení pozemku na němž je sokolovna. SOKOLOVNA jednoty plní dobře svou funkci sokolského a krajanského střediska v Sydney a je vyhledávaným místem krajanských návštěvníků Austrálie. V říjnu navštívili sokolovnu členové Sokola Velký Cleveland v USA, bratři Bořivoj Kašpárek a Ladislav Voris. Oba se také zúčastnili schůze výboru jednoty a bratr Voris, starosta Sokolské župy Severovýchodní v Clevelandu, se také zúčastnil oslavy 28. října a seznámil členstvo s činností a poměry Sokola v Americe, zejména v oblasti župy Severovýchodní s městy Cleveland a Detroit. MILADA HARAMULOVÄ, dlouholetá členka jednoty, zesnula po krátké zákeřné nemoci a 23. listopadu 1989 se členstvo jednoty rozloučilo s bratrem Aloisem PROCHÁZKOU, který bude vděčně vzpomínán za zprostředkování mnohých cenných spojení s příbuznými ve vlasti. TENISOVÝ TURNAJ pánských dvojic, každoročně tradičně pořádaný v tenisovém středisku Matraville Tennis Centre, konal se 26. listopadu 1989 po prvé pod hlavičkou Sokola. Za velké účasti diváků zvítězil česko- polský pár Vobořil-Bilous, který porazil ve finále otce a syna Zemanovi. V soutěži útěchy zvítězil P. Foltman se svým filipínským partnerem. Po ukončení zdařilého turnaje předal vítězům a finalistům putovní pohár a další krásné ceny starosta jednoty bratr Ing. M. Doležal. Sydney ŽUPA KANADSKÁ Montreal 40. SlBŘINKY pořádané jednotou 27. ledna 1990 ve velkém sále městské radnice byly pěkným a radostným zahájením činnosti jednoty v novém roce v němž se její příslušníci zúčastní jak sletu v Paříži, tak i po- sletového setkání v znovu svobodné vlasti, v Praze. Radostnou naději do nového roku vyjadřoval také velmi výstižně ráz "Proč bychom se netěšili...". O dobrou náladu se postarala znamenitá hudba K. Binovce, bohaté občerstvení všeho druhu a krásné vystoupení taneční skupiny v národních krojích vedené sestrou Y. Lavalovou. 76 [pageend28]OTA HORA, zasloužilý čestný starosta jednoty, zaznamenal 26. listopadu 1989 svou osmdesátku a vděčná krajanská obec v Ottawě oslavila jeho vzácné životní výročí v krajanské restauraci Slavia za účasti zástupců krajanských a exilových spolků v Kanadě. Předseda Cs. sdružení v Kanadě Miloš Suchma ve výstižném projevu zhodnotil velikou práci oslavence a přečetl některé z četných blahopřejných zdravic, jež došly z mnoha míst Kanady, Spojených států a řady dalších zemí, včetně zvlášř srdečných pozdravů z vlasti. Blahopřání za Sokolskou župu Kanadskou a Sokol Ottawa přednesl župní místo- starosta bratr Karel Pinke, který oslavenci také předal umělecky provedený diplom čestného uznání župy. Oslavenec byl zejména velmi potěšen, že tvůrce diplomu, Jiří Lauda z Montrealu, vyjádřil uznání motivem mládí, naděje národa, výstižně představovaného na diplomu krásnou postavou sokolské dorostenky. Oslava byla ukončena proslovem bratra Hory, který vyslovil svou neochvějnou víru v brzký návrat svobody a demokracie v naší vlasti. Ottawa MIKULÁŠSKÁ ZÁBAVA jednoty pořádaná 25. listopadu 1989 v pěkně vyzdobené společenské místnosti ř.k. farnosti sv. Václava byla hojně navštívena a velmi úspěšná. O zdar se zasloužila dobře hrající hudba orchestru "Oldtimers" a obvyklá návštěva Mikuláše s velmi vtipně maskovaným čertem, spojená s rozdílením u vchodu do sálu uložených dárků. Vhodným zpestřením pořadu bylo velmi úspěšné vystoupení družstva dorostenek, jejichž pěkná a vtipně provedená scénka byla po zásluze odměněna dlouhotrvajícím potleskem vděčného obecenstva. Čistý výtěžek zábavy byl věnován ve prospěch cestovního fondu jednoty. VALNÁ HROMADA, která byla 59. řádným výročním sněmováním jednoty, se konala v neděli 4. února 1990 odpoledne v společenské místnosti Slovenského luteránského kostela sv. Pavla. Jednání zahájila a řídila starostka jednoty sestra Radmila Locherová, která úvodem, po uvítání přítomných, vzpomněla sester a bratří, kteří v uplynulém roce navždy opustili sokolské řady; povstáním a chvilkou ticha jim byla vzdána čest. Po schválení zápisu o minulé valné hromadě byly podány obšírné zprávy činovníků za uplynulé období, v němž byla činnost jednoty a všech jejích složek opět velmi bohatá a rozmanitá, jak bylo zřejmé ze souborné rozmnožované zprávy, jež byla jednotou k valné hromadě vydána. ČLENSKÁ SCHŮZE jednoty spojená se společnou večeří se konala v sobotu 20. ledna 1990 ve společenské místnosti budovy 35 Ormskirk. Po zahájení starostkou jednoty sestrou R. Lo- cherovou přednesli čtyři členové obvyklé "Živé sokolské noviny", jejichž obsah byl zcela věnován obnově Sokola v Československu, včetně průběhu ustavujícího sjezdu COS 7. ledna 1990 v Praze. Přednes byl doplněn vystavenými snímky a novinovými zprávami z Československa. V další části schůze byly podány informace o přípravách na VII. slet Čs. sokolstva v Paříži a na posletové setkání sokolstva v Praze, a sestra S. Heřmánková, která byla v Praze v dnech tak zvané sametové revoluce, vylíčila zajímavým způsobem své dojmy a zážitky. Schůze byla ukončena přátelskou besedou přítomných členů a hostů. SKOLENÍ CVIČITELŮ župy Kanadské, jež bylo pořádáno v sobotu 13. ledna 1990 v Torontě, se zúčastnilo 13 mužů a žen jednoty. Náplň školení byla velmi bohatá a vydatná a podstatně prospěla všem účastníkům. Výcvik vedl bratr Petr Dušek, profesor tělocviku a bývalý náčelník Sokolské župy Severovýchodní Americké obce sokolské, z Clevelandu. 77 Toronto [pageend29]Jednota měla k valné hromade celkem 193 příslušníků - 76 mužů, 79 žen, 2 dorostence, 8 dorostenek, 8 žáků, 22 žákyň. V pravidelných cvičebních hodinách bylo průměrně zařazeno 52 příslušníků: 10 mužů, 14 žen, 5 dorostenek, 6 žáků, 17 žákyň. Průměrná docházka oddílu odbíjené činila 12 mužů a žen. Na tělocvičné akademii jednoty 11. března 1989 vystoupilo družstvo mužů cvičením na bradlech a na koni na šíř s madly a dorostenka Přívarová v sestavě moderní gymnastiky se stuhou. Na veřejném cvičení jednoty v rámci Cs. dne na Masaryktownu vystoupilo 43 příslušníků jednoty (6 mužů, 16 žen, 7 dorostenek, 14 žáků a žákyň), XVII. sletu Americké obce sokolské v Oma- ze se zúčastnilo 30 příslušníků jednoty (prostná cvičili 4 muži, 14 žen, 2 dorostenky závodily na nářadí, družstvo žen se v soutěži v odbíjené umístilo na 4. místě). Cvičenci jednoty se zúčastnili obvyklých župních podniků: zimních her v Ottawě (22 příslušníků), školení cvičitelstva v Torontě (12), závodů v nářaďovém tělocviku rovněž v Torontě (30), župního tábora v Sokolském údolí (5), letních her rovněž v Sokolském údolí (22). V činnosti společenské byly pořádány šibřinky, Mikulášská zábava, Mikulášská nadílka pro děti, přehlídka národních krojů, dvě členské schůze spojené s besedou a společný celodenní letní výlet na pláž u Jiříkova zálivu jezera Huron. Jednota byla spolu- pořadatelkou krajanských oslav T.G. Masaryka v březnu, M.R. Štefánika v květnu a 28. října. Hospodaření jednoty vykázalo v uplynulém roce přebytek ve výši $ 2,337 a jmění jednoty k valné hromadě obnášelo $ 21,107. Po kratší rozpravě, schválení všech zpráv a udělení absolutoria odstupujícímu výboru, byl v slavnostní části valné hromady vykonán členský slib nově přijatých členů. Po kratší přestávce a po zprávě kandidátní komise byly provedeny volby nového výboru na další období, jehož členy jsou sestry a bratři: 78 Desetičlenná delegace župy v čele se starostou bratrem Dipl.Ing. Jiřím Nováčkem se zúčastnila ustavujícího sjezdu Československé obce sokolské 7. ledna 1990 v Praze. Zupní starosta pozdravil sjezd jménem vídeňského so- kolstva a předal dar župy ve výši ÖS 10,000 na nákup potřebného technického vybavení podle výběru COS. Starostka Radmila Locherová, mí- stostarostové Anna Janoušová a Václav Menšík, náčelník Antonín Bombera, náčelnice Eva Sabolová, vzdělavatel Ing. Stanislav Kubík. Členové výboru: Lubomír Hykel (jednatel), Zdeněk Mimra (pokladník), Jarmila Bečková (matrikářka), dr. Jan Janků (předseda zábavního výboru), Vlasta Schejbalová (zapisovatelka), Bohumil Cermák (praporečník), Wendy Janoušová, Květa Králová, Kateřina Makovcová, Jan Matuška, Jiří Staněk, Milada Stehlíková, Jan Trávníček, Jan Waldauf. Hospodářskými a účetními dozorci byli zvoleni bratři dr. Josef Cermák, Otto Stehlík a sestra Germain Spenceová. Valná hromada usnesla ponechání členských příspěvků v dosavadní výši, t.j. $ 15 za člena, za každého dalšího člena stejné rodiny $ 10. Příspěvky žactva a dorostu $ 5 s maximální výší příspěvků $ 30 pro rodinu. Ihned po valné hromadě se konala informační schůzka zájemců o zájezd na letošní slet do Paříže a na po- sletové setkání sokolstva v Praze. Schůzku řídila sestra Boženka Martin- čeková, majitelka cestovní kanceláře Nitra, která zájezd zařizuje. Na schůzce byly podány informace týkající se letu do Paříže, ubytování během sletu v Paříži, letu z Paříže do Prahy a ubytování tam, následující cesty po Československu, případně do Španělska, a návratu do Kanady. Účast župy na obnově Sokola ve vlasti ŽUPA VÍDEŇSKÁ [pageend30]Členové župní delegace se před sjezdem, v sobotu 6. ledna, účastnili společného zájezdu zahraničního so- kolstva s členy přípravného výboru Sokola, při němž položili jménem župy Vídeňské věnce k hrobům Tyrše a Fügnera na Olšanském hřbitově a na hrob T.G. Masaryka v Lánech. V sobotu 27. ledna 1990 se delegace župy vedena starostou bratrem Dipl.Ing. Jiřím Nováčkem zúčastnila ustavujícího sjezdu sokolstva v Brně, na němž bratr župní starosta pozdravil shromážděné sokolstvo za župu a všech sedm v ní sdružených jednot. V souvislosti s obnovou sokolské činnosti ve vlasti vydalo předsednictvo župy také veřejné prohlášení týkající se dvou vídeňských jednot, Sokola I-V., a Sokola X., které se v r. 1952 odštěpily od župy Vídeňské a čs. demokratické menšiny vůbec a od té doby vykonávaly ve vídeňské krajanské menšině podvratnou činnost v službách Komunistické strany Československa, za což se jejich představitelům dostávalo značných osobních výhod, v některých případech i vyznamenání čs. komunistického režimu. Prohlášení odsuzuje jednání představitelů těchto dvou podvratných jednot, kteří nyní "obracejí plášť" a usilují různými způsoby o navázání styků s obnoveným Sokolem ve vlasti. V neděli 24. června 1990 bude se ve vídeňské kryté sportovní hale, v Stadthalle (B), konat předsletové veřejné cvičení Sokolské župy Vídeňské, na němž budou předvedena cvičení všech složek pro VII. slet Cs. sokolstva v zahraničí v Paříži. Zupní veřejné cvičení bude obohaceno účastí cvičenců obnovené Československé obce sokolské, kteří budou cvičit sletové skladby společně s příslušníky jednot župy Vídeňské. Kromě cvičenců se z vlasti očekávají také další návštěvníci a diváci. 79 NÁCVIK sletových prostných všech složek, zejména však žactva a členstva, byl uspořádán v sobotu 25. listopadu odpoledne v tělocvičně jednoty v Putney Hall. SLÁVA ŠULC, zakladatel Ústředního svazu čs. studentstva v zahraničí a Mezinárodního studentského dne, zahraniční voják, chemický a sociální pracovník a člen Sokola Londýn, zemřel náhle během své dovolené v Jugoslávii ve věku 74 let. OSLAVA 28. ŘÍJNA, jejíž byla jednota spolupořadatelkou spolu s dalšími spolky čs. kolonie v Londýně, se letos opět vyznačovala vysokou úrovní. Pořad, jehož vůdčí myšlenkou byla naděje v brzké osvobození naší vlasti vedl bratr Vrdlovec, projevy bratří J. Nermutě z Tasmánie a bratra M. Kašpara byly vynikající a skvělou uměleckou náplní přispěli Tomáš Tuláček, Beryl a Antonín Tu- čapští, Franta Fišer a R. Capek. ŽUPA ZÁPADOEVROPSKÁ TRADIČNÍ předvánoční večírek byl jednotou uspořádán 15. prosince 1989. První část hojně navštíveného večera byla vyplněna vysoce hodnotným programem hudby a recitace, který byl vzorně sestaven sestrou Krulišovou. Po přestávce byla nadšeně přivítána část čs. pěveckého sboru z Liberce, která byla právě ve Vídni a svou nečekanou návštěvou krásně zpestřila večírek. Vzácní hosté zpívali staré české koledy a směsici lidových písní. Přítomní vyjadřovali radost nad nečekaným obohacením programu opětovným dlouhotrvajícím potleskem a na ukončenou jim předali výnos narychlo uspořádané sbírky ve prospěch studentů v Československu. Vídeň III/XI. Předsletové veřejné cvičení župy Londýn [pageend31]Slet svobodného sokolstva » za účasti Americké obce sokolské Slovenské těl. jednoty Sokol v USA Dělnického Amerického Sokola Jugoslávského Sokola ve svobodném světě A SESTER A BRATŘÍ OBNOVENÉ ČESKOSLOVENSKÉ OBCE SOKOLSKÉ! Předběžný sletový pořad: čtvrtek, 5. července 1990 * Přivítání sletových účastníku Pátek, 6. července 1990 * Závody v nářaďovém tělocviku Sportovní středisko Saint Mande * Otevření sletové výstavy * Seznamovací večer Maison de la Mutualité Sobota, 7. července 1990 * Sletová soutěž v odbíjené - tělocvična v Saint Mande * Pocta sokolstva u Vítězného oblouku (Arc de Triomphe) * Sletová umělecká akademie - Maison de la Mutualité Neděle, 8. července 1990 * Hlavní sletová vystoupení - stadion "Stade Leo Lagrange", Vincennes * Slavnostní sletový večer na rozloučenou - Maison de la Mutualité Pondělí, 9. července 1990 * Prohlídka Paříže, zájezdy po okolí. * Závěrečné sokolské schůze. VII. SLET Vychází měsíčně s výjimkou července a srpna Published monthly except July and August Předplatné $ 6.00 (U.S.) ročně - Subscription $ 6.00 (U.S.) per year. Administrátor - přijímá změny adres a předplatné ze všech zemí: Subscription orders, changes of address should be directed to: Otto Stehlík, 1665 Bloor St.East, Apt. 1001, Mississauga, Ont., Canada L4X 1S4 Redaktor: Jan Waldauf, 2333 Kenbarb Road, Mississauga, Ont., Canada L5B 2E9 ČESKOSLOVENSKY SOKOL V ZAHRANIČÍ - CZECHOSLOVAK SOKOL ABROAD Majitel a vydavatel: Ústředí československého sokolstva v zahraničí Owner and publisher: Czechoslovak Sokol Abroad 5. ― 9. Če r v e n c e 1990 ČESKOSLOVENSKÉHO SOKOLSTVA V ZAHRANIČÍ PAŘÍŽ, FRANCIE [pageend32]