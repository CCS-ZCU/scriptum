ČESKOSLOVENSKÉ NÁRODNÍ RADY AMERICKÉ 28. ŘÍJNA — STÁTNÍ SVÁTEK. Celý český národ, celý slovenský národ, každý věrný Cech a věrný Slovák, usazený dnes doma ve vlasti, zde ve Spojených státech či kdekoliv ve světě vzpomíná tohoto dne své kdysi získané a dvakráte již ztracené svobody a samostatnosti. Po osmačtyřicáté již oslavujeme tento den svobody a své samostatnosti. Různě jsme tento den oslavovali v průběhu uplynulého věru pohnutého takměř půlstoletí. Někdy jsme oslavovali hlučně a radostně, v plnosti své síly, v budovatelském nadšení a snad i opojení náhlého úspěchu. Jindy jsme oslavovali jen ve skrytu srdce, když i pouhá zmínka o významu tohoto dne byla trestána jako velezrada. Tak tomu bylo za Němců. Za spuštěnými záclonami v pečlivě uzavřené místnosti jsme naslouchali hlas Londýna, který posiloval naši naději i víru, že se opět dočkáme dne, kdy budeme moci státní svátek oslavovat radostně, veřejně a bez obav. Málo projevů nám tenkráte zůstalo, ač i ty byly zakázány, nosili jsme kvítí k sochám sv. Judy Tadeáše, jehož svátek připadá na den 28. října, kvítím jsme též vyzdobili vytesaný žalář na sousoší Karlova mostu, kde se uvěznění křesťané choulí pod knůtou “Turka na mostu”, nepoužívali jsme pouliční dráhy a nosili jsme černé vázanky. Tak jsme slavili 28. října za okupace. A po krátkém pološeru dočasného osvobození byl den naší svobody a samostatnosti opět zrušen a zakázán. A věru popravdě. Vždyť svoboda byla potlačená a samostatnost zanikla. Bylo by jistě krutým výsměchem, kdyby dnešní režim v Československu chtěl oslavovat svobodu a samostatnost, o které právě tento režim připravil náš národ. Vypadá to tedy u nás doma opět tak, jak to vypadávalo za okupace. Místo radostných oslav státního svátku je všude pouze ticho a smutek. Nám však ve svobodném světě a zvláště ve svobodné Americe je možno oslavovat tento den, jak nejdůstojněji dovedeme. Není to arci pouze našim právem, je to také naši povinností, pokud tento státní svátek nesmí býti slaven doma, pokud svoboda a samostatnost Československa nebudou obnoveny. Znovu a znovu, každým rokem se scházíváme a mluvíme o významu státního svátku. S úctou vzpomínáme všech oběti, padlých v boji za svobodu a samostatnost. S hrdostí si připomínáme mravní a duchovní velikost národa, omilostněného chorovodem světců, mučedníků, státníků, vědců, učitelů a umělců světového věhlasu. Připomínáme si sled událostí, který vedl k ustavení samostatné naší republiky. Znovu si připomínáme, že náš obnovený stát vznikl, jak pravila též předmluva naši Ústavy, na základě práva historického i na základě práva přirozeného, práva sebeurčení. Rádi si připomínáme, že přirozené právo dává českému i slovenskému národu právo sebeurčení, které krom toho slovanským národům rozpadající se říše bylo zajištěno mírovými požadavky Wilsonovými. Vzpomínáme, že český národ tohoto nezadatelného práva použil k obnoveni vlastního státu. Víme, že národ slovenský na základě tohoto práva vyjádřil roku 1918 své svrchované rozhodnutí žíti s národem českým ve státním společenství. Vzpomínáme, jak o čtvrt století později, po nedlouhé době t. zv. státní samostatnosti, slovenský národ toto své rozhodnutí obnovil způsobem nejdůraznějším — se zbraní v ruce, proti nesmírné přesile, když ve svém celku povstal a bojoval nejen proti nacistickým okupantům, ale také za obnovení československého státu. Slovenské povstání bylo nejslavnějším slovenským rozhodnutím pro státní soužití obou našich národů. Jindy si připomínáme ideologické, právní, politické, hospodářské a sociální základy, na kterých jsme po dobu dvou svobodných desetiletí budovali svůj stát. Tyto vzpomínky nás naplňují hrdostí a zadostiučiněním, když si připomeneme, že jsme byli v prvním sledu vývoje západního světa, že jsme si vybudovali stát vskutku svobodný, demokratický, sociálně spravedlivý a mírumilovný. Když se však dnes scházíme ku oslavě československého státního svátku, nechceme jen vzpomínat vzniku naši republiky, nechceme jen povolovat touze svých citů. Dnes máme úkoly bezprostřednější, které se nám vnucují s naléhavostí povinnosti, jejíž nesplnění by se blížilo zradě na odkazu národním a státním. Dnes je třeba si říci, oč se vlastně jedná a co máme dnes i v budoucnosti dělat, chceme-li si zasloužit jméno dobrých amerických občanů a věrných synů a dcer českého či slovenského národa. Skutečnost roku 1966 je ta, že československý lid nežije svobodně a československý stát není samostatným. Jednotlivci je dosud upírána svoboda — politická, náboženská, hospodářská i každá jiná — a státu je odpírána neodvislost. Jediným zdrojem moci není lid, ale aparát komunistické strany, představující mizivou menšinu všeho voličstva. A tento aparát se udržuje u moci jedině hrozbou či použitím násilí, přijímá slepě příkazy z Moskvy, žije z milosti Moskvy a nemohl by se ani chvilku udržet u vlády, kdyby za nim nestál mocenský aparát Sovětského svazu. Taková je tedy skutečnost. A teď Vám bude kdekdo říkat, že je doma lépe, než bylo před několika léty. Že se méně zavírá, že více lidí smí cestovat, že se lidé nebojí veřejně mluvit o režimu, že více přestárlých lidí dostává penzi, že ... že ... že .. . Tož ano. Snad je doma dočasně a pouze do odvolání o něco lépe, my se jistě všichni z každého sebemenšího zlepšení upřímně těšíme. Ale to nestačí, že je dočasně o něco lépe. Musí být dobře a trvale dobře. Jednotlivec musí být opět svobodným a stát musí být samostatným. Musí být možno svobodně vyznávat Boha dle příkazu vlastního svědomí, aniž by to bylo na škodu věřícímu či jeho dětem. Soudy musí vynášet rozsudky dle práva a ne dle příkazu strany. Musí být možno zakládat či obnovovat politické strany. Politický a mocenský monopol komunistické strany musí zmizet. Musí být dovoleno vlastnit zasloužené výtěžky lopotné práce, musí být možno zvelebovat, rozmnožovat a svým dědicům odkazovat soukromý majetek. Musí být možno svobodně číst, psát, studovat, měnit zaměstnání, cesto- V Ě S T N Í K Číslo 148 Říjen 1966 FRANTIŠEK SCHWARZENBERG: KU DNI 28. ŘÍJNA. [pageend1]V E S T N I K OCTOBER 1966 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRAN KRATOCHVIL Office: 4125 West 26th Street, Chicago, Illinois 60623 Tel. LA 1-7953 Second class postage paid at Chicago, Illinois V Ě S T N Í K ŘÍJEN 1966 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. —- Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 4125 West 26th Street, Chicago, Illinois 60623 Tel. LA 1-7953 vat — to vše bez ohledu na proletářský či jiný původ, bez ohledu na politickou legitimaci či kádrový posudek. Musí být možno svobodně a tajně volit — a když říkám volit, mám na mysli možnost výběru mezi různými politickými směry a možnost výběru mezi různými jednotlivci, ucházejícími se o tentýž úřad. Výpočet by byl nesmírně dlouhý. Toto však postačí na objasnění, co máme na mysli, když říkáme, že musí být “dobře”, že nám nestačí, když je doma pouze “lépe”. Zlepšily se dosud — a snad jen dočasně — pouze některé zjevy podružné, ale podstata nesvobody zůstala stejnou. Dobře bude, až jednotlivec bude opravdu svobodným, až národ český a národ slovenský bude moci opět uplatnit nezadatelné právo národního sebeurčení, až stát, v rozsahu svých předmnichovských hranic, bude samostatným, neodvislým od jakéhokoliv vnějšího vlivu. Říkáme to také prostě jedním slovem: až budou svobodné volby. Do té doby trvá nesvoboda. Do té doby není dobře. Proč nesmíme polevit dříve, než bude u nás doma opět dobře? Důvodů je přemnoho a každému z nás bude patrně jiný důvod pohnutkou nejpřednější, ač se všichni shodujeme na rozhodnutí, že nesmíme ustat ve svém úsilí, dokud nebude dobře. Je pravdou, že samotný mravní řád, sama spravedlnost žádá, aby každý člověk na celém světě byl svobodný, aby každý národ požíval práva sebeurčení a každý byl samostatným. Naše úsilí je tedy pouhopouhým uskutečňováním řádu Božího na zemi, jak o něm mluvíval též Masaryk. Tato pohnutka, plynoucí ze samotného mravního řádu, v jehož nadřazenost pevně věříme, bude pro mnohé z nás pohnutkou nejhlavnější. Není však pohnutkou jedinou. Je dále pravdou, že stav nesvobody kdekoliv na světě ohrožuje svobodu všude tam, kde dosud trvá. Nesvoboda komunistické části světa je stálým a vážným ohrožením svobody americké. Jako dobří občané těchto Spojených států, které nám umožnily žít důstojně a svobodně, máme povinnost se starat, aby na celém světě zavládla svoboda, neboť jedině tak bude zajištěna i svoboda americká. To vyplývá ze zásady, Lincolnem kdysi tak výmluvně vyjádřené, o nedělitelnosti lidské svobody. Tato pohnutka tedy vyplývá z naší povinnosti vůči naší nové vlasti i z osvíceného sebezájmu. Krom touhy po spravedlivém řádu, krom starostlivosti o bezpečnost Spojených států, bude nám všem jistě pohnutkou rozhodující, naše láska k lidu v Československu, k našim rodným bratřím a sestrám, žijícím hluboko pod důstojností svobodných lidi a za podmínek, které dostatečně osvětluje útěk desítek tisíců uprchlíků. Když pro nic jiného, tož z lásky k vlastnímu lidu učiníme, co je v naší moci pro nápravu a zlepšení poměrů v Československu. Co tedv můžeme, co musíme dělat? Musíme vystupovat a jednat bratrsky, jednotně a svorně — tak jak nám to letošního roku ukázal Cleveland za návštěvy kardinála Berana, tak jak to — doufám — všichni bez výjimky uděláme za dva roky, až budeme společně oslavovat padesáté výročí ustavení republiky. Příkazem doby je jednotnost v zásadách a společné práci. Především musíme mluvit jakoby jedním hlasem. A co budeme jakoby jedním hlasem říkat? Že v Československu jednotlivec nepožívá plné svobodv ani politické, ani náboženské, ani hospodářské, že českému a slovenskému národu je upíráno přirozené právo sebeurčení, že ČeskoSlovensko není plně samostatným, že tento stav, způsobený dnešním rozdělením Evropy není ani žádoucím, ani spravedlivým a že by neměl být trvalým, že dnešní komunistická vláda nemluví za československý lid a že se zájmy dnešní vlády velmi často nekryjí se skutečnými zájmy lidu, že je proto zapotřebí, aby svobodný svět a v první řadě Spojené státy, dbaly skutečných zájmů lidu více než zájmů dnešní vlády a staraly se o rozvoj svobody, demokracie i samostatnosti a zajištění hranic všech národů, žijících dnes pod vnucenou nadvládou komunistické menšiny, že je zcela nepřípustné, aby kdokoli zvenčí chtěl rozhodovat o politickém, hospodářském a sociálním řádu dnes porobených národů či o jejich příští zahraniční politice, neboť si o tom smí rozhodovat jedině svrchovaný lid sám, že československému lidu musí býti dána možnost, aby sám, svobodným a demokratickým způsobem, bez jakéhokoli zasahování cizinou mohl rozhodovat o svém politickém, hospodářském i sociálním řádu i o svých vztazích k státům jiným. V takovýchto zásadních věcech musíme všichni, vždy a všude mluvit jakoby jedním hlasem. O všech ostatních otázkách se ovšem můžeme — a budeme — ve svých názorech rozcházet, jak se na svobodné občany svobodného státu a světa sluší. Komu budeme říkat jakoby jedním hlasem tyto zásadní věci, na kterých se všichni shodujeme? Především svým vlastním lidem českého a slovenského původu, dále svým americkým spoluobčanům jiného, než československého původu, a konečně činitelům americké vlády. V prvé řadě tedy krajanům. Bývá vhodné jim připomínat, že jejich české, slovenské, americké, či prostě lidské svědomí jim velí, aby nestáli stranou, nemlčeli, nečekali, až to za ně udělají jiní, ale aby svým hlasem rozmnožili sbor všech lidí dobré vůle, dovolávajících se svobody pro všechny lidi na celém světě. Nutnost této činnosti vzrůstá, čím více se komunistická propaganda snaží proniknout do krajanských řad. Někdy je možno i vlastním lidem, žijícím v Československu, říkat tu pravdu o svobodě, kterou doma slyšet nesměji. To když sem někdo z domova přijíždí na návštěvu, či když někdo odsud zajede do Československa. Tu naskýtá se vítaná příležitost dáti v soukromém rozhovoru, zdůrazňuji, pouze v soukromém rozhovoru, průchod pravdě — příležitost, kterou bychom nikdy neměli zanedbat. Vždy a všude musíme mluvit k americké veřejnosti, která toho málo o nás ví, která toho často ani více vědět nechce a přec je tak důležitá, protože zde v Americe — díky Bohu — vláda je ovlivňována přáním veřejnosti. Zde každý z nás má ve svém okruhu možnost i povinnost poučovat i vzbuzovat zájem, znovu a znovu a třeba i do omrzení vykládat jaká je pravda o komunismu, co žádá zájem Ameriky, jaké je právo československého lidu a hlavně co je příkazem samotné spravedlnosti. Je to práce drobná, zdánlivě málo účinná. A přece je nutná. Kdopak jiný, než my, kteří jsme poznali nebezpečí totalitních režimů, kteří známe problematiku střední Evropv má poučit naše americké spoluobčany! A co se snad zdá jen kapkou do moře, je přece jen přínosem cenným a nenahraditelným. Nikdo jiný to za nás udělat nemůže a neudělá. A pamatujme, že již Masaryk říkával, že bez drobné práce není možno uskutečnit věcí velikých. (Pokračování na str. 3.) 2 • VĚSTNÍK [pageend2]KU DNI 28. ŘÍJNA— (Pokračování ze str. 2.) Konečně budeme promlouvat k představitelům americké vlády. Pro dosažení lepších výsledků nebudeme arci k vládě promlouvat pouze jako jednotlivci, ale spíše jako mohutný, jednotný celek. Úspěšněji, než kdo jiný na celém světě může americká vláda přispět k vytvoření mezinárodních a zčásti i vnitropolitických okolností, za kterých by si československý lid mohl opět sám vládnout. Proto je tak nesmírně důležité, jak bude americká vláda postupovat. Proto budeme americké vládě říkat to, co říkáme vždy a všude, ale zvláštní důraz položíme tam, kde vláda, a jen vláda může účinně pomoci — či uškodit. Americká vláda svého času řekla, že chce podporovat vše, co vede k rozmnožení vnitřní demokracie a vnější neodvislosti komunistických států střední a východní Evropy. S tím souhlasíme. Chceme však, aby se toho dělalo více a aby se to dělalo lépe. Chceme, aby prospěch měl vskutku lid a nikoli pouze dnešní režim na úkor lidu. Chceme, aby kulturní výměna byla skutečně výměnou, založenou na opravdové vzájemnosti. Nechceme například, aby komunisti směli zde šiřit svoji podvratnou propagandu a při tom českoslovenšti občané si nemohou ani přečíst zdejší knížku neb noviny. Chceme tedy, aby bylo dbáno reciprocity. Chceme, aby hospodářských styků, na kterých komunistům tolik záleží, bylo využito takovým způsobem, aby se především lidu vedlo lépe a aby bylo dosaženo nejen hospodářského, ale také politického uvolněni. Nechceme, aby pouze pražská vláda snadno získala americké dolary, zastřela tak následky své zhoubné hospodářské neschopnosti, upevnila svoje vlastní postavení a lidu zase nedala nic. Chceme, aby požadavek svobodných voleb pod mezinárodním dohledem byl jedním z předních cílů americké zahraniční politiky. Nechceme, aby pouze sjednocení Německa, možné jedině po předchozím osvobození východního Německa, bylo takovýmto cílem americké politiky. Chceme naopak, aby zásada svobody a sebeurčení byla prosazována Spojenými státy stejnou měrou ve prospěch VŠECH dnes porobených národů. Je toho ovšem mnohem více, co chceme a co nechceme. Ale Vy, kteří sledujete, co po léta soustavně děláme, co pí- šeme presidentům, státním tajemníkům, senátorům, zástupcům, co o této činnosti říkáme na přednáškách, na televisi, na rozhlase, co píšeme v tisku, Vy dobře víte, v jakém duchu se snažíme ovlivňovat naši vládu, co jsme doporučovali, před čím jsme varovali a co jsme jí vytýkali. V tom budeme pokračovat. Vy také víte, že se tato naše činnost leckdy setkává s úspěchem třeba příkladem jen v otázce zlepšeného kursu při proplácení amerických odkazů československým občanům. Aby tato naše činnost byla ještě úspěšnější, k tomu je — jak pravím — zapotřebí, abychom mluvili nejen jakoby jedním hlasem, ale také jako mohutný jednotný celek. Je nutno, pravím nutno, aby k činitelům americké vlády promluvilo množství amerických voličů. Je třeba, aby promluvila krajanská Amerika celá. Jedině tak máme naději na úspěch. Kdopak jiný, než my, američtí voliči československého původu, má americké vládě radit, kdo jiný má varovat, kdo má vysvětlovat, kdo doporučovat — a kdykoliv toho je třeba, též kritizovat? Kdo jiný, než my američtí občané československého původu, se má dožadovat toho, co je nutno pro zajištění americké svobody, zevnitř i zvenčí ohrožené světovým komunismem a pro obnoveni československé svobodv, stále ještě utlačované moskevským komunismem ? A kdo tedy má právo a povinnost mluvit za celou krajanskou Ameriku v otázkách zásadních, kterými jsou uháieni svobody americké a obnoveni svobody československé? Především Československá národní rada americká. Povězme si proč. Je to dáno učleněním naši krajanské obce. Všichni jsme hrdi na to, co vykonaly předchozí generace českých a slovenských přistěhovalců v Americe Naši předchůdci udrželi národní uvědomění a odkázali je pokolením příštím. Vvtvořili si řadu organisací náboženských, kulturních, sociálních, tělocvičných, osvětových i ji- (Pokračování na str. 4.) TELEGRAM ČSNRA DO BÍLÉHO DOMU. Chicago, dne 11. října 1966 President Lyndon B. Johnson The White House Washington, D. C. Pane presidente: Českosloveuská národní rada americká jménem Američanů československého původu, v zastoupení 4 všená- rodních organisací a 60 spolků a společností, jednala na své předsednické schůzi o obsahu a dosahu Vašeho nedávného výroku ve věci budoucího vývinu hospodářských směrnic Spojených států vůči komunistickým vládám ve střední a východní Evropě. Československá národní rada americká doufá, že tento nový postoj neznamená žádný odklon od Vaší dříve již prohlášené zásady, že vláda chce podporovat vše, co vede k rozmnožení vnitřní demokracie a vnější neodvislosti komunistických států střední a východní Evropy. Československá národní rada americká dovoluje si Vám sdělit, že američtí občané československého původu jsou vážně zneklidněni, neboť se obávají, že nový postup bude útěchou jen dnešním vládám lid nezastupujících, utužením jejich moci, aniž by se dostalo lidu nějakých výhod. Američtí voliči československého původu očekávají od své vlády, že bude trvat nejen na přísné reciprocitě, ale i na významném postupu, aby bylo dosaženo nejen hospodářského, ale i politického uvolňování ze strany komunistických vlád za jakékoli výhody, které by vláda Spojených států poskytla národům ovládaným komunisty ve střední a východní Evropě. ČESKOSLOVENSKÁ NÁRODNÍ RADA AMERICKÁ. STANOVISKO ČSNRA. Rada vyjádřila a odůvodnila své stanovisko v četných projevech, memorandech, článcích při různých veřejných příležitostech, na sjezdech atd. V zásadě jsme pro stavění mostů k národu, nikoli k vládě Československa. Trváme proto na přísné reciprocitě v jednáni s pražskou vládou, za každou výhodu poskytnutou námi se má dostat československému lidu určitá úleva, ústupek od komunistů, který by znamenal politické uvolňování pro obyvatelstvo. To znamená v první řadě otevření hranic všem občanům všemi směry; povolení amerických dárkových balíčků pro dobro občanů, nejen vládního monopolu Tuzexu; propuštěni politických vězňů a slušné zacházení po propuštěni (viz článek ve Věstníku v září “Svobodní” vězni v liberálním komunismu); volné zasílání amerických časopisů do ČSSR, atd. Pak teprve bychom uvěřili, že liberalizace je skutečnosti. Jen za těchto předpokladů bychom mohli schvalovat další americké hospodářské ústupky a sbližováni. Z minulosti máme mnoho dokladů o tom, že komunistická vláda ustupuje jen z nutnosti, dobrovolně nikdy. To málo uvolňování, kterého se lidu až dosud dostalo bylo pod tlakem hospodářské nutnosti a hladu po dolarech k záchraně komunistického zbankrotilého hospodářství. Dnes je výhodná doba, kdy můžeme donutit komunistickou vládu k dalším ústupkům a proto musíme se vyvarovat všeho, co by posilňovalo režim a dělat vše v našich silách, co by uspíšilo politické uvolňování nesnesitelných poměrů v Československu. KRÁSNÝM DÁRKEM K VÁNOCŮM je “PROGRESSIVE CZECH” od profesora B. Mikuly, nejpopulárnější a nejlepší učebnice v USA. Poštou $5.00. VĚSTNÍK • 3 ___________________________________________________ [pageend3]LADISLAV RADIMSKÝ: ZASE A ZNOVU V ROLI OBĚTOVANÝCH. Sedmého října tohoto roku president Johnson pronesl na Národní konferenci redaktorů v Novém Yorku důležitou řeč, týkající se zahraniční politiky Spojených států, v níž oznámil koncese dané na poli politickém, vojenském, kulturním a zejména hospodářském komunistickým evropským státům a slíbil velké výhody další. V reciprocitu se snad někdy doufá, avšak jako podmínka se reciprocita neklade, a již se v řeči ani neopakuje tvrzeni, že zlepšení vztahů ke komunistickým státům podpoří svobodu jejich nebohého obyvatelstva, což se nám líbí, protože si vážíme upřímnosti. Oč vlastné jde, je nejzřetelněji řečeno v bodě, v němž president ohlásil, že právě podepsal rozhodnutí, dovolující Dovozní- Vývozní bance zaručovat se za obchodní úvěry čtyřem dalším Východním evropským zemím (Československo k těm východním zemím patří s Polskem, Maďarskem a Bulharskem), o kterémžto aktu president v řeči říká doslova: “This is a good business and it will help us.” Nuže, jsem dalek toho — už pro svou bezvýznamnost — abych si dovolil polemizovat s presidentem Spojených států, zdali tento bod a všechny ty jiné jmenované výhody a koncese, jsou s hlediska dlouhodobé politiky “a good business” pro Spojené státy. Mé svědomí mě však nutí říci nahlas, že tento dobrý obchod prodává národy Střední Evropy jejich komunistickým vládám. Tvrdím, že tento obchod je jen pokračováním nespravedlností, činěných zvláště na našem národu v tomto století — a to vždy prý v zájmu velké politiky mocenské, jež se nakonec vždy ukázala být politikou, mírně řečeno, malou. V roce 1938 Francie a Anglie, za výmluvného mlčení Spojených států, hodila nás na pospas Hitlerovi, stali jsme se mírovým beránkem na zachránění míru, který ovšem zachráněn nebyl. Nikomu jsme tenkrát nestáli za pomoc, ač i energická pomoc diplomatická mohla zabránit válce a desítkám milionů mrtvých. V roce 1945 na Jaltě a v Teheranu byli jsme nepřímo vrženi do medvědí náruče Sovětů, protože západní mocnosti potřebovaly bolševickou pomoc proti Japonsku, o němž se mylně věřilo, že bude bojovat ještě dlouho. V roce 1948 po komunistickém puči jsme v Bezpečnostní radě Spojených národů dostali jen kulatá slova, ač bylo možno — a podle stanov velmi hajitelně — obejít sovětské veto poukazem, že šlo o hlasování procedurální a později věc předat Valnému shromážděni, jako se to brzy stalo v otázce korejské. Nic se pro nás neudělalo, protože Spojené státy, ač měly atomovou bombu a Sověty nikoliv, nebyly prý vojensky připraveny a zejména byly před presi- dentskými volbami. Tak jsme zase jako kolem Mnichova byly obětním beránkem, kladeným na oltář získání času k vyzbrojení, které pak vedlo k Trumanově doktríně a k ustaveni vojenské organizace, zvané NATO, která zabránila dalšímu sovětskému postupu do Evropy, při čemž zas nám nikdo kredit za to nedal. A dnes jsme tím obětním beránkem zase — bůhví pokolikáté ? Můj Bože, kolikrát to ještě s mým národem dovolíš dělat? Možná, že řeknete, že vidím věci černě, že je vidím nesprávně a vůbec kým že jsem, že si dovoluji dnes takové závěry činit. Jsa si dobře vědom své bezvýznamnosti, nebudu tvrzené hájit svými vlastními slovy a argumenty. Raději doslova a anglicky ocituji, co píše politický referent a známý vykladač americké zahraniční politiky New York Timesů Max Frankel v tomto listě na stránce 13 v čísle ze dne 8. října t. r. Píše o těch výhodách a koncesích komunistům toto: “Taken together with other recent signals, they were meant to have considerable political meaning. And with the promise of more to come, they become the basis of a major diplomatic flirtation. Behind this offer of more accommodation in Europe lies the even larger indication that better relations with one group of Communists now may help first to contain and eventually even to settle the conflict with another group of Communists in Asia.” Myslím, že Max Frankl trefil do černého a vyložil naivním, oč jde: o to, že americká správa potřebuje právě před volbami nové důkazy o své mírumilovnosti a že hledá mír — ano mír, ne však “mir ve svobodě”, jak se nám dlouho opakovalo — na účet likvidace svého váhavého odporu ke komunistickému panství ve Střední Evropě. Jinými slovy, jsme zas národem, který má snímat hříchy mocenského světa. KU DNI 28. ŘÍJNA— (Pokračování ze str. 3.) ných. Vybudovali si vzorné pojišťovnictví i úspěšný krajanský tisk. Za nesmírných obětí zachovali národní odkaz a přispěli k dvojímu již osvobození vlasti. V našem středu též vznikla Společnost pro vědu a umění, která je pýchou a chloubou nás všech. Tato přebohatá krajanská činnost dnes pokračuje a naplňuje nás uspokojením a zadostiučiněním. Nikdo by si nepřál, aby tato činnost ustala. Naopak je na nás, abychom ji obohatili a rozmnožili. Je však nutno, aby kromě vší této blahodárné působnosti krajanská obec celá promlouvala k veřejnosti a k americké vládě o komunistickém nebezpečí pro Ameriku samou a o bezpráví, páchaném na československém lidu. K tomu cíli není zaměřena žádná ze zmíněných organisací, které mají své jinak vymezené poslání. To je úkolem Československé národní rady americké. Dle sjezdových usneseni, dle příkazů svého členstva promlouvá bez ustání jménem celé krajanské Ameriky o věcech nám všem nejdražších, o svobodě americké a samostatnosti Československa. V těchto věcech, které nespadají přímo do činnosti žádné z ostatních krajanských organisací je Národní rada předním mluvčím všech věrných Čechů a Slováků, usazených v Americe. Čím větší počet jednotlivců a organisací tuto činnost Národní rady podpoří, tím větší bude vliv celé naši krajanské obce, tím silnější bude hlas československé Ameriky, tím kratší bude utrpení domova. Do Národní rady patří všichni američtí občané československého původu, kteří věří v americkou svobodu, v demokracii a československý stát. Nezáleží na tom, zda sem přišli před sto lety, včera či teprve dnes. Nezáleží ani na tom zda sem přišli za chlebem či za svobodou. A vůbec na tom nezáleží, ku které americké politické straně patři dnes, či ku které státotvorné straně se hlásili v Československu. Vždyť Národní rada není organisací stranickopolitickou a nikdy ji nebude. Proto mezi nás patří všichni slušni lidé zprava i zleva — jen komunisté a fašisti mezi nás nepatří. Našim pojítkem není příslušnost k některé politické straně, ale víra v Ameriku a láska k Československu, jeho svobodě a samostatnosti. Takový je tedy úkol Národní rady a takové má být složeni jejího členstva. Chce sloužit spravedlnosti, svobodě, lásce a míru. Chce sloužit Americe. Chce sloužit skutečným zájmům československého lidu zde, ve Spojených státech i doma, ve vlasti. Chce přispět k tomu, aby se vláda v Československu vrátila opět do rukou lidu, do rukou národa českého a národa slovenského. Především však nechce poroučet, ale chce sloužit. Komunismus se v našich zemích udržuje u moci jen a jen silou vládního aparátu, podporovaného Moskvou. Přesvědčením lidu nesen není. Jedině násilím. A násilí nikdy nemůže vítězit na dlouho. Nakonec zvítězí pravda, svoboda a láska. Světový komunismus se rozpoltil na dvě velké obedience. Čínský komunismus prodělává chaotickou krisi vnitřní revoluce. Moskevský komunismus pak již dávno nepředstavuje onen zdánlivě nepřekonatelný monolit, kterým býval v letech poválečných. Zájmy jednotlivých porobených národů se uplatňují stále vzrůstající měrou, takže se moskevská soustava drobí a zeslabuje. Liberalizační vývoj je na nezadržitelném postupu. Pravím s největším důrazem, že tento postup je nezadržitelný a jedině slepota svobodného (Dokončení na str. 5.) 4 • VĚSTNÍK ___________________________________________________________ [pageend4]VRATISLAV BUŠEK: OBCHOD SE SOVĚTSKÝMI SATELITY? Proč ne, když budou platit. A když to nebude strategické zboží. Když to nebude zboží, ze kterého se dají dělat kanony, nebo ponorky, které budou zabíjet americké vojáky, na příklad ve Vietnamu. Nezapomeňme, jak Angličané a Sověty pomáhaly vyzbrojit Hitlerovo Německo. Na konec i půjčky mohou být obráceny na zbrojení. V programu uvolnění a rozšíření obchodů se sovětskými satelity jsme se dočetli, že komunistické Polsko má dostat uvolnění v době splácení půjček, které mu Amerika poskytla. Tedy nejprve se prodalo Polsku obilí na dluh, a brzy potom se tyto dluhy mají snížit. Chceme prý stavět mosty mezi Východem a Západem. Proč ale se neřekne hned, že tyto mosty bude stavět Amerika za své peníze? Co na ty mosty dají ti, pro které se tyto mosty mají stavět? A kteří po nich nebudou chodit. Ti, kteří budou na nás čekat na svém konci, aby nám laskavě odebrali dary a půjčky, které jim přineseme a nás k sobě nepustí. Jenom naše dolary uvítají. TĚŽKO JE NEPSAT SATIRU. Dávat něco lidu za železnou oponou. Ale samozřejmě že ano. Ale jen když to našemu lidu opravdu prospěje, když to dostane do jeho rukou, aby věděl, že mu to posílá Amerika, to znamená i českoslovenští krajané, američtí poplatníci. Zatím však americký krajan nesmí do Československa poslat darem ani kilo kávy. Smí poslat jen Tuzexové poukázky, na kterých vydělává režim dvakrát. V umělém kursu dolaru a v přemrštěné ceně prodávané špatné kávy. Dneska si za Tuzexové poukázky barevní studenti v Československu kupují naše děvčata. Jsme pro všecko, co prospěje našemu lidu, ale jsme proti všemu, co prospívá režimu. Tomu režimu, který nás tupí ze všech delegací ve Spojených národů nejsprostším způsobem, který nám nadává ze všech satelitů nejsurověji pro válku ve Vietnamu a mlčí k teroru Vietcongu. Cokoli dáme do rukou československému komunistickému režimu do jedné ruky, druhou rukou dá na proti-americkou propagandu, na proti-americkou válku ve Vietnamu. Nezapomínejme, že Amerika poslala kdysi do Indie tisíce pytlů s obilím, na pomoc hladovějícímu lidu. Sověty na naše pytle namalovaly propagační nápisy azbukou, že je to sovětský dar a indický lid vděčně snědl tzv. sovětské darované obilí. V Českém Slově z října je znamenitý článek, nadepsaný: "Československo sanuje Sovětský svaz.” Správně by měl znít: Československý lid sanuje Sovětský svaz. Neboť to, co dává ČSSR, jde z kapes československého lidu. Podle tohoto článku, doloženého přesnými číslicemi, poskytlo Československo, které je samo v hospodářském krachu, v letech 1960-1965, zdarma obrovské úvěry ve výši 2,615 milionů korun. Ve formě tzv. obchodního aktivního salda, které máme za Sověty z našeho podařeného obchodování s nimi. Kupujeme draze, prodáváme jim lacino, a to ještě Sověty jsou nám dlužny a nikdo neví čím a kdy to zaplatí, zbožím za přemrštěné ceny prodávaným. Už po leta platí pražská vláda Sovětům za jednu tunu ropy, surového oleje, 22 a čtvrt dolaru. Čili, přemrštěnou cenu, více než o polovinu ceny ropy na světovém trhu. Z vědecko technické pomoci, kterou Praha poskytuje Sovětům, mají Sověty prospěch 628 milionů korun. V září tohoto roku byla podepsána v Moskvě obchodní smlouva, diktát Moskvy: podle ní poskytne ČSSR Sovětům dlouhodobý úvěr v letech 1966-1970. Tento úvěr znamená jednu třetinu průměrného ročního vývozu československého zboží do Sovětského svazu, ve výši 440 milionů korun. Tímto úvěrem Československo samo platí výstavbu sovětského ropovodu, kterým poteče do Československa předražená sovětská ropa. Toto jsou miliardy, kterými platí president Novotný a jeho soudruzi za to, že se udržují při moci. Novotný to ani nezapírá. Říká jenom, že v cenách, které platíme Sovětskému svazu je vyjádřena také cena sovětské “ochrany”. Komu? Jemu a československým komunistům. Když se něco podobného dálo v 19. století v Asii nebo v Africe, říkají tomu komunisté koloniální vykořisťování. Dneska musí komunisté hledat zbytky kolonií v Africe a v Asii se svíčkou v ruce. Mluvit o kolonialismu v Československu, v Evropě, se však nesmí. Kolonialismus je slovo, na které slyší jenom Afričané a Asiaté. V Evropě prý není vykořisťováni, protože lid s ním prý souhlasí. Československý komunistický režim okrádá své občany a Američané mají na tuto zlodějnu platit. Víme, že obchod mezi Amerikou a Československem je nepatrný. V letech 1959-1964 celkový obrat obchodu ČSSR se Spojenými státy činil 44 milionů dolarů, z toho 27 milionů činil americký export do ČSSR a 17 milionů československý import do Spojených států. V roce 1963 činil celkový americký export asi 23 miliard dolarů a celkový import asi 17 miliard. Ovšem, to co je nepatrná částka v celkovém obratu obchodním pro Ameriku v dolarech, je velká částka pro Československo a co je bezvýznamné pro celkové americké hospodářství je třeba významné pro některé americké průmyslové nebo obchodní firmy nebo s hlediska nashromážděných produktů zemědělských, skladovaných v Americe za veřejné peníze. Pro československý režim i nepatrné sumy z obchodu s Amerikou v dolarech získané znamenají velké sumy, jimiž můžou být kryty deficity z vasalského poměru k Sovětům plynoucí. Zisk bude mit československý komunistický režim, nikoli však československý lid. Zjevně se zapomnělo na výtečnou starou knihu předčasně zahynulého amerického žurnalisty Knickerbockera: “Rudý obchod hrozí, rudý obchod láká.” Opakujeme znovu. Jsme pro všecko, co prospěje československému lidu, jsme proti všemu, co udržuje v sedle československý komunistický režim, který dnes dokonce z donucení sanuje Sovětský svaz. KU DNI 28. ŘÍJNA— (Dokončení ze str. 4.) světa by tento vývoj mohla zpomalit. Ale ani největší slepota Západu, ani třeba stavění mostů k vládám místo k lidu, by tento vývoj zadržeti nemohla — pouze zpomalit. Sám Západ však již není tak zoufale slepým, jakým byl v minulosti, když připustil nejprve nacistickou a později komunistickou porobu našich zemí proti všemu právu, proti vůli veliké většiny našeho lidu i proti vlastnímu zájmu. Dnes Západ již není ochoten strpět, aby si komunismus svou podvratnou činností, hrozbou i použitím hrubého násilí podmaňoval další a další národy, které chtějí a dovedou žít svobodně. Komunismus selhal jako příslib šťastnějšího, spravedlněj- šího, volnějšího a bohatšího života na tomto světě a komunismus vylučuje posmrtný život lepší příští, kde by všechna zklamání a příkoří tohoto našeho slzavého údolí byla napravena. Z celého komunismu tedy nezbývá nic než zklamáni a násilný mocenský aparát, jehož trvání je pouze do- času. Proto víme, že naše usilování není beznadějným. S pomoci Boží bude Československo svobodným. Češi a Slováci si budou moci sami, beze vlivu ze západu či z východu, určit, jak si chtějí upravit svůj vlastní život. O tom jsem pevně přesvědčen. Jediná otázka, která se klade, je otázka času. Na tuto otázku nikdo nezná určitou odpověď, ač dobře víme, že sled dějin dnes spěje mnohem rychleji, než tomu bylo v minulosti. Je na nás, abychom se všemi silami postarali o to, aby domov nemusel příliš dlouho čekat na den své skutečné svobody a samostatnosti. Láska k domovu, plnost naší naděje a víry budiž náplní této letošní oslavy našeho státního svátku. A nyní: všichni do houfu a do práce. (Z přednášky v Los Angeles dne 30. října 1966.) VĚSTNÍK • 5 _____________________________________________________ [pageend5]JÁN PAPÁNEK: DEŇ SPOJENÝCH NÁRODOV - DEŇ UPRCHLÍKOV. Dvaciatého štvrtého októbra 1966 je dvaciate prvé výročie založenia Spojených národov. Tohoto roku bude tento deň venovaný uprchlíkom a pomoci im. Rok 1959 bol Spojenými národy vyhlásený za “Rok uprchlíkov” v nádeji, že celý problém tým bude vyriešený. Všade sa veľmi zdôrazňovalo, že tým zmiznú potreby pro obete komunizmu, ale sa tak nestalo. — Svet si čím ďalej tým viac uvedomuje, že dokiaľ budú vo svete jestovať totalitárne vlády, budú uprchlíci. Naopak, v poslednej dobe počet bezdomovcov, prenásledovaných, trpiacich a ožebračených rastie. Problém sa ovšem presunuje z Europy i do ostatných končin sveta, najmä do Afriky a Azie. Na podnet holandského princa Bernharda a za podpory dobrovolných organizácií — ako je Americký fond pre československých uprchlíkov v New Yorku — Valné shromážděme Spojených národov odhlasovala v decembri 1955 rezolúciu, aby pozornosť sveta bola 24. októbra obrátená a sústredená na uprchlíkov. Chce tak vyburcovať ľudí i vlády sveta, aby trpiacim obetiam totalitárnych režimov vo zvýšenej miere pomohli finančne, trvalým usídlením a zapojením ich do normálneho života slobodného sveta. Zdôrazňuje sa, že pomoci je treba v prvom rade trpiacim mimo Europu. Vznikom veľkého počtu štátov v Afrike a v Azii, vo veľkej miere totalitárnych, zvýšil sa tam značne i počet uprchlíkov. Je preto tým dôležitejšie, aby sa nezabúdalo na obete komunizmu v Europe. Starých a nemocných tam ostáva značné tisíce. Žijú v biede a okrem toho počet nových utečencov alebo defektorov sa veľmi silne zvyšuje. Utekajú z duchovného, politického, hospodárskeho a sociálneho útlaku. Chcú slobodu a lepšie hospodárske možnosti. Spojené štáty — tiež západná Europa, Kanada a Austrália — sú v popredí tých štátov, ktoré veľmi účinne pomáhajú uprchlíkom. Činí tak vláda i l’ud prostredníctvom dobrovolných organizácii. Uvedomujú si, že uprchlický problém vzniká z útlaku a výboja totalitárnych štátov; vytvára medzinárodné rozpory, znehodnocuje človeka a ohrožuje mier. Spojené štáty vydaly od konca vojny vyše dvoch miliard dolárov na pomoc uprchlíkom. Okrem toho rôzne dobrovolné americké organizácie vydaly na tento ciel viac ako jednu miliardu dolárov. Spojené štáty naviac poskytly azyl jednomu milionu uprchlíkov. I teraz sa vláda i organizácie a ľud pripojili k výzve Spojených národov a usilujú svoju pomoc zvýšiť. Pre Čechoslovákov v slobodnom svete sa kladie otázka ako a čím chcú prispet’ tomuto úsiliu o prinavrátenie ľudskej dôstojnosti obetiam komunizmu, detom, nemocným a prestárlým a najmä tiež tým, ktorí stále vo zvýšenom počte utekajú z Československa. Všetci potrebujú pomoc a je treba viac ľudomilnosti, najmä u tých, čo len pred málo rokami prešli stejným utrpením a biedou. Až na vzácne výminky — ako je Národná rada žien slobodného Československa a tí. čo ju podporujú — zabúdajú na svoje morálne a často i legálne povinnosti voči svojim blížnym. Neustále sa dovolávajú Masaryka. — Je však treba následovat’ jeho humanitu, demokraciu, podielat’ sa na drobnej práci a oceňovať jeho Československo. Medzi vojnami, v dvaciatich a triciatich rokoch, bolo pýchou byť Čechoslovákom. Celý svet si ho vážil a dával ho za vzor. Komunisti podnikajú všetko, aby sa na Masarykovo humanitné Československo zabudlo, abv sa zabudlo na 28. a 30. október československej jednoty. Teraz pri výzve Spojených národov pomoci uprchlíkom je príležitosť ukázať. že komunistickú theoriu i praks odmietajú. Najlepšie ju odmietnú, keď s Masarykov pomôžu vzojim najbližším, nachádzajúcim sa v biede. Celkom asi tri a pol tisíca Čechoslovákov, obetí komunizmu. v Europe — hlavne v Nemecku — potrebuje sociálnu pomoc. Okrem toho ďalších značne vyše jednoho tisíca v Nemecku, Rakúsku a Itálii potrebuje radu a pomoc k trvalému usídleniu hlavne vo Spojených štátoch, Kanade a Austrálii. Americký fond pre československých uprchlíkov im obstaráva tiež hmotnú pomoc v Europe, bezúročný úver na oceánsku dopravu, ale je im treba hmotnej pomoci po príchodu a na cestovné z New Yorku alebo z Montreálu do miesta určenia. Zvlášť ťažká je situácia v Itálii, kde v dôsledku nedostatku finančných prostriedkov Americký fond nemá vlastnej kancelárie. Tým sa ich pobyt v biede a utrpení predlžuje. Uprchlíci prichádzajú medzi nás často s nereálnymi a prehnanými nádejemi. Niekedy nás nerozumejú, my nerozumieme ich a je vzájemné sklamanie. Je to dôsledok rozdielu života ľudí v slobodnom svete a v diktatúre. Nie sú na slobodu pripravení a často majú neúmerné nároky, ale v krátkej dobe sa zapojujú do normálneho života v slobode. Tento prechod je treba im usnadňovat. V konečnej fázi nesklamú. Americký fond pre československých uprchlíkov pomáha všetkým a zo všetkých končin Československa bez rozdielu vyznania a presvedčenia. Celá československá verejnosť v slobodnom svete sa iste pripojí k výzve pomoci obetiam komunizmu. Nová knížka Josefa Martínka. V minulých dnech vyšla v nakladatelství Universum Press Co. nová knížka Josefa Martínka, novináře, spisovatele a básníka krajanské Ameriky. Tentokráte to není kniha básní nebo historie, ale knížka českých pohádek, O holoubkovi, který se na všechno ptal, snad první knížka původních českých pohádek, napsaných a vydaných v Americe. Byla původně napsána před dvaceti lety pro básníkovu dceru Hanu v Chicagu, kde se usadili po útěku z Prahy před nacistickou okupací. Je to vlastně povídka o té holčičce z Prahy, jak si o ní vypravují holoubkové, které krmila v Pařiži na cestě do Ameriky. A ti se o ní a o jejich osudech dozvídají od vrabců, kteří všude vlezou, do všeho zobáček strčí, u každého otevřeného okna naslouchají a proto všechno vědí. A tak je v té knížce Praha a Paříž, Ženeva, newyorské mrakodrapy, Chicago, americká farma, Texas a Mexiko, vše viděné ovšem ptačíma očima a s ptačí perspektivy. Jako ostatní publikace Universum Press i tato knížka je pěkně a vkusně vypravena, tištěna na tuhém papíře a hezky čitelným písmem, takže mohou z ní předčítat i babičkv a dědečkové, jimž už zrak dobře neslouží. Hodí se za vánoční dárek jak jednotlivcům, tak českým doplňovacím školám. Cena je $1.50, a lze ji objednat buď u Universum Press Co., 283 Oak Street, Perth Amboy, New Jersey 08861, nebo u autora autografovanou: J. Martínek, 2931 N. Edith Blvd., Tucson, Arizona 85716. 6 • VĚSTNÍK Skvelá pocta Janu Masarykovi v New Yorku. Dňa 28. septembra usporiadala pracovná skupina Spoločnosti pre Vedy a Umenie spolu s Národnou radou žien slobodného Československa spomienkový večer k 80-tim narodeninám Jána Masaryka vo veľkom auditoriu Willkie Memorial Building (Freedom House) v New Yorku. Za predsedníctva pani Betky Papánkovej a Dr. Hanuša Lexu, prehovorili Dr. Karel Steinbach a Dr. Ján Papánek. Rečníci sa výborne doplňovali a obecenstvo počítajúce okolo dve sto osôb takmer v náboženskej dojatosti počúvalo ľudské príbehy a historky zo života Jána Masaryka. Dr. Steinbach, blízky priateľ Jána Masaryka a Karla Čapka, svojim poetickým prednesom uchvátil obecenstvo, ktoré chvíľami so slzami v očiach a chvíľami zasa spontánnou veselosťou prežívalo znova príbehy z Masarykovho života, o ktorého diplomatickej činnosti v Anglicku a v Spojených národoch rovnako zaujímavo prednášal Dr. Papánek. Bol to jeden z naj- krásnejších a najdojemnejších večerov aké sme v posledných rokoch zažili. Programu sa zúčastnili aj čestný člen SVU Dr. Ján Loewenbach a generálny tajomník Dr. V. E. Andic. ________________________________________________________ ______________________________________________________ [pageend6]Z POSLEDNÍCH UDÁLOSTÍ V ČESKOSLOVENSKU. Podzim v Československu byl ve znamení zvýšené mezinárodně politické činnosti. Počátkem měsíce září vedl president Novotný vládní delegaci do Bulharska, kde bouřil proti postoji Číny, která prý znemožňuje společnou akci socialistických států proti americké agresi ve Vietnamu a oslabuje mezinárodni dělnické hnutí. Ministerský předseda Živkov horlil proti útočnému americkému imperialismu. Zdá se, že to byla příprava na schůzku všech komunistických veličin Evropy do Moskvy. Další vládní delegace vedena předsedou vlády J. Lenár- tem odjela do Severního komunistického Vietnamu. V delegaci byli V. Koucký, ideolog strany, F. Vlasák, předseda státní komise pro technologii, generál V. Prchlík, šéf politické správy armády a jiní. Účelem cesty bylo zvýšení vojenské a hospodářské pomoci Severnímu Vietnamu, tak jak tomu nasvědčuje společné komuniké, v němž stojí mimo jiné: “Stranická a vládní delegace ČSSR znovu prohlašuje naprostou solidaritu čs. lidu s bojem vietnamského lidu proti agresi USA .... v duchu přátelství a socialistického internacionalismu bude ČSSR nadále poskytovat Severnímu Vietnamu morální a politickou podporu, jakož i pomoc s cílem zvýšit její hospodářský potenciál a její obranyschopnost.” . . . “obě strany rozhodně odsuzují jakékoliv manévry, jež by vedly k zásahu OSN ve Vietnamu, a potvrzují, že OSN nemá žádnou kompetenci ve vietnamské otázce.” Počátkem měsíce října odjela delegace vedena pres. Novotným v doprovodu předsedy vlády a náčelníka vojenského štábu do Sovětského svazu, kde se konají porady všech představitelů komunistických režimů sovětského bloku. Účelem schůzky byla snaha vyloučit vliv Číny, neboť prý Čína znemožňuje přesun vojenské a hospodářské pomoci Severnímu Vietnamu přes čínské území. K této zvýšené pomoci komunistickým jednotkám ve Vietnamu dochází v době, kdy president Johnson uvolil Československu, Polsku, Maďarsku a Bulharsku zvýhodnění obchodních podmínek, poskytnutí úvěru a odstranění vysokého cla ze zboží komunistických států. Není zcela jasné, zda administrativa presidenta Johnsona se snaží ovlivnit politiku komunistických zemí hospodářskou pomocí, nebo zda tyto země zjistily, že za pomoci Sovětského svazu mohou válku ve Vietnamu prodlužovat do nekonečna, a to bez risika, a činit tak nátlak na vládu USA k docílení ústupků jak mezinárodněpolitických, tak hlavně výhod hospodářských. V čs. komunistickém tisku jsou neustále oznamovány protestní schůze v závodech a odesílání telegramů velvyslanectví USA v Praze proti americké agresi ve Vietnamu. Aby to však nebyli jen dělníci, ozvali se i intelektuálové v čele s Laco Novomeským, ke kterému se přidal L. Mňačko a 65 význačných vědců a umělců. Novo- meský a Mňačko byli jedni z prvních, kteří zvedli hlavy proti stalinismu, bylo by však omylem se domnívat, že nejsou komunisté, a z toho důvodu nemohou mlčet. Novo- meský však říká ve svém protestu: “Co tam drazí američtí synové pohledávají? Ujišťují nás, že musí, dokud ještě není pozdě, nastavit nohy čínské a vůbec komunistické rozpínavosti, a raději bombardovat Hanoj dnes, než aby čelili rudému útoku na Havaj, Los Angeles nebo San Francisko zítra.” Možná, že poslední schůzka všech komunistických vůdců v Sovětském svazu se hlavně zabývala tím, “jak nastavit nohu čínské rozpínavosti.” Je zajímavé číst čs. rudý tisk jak popisuje řádění Rudých gard v Číně. Na příklad překlad článku Komsomolské pravdy v Práci uvádí mimo jiné: “Peking . . . malé děti už dostaly příslušné školení a dobře ví, že po autu se sovětskou vlajkou musí hodit kamenem.” STAVĚNÍ MOSTŮ — ONE WAY? Rudý režim v ČSSR prostřednictvím tak zvaného Čs. ústavu zahraničního vynakládá obrovské sumy peněz na infiltraci krajanů v cizině, hlavně v USA. Dělá to velmi nenápadně a trpělivě. Používá k tomu lidí, kteří nejsou kompromitováni komunistickými násilnostmi, kteří spiše stáli v po- zadí, nebo nebyli vůbec členy strany. Napojuji styky prostřednictvím vědy, umění, theologie atd. Příkladem toho jsou prof. Hromádka a Machovec, kteří mluví ve jménu komunismu o křesťanství, dr. Klinger, který prý je mluvčím Sokola v zahraničí, a jiní, méně známí, kteří jsou přesvědčeni, že dělají dobrou věc při navazování styků s krajany. Hlavně se snaží získat přátelství předních krajanských pracovníků, které zvou k návštěvě ČSSR, na přednáškové turné, zahrnují je dary, a neopomenou pochvalné psát o jejich práci a zásluhách i v komunistickém tisku. V chicagském Moravském domě se konala přednáška ČEDOKU s promítáním filmů zachycujících přírodní krásy ČSSR. Nikdo se jich neptal, proč lidé v ČSSR musí podávat žádost o povolení návštěvy příbuzných na Západě třeba třikrát, nebo proč staré babičce na Národním výboru řeknou, aby žádost nepodávala, že povolení stejně nedostane ? Proč jsou odmítána visa bývalým uprchlíkům k návštěvě ČSSR, když byli všichni “amnestováni” presidentem republiky? Proč významným osobnostem komunisté nadbíhají, a prostému exulantu vydání visa odmítnou? Komunisté dobře ví, že prostý uprchlík, který odešel s prázdnýma rukama, když se dnes vrací zpět do své rodné vsi z daleké ciziny a přináší i cenné dary, odhalí všechny komunistické lži o tom, jak těžce se pracujícímu v cizině žije. Co však neví je, že přijede-li významná osobnost krajanského života do ČSSR na pozvání vládních institucí nebo organisací, je účel jejího poslání předem ztracen, neboť po 18 letech ohlupováni a obelháváni tiskem, rozhlasem a televisí, dnešní čs. občan nevěří již ničemu co pochází z úředních pramenů, nebo co má jen nepatrný nádech spolupráce s režimem, i kdybv to skutečně byla pravda. Takový návštěvník se vystavuje nebezpečí, že ztratí všechny sympatie lidu, protože ten od něho jako cizince očekává protikomunistický postoj. A ve zdejších krajanských kruzích se taková osobnost vystavuje nebezpečí, že její i dobrý úmysl může zanést rozkol do krajanského života. Víme, že tato ofensiva falešných úsměvů čs. orgánů a jimi zneužívaných lidí bude pokračovat a bude se stupňovat. Proto je třeba velmi chladného uvažování a vystříháni se ukvapených uzávěrů, které by nám mohly být na škodu. Víme dobře, že taktikou komunistů je zanést rozkol do rodiny, společnosti a národa, a pak z něho těžit. Kdo by se domníval o opaku, nechť si všímá občasného prohlášení těch, kteří v Praze skutečně rozhodují. Ve dnech 6. a 7. října 1966 konalo se v Praze zasedání Ústředního výboru Komunistické strany Československa. V jedné z mnohých resolucí tohoto zasedáni bylo zdůrazněno: “V ideologii, v rozvoji vzdělávací činnosti, ani v kultuře nemůžeme trpět nic, co by brzdilo nebo narušovalo socialistický rozvoj ekonomiky, co by narušovalo postup naší socialistické společnosti vpřed. Ústřední výbor nemůže souhlasit se zaměřením části umělecké tvorby, hlavně filmové a literární, která se orientuje na líčení bezvýchodnosti a duševní rozvrácenosti tak zvaného moderního člověka, jeho životního pesimismu, nezájmu o vážné společenské otázky.” KULTURNÍ VÝMĚNA? Generální tajemník Komunistické strany v USA Gus Hall navštívil ústřední výbor čs. komunistické strany v Praze, kde se setkal s prvním tajemníkem ÚV KSČ A. Novotným. Z americké strany byli přítomní člen vedení KS USA A. Johnson a další. Novotný a Hall se vzájemně informovali o činnosti obou stran a vyměnili názory na hlavni mezinárodní politické otázky. Vyjádřili pevné odhodlání svých stran i nadále podporovat vietnamský lid v jeho spravedlivém boji. Vyslovili také přáni dále prohlubovat vzájemné vztahy obou komunistických stran. (Pokr. na str. 8.) VĚSTNÍK • 7 [pageend7]VOJENSKÉ CVIČENÍ “VLTAVA”. Prý od dob, kdy byl ministrem národní obrany dr. Alexej Čepička se o československé armádě doma ani v zahraničním tisku tolik nepsalo jako tento rok o cvičeni VLTAVA. Zúčastnily se jí armády SSSR, vých. Německa, Maďarska a Československa. Na žádném předchozím, ani na tomto nebyly “plánovány” nebo “povoleny” ztráty na životech. Na pokraji Č. Budějovic postavili vojáci stanový tábor, kde bylo ubytováno po pět týdnů 7,000 lidí, postaveno 600 stanů, zavedeno potrubí v délce dvou km, osm km elektrického vedení a 1,400 m kanalisace. Obyvatelé tábora měli k disposici umývárny s teplou a studenou vodou, lázně, holírnu, žehlír- nu, kulturní jizby a televisory. Obyvatelé kraje měli o cvičení velký zájem. V kraji se konalo na 812 schůzí, které navštívilo přes 50,000 lidí. Velká většina občanů se na spojenecká vojska těšila, a připravila pro ně upomínkové předměty a dárky. Bylo použito nejmodernějších zbraní, raket, vrtulníků nejen k stavbám mostů a dopravy zásob, ale i nasazení do bojů. Při cvičení bylo zapojeno i obyvatelstvo, které mělo spolupracovat a pomáhat proti útočícímu nepříteli, a děj spolupráce armády a lidu prý byl i filmován za účasti profesionálních herců. Cvičení bylo zakončeno přehlídkou v Č. Budějovicích, kde k shromáždění promluvil vrchní velitel Varšavského paktu sovětský maršál A. Grečko a president A. Novotný. ZVÝŠENÍ CEN MASA A PIVA. Od 3. října t. r. nabývají platnosti nové ceny některých druhů potravin. Hovězí maso zadní se zvyšuje za 1 kg z 24 na 29 Kčs, svíčková z 35 na 40 Kčs, vepřová kýta na řízky z 31 na 35 Kčs, vepřová pečeně z 28 na 30 Kčs, telecí kýta bez kostí z 35 na 40 Kčs, cena uzeného masa se zvyšuje o 3.3%, a jater o 13.9%. Zvýšení cen masa bude kom- pensováno snížením cen sádla, slaniny, cukru, kakaa, čokolády, kávy, pomerančů a citronů. Zvýšení cen piva je odůvodněno vysokým růstem potřeby a přetížením kapacity pivovarů. — % litru 10 stupňové pivo bude stát Kčs 1.50, 12 stupňový Prazdroj 3.30, a 12 stupňový ležák — Staropramen a Budvar 2.50 Kčs. Pro posouzeni cen nechť čtenář si porovná s výdělkem odborného dělníka v ČSSR, který má 8 Kčs na hodinu. EPIDEMIE PRŮJMU NA OSTRAVSKU—JIŽ PO DRUHÉ. Akutní průjmová onemocnění postihla 525 strávníků školní jídelny ze Slezské ulici v Ostravě-Hrabůvce. Kromě dětí onemocněli i učitelé a někteří zaměstnanci. V nemocnici se léčí 128 pacientů s těžším průběhem choroby. Stav většiny se rychle zlepšuje, vysoké horečky klesají. Nákaza vzešla z vajec použitých pro majonézu v bramborovém salátě. A. ŠALOMOUN. Maršál letectva a vězeň v jedné osobě. Pod tlakem veřejného mínění v anglickém tisku komunistická vláda pražská povolila návštěvu Anglie bývalému vězni, generálu letectva Karlu Janouškovi. Je to další důkaz, že komunisty je možno donutit k ústupkům zveřejněním jejich skandálního jednáni právě teď, když předstírají liberalizaci, aby získali dobrou vůli svobodného světa a hospodářské výhody. Nedávno psal Josten v Čechoslováku o výročí “Battle for Britain”, kterého bylo v Anglii vzpomenuto s vděčností celým národem. Tenkráte britské letectvo zachránilo Anglii, jak o tom vydal svědectví Winston Churchill historickým prohlášením, “Never have so many owed so much to so few”. V této rozhodující bitvě hrálo československé a polské letectvo velmi důležitou úlohu. Maršálu čs. letectva Karlu Janouškovi nebylo však dovoleno se oslavy zúčastnit. Anglickým pořadatelům oslav, díky bývalému letci, se podařilo konečně vypátrat osud býv. generála Karla Janouška. Našel čs. hrdinu za války, za komunistů skladního dělníka. Byla z toho pro komunisty světová ostuda, která v této době námluv byla komunistům obzvlášť nemilá. Jak vidíme ze zprávy Čechoslováka ze dne 15. září pražští dodatečně povolili generálu Janouškovi návštěvu Anglie. “Minulý týden přistál opět v Anglii — po dvacetileté přestávce — generál čs. letectva a maršál královského britského letectva, dr. Karel Janoušek. Za války se proslavil rychlou reorganizací zbytků čs. leteckých perutí z Francie, takže již koncem léta 1940 čs. formace byly vedle polských jediné, které zasáhly do světodějné bitvy o Britanii. Zde naši padli i přeživší letci doslova psali svými činy historii. Generální inspektor čs. letectva byl jmenován vice-mar- šálem, byl králem Jiřím VI. dekorován vysokým řádem Bath (K.C.B.) a koncem války byl v uznání podílu čs. letectva na vítězství spojenců povýšen na leteckého maršála. Doma v osvobozené vlasti se stal místonáčelníkem štábu ve věku 51 let, což bylo v životní linii vojáka-vědce (ono “dr.” v jeho jméně representuje titul řádného doktora přírodních věd Karlovy university), který byl již před válkou nejmlad- ším čs. generálem snad všech dob — ve 43 letech. To však byla jen jedna stránka jeho života. Ta druhá byla ve znamení vyvraždění jeho rodiny nacisty: na šibenici, kulkami a v žalářích zemřeli dva bratři, sestra, žena a švagr. Generál Janoušek sám se také dlouhé pohodě netěšil: přišel únor a doslova vyhazov z armády. Následovalo jediné možné rozhodnutí: opět do exilu! Byl však dopaden na útěku a tajný soud jej odsoudil k smrti. Trest byl změněn na 181etý žalář, k němuž přibyl další rok “za odvolání”. Dvanáct let ztrávil v různých vězeních a koncentrácích a není divu, že byl na západě považován za mrtvého. Teprve loni přijel do Anglie svědek, por. Hrubý, který pověsti uvedl na pravou míru: gen. Janoušek byl v r. 1960 propuštěn a žije. To stačilo, aby za nim list Sunday Express (jeho majitelem je slavný letec Sir Max Aitken, nositel čs. válečného kříže), vypravil svého reportéra. A tak se zjistilo, že 721etý válečný hrdina, maršál královského letectva, živoří jako skladník a balič nábytku, “funkce”, již zastává dodnes a k níž se má vrátit až vyprší dovolená v Anglii, kterou mu vymohl Spolek královského letectva, jehož je hostem. Zůstává už jen odpovědět na otázku: je cesta maršálova do Anglie znakem síly nebo slabosti režimu v Praze? Odpověď je na snadě: je důkazem vlivu veřejného mínění Západu. Škoda, přeškoda, že se tak zřídka projevuje.” — R. S. zvítězí idea svobody nad tyranií, právo nad bezprávím, dobro nad zlem. Národní rada žen svobodného Československa: Betka Papánková, L. Drobílková-Dvořáčková, předsedkyně. jednatelka. 8 • VĚSTNÍK ____________________________________________________________________________________________________________________ ______________________________________________________ Nár. rada žen svob. Československa vydala prohlášení k 28. říjnu 1966. Dnešní postavení žen v Československu je krutější než kdykoliv v minulosti. Aby rodina mohla důstojně žit, musí být ženy mimo svých domácich povinností plně zaměstnány, protože z jednoho, mužova platu by mohlo přijatelně žít pouze malé procento rodin. Z toho pramení, že v Československu je nejvyšší zaměstnanost žen na světě. V komunistické terminologii se tomu říká “právo ženy podílet se na společném budovatelském úsilí.” Největší a nejobtížnější úkol československých žen dnes však spočívá v tom, aby svoje děti uchránily před zhoubnými následky komunistické politiky, která způsobuje, že lež a bezpáteřnost se stávají dominujícími lidskými vlastnostmi a udavačství měřítkem oddanosti ke státu. Nechť se pro nás 28. říjen stane nejen pojmem národní svobodv, ale pojmem svobody člověka vůbec. Protože není svobodný stát, ve kterém nežijí svobodní lidé. Vy, ženy v Československu, a my, československé ženv v exilu, mějme jednu společnou víru. Víru, že v naší vlasti [pageend8]DR. JÁN PAPÁNEK 70-ROČNÝ. Krajanská verejnosť oceňuje humanitárnu činnosť vyslanca Jána Papánka. Dr. Ján Papánek, rodom z Brezovej na Slovensku, sa dožíva 70 rokov života dňa 24. októbra. Máloktorý z československých diplomatov a štátnikov vykonal toľko záslužnej práce v prospech Čechov a Slovákov, žijúcich v zahraničí. Máloktorý z čs. štátnikov sa tiež natoľko zaslúžil obetavou prácou pre Československú republiku a jej príslušníkov v najkritických okolnostiach ich života, ako práve tento náš brezovský rodák, žiak a spolupracovník Tomáša Garrigue Masaryka, osobný zástupca prezidenta Beneša a osobný priateľ celej Masarykovskej rodiny, najmä blízky priateľ Jána Masaryka a jeho oddaný spolupracovník v Spojených národoch za stažených okolností, ktoré boli tvorené Sovietmi a ich snahou totálne riadiť tak zahraničnú ako aj domácu politiku Československej republiky. Tak ako Ján Masaryk aj Dr. Papánek mal zásadné námietky proti sovietským zásahom do československých záležitostí a preto pred svetovým fórumom sa postavil proti Sovietom. Bolo to vari po prvý raz čo Dr. Papánek na verejnej schôdzi vo Freedom House v New Yorku 28. septembra 1966 prehovoril o ťažkostiach, s akými musel Ján Masaryk a vysl. Papánek zápasiť práve v Spojených národoch, kde vo veľkej tradícii Dr. Eduarda Beneša nemohli čs. diplomati pracovať samostatne, ale kde boli privádzaní do situácie, ktorú si nepriali a vykonávať úkoly, ktoré nemohli slúžiť prospechu čs. ľudu a jeho štátu. Dr. Papánek sa rozhovoril o veľkej popularite Jána Masaryka v diplomatických kruhoch anglických a amerických a tiež o tom, že sa vážne uvažovalo o tom, aby Ján Masaryk bol generálnym tajomníkom Spojených národov, čo si Ján Masaryk neprial práve pre nesnesitel’ný tlak Sovietov, pretože nesnášal ich diktát. Dr. Ján Papánek, po štúdiach v Prahe a v Paríži (na slávnej Sorbonnskej univerzite), zahájil diplomatickú karieru v ministerstve zahraničných vecí v Prahe, kde bol aj parlamentným tajomníkom Dr. Eduarda Beneša, ktorého pozdejšie, práve počas druhej svetovej vojny, osobne zastupoval práve tu v Amerike. Pôsobil aj v Pittsburghu, kde počas jeho konzulárnej služby bola slávnostne otvorená Československá sieň na Pittsburghskej univerzity za prítomnosti Jána Masaryka. Dr. Papánek bol členom výboru, ktorý pripravil návrh na chartu Spojených národov v San Francisku, delegátom pri Spojených národoch a členom orgánov pre špeciálne úlohy, najmä poradného výboru pre administratívne a rozpočtové záležitosti. Pôsobil tiež ako úradujúci predseda Hospodárskej a sociálnej rady v rokoch 1946 a 1947. Okrem spomenutej činnosti sa Papánek veľmi zaslúžil svojou humanitárnou prácou v prospech československých uprchlíkov riadením Amerického fondu, ktorý pomáhal obetiam komunizmu a členstvom v direktoriu “čare” (od r. 1951) a v direktoriu American Council of Voluntary Agencies for Foreign Service v New Yorku (od roku 1950). V rokoch 1949 až 1951 pôsobil ako profesor politických vied na newyorskej univerzite a od r. 1951 je členom Sväzu korešpondentov Spojených národov. Z nášho stanoviska je Dr. Papánek mimoriadne vážený ako jeden z organizátorov čs. legii v Taliansku v prvej svetovej vojne, keď aj redigoval ich časopis “V Boj” (1918- 1919), jeho činnosťou v Slovenskom národnom sdružení a v Československej národnej rade. Jeho činnosť je známa krajanom. najmä Sokolom nielen v Spojených štátoch, ale aj v Kanade z prednášok a z účasti na sokolských sletoch a národných slávnostiach. Príde čas, keď činnosť Dr. Jána Papánka, bude ako sa patrí ocenená. Nateraz sa tešíme z jeho sedemdesiateho výročia narodenín, prajeme mu abv sa aj naďalej tešil dobrému zdraviu a aby za oddanej lásky a podpory svojej man- želkv, pani Betky Papánkovej, aj naďalej pracoval pre dobro masarykovského Československa. —vea— ZPRÁVA PŘEDSEDNICTVA. Na měsíční schůzi dne 10. října předsednictvo jednalo hlavně o prohlášeni presidenta Johnsona a jednomyslně schválilo text telegramu br. Schwarzenberga (viz str. 3.). Dále usneseno zaslat dopis stejného znění Dean Ruskovi a opis na adresy senátorů, členů zahraničního výboru atd. Uvažovalo se opět o různých pokusech komunistů proniknout do krajanského života a podlomit jejich protikomunistické úsilí. Byly předloženy případy, ke kterým Rada zaujala opět své nekompromisní stanovisko. Byly čteny a přijaty zprávy společného organisačního a tiskového výboru, výboru pro vydání kroniky a finančního. Ke své finanční zprávě br. Kratochvil podal podrobnosti o zdařilé výpravě do Kalifornie, referoval o finanční i propagační stránce a o svých poradách v Los Angeles s úředníky odbočky a o večírku odbočky v San Francisku a v restauraci u Spánků, s býv. členem předsednictva, dnešním předsedou odbočky. V Los Angeles se připravují na oslavu 28. října a těší se na návštěvu br. Dr. Schwarzenberga. Členové předsednictva se zúčastní banketu Immigrants Service League v Drake hotelu dne 26. října, na kterém se dostane vyznamenáni distinguished award ses. Miladě Fer- jenčíkové, předsedkyni Čs. ženské národní rady. Večírku bude přítomen starosta města Chicaga Richard Daley, jemuž bude uděleno uznáni Esther L. Kohn award za jeho pochopení a pomoc poskytovanou uprchlíkům a přistěhovalcům. KRAJANSKÉ ZPRÁVY. • 28. ŘÍJEN, tradiční slavnost legionářů, se konal v neděli odpoledne, dne 23. října v Chicagu v Sokole Havlíček- Tyrš. Na programu sbory Lyra a ČSA, česká škola Alois Jirásek, Slávka Krejčová a j. • ČESKÁ ŠKOLA V NEW YORKU oslavila osmdesát let svého trvání slavnostní akademií 16. října t. r. v sokolovně na 71. ulici. • STAROČESKÉ POSVÍCENÍ pořádají 30. října 1966 české svobodomyslné školy v Chicagu v sokolovně Havlíček- Tyrš. • ČS. KROJOVÝ PLES velmi úspěšný uspořádala 22. října Moravská kulturní společnost v Chicagu v sokolovně Havlíček-Tyrš. • ČESKÉ BOHOSLUŽBY za Československo a za všechny, kdo položili životy za svobodu čs. lidu, konány u příležitosti výročí čs. státní samostatnosti v neděli 30. října 1966 u sv. Prokopa v Chicagu. • Před časem jsme v této rubrice přinesli zprávu, že v Texasu vycházející český týdeník SVOBODA oslavil 80 let trvání. Nyní jméno tohoto listu se opět objevilo v našich krajanských listech se zarmucujícím oznámením, že list přestal vycházet. Jeho vydavatel C. Krueger oznámil, že list zastavuje z finančních důvodů, poněvadž již přes deset let bvl ztrátový a prodělal na něm přes 31,000 dolarů, takže nemůže v jeho vydávání pokračovat • VEČER POESIE A BALETU připravuje na sobotu 3. prosince Klub svobodné kultury v Chicagu. Večer bude u- spořádán ve škole K. Havlíček v Berwynu, Ill. Vystoupí na něm mimo jiné baletní škola Milice Hasalové-Klavíkové z Washingtonu, D. C. • SVÁTKU SV. VÁCLAVA bylo vzpomenuto v Clevelandu dne 2. října v kostele sv. Prokopa. Předsedajícím výboru byl Jos. A. Kováb. Výtěžek banketu bude opět věnován dobročinným účelům. In Memoriam. U Montevidea v Uruguaji zemřela náhle pani Růžena Bílková, matka naši členky Aleny, prov. za br. Václava Kubíčka, člena předsednictva. Manžel zesnulé je synem slavného českého sochaře Frant. Bílka, po komunistickém puči však opustil Prahu a s celou rodinou emigroval do Jižní Ameriky. Vyslovujeme rodině upřímnou soustrast. VĚSTNÍK • 9 ____________________________________________________ ____________________________________________________ [pageend9]Z OBLASTÍ A ODBOČEK. ODBOČKA T. G. MASARYK, LOS ANGELES, CALIF. Další pravidelná schůze naší odbočky se konala dne 9. října 1966. Členové odbočky se schází pravidelně každou druhou neděli v měsíci a pro mnohé naše krajany je to příležitost setkati se se známými, či novými členy a příznivci na našich schůzích. Rozsáhlé město Los Angeles jinak těžko dovolí častou návštěvu a tak druhá neděle v měsíci je pro mnohé již zvykem přijít do Sokolovny na schůzi odbočky. Na schůzi jsme znovu projednali připravovanou oslavu založení první Československé republiky. Oslava se bude konat 30. října, ve tři hodiny odpoledne. Slavnostním řečníkem bude bratr František Schwarzenberg. Jistě tato oslava bude navštívena velikou krajanskou veřejností. Přivítali jsme mezi nás opět našeho milého předsedu bratra Vl. Svidenského s manželkou, kteří se již vrátili z cesty kolem světa. Skutečně, projeli celý svět, kromě zemi za Železnou oponou a bratr Svidenský se po schůzi rozpovídal o jejich cestě v Asii. Na další schůzi snad již bude mít připraven film z jejich cestování. Naše členské schůze jsou početně navštěvovány. Přesto však prosím všechny členy, aby nezapomínali navštěvovat naše schůze, neboť jejich účast je pro nás posilou v naší práci. Za nedlouho budeme zase voliti nový výbor a tu je potřeba, aby všichni členové byli řádně informováni a aby také se o nějaký úřad v odbočce přihlásili. Potřebujeme mezi nás novou krev! Bruce J. Korbář, taj. tomuto výročí krásnou akademii. Účinkovaly všechny jejich školní děti — i ty dorostlejší sdružené v Klubu mládeže. S pohnutím jsme poslouchali i ty maličké deklamovat básničky v krásné češtině o zemi: “kde v sadě stkví se jara květ” — kterou ani nikdy neviděly. Kdybychom dávali vyznamenání za národní práci (a my nedáváme), pi. Jarmila Uhlířová, která českou školu už patnáct roků vede a organisuje všechna divadla, poutě a bazáry i Klub mládeže — za její chvályhodnou vlasteneckou činnost by plným právem zasluhovala velikou a zlatou medaili. Druhá zpráva je polský Pulaski Day v New Yorku; 150 tisíc Poláků pochodovalo za krásné zářijové neděle po Páté Avenue v New Yorku. Kromě této každoroční tradice byla spojena letošní manifestace ještě s oslavami “tisíciletí křesťanství v Polsku”. Ze všech částí Ameriky sjedou se k tomuto dni polské školy, návštěvnici kostelů, národních or- ganisací, vypraví alegorické vozy — a bezpočet hudebních kapel — pochodovali plných 7 hodin New Yorkem! Pulaski byl polský hrdinaa, který v americké válce za samostatnost bojoval, byl těžce zraněn v bitvě u Saratoga a zranění podlehl. “Pulaski Parade” vznikla před asi třiceti léty, dle vzoru irského “Saint Patrick Day”. Musíme s upřímným obdivem gratulovat Polákům k této velkolepé a dobře organisované manifestaci — a tak trochu i závidět! Frank Havlík. 10 • VĚSTNÍK PRVNÍ ODBOČKA NA LONG ISLAND, N. Y. V září odbočka zahájila opět činnost po letních prázdninách. Na první schůzi kdosi upozornil na zprávu odbočky “Čimice v St. Louisu” (červenec-srpen Věstníku), na jejich cílevědomou práci a způsob jakým propagují naší věc. Po schůzi nám bratr Smola promítal přes hodinu velmi zdařilé obrázky z různých koutů Čech a Moravy, které udělal za letního pobytu v Československu. Zvláště zajímavé byly snímky vykopávek u Mikulčic na jižní Moravě, z dávné doby říše velkomoravské, které jsme ještě nikde neviděli. Jsou to nálezy hrobů a půdorysy staveb, jakož i různých předmětů, šperků krásné umělecké práce svědčící o vysoké kulturní úrovni oněch dob před tisíci léty. V říjnové schůzi měli slovo zase členové, kteří se vrátili z letní návštěvy Československa. Všichni se shoduji v tom, že je u nás doma smutno — lidé jsou unaveni a lhostejni — netěší je práce a netěší je život — venkov je zubožený, města omšelá (není soukromých vlastníků, kteří dobře dbali o udržováni domů a byli hrdi na vzhled svých budov). Není radosti tam, kde není svobody. Komunistické tlachaniny o novém hospodářském "ekonomickém modelu” nikoho už nezajímají a lidé dobře vědí, že pokud budou hospodářství řídit “dobří partajníci”, místo odborníků, všechna snaha je marná. Pak nás bratr Blaho upozornil na dobrého Čechoslováka ing. Štefana Janšaka, který se právě dožívá osmdesátky. Četl jeho velice zajímavé vzpomínky z doby no 28. říjnu 1918, kdy zatím co v českých zemích byla civilní i vojenská správa převzata celkem hladce, nebyla snadná na Slovensku, obsazeném tisíci maďarských četníků. Klid byl uskutečněn jenom idealismem a nadšením tehdejší generace vzdělaných Slováků. Dále bych chtěl upozornit naše krajany, kteří naše zprávy ve Věstníku čtou ve vzdálených státech Ameriky a jinde, na dvě události z New Yorku, které zasluhují povšimnutí. Je to 80tileté výročí založeni české školy v New Yorku. Osm desítiletí poctivé, nenáročné práce, která jest základem a hybnou silou národního života v této zemi. Byli to většinou malí, prostí, nestudovaní lidé, kteří sem do Ameriky přijížděli, kteří ze skromných prostředků založili českou školu, aby svým dětem zachovali to nejkrásnější, co si přivezli z českých vesnic a “chaloupek pod horami”, mateřskou řeč. Nynější učitelky, paní Uhlířová a Kopřivová, připravily k ______________ ODBOČKA MANHATTAN, N. Y. Předseda svolal schůzi na 10. října 1966, v 8 hod. večer, v T. J. Sokolovně na východní 71. ulici na Manhattaně a uvedl v pozvánce: “Bylo by pěkné, kdyby se Vás dostavilo co nejvíce, protože musíme si připravit program na příští sezonu. Je třeba, aby odbočka se udržela. Udrží se když bude ‘žíť. Život jí můžete dát pouze Vy — nikdo jiný. Jak jí ten život dáme na tom se právě musíme dohodnout. Přemýšlejte o tom a přijďte na schůzi s nějakým návrhem. Je zde několik možností jakým směrem zaměřit činnost odbočky. Nebudeme-li však o tom mluvit a jednat, nic nevymyslíme. Často se již stalo, že z návrhu, který nebyl právě ten nejlepší, diskusí Vznikl návrh nejen přijatelný, nýbrž dokonce i výborný. Tedy jak se zde říká: ‘Don’t be ashamed and speak up’.” Víte, že příští rok máme 10tileté výročí trvání naší odbočky? To přece musíme oslavit — vždyť jsme nejstarší odbočka v oblasti. J. Mitáček, M. Horák, J. Šabat, místopředseda. jednatel. předseda. ______________ ______________ CHICAGSKÁ OBLAST. 28. říjen bude oslaven odbočkou téhož jména v pátek večer ve škole Karel Havlíček v Berwynu. K účasti jsou zvány všechny odbočky. Zpívat bude pěvecký sbor Lyra. Řečníky jsou br. Čeněk Torn a br. Dr. Mikuláš Ferjenčík. Účinkují členové Klubu svobodné kultury, Vladimír Holeček, Jaromír Zástěra a V. Williamsová, kteří budou recitovat básně a vzpomínky na 28. říjen. Podrobnosti o oslavě budou sděleny příště. Československé samostatnosti bude vzpomenuto také odbočkou Mistr Jan Hus dne 25. října na pravidelné schůzi konané ve dvoraně gen. Štefánika na 24. ul. a Pulaski Rd. v Chicagu. Promluví ses. Jaromíra Žáčková o významu 28. října. Odbočka Dr. Milada Horáková konala dne 20. října v Moravském domě přátelský večírek pro členstvo a účastníky zájezdu ČSNRA. Sešlo se přes 130 členů a přátel, z nichž mnozí byli na některé z výprav Rady. Předseda br. Kratochvil promluvil napřed o činnosti Rady, poděkoval za účast a vydatnou pomoc na bazáru na Navy Pier, pak se věnoval cestovatelské části programu. Vyprávěl o průběhu cesty do Kalifornie, ukazoval svoje velmi pěkné barevné snímky k velké spokojenosti obzvláště zúčastněných. Večírek končil za veselé nálady a mnozí se již vyptávali na příští výpravu Rady. [pageend10]Výpravy ČSNRA. Dnes možno stručně oznámit, že příští výprava bude tradiční zájezd na Floridu v druhé polovině února. V této době je na cestě do Hot Springs, Ark. výprava do lázní. Vede ji ses. Božena Janoušová. Novinkou bude náš zájezd na světovou výstavu v Montrealu v době Československého dne, který se koná dne 1. a 2. července 1967. ČSNRA vypraví jeden bus, cesta se zastávkami u Niagarských vodopádů a jinde potrvá přibližně týden. Úspěch bazáru Holiday Folk Fair. Letošní bazár národností za sponsorství mayora města měl obrovský úspěch. Návštěva po oba dny byla rekordní, tisíce lidí tlačilo se kolem stánků obzvláště v odpoledních hodinách v neděli, takže nebylo ani k hnutí. Výstavy a stánky podél obou stran dlouhého výstaviště byly obléhány a těm, kteří museli několikráte, i vícekráte z jednoho konce na druhý, měli dojem, že se Navy Pier táhne nekonečné mile. Československo mělo svůj kulturní stánek nedaleko vchodu, prodejnu v polovině a jídelničku až u samého konce, u jeviště. Pi.MiladaFerjenčíková a pí. Maru Friedová mají hlavní zásluhu o překrásnou výstavu uměleckých předmětů, zvláště křišťálové české sklo, letos dobře osvětlené, vzbuzovalo obdiv četných návštěvníků. V prodejně, kterou měla na starosti opět ses. Vrázová, se prodávaly naše kuchařky, vánoční lístky, keramika, různé drobnosti, staré české bar- votisky měst a krajů československých atd. V jídelně ovšem bylo živo. Ses. Emilie Welclová Růžičková, br. Kratochvil a celý štáb ochotných pomocnic chvílemi sotva stačil obsluhovat nával zájemců. Na padesát hospodyněk obdarovalo stánek domácím pečivem a cukrovím; velké zásoby z krajanských pekáren, vše mizelo se stolů. Děkujeme vřele všem zúčastněným za jejich pomoc ve stánku, při svážení zásob atd. a ovšem členkám za darované cukroví. Jedině tak je nám možno těžit i finančně z tohoto velkého podniku, na který se sice vždy těšíme, ale jsme ještě radši, když to máme za sebou. Na programu letos účinkovaly děti Kulturního klubu Domov při Svazu českých katolíků. Jejich tanečky a krásné kroje se velice líbily. Věneček Čs. ženské národní rady se koná již dne 5. listopadu, v sobotu večer v dolejších společenských místnostech ČSA, v Peacock Room, vchod z Čermák Rd. Populární vánoční bazár bude pořádán ve velké síni ČSA, jako obvykle, a to v neděli dne 4. prosince. SVU. — Pracovní skupina v Chicagu dne 18. listopadu pořádá v Lincoln Federal bance v Berwynu přednášku se světelnými obrazy pí. Marty Jeřábkové o jejím pobytu v Moskvě a Leningradu. Pí. Jeřábkové, která vyučuje češtině na Morton High School, sprostredkovala studijní cestu a návštevu semináře státní universita v Bloomington, Ind. — Dne 16. prosince jsou volby a přednášky o učení české a slovenské řeči na obecných a vyšších školách v Chicagu. Pořad předcházela výborná večeře (pot luck) přinesena a darována našimi dobrými ženami, výtečnými kuchařkami. Přítomni byli tanečnici a tanečnice Moravských spolků z Chicaga, kteří později předvedli řadu národních tanců. Program zahájil br. Tony Čech poděkováním všem za jejich práci, nejen rodičům mládeže, ale i řádu ZČBJ v Owosso, řádům v okolí i spolkům v Detroit i mimo stát Michigan. Podal pak delší, dobře vypracovanou historii činnosti za 15 let, vzpomenul podniků, zájezdů, všech význačných návštěv, pracovnic a pracovníků, kterých za tu dobu je mnoho. Je to též historie činnosti krajanské, kulturní i národní, na kterou jsme v Michiganu hrdi, která se během let stala známou nejen v USA, ale i v Kanadě. Br .Frank Winkler, tajemník odbočky Masarykova Sdružení, přečetl dva dopisy z Kalifornie od manželů Pelcových, býv. spolupracovníků v Owosso, a od dalšího spolupracovníka dlícího dočasně na západě. Br. Josef Zvonek, předseda řádu Owosso, ocenil výtečnou práci tanečních kroužků, vyzdvihl důležitost kulturního odkazu, v kterém se má pokračovat a děkoval za podporu. Členka tanečního kroužku od samého začátku Arlene Zvonková, roz. Martinková, přednesla velice pěkný proslov o význačných událostech za ta léta, uvedla jak návštěvníci ze staré vlasti jsou překvapeni a dojati, že tak bohatě a dobře pěstujeme staré národní zvyky. Vzpomenula začátků, práci Čechových a svých rodičů Martinkových a celé řady rodin v okolí a hlavně mládeže. Následoval pak proslov pisatele o celkové práci našich ve středním Michiganu, jak je prožívána a sledována krajany v Detroitu, kteří se podílejí na podnicích v Owosso a oceňují velkou pomoc Owossa na svých programech v Detroitu. Bylo děkováno za naši složku v Detroit a okolí, všem za dobrou a důslednou národní činnost. Po proslovech, oceněných posluchači velkým potleskem, taneční skupina z Chicaga předvedla národní tance za hudby a zpěvu. Následovala skupina z Owosso, která předvedla čísla, kterými se proslavila během let. Byly to tance za doprovodu národních písní a zahrnovaly též i namáhavé zatančení odzemku, což naši hoši předvedli se zápalem a za neutuchajícího potlesku. Tanečky doprovázela hudba br. Ed Fomuska, který po léta je výtečnou hudební oporou. Bylo vzpomenuto i těch, kteří odešli na věčnost a povstáním vzdána jim vzpomínka. Byli to: mladičká Helen Miro- šová, Frank Soviš a Frank Vyskočil, výteční členové tanečních kroužků po řadu let. Vzpomenuto bylo i založení Masarykova Sdružení před 16 lety, národní činnosti, a slíbeno v tom pokračovat. Nastala pak taneční zábava, hrál br. Fornusek, za živého besedování přátel dlouho do noci. Podnik byl velmi úspěšný, návštěva veliká. Dík si zasluhují hlavně naše pohostinné sestry. A. Benesh. Oblastní výbor. Druhá schůze v roce se koná v neděli odp. dne 13. listopadu, ve Flint, Mich., v budově řádu Nová Čechie ZČBJ na Beryl Rd., severně od Pierson Rd. Po 12. hod. budou podávány chutné obědy řádem Čechie. Je to dobrá příležitost, jak podpořit tuto snaživou organisaci, aby mohla nadále podporovat budovu. Všem zástupcům jsou zaslány pozvánky na schůzi a výzva, aby se nadále podíleli na práci. Na pořadu jsou zprávy odboček i spolků a zprávy o činnosti Čs. národní rady, zejména sjezdová usnesení. Všichni zástupci jsou žádáni snažně o účast. Hosté jsou vítáni. A. Benesh. VĚSTNÍK • 11 OBLAST MICHIGAN. Vzpomínka 15. výročí. V sobotu večer, dne 15. ří jna, se dostavila do budovv řádu ZČBJ v Owosso veliká návštěva krajanských rodáků a členů Masarykova Sdružení v Owosso, abv oslavili patnáctileté trvání tanečních skupin v Owosso, založených v r. 1951 obětavými národními a spolkovými pracovníky, Štěpánkou a Tony Čechovými. Veliká síň budovy byla po všech stěnách vyzdobena památnými nápisy, fotografiemi, programv. památnými dopisy k zobrazení rozvětvené činnosti kulturní snahy našich mladších, i starších pracovnic a pracovníků středního Michiganu. Je to opravdu k neuvěření co činnosti, podniků, zájezdů, vystoupení nejen před krajanskou veřejností v Michiganu a jiných státech, ale i před americkými diváky. na místních i celostátních výstavách, oslavách a festivalech. Vzalo to hodně času návštěvníkům večera přehlédnout tuto výstavu. ____________ 788-0204 creative thats us ↓ THE BERWYN PRESS 3212-14 So. Grove Ave. Berwyn. Illinois 60403 [pageend11]ODBOČKA JIŽNÍ WISCONSIN. Odbočka konala pravidelnou měsíční schůzi dne 10. října ve Wayside Hotel, Walworth, Wis., za hojné účasti. Předseda br. J. Pokorný uvítal všechny účastníky schůze, jmenovitě dva nové členy: br. Vosického a jeho manželku, a pak 4 hosty z Československa návštěvou u příbuzných. Později do schůze se dostavil br. Dr. Chalupa, člen ústředi ČSNRA a účastnil se rozhovoru, i dal různé pokyny. Předseda br. Pokorný udělil slovo jednateli br. Bezděkovi, který přečetl došlé dopisy a především se obíral všemi body dopisu z ústředí pokud byly otázky aktuální k projednávání, např. vydáni všekrajanské kroniky Panorama, odběr vánočních lístků atd. Vše bylo členy kladně přijato. Br. Bondy-Charvát se tázal br. Šperla ohledně plánovaného zájezdu a prohlídky chovu lipicánských koní na Temple farmách, ale pro neúčast hromadné výpravy Saddle Club upustil od onoho programu a na br. Ferjenčíka se v této záležitosti již neobrátil. Br. Bondy-Charvát byl pověřen se obrátit na br. Dr. Ferjenčíka s dotazem, zda by prohlídka byla možná. Dojde-li k zájezdu budou zájemci uvědoměni oznámkou v místních novinách. Br. Bondy-Charvát přednesl návrh br. Ed. Dellina z Northbrook, zda by se naše odbočka nechtěla zúčastnit večerní oslavy 28. října konané v Berwynu. Přihlásili se: br. Šperl, Mikuláš a Bondy-Charvát, kteří by odbočku zastupovali. Br. Mikuláš, co pokladník odbočky, k podnětu br. Bezděka nezapomínat na fond odbočky, navrhoval před ukončením každé schůze vybírat od účastníků minimální příspěvek 25 centů pro vytvoření fondu odbočky; návrh byl všemi přijat. Sbírka vynesla na poprvé něco přes $5.00. Br. Pokorný schůzi po 10. hod. skončil a všem děkoval za účast, ale rozhovory pokračovaly dále mezi účastníky ve velmi přátelském společenském prostředí. R. O. Bondy-Charvát, tisk. referent. Od počátku jsme udržovali spolupráci s ostatními krajanskými spolky a s exilovými organisacemi. Tento dobrý poměr jistě potrvá i v budoucnu, neboť každý ze zdejších spolků má své poslání, jež se vzájemně nekříží, nýbrž souběžně slouží čs. krajanské obci. Nad to téměř každý aktivní pracovník funguje současně v tom i onom spolku, ochoten vypomoci i ještě v dalším. To je jen letmý náčrt desetileté činnosti washingtonské odbočky ČSNRA. Ti, kdo se v této činnosti uplatnili, mohou říci: Dělali jsme poctivě svou povinnost. A ti, kdo více méně jen přihlíželi, leda že přišli na koncert, na oslavu, na vzpomínkový projev, ti MUSÍ říci: Oni ti pracovníci udělali kus dobré práce — a napadá jim: Zasluhuji, aby se jim to řeklo! Nuže, z tohoto podnětu vzešla myšlenka OSLAVIT VÝROČÍ DESETI LET washingtonské odbočky ČSNRA. A protože má odbočka štěstí na agilní, pohotové a obětavé pracovníky, bylo promptně usneseno pověřit oslavný výbor, aby něco vhodného připravil. Výroční den založení odbočky je 26. listopadu; jubilejní oslava bude asi 3. prosince 1966. Všechno není ještě upe3eno, ale už nyní lze sdělit, že svou účast přislíbila řada osobnosti a přátel a to i z daleké Ameriky! Předsedkyně oslavného výboru Lída Brodenová podává tuto stručnou předběžnou zprávu: 1. Pro večer k oslavě desítiletí washingtonské odbočky Čs. národní rady v sobotu 3. prosince 1966 byly zajištěny krásné místnosti (Presidential Suite) v Army-Navy klubu. 2. Účinkování přislíbila koncertní pěvkyně Ramona Nev- ros-Calevas, která je čs. publiku ve Washingtonu dobře známa. 3. Dr. František Schwarzenberg slíbil učinit slavnostní projev a snad také funkci Master of Ceremony. — Účast přislíbila také předsedkyně ČSNRA Vlasta Vrázová a několik dalších krajanských osobností. 4. Účast členstva a přátel z Washingtonu bude zajisté tak početná, jak si toho význam výročí-zasluhuje. 5. Slavnostní výbor připraví a rozešle písemné pozvánky s přihláškami k účasti. Jednatelka ses. Anna Faltusová (dříve členka odb. Jan Masaryk v Chicagu) se ujala praktické stránky svého úřadu a dává do pořádku seznam členů a adresář. K zjištěni členství, poplatků atd. rozeslala v říjnu oběžník na členy a snažně žádá “abyste tento oběžník neodkládali, nýbrž raději ihned vyřídili. Uvažte, že odbočka representuje ústředí v mnohých důležitých úkolech a uvědomte si, že působíme v hlavním městě státu, který nám poskytl asyl a umožnil existenci nám či našim předkům. Podpořte, prosíme, radou a skutkem ty členy, kteří vykonávají všechnu administrační činnost zdarma a kterým Vaše včasná odpověď tuto vlasteneckou práci velmi usnadní.” Předseda odb. br. Dr. Josef Hašek se zúčastnil slavnostního otevření Freedom Studies Center v Boston, Va. a po svém návratu z Evropy nám podá o tom zprávu. Dne 30. října ve 3 hod. se koná na novém místě, v sále Washington Council, 5034 Wisconsin Ave. N.W., oslava 28. října. Z New Yorku přijede br. Dr. Vratislav Bušek. Zpěvní a recitační pořad bude zakončen přátelskou besedou. 12 • v ě s t n ík ODBOČKA WASHINGTON, D. C. Před deseti léty jsme my ve Washingtonu připravili a uskutečnili kus užitečné vlastenecké práce a založili jsme odbočku Československé národní rady americké. Ohlas tímto záměrem probuzený dokazoval, že jde o zdravou a prospěšnou snahu. Odbočka ČSNRA byla přijata se všeobecnými sympatiemi. Největšího pochopení se nám dostalo v ústředním vedení ČSNRA v Chicagu a již za několik měsíců po ustavení odbočky byl Washington vybrán za místo sjezdu Národní rady a naší odbočce připadl významný úkol hostitele. Vedle místních akcí a podniků, jimiž odbočka plnila část svého poslání a působení v krajanském Washingtonu, uplatnila se odbočka jako organisační základna pro idee členů, kterým tanulo na mysli jak zachytit, soustředit a uplatnit bohatství kulturních hodnot, ideí, nadáni i schopností, jež ve svobodném světě existují a fungují, ale jsouce rozptýleny, byly by z největší části ztraceny pro čs. kulturní dědictví. Mám na mysli “studijní odbor” naší odbočky ČSNRA, který se brzy stal jádrem, ze kterého vyrostla “Společnost pro vědy a umění”. Washingtonská odbočka může být navždy hrda na to, že z ní, z jejího výkvětu vznikla SVU, o které lze věřit, že bude nejůspěšnějším representantem i ochráncem čs. kulturního dědictví ve svobodném světě. Také v ostatní své činnosti byla odbočka ČSNRA vždy pohotově všude, kde jí bylo třeba. Jak radostné bylo za- pojiti se do akce s vydáním poštovních známek k uctění TGM! Jak rádi jsme vítali krajanské výpravy, navštěvující Washington! Jak bylo milé, když pěvecké sdruženi “Dvořák”. vzniklé z našeho pěveckého odboru, sklízelo úspěchy za šíření krásy čs. písně! Z našich společenských a tanečních večerů se vyvinuly representační čs. plesy, známé nyní jako “Majales”. Privilegium, že našim sídlem je hlavní město USA, přinášelo nám čest i povinnost representovat Národní radu, nejvýznamnější čs.-americkou organisaci v sídle vlády, kongresu a celoamerických institucí. ODBOČKA ČIMICE-SV. LUDVÍK. V srpnu jsme uspořádali v st. louisském parku Carondelet tradiční “Čimický piknik” za dosud největšího počtu účastníků. O znamenité pohoštění se postaral zejména mezinárodně známý šéfkuchař Václav Dvořák, o hudbu náš “Čimi- ce Metro-Band”. Na programu byla m. j. soutěž skupin ve správném zodpovídání otázek o čs. historii, kultuře a současné situaci v Československu, založených do značné míry na zprávách a příležitostných článcích, jež byly otištěny během minulých měsíců ve Věstníku ČSNRA. S menším zdarem se setkal pokus o sehrání zápasu v kopané. Mužstva účastníků pikniku sice odhodlaně nastoupila, avšak v důsledku přibývajících let a zesádelnatění na- _______________ [pageend12]šich kdysi nadějných sportovců se záhy projevily vady v dechové a srdeční kondici. Na nátlak starostlivých manželek bylo utkání předčasně odpískáno, takže skončilo vzájemnou kapitulaci nerozhodně za stavu 1:0 pro poražené. (Do příštího pikniku bychom mohli našim potenciálním atletům doporučit pravidelnou docházku do Sokola, a to nejen na schůze, nýbrž i do cvičení.) Společenský úspěch podniku předčil však všechna očekávání, umožnil vzájemné seznámení našich členů a novějších emigrantů z Československa a přinesl i několik nových přihlášek do ČSNRA. U příležitosti letošního Týdne porobených národů jsme v červenci t. r. vydali společně s ostatními zdejšími národnostními skupinami několik tisíc dopisních nálepek a automobilových štítků s nápisem “Remember the Peoples in the Captive Nations — Our Secret Allies’’. Setkaly se s neobyčejně kladným ohlasem u veřejnosti a byly rozprodány během několika týdnů. Proto bylo rozhodnuto vydat jich ještě dalších 12,000 a nabízet (a ovšem i používat) je i nadále. Jednotliví členové naší odbočky pokračují v akci přednášek k americkým organisacím. Naše projevy o komunismu a Československu mají přímo lavinovitý úspěch a dostáváme pozvánky k dalším a dalším vystoupením už i na příští rok. Ve spolupráci se zdejším Mezinárodním ústavem uspořádáme u příležitosti svátku patrona České země sv. Václava v neděli 25. září “České odpoledne” v budově International Institute, 4484 W. Pine Blvd. Na programu je informační přednáška o Československu s promítáním diapositivů, podávání kávy a čaje s typickým českým pečivem a hudba čimického Metro-Bandu. Tento podnik je určen nejen pro naše členy a přátele, nýbrž propagačně i pro příslušníky jiných národností, scházející se obvykle v Mezinárodním ústavu, a ovšem i pro americkou veřejnost. Na říjen připravujeme tamtéž celovečerní pásmo hudby, zpěvu a recitace k 48. výročí vzniku ČSR. STATEMENT OF OWNERSHIP, MANAGEMENT AND CIRCULATION (Act of October 23, 1962; Section 4369, Title 39, United State Code) 1. Date of filing: October 26, 1966. 2. Title of publication: Věstník. 3. Frequency of issue: Monthly, except bi-monthly July-August. 4. Location of known office of publication: 4125 West 26th Street, Chicago, Cook, Illinois 60623. 5. Location of the headquarters or general business offices of the publishers: Same. 6. Names and addresses of publisher, editor, and managing editor: Publisher—Czechoslovak National Council of America, 4125 West 26th Street, Chicago, Illinois 60623; Editor—Miss Vlasta Vraz, 2101 S. Elmwood Ave.. Berwyn, Illinois 60402; Managing Editor—Same. 7. Owner (If owned by a corporation, its name and address must be stated and also immediately thereunder the names and addresses of stockholders owning or holding 1 percent or more of total amount of stock. If not owned by a corporation, the names and addresses of the individual owners must be given. If owned by a partnership or other unincorporated firm, its name and address, as well as that of each individual must be given.) None. 8. Known bondholders, mortgagees, and other security holders owning or holding 1 percent or more of total amount of bonds, mortgages or other securities. None. 9. Paragraphs 7 and 8 include, in cases where the stockholder or security holder appears upon the books of the company as trustee or in any other fiduciary relation, the name of the person or corporation for whom such trustee is acting, also the statements in the two paragraphs show the affiant’s full knowledge and belief as to the circumstances and conditions under which stockholders and security holders who do not appear upon the books of the company as trustees, hold stock and securities in a capacity other than that of a bona fide owner. Names and addresses of individuals who are stockholders of a corporation which itself is a stockholder or holder of bonds, mortgages or other securities of the publishing corporation have been included in paragraphs 7 and 8 when the interests of such individuals are equivalent to 1 percent or more of the total amount of the stock or securities of the publishing corporation. 10. This item must be completed for all publications except those which do not carry advertising other than the publisher’s own and which are named in Sections 132.231, 132.232, and 132.233, Postal Manual (Sections 4355a, 4355b, and 4356 of Title 39, United States Code). Average No. Copies Each Issue During Preceding Single Issue Nearest To 12 Months Filing Date A. Total No. copies printed (net press run) 2200 2200 B. Paid circulation. 1. Sales through dealers and carriers, street vendors and counter sales. none none 2. Mail subscriptions 1900 1900 C. Total paid circulation 1900 1900 D. Free distribution (including samples) by mail, carrier or other means 200 200 E. Total distribution (sum of C and D) 2100 2100 F. Office use, left-over, unaccounted, spoiled after printing 100 100 G. Total (sum of E and F—should equal net press run shown in A) 2200 2200 I certify that the statements made by me above are correct and complete. VLASTA VRAZ (Signature of editor, publisher, business manager, or owner.) Roční předplatné Věstníku - $2.00 - Č. S. A. je bratrská a sesterská podpůrná jednota, stodvanáct let stará a nejstarší svého druhu v Americe. V jejích radách jsou desítky tisíců krajanů, kteří se těší z výhod životního pojištění, kterým je jejich Jednota zabezpečuje. Životní pojištění ČSA má ovšem svou tradici, jejímž znakem jest spolehlivost. Jestliže jste pojištěni u Jednoty ČSA, znamená to, že jste skutečně pojištěni. Zcela a bezpečně. V Jednotě ČSA je rovněž rušný život společenský. Divadla, taneční zábavy, koncerty a řada dalších událostí, dávají členům příležitost k rozptýlení v kruhu bratří a sester či známých při pravidelných i mimořádných společenských podnicích našich řádů. Č.S.A. je Jednotou mladých i starších — je to Jednota nás všech. Staňte se i vy jejími členy! Budete se cítit doma, mezi svými. Č. S. A. 2138 South 61st Court Cicero, Illinois 60650 STARŠÍ LIDÉ A D-VITAMIN. Brněnský profesor lékařství Dr. J. Štefl již v roce 1941 varoval a rakousko-kanadský vědec Dr. Seley teď na zvířatech dokázal, že nad bytek vitaminu D může býti škodlivý pro lidi starší a staré, neboť jeho nadbytek způsobuje vápenatění — tvrdnutí tkání, krevních cév a žil Proto již 15 roků tento D-vitamin nedáváme úmyslně do Zdravi-taminu Jeho nepřítomnost ve Zdravi-taminu vám zaručuje, že vaše cévy budou před tímto nadbytkem D-vitaminu chráněny. Proto Zdravi-tamin podle nejnovější lékařské vědy je nejdokonalejší formula pro starší a staré a proto je pro ně i lepší než vitaminy, které ten vitamin-D obsahují. Užíváte-li teď vitaminy, které tento vitamin-D obsahují, ve vlastním zájmu o zdraví si raději ihned napište o ZDRAVI-TAMIN, neboť ZDRAVÍ zachováte lépe se ZDRAVI-TAMINEM! Také do Kanady. Do ČSR jen kdvž zdejší příbuzní pošlou cash, money order, šek. Zasíláme rychlou poštou a pod zárukou. Zdravi-tamin na 5 týdnů ..............................................$3.98 Zdravi-tamin na 10 týdnů jen .................................... 6 98 Danube herb laxative tablety .................................... 1.30 Danube na 3 měsíce jen .............................................. 2 98 Moravské Mazání — 1 pint ........................................ 3 00 Bolven na 5 týdnů ....................................................... 2.90 EUROPEAN DRUGS P. O. Box 927 Laguna Beach, Calif 92652 VĚSTNÍK • 13 _____________________________________________________ ___________________________________________________ Šibeniční humor z Prahy. U presidenta Novotného se porouchala klika u dveří. Zavolali proto zámečníka, aby ji opravil. Po správce šel tento za Novotným, aby mu potvrdil opravenku, kde stálo, že oprava trvala šest hodin. Povídá Novotný rozzlobeně: “Člověče, vždyť tu práci udělám hravě za půl hodiny.” “To souhlasí, soudruhu presidente. Vy jste vyučený zámečník, ale já jsem advokát.” (České Slovo.) [pageend13]OUR NEW ADDRESS CAPITOL FEDERAL SAVINGS AND LOAN ASSOCIATION 3960 WEST 95th STREET EVERGREEN PARK, ILLINOIS 60642 Telephones: 636-6000 • Chicago 239-3500 VKLADY POJIŠTĚNÉ AGENTUROU VLÁDY SPOJ. STÁTŮ DO $15,000. Ústav Capitol Federal Savings and Loan Association byl založen r. 1907. CHARLES T. SALÁK, předseda CHRISTMAS CARDS published by the Czechoslovak National Council of America ETCHINGS OF OLD PRAGUE The Art Work of COL. OSCAR PEJŠA A lovely reminder of the beauty of this ancient city, on colored heavy paper, with ENGLISH and CZECH CHRISTMAS GREETINGS 6 FOR ONE DOLLAR Please order your Christmas supply from us and help the cause of freedom ČSNRA vydala krásné VÁNOČNÍ LÍSTKY POHLEDY NA STAROU PRAHU Objednejte si vánoční zásobu 6 ZA DOLAR POŠTOU 4125 WEST 26th ST. CHICAGO, ILL. 60623 RETURN REQUESTED SECOND CLASS POSTAGE PAID at Chicago, Illinois V Ě S T N Í K 4125 West 26th Street Chicago, Illinois 60623 436 [pageend14]