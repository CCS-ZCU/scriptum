SONDY [pageend1]OBSAH SONDY 22 / PROSINEC 1982 / CHOTĚBOŘ / Bohuslav Reynek Vzpomínka na samotu Roman Branstaetter Inocenzo da Palermo /př. E. Kukučka/ Betlém Vyhnání překupníků z chrámu Myšlenky a aforismy Jiří Brixi Česká všední Libuše Komárková Vyznání Jan Skácel Uspávanka s panem Mozartem Uspávanka s Krutihlavem Petr Musílek Ty Vánoce [pageend2]VZPOMÍNKA NA SAMOTU Samota oken Samota dveří Dveře jsou ve tmě V okně se šeří Dveře zvou celo Šeptá stín v keři V koutě je okno Někde jen stěna Stěna se potí Strop nad ní sténá Pod kroky vzdechů ústa unavená Samota stropu Samota víka Samota samot Někdo tu vzlyká Samota zimy Mráz Drápky bílé do okna škrabou Zaťaté chvíle Pod prahem svítá Oheň tam není List, plamen spadlý Popel políbení List s větve svátý Pečet na prahu Rty ještě líbou Prach a podlahu [pageend3]INOCENZO DA PALERMO Měl jsem sen Zpíval chór starých gregoriánských propastí, a za mříží pergolie jak v klášterní cele stálo nebe a tváří olivové madony Přišel ke mně mnich, řezbář pláce, řezbář trnů, řezbář hřebů, a hlasem rozpačitého mimojdoucího chodce zeptal se mne na hodinu, tak jako se ptáme na cestu nebo nocleh Jak ti mohu odpovědět, Inocenzo, málem mlčí všechny hodiny světa, málem zemřely všechny hodiny světa, málem všechny pružiny i kolečka pokryté troudem rzi, málem všechny rubíny se změnily v kapičky krve, málem ciferníky hodin, rozkopány a rozdrceny botama šílenců, leží na bitevním poli jak tváře apoštolů [pageend4]Tenkrát mnich Inocenzo sňal kříž z mé šíje a přiložil ho k mému uchu, a já slyšel v černém břevnu kříže, klidné a pokojné bití hodin. Řekl Inocenzo jako větvička mandlovníku; "Kdykoliv zmaříš svůj čas, mládenče, přilož ucho k ramenům kří^e, a on ti řekne přesnou chvíli - kříž nepřestávajících hodin, kříž nepřestávajícího času, kříž nepřestávajících mechanismů" A odešel mnich Inocenzo v kapuci, jako v mlčení staženém na oči [pageend5]BETLÉM Na hranici času, kterou ustanovil Bůh dozráváním plodů v ženském těle, úředníci sklonění nad papyry počítali lid jak žoky s obilím Marie seděla na chundelatém oslu, a zvíře našlapovalo tak opatrně, jakoby zvedalo na hřbetě ne ženu, ale modlitbu Vedle usedl Josef jako sloupek vrhající stín, spokojený vědomí si andělské podstaty, kterou byla naplněna po okraj svého bytí manželka s tváří zakrytou závojem. Nebe, pod nímž šli, bylo jako chléb Země pod jejich kročeji byla jako chléb I dům, do něhož šli, byl jako chléb Když vstoupili do jeskyně, v městě Micheášova proroctví, [pageend6]Marie povila Syna a položila ho opatrně na seno jako křehké sklo Širokoplecí pastevci, přehodili přes sebe vlněné burnusy, a na hlavy barevné šátky, vstoupili do jeskyně jako zvony Mágové stáli ^pokorně jako vážné knihy, v nichž jsou sepsány dějiny lidí dobré vůle Kráva, vůl i xosel nahnuli se nad jeslemi jako tři údolí A pak zvony, knihy á údolí poklekly [pageend7]Pohleď Bůh kráčí po tělech kupců, kteří učinili z jeho přikázání střechu pro své hokynářské Stánky, po zlých kněžích, kteří učinili z Něho masku pro své tváře, po obludných služebnících, Hrozné jsou ovdovělé dějiny Pohleď Prázdnotou vydechují lidé, kteří sedíce na nádvořích a schodech mění své hříchy za pomoci magické hůlčičky v hladká jehňátka a zpívají na nápěv: "Svatý je dům Otce mého, svatý je dům tržiště" Dokonce v utrpení neumí ze sebe vymámit lítost Zapomněli umění modlit se Jejich srdce jsou velikánskou mísou, měděným mořem, obrazem mrtvých vod, na nich plave rozčtvrcené tělo proroka VYHNÁNÍ PŘEKUPNÍKŮ Z CHRÁMU [pageend8]kteří z Jeho milosrdenství udělali plást pro svou hrabivost Už je prázdný chrám Otcův Je v něm jen křik Syna, který slyše z dáli pláč nemluvněte, pozdržel se na prázdných schodech, když toužil učinit zahradu z jeho nevinných úst [pageend9]Myšlenky a aforismy Klamat můžete všechny lidi po určitý čas a určité lidi po všechen čas. Avšak nemůžete klamat všechny lidi po všechen čas. Nic není tak nebezpečné jako hloupý přítel: to je potom lepší mít moudrého nepřítele. Být ctnostný znamená být vnitřně svobodný. Lidé setrvávající v zlosti, strachu a vášních nejsou svobodní. Vrozenou vlastností člověka je mýlit se, ale jen vlastností hloupého je v omylu setrvat. Cicero Abraham Lincoln Svoboda bez poslušnosti je zmatek a poslušnost bez svobody je otroctví. William Penne Lafontaine Přemýšlení o smrti je přemýšlením o svobodě. M. de Montaigne Konfucius [pageend10]Nikdy neudělám tu chybu, abych se hádal s lidmi k jejichž názorům nemám úctu. Ti,kteří slibují ráj na zemi, vždy vytvářejí peklo. Zla, která nás opouštějí, jsou nejhorší při svém odchodě. I jediné zrnko písku může způsobit pád hory, když přišel čas, aby hora padla. Pravdivá slova nebývají příjemná. Příjemhá slova nebývají pravdivá. Optimismus byl vždy zaráncem lidstva. Svobodu nedosáhnem hledáním svobody, ale hledáním pravdy. Svoboda není cíl, ale následek. L. N. Tolstoj Voltaire E. M. Remargue W. Shakespeare E. Renan Lao - C Dante [pageend11]Člověk bez odvahy a statečnosti je jen předmětem. Napoleon Lepší je dopustit se tišíce omylů a trpět tisíc porážek, než zběhnout z boje. H, van Dyke [pageend12]Česká všední Nejsou tu demokrati jsou tu diktátoři Mluví se co bylo neví se co bude Nejsou tu pochodně a hranice hoří Nejsou tu lidé v bídě ale bída v lidech Když jsou dny krásné tak jsou krásné málo A je tu nevíra k tomu co snad přijde Život nás stojí víc než by za to stálo Nejsou tu lidé v bídě ale bída v lidech Rána jsou šedavá a večery jsou chladné Nejsou tu svobody jak je mají jinde Není tu lítost nqd tím který padne Nejsou tu lidé v bídě ale bída v lidech [pageend13]VYZNÁNÍ Říkají že jsou lidé bez citu že nemají cit a nechápou cit a nedají cit Říkají že jsou takoví lidé a že je jich mnoho říkají to ti co cit mají a chápou a rozdávají plnýma rukama důvěryhodní jejich každé slovo vědomě vyřčené je z kamene a hebké určitě vědí co mluví a určitě nelžou Já ale nemohu uvěřit nemohu uvěřit v pravdu [pageend14]chci věřit, věřila bych tomu snažím se pochopit to co mi říkggí slyším je ale nechápu nic mé srdce nerozumí jedinému slovu jakoby mluvili jazykem zen spleteným z paradoxů Nerozumím Naslouchám svému srdci a ono říká láska láska láska stále to říká neustále opakuje přehlušuge všechna slova která ve mně křičí a naříkají a vzpouzejí se je tak hladové to srdce nejhladovější ze všeho prosí přikazuje [pageend15]žebrá láska láska láska copak ho mohu neslyšet copak ho mohu neposlouchat copak mu mohu nevěřit když tolik tluče když pořád tluče když do mne bije jqko moře do útesu Ne nemohu uvěřit že jiná srdce odbíjejí jiná slova vždyt vím že všichni máme stejný čas krátký a nekonečný čas hladu srdce [pageend16]Pan Mozart býval čaroděj a do vínku m mu dala víla, že at se dotkl čeho chtěl, líbezná hudba z toho byla • A jednou trhal jablka a ozvala se píseň z dálky, celou tu dobu trvala, co dával jabka do almárky. Když přenášel na sadě žebř, ozval se nápěv plný touhy a sladký byl a dlouho trval, tak dlouho, jak byl žebřík dlouhý. A to už bylo příliš tonů na posledh ba i na pohled USPÁVANKA S PANEM MOZARTEM [pageend17]Zhedvábně1 čas a dobrý Mozart zapomněl žebřík ve studni, po příčkách vzhůru stoupá hudba a přes roubení studně zní. A ráno hledá Mozart žebř, u stromu není, ani v trávě, však nudba, jako věrný pláč, zní zhluboka a usedavě. A na zahradě zpívá kos a včely bzučí slova díků, Muzika pana Mozarta ze studny leze po žebříku. [pageend18]USPÁVANKA S KRUTIHLAVEM To někdy v létě zpívá splav, zpívá jen tak a bez pomoci, jenom jak voda přepadává přes mokrá prkna, to jsou noci, kdy probouzí se Krutihlav. Ta volná píseň spát mu nedá a prochází se po hrázi a kroutí hlavou, něco hledá a někdy vskutku nachází. Tak je to zlé a moc se bojí, ne, že si hlavu ukroutí, jsou ještě horší věci a tak čekám, až začnou křičet kohouti. A zažehnají Krutihlava a budou křičet ze všech sil a rozlobeně mávat křídly, aby tu píseň nekazil. A Krutinlav se strašně zlobí a kroutí hlavou sem a tam, dokola kolem, [pageend19]vpravo, vlevo, nahoru, dolů, že pak sám docela neví, kde má hlavu, nakonec si ji ukroutí a my si do té doby zdřímnem, ráno nás vzbudí kohouti. A moc se těším na to ráno, zas volně bude zpívat splav, docela sám a bez pomoci a nebude tu Krutihlav. [pageend20]TY Když bezmocí vztek v krvi pění když pravda vášně v závěji Po tenkém ledě zaúpění jdeš tam kam oni nesmějí Když poníží tě slizké zmije slov která slouží černou mši ty v stínu čisté harmonie slyšíš co druzí neslyší Když v trávu sražen v trávě mizíš naději ztrácíš víru svou když jejich mělkost pocty sklízí ty žiješ oni jenom jsou [pageend21]VÁNOCE Dlouhé týdny zapomínám stromek úsměv obraz ryby Celý rok se dívám jinam rozdávám čas plním sliby Chvíle klidu domov děti souzvuk tichých zastavení měním - Jak to pověděti? Za to co je 4 a hned není I tea kdy pár svíček plane a tsmou létá sníh čekám věci nečekané čtu si v závějích [pageend22][pageend23][pageend24]