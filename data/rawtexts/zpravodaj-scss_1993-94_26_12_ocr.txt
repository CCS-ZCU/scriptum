časopis čechů a slovaků ve švýcarsku ročník 26/1993 zpra vo daj 12 [pageend1]für Versicherungs-, Finanz- und Unternehmensberatung sowie Immobilienhandel und Vermittlung Kreuzplatz 20, 8008 Zürich (Schweiz) 'S* ze Švýcarska: 01 - 932 32 22 z Německa, ČSFR: 0041 -1 - 932 32 22 z Velké Británie: 01041-1-932 32 22 TELEFAX: 01-932 52 03 * Čtyř a vícenásobné zvětšení kapitálu * Neutrální expertízy * Porady v pojištění, financování, podnikání, koupi a prodeji nemovitostí * Budete dědit ve CH, SRN, ČSFR? Pozor na paragrafy! * Jak vysoký bude Váš důchod? * Jak dlouho budete pobírat Vaši výplatu v případě nemoci či úrazu? * Zajímáte se o koupi akcií, obligací apod.? * Znáte výhody "třetího sloupce jistoty"? * Chtěli byste vědět, co je bezpodmínečně nutné a co méně nutné v otázkách pojištění? * Vyřizujeme náhrady škod z pojišťoven ve CH, SRN, ČSFR * Platíte velké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám vždy objektivně poradíme. Naše firma je Vám plně k dispozici denně zpravodaj Předplatné 1994 Vážení a milí čtenáři Zpravodaje, v tomto 12. čísle přikládáme složenky na předplatné na rok 1994 těm, u nichž nebyly přiloženy v č. 11/93. Švýcarsko Fr.40.-, Evropa Fr.45.-, Zámoří letecky Fr.50.- nebo equivalent v jiné měně. Česká republika, Slovensko: Předplatíte-li svým příbuzným nebo přátelům z ciziny, činí předplatné jen 20.- Fr. Pro čtenáře, kteří se hlásí přímo, nabízíme výhodnější předplatné a možnost platit v korunách složenkou. Ceny inserátů jsou rovněž nezměněné a jsou uvedeny na poslední straně. Akce získávání nových předplatitelů pokračuje: Za každého nového předplatitele Vám připíšeme k dobru 1/2 ročního předplatného. Všem odběratelům Zpravodaje a jejich rodinám přejeme radostné svátky vánoční a všechno nejlepší v Novém roce Redakce, administrace a tiskárna Zpravodaje [pageend2]Není co měnit na našem celkovém postoji k exilu a myslím, že fundamentalismus a extremismus v jakémkoliv směru je naprosto mylný. Říci, že všichni emigranti za posledních 50 let byli největší hrdinové protikomunistického odboje je lež a nikdo mne nedonúti, abych tuto větu řekl. Říci, že všichni tam odešli za svými krátkodobými zájmy , lepším autem a lepší vilkou a že bylo úplně jedno, jaký tady je politický režim, je lež druhá. Myslím, že není třeba v tuto chvíli udělat nic jiného než odmítnout tato dvě falešná zjednodušení a uvědomit si, že svět je jako vždycky mnohem složitější. Král Šalamoun ? Nikoli - Václav Klaus 6.11.93 SNÍH Jaroslav Seifert Už zapadl nám práh, už mizí hroty věží a bloudíš ve vločkách, hledaje cestu stěží. Kdo by však neměl rád ten tanec, vír a pád, vy vločky v modrých tmách, když sněží? V kadeře vlasů tvých, vroubících hladkost čela, už napadl ti sníh, však ty jsi zrůžověla. A kdo by neměl rád tu vůni i ten chlad, sníh na tvých kadeřích, když sněži? Sníh celý večer vál a v šeru okno září. A já jsem miloval i vrásky na tvé tváři. Kdo by však neměl rád sníh, který zůstal svát, ač jsem jej dechem hřál, když sněží? MORÁLKA A PRAVDA - rozhovor s profesorem Ladislavem Hejdánkem. Česká televize vysílala dne 7. listopadu diskusi o současném stavu morálky. Jeden z účastníků této diskuse, profesor Dr. Ladislav Hejdánek, známý odpůrce komunistického režimu, vyslovil při této příležitosti zajímavý názor, že dnešní morální krise je zaviněna selháním křesťanského náboženství i selháním filosofie. V improvizovaném rozhovoru jsme požádali pana profesora, aby nám svoje stanovisko blíže vysvětlil. Naše konkrétní otázka zněla: Z.:Západní civilizace je v podstatě založena na křesťanské morálce - dnes se ale ukazuje, že to už nestačí. Domíváte se, že je možno nějak novelizovat Desatero přikázání ? Dr.H.:Přcdcvším bych neredukoval ani mravnost ani křesťanství na Desatero. Navíc požadavek změn není v křesťanství nic nového - Desatero bylo už jednou “ novelizováno “ Ježíšem. Proti starým, Mojžíšovýn příkazům praví Ježíš: “nestačí necizoložit - už jen když pohlédnu na ženu, už jsem cizoložil v srdci svém. Nestačí jenom nezabít, ale tam, kde nepodám vodu a chléb, tam vlastně jste to neučinili mně samému a nejednomu z bratří nejmenších.” 1 [pageend3]Radikalizace tedy už byla jednou provedena. Druhá věc je, že po mém soudu je v křesťanství mnoho prvků,které tam nepatří. Ne v tom smyslu, že bychom je prostě chtěli nějak oddělit a říct, že křesťané za to nejsou zodpovědní. Třeba že do křesťanství nepatří křižácké války: jistě že nepatří, jenomže my to musíme vzít, tohle křesťané dělali. Nebo upalování - to také nepatří do křesťantsví. Jak vůbec chápeme křesťanství - jak má být anebo jak bylo ? To všechno se musí upřesnit, a já to myslím ještě v dalším smyslu, že v křesťanství je plno helenistických prvků, které samozřejmě v Ježíšovi nejsou. Jako příklad, který obvykle uvádím: pojetí víry u apoštola Pavla - viz jeho spisy a rukopisy, tedy to nejstarší, co máme v Novém zákoně - je úplně jiné než u Ježíše. Ježíš klade víru do opozice proti strachu: neboj se, toliko věř. A milý apoštol Pavel chápe víru zcela řecký, jako víru v něco. To u Ježíše nenajdeme. Ježíš mluví prostě a absolutně: “ věř “, a neříká v koho, v co, na co. To je jedna věc. A za druhé, zatím co u Ježíše má víra zcela prvořadý a základní význam a má úzkou souvislost s tím, jak roste království nebeské jako to semeno hořčičné a tak dále, u apoštola Pavla má víra takovou provizorní platnost. Víra a naděje končí. Jenom dnes, dokud nevidíme tváří v tvář, pak věříme a nadějeme se , ale tehdy v poslední době, už po posledním soudu, budeme vidět tváří v tvář. A když budeme vidět, tak nebudeme věřit - čili proti víře staví zdi , a to je řecké, to je řecký prvek. A takových věcí je mnoho, nejsou jenom v novém zákoně, jsou i v první církvi a nejen v ní, ale v cele evropské tradici. My stojíme příliš silně na těch řeckých základech, a ony se ted rozkládají. Dokonce morálka je založena víc na Řecku než na hebrejské tradici. To je vidět už ve středověku a má to vliv až do dneška - a to je to, co se hroutí. Nietzsche říkal, že tyto hodnoty se odhodnotily a že tedy žijeme v onom tak zvaném specificky evropském nihilismu.Nietzsche na to jen poukázal, ale onen rozpad jde už od samé antiky. To je krásně vidět na některých těch konkrétnějších problémech, třeba na problému pravdy.Pro řeckou antiku je pravda závislá na tom, co je. Od toho je potom odvozeno to nejrozšířenější pojetí pravdy, totiž to adekvační, že pravda je shoda myšlení se skutečností, to jest, že pravda je závislá na tom co jest. Jak to najdeme u starých filosofů: říci pravdu znamená říci o jsoucím, že to jest, o nejsoucím že to není. Hebrejská tradice odmítá, že by se pravda měla řídit, spravovat tím, co jest a jak to jest. Naopak říká, když něco jest, pak je to takové jen ve světle pravdy. Jinak je to velice konfusní, mnohoznačné, nejasné, nedá se na tom stavět. Tyto dvě tradice pořád spolu soupeřivě spolupracují v celých evropských dějinách. Dnes se ta jedna tradice hroutí a nám nezbývá než se tázat: a co ted ? Protože ta druhá tradice nejenže se nezhroutila, ale je podezřelá z. toho, že hodně spolupůsobila na zhroucení té řecké, pak to vypadá, že by mohla být perspektivní. Jenomže to je tradice, která nikdy nebyla dostatečně filosoficky interpretována. Když dnes filosofie nestačí, je to proto, že už ta řecká filosofická tradice nestačí, a my se musíme tázat po nové tradici. Ta by eventuelně mohla začít tím, že se pokusíme důkladně a soustavně filosoficky interpretovat tu tradici hebrejskou, která původně filosofická není. Tady se dostáváme k problému, proč selhává filosofie, proč selhává křesťanství. Filosofie je otřesena tím, že ty řecké předpoklady a základy se hroutí a nová orientace zde není. Křesťanství se pak kompromitovalo spoluprací s tou řeckou metafyzikou, že je v podobných rozpacích a v podobné tísni jako ta filosofie. Z.; Co se dá v této situaci dělat, jaké vidíte východisko ? Dr.H.: Mě se zdá, že to není tak beznadějné, protože jsou tu určité perspektivy. Jedna z těch perspektiv, jak se mě zdá, je třeba náš filosof Rádi. To je myslitel, pro kterého otázka pravdy je zcela základní. Nenapsal sice o tom nikdy systematicky knihu, ale když si najdeme příslušné pasáž.c v ncjrůznčjších jeho knihách, pak už 15 a možná i více let to představuje takovou jasnou liniiprohlubování určitého pojetí pravdy, které je neřccké. Zda to věděl, zda to dělal vědomě, to je těžké doložil, protože on sám se o tom nezmiňuje. Ale nesporně byl ovlivn čn onou tradicí, která byla nenápadná, ale která žila celou dobu. Můžeme jmenovat některé filosofy, kteří si to uvědomovali, kteří protestovali proti řecké metafyzice. Například Pascal rozlišoval geometrické a jemné myšlení, a takových pokusů je celá řada. Rádi to zakotvil na pojetí pravdy - jeho rozhodující místo je: “ Pravda není, ale má být “. A dále říká: “ To co má být je základem toho co je“. 2 [pageend4]Toto jasně odpovídá hebrejské tradici a je to možno doložit také u základu onoho hesla “ Pravda vítězí které jsme dlouho měli na prezidentské vlajce, dokonce i po celou dobu komunistickou, a které tam znovu a česky máme. To málokdo ví, že toto heslo je vlastně zkrácený citát z třetího Ezaiáše, což je apokryfická kniha nikoli z bible, z níž ale církevní otcové často citují. Tam je nádherná historie, která sama o sobě stojí za přečtení. Na otázku perského vladaře Dareia, co je nejmocnější , nejsilnější na tomto světě, mají odpovědět účastníci jakési soutěže. Vyhrává to samozřejmě hebrejský mládenec, který říká, že nejmocnější jsou ženy, protože jsou mocnější než císaři, kteří jim dělají pomyšlení. Ale nakonec je dodáno - byl to pravděpodobně řecký text a nějaký helenizovaný Žid to doplnil dobrou řečtinou - že nejmocnější jc pravda, která vítězí na věky. Tento citát se objevuje dokonce už před Husem v 90. letech 14. století, a Hus se velmi zasadil o to, že se heslo stalo u nás takřka příslovím. Hus zřejmě předpokládal, že lidé u nás už heslo znají, takže si s ním hrál, dělal na ně variace. Po Husovi najdeme heslo u Jakoubka ze Stříbra, u Rokycany, jak o tom píše Bartoš v malé knížce, která se jmenuje “ K dějinám hesla : Pravda vítězí “ , a která vyšla v roce 1946. Ted je potřeba to interpretovat. Já to vysvětluji tak, že pravda je proto nejmocnější, mocnější než vladaři a říše, zbraně a já nevím co, protože všechno tohle jest, kdežto pravda není, ale přichází. Tato adventivní povaha pravdy je to, na čem je možno vybudovat novou filosofii.Jde o to pochopil, že v našem životě není rozhodující to co jest, ale to, co přichází. Z.: Já se obávám, že jste dost osamocen ve svých názorech, protože světový vývoj filosofie jde jinam... DR.H.: Já vím, já jsem se pokoušel v cizině už několikrát o tom něco vykládat. Problém pravdy je zakotven v české tradici a něco u nás znamená. Jak mi říkal J.B. Kozák, i Masaryk o ní přednášel, a jeho žáci, nejen Rádi, ale i Hromádka a Kozák se touto otázkou také zabývali pod jeho vlivem. Já bych byl strašně rád, kdyby se našli v cizině lidé, kteří se začnou ptát, jestli u nich není také tato tradice živá. Mně se zdá, že je to evropsky viděno neobyčejně perspektivní myšlenka, ale bohužel např. Němci o ni absolutně nemají zájem. Ti jsou ochotni se věcí zabývat,jestliže to odpovídá tomu či onomu, a ted uvádějí nějakého svého filosofa. Když to neodpovídá, tak je to nezajímá - oni by chtěli všechno narazit na svoje kopyto. Musím říct, že jedinou kladnou odezvu jsem našel ve Španělsku, kde v katolickém prostředí se ukázalo, že zejména studenti byli nadšeni a slibovali, že přijedou do Prahy tuto otázku studovat - už také mám jednu studentku ze Salamanky. Z.: Co byste chtěl vzkázat krajanům žijícím ve Švýcarsku ? DR.H. Srdečné pozdravy - a hlavně aby si uchovali znalost českého jazyka, protože český jazyk bude ve filosofii ještě hodně znamenat. Já jsem přesvědčen, že je to velké štěstí mít možnost filosofovat v češtině - rozhodně je to lepší než v němčině ! Rozhovor zaznamenal lk. POKOJ LIDEM DOBRÉ VŮLE Tradice žádá, aby se vánoční svátky slavily v pohodě, v kruhu spokojené rodiny,v duchu vzpomínek, jak jsme se jako děti těšili na to, co nám nadělí Ježíšek, a pak v pokročilejším věku, jak se nám podařilo udělat svým milým radost. Proč tyto známé věci připomínám ? My všichni, kdo jsme v době komunistického moru opustili svoji vlast a uchýlili se do ciziny, pokládali jsme se stále za členy oné velké národní rodiny, sdíleli jsme společné starosti a snažili jsme se pomáhat k návratu lepších časů. Bohužel nyní se zdá, jako by se tato rodina rozpadala. Začalo to vydáním zákonů, které z nás dělají druhořadé občany, a v posledním roce se situace přiostřila vyvoláním nepříznivých nálad vůči nám . Z 3 [pageend5]neobratného projevu jednoho poslance vznikla kampaň, která byla dovršena průzkumem veřejného mínění. Vyplývá z něho, že na 70 % obyvatel České republiky nás nemá v lásce a nepřeje nám nic dobrého. Chceme věřit, že tento průzkum nebyl objednán a placen, aby podepřel pochybenou tézi, a musíme jeho výsledek brát za bernou minci. Nevíme ovšem, jak jsme si tento nepříznivý postoj veřejnosti zasloužili, neboť uváděné důkazy byly málo přesvědčivé. A nevíme také, jak bychom měli svůj poškozený obraz uvést do pořádku. Bylo by nám trapné znovu se odvolávat na to, co jsme venku pro osvobození vlasti dělali, a stejně trapné by bylo osočovat lidi doma, že podlehli manipulaci a starým předsudkům anebo nějakým nízkým pohnutkám. Musíme rozlišovat dvě věci, dvč roviny jednoho problému.V prvé řadě je to naše pověst a naše čest, která se vytváří v mezilidských vztazích a nedá se napravit nějakým dekretem, zákonem anebo krásnými prohlášeními. Tady může pomoci jen trpělivé přesvědčování doložené skutky a pak čas, který hojí všechny rány. V druhé řadě jde o naše zákonná práva, která nám byla odebrána. Tu nestačí říkat, že právo stojí na naší straně : je třeba spojit se a soustředit své síly k tomu, aby diskriminující zákony byly napraveny. Čas tu bojuje proti nám: odpůrci se opevňují v získaných pozicích, poškození pomalu odcházejí anebo ztrácejí vím, že se dá dosáhnout nápravy. Vím, že se to dnes nenosí, ale nedá mi, abych necitoval klasického básníka: Pracuj každý s chutí usilovnou na národa roli dědičné, cesty mohou hýli rozlične', jenom váli mějme všichni rovnou.... O to tady právě jde : mít stejnou a dobrou vůli - a pak zavládne mír a pohoda v naší velké rodině. Ze my venku máme dobrou vůli, o tom nemůže nikdo pochybovat, a stejný mír a pohodu přejeme i našim doma. -r DIALOG ANEBO TRIBUNÁL? V sobotu dne 4. prosince se v Praze v malém divadélku v Řeznické ulici sešlo na 60 pozvaných občanů, kteří před léty opustili svoji vlast a žijí anebo donedávna žili v cizině. Byli pozváni redaktorem Bohuslavem Blažkem , agenturou Alegro a nadací Film a sociologie, aby se vyjádřili ke kampani, kterou rozvířil poslanec Českého parlamentu J.P. Šlo tu o konstatování či přímo obvinění, že většina těch, kteří svou vlast v těžkých chvílích opustili, učinila tak ze zištných , prospěchářských důvodů a není proto oblíbena u těch, kdo zůstali doma. Diskuze, kterou B.Blažek pohotově řídil a která byla zaznamenána pro Českou televizi, byla, jak se dalo očekával vzhledem k výběru účastníků, značně různorodá. ( Nebudeme uvádět jména přítomných, abychom někoho nevynechali. Bylo ovšem zřejmé, že pozvaná společnost představovala velmi reprezentativní vzorek občanů, kteří odešli a působili v zahraničí.) V podstatě se diskuze pohybovala ve dvou rovinách. V prvé řadě se účastníci dost obšírně zabývali otázkou, jak nespravedlivě byli novými zákony republiky postiženi ti, kdo se nemohli anebo nechtěli v dané krátké lhůtě do vlasti vrátit,a jak jsou i nadále - právě vzhledem k nepřítomnosti - omezována jejich občanská práva.Bylo jasně doloženo, že nové zákony jsou v rozporu s jinými zákony i s novou ústavou a také i s obecně platnými normami lidských práv a s praxí vyspělých demokracií. Všechna tato závažná obvinění šla ovšem do prázdna, protože diskuzi nebyli přítomni zástupci zákonodárného sboru ani vlády, kteří mají napadané zákony na svědomí a mohli by je změnit. Přesto se celé jednání proměnilo v jakýsi soudní tribunál, kde všechna obvinění dopadala na hlavu J.P. Ten stál před tribunálem docela osamocen a nenašel mezi přítomnými jediného zastánce. Přitom jeho chyba nespočívala v tom, že upozornil na skrytý problém, že totiž čeští občané žijící v cizině nejsou doma oblíbeni - to by bylo spíše možné hodnotit jako zásluhu. Chyba byla v lom, že J.P. se postavil podle názoru přítomných na nesprávnou stranu a svoje stanovisko háiil velmi neobratně. It [pageend6]Diskutující se pokoušeli dokázat, že obvinění z prospěchářských důvodů je nesprávné. Proti onomu paušálnímu, jak se dnes říká celoplošnému obvinění by bylo ovšem třeba předložit individuální i statistické důkazy - jinak pře nemůže být objektivně posouzena a rozhodnuta. To, co mělo být hlavním tématem diskuze, zůstalo poněkud na okraji - totiž tvrzení, že bývalí uprchlíci, exulanti, emigranti či krajané, dnes občané svobodné republiky s trvalým pobytem v cizině, nejsou u obecného lidu oblíbeni. Dodatečně to potvrzují výsledky průzkumu veřejného mínění, podle něhož na 70 % lidí doma není této kategorii občanů příznivě nakloněno. Tento průzkum byl také jediný argument, který mohl J.P. uvést na svoji obhajobu. Bylo ovšem poukázáno na to, že tato averze vznikla teprve dodatečně, v době nepříliš vzdálené. Spočátku, v době porevoluční euforie byli občané ze zahraničí doma docela upřímně vítáni. Teprve později nastal zvrat v domácí přízni, jehož příčiny se dají vysvětlovat různě: bud že navrátilci zklamali očekávání a nezachovali se tak, jak si to domácí představovali ( a tady by byl nutný rozbor, v čem to nežádoucí chování spočívalo ) anebo že zapůsobily ony staré struktury, vracející se postupně opět k moci. Nepochybně spolupůsobila také ona stará lidská závist a neláska, tak zdárně pěstovaná minulým režimem. J.P. se ovšem, jak se zdá, pokládá stále za nevinnou oběť, která jen tlumočila a doložila mezi lidem rozšířené názory. Byl proto několika účastníky diskuze dost ostře na svůj omyl upozorněn. Nepřímou, ale závažnou odpověd dostal od I.M.,který připomenul, že politici, kterým jde o moc, snaží se vystihnout náladu lidu, aby se mohli vydávat za jeho zmocněnnce.Poctivý politik, kterému jde o pravdu, neváhá postavit se proti názorům, které pokládá za nesprávné, i když se vydává v nebezpečí, že zůstane osamocen a ohrozí svoji politickou kariéru. V malém prostoru divadélka chybělo ovšem publikum, které by si mohlo vzít z diskuze poučení. Nebyl tak zastoupen ani onen hlas lidu ani další nepřímo obžalovaní, to jest vládní činitelé a Obžalovaný J.T.P. Moderátor B.Blažek 5 [pageend7]ly ■d D II- Cl zákonodárci.Proto také nemohl být vynesen žádný rozsudek - ten asi budou muset vynést až dějiny, pokud to bude ještě někoho zajímat. Diskuze tribunálu bude, jak bylo slíbeno, dvakrát vysílána českou televizí, ale ani pak se nedá očekávat,že by se něco změnilo. Zakořeněné předsudky se totiž mění jen velmi obtížně. Napravit chybné zákony by bylo snadno možné - ale jak dosáhnout nápravy u veřejného mínění, o tom se vübec nehovořilo. Přesto je třeba tento diskuzní pokus ocenit a přitom doufat, že zaseje aspoň malé seménko pochyb na jedné a nadějí na druhé straně. Bylo by dobré, kdyby v tomto znamení dialog pokračoval. Ik VELVYSLANECTVÍ ČESKÉ REPUBLIKY AMBASSADE DE LA RÉPUBLIQUE TCHĚQUE Tel. 031-352 36 45 / 351 II 34 Fax 031-352 75 02 Vážení krajané, jménem velvyslanectví České republiky ve Švýcarsku mi dovolte touto cestou vyjádřit poděkování všem těm, kteří v mnoha projektech a osobním přispěním pomáhali v uplynulém roce své domovině, České Republice na její cestě k demokratické, svobodné budoucnosti a prosperitě. Přeji všerh prožití klidných vánočních svátků a do Nového roku 1994 mnoho úspěchů, pevné zdraví a osobní spokojenost. Dr. iur. Jiří Jiříček Chargé d’affaires a.i. 6 [pageend8]O STEROTYPECH VEŘEJNÉHO MÍNĚNÍ Přiznám se, že mi letošní průzkumy veřejného minění dávají dost zabrat. Nechtěl bych se dostat do pozice nabručeného elitáře, ale musím tu po pravdě vyznat, že mé mínění o spoluobčanech (krátce po Listopadu, ba ještě po posledních volbách značně vysoké) prudce a nezadržitelně klesá. Na frak tu ovšem dostávají pouze mé naivní předsudky a utkvělé stereotypy, jež každý nový průzkum usvědčí z iluzí. Alespoň vím, na čem jsem. Tak v srpnu jsem se z průzkumu dozvěděl, že dnes už vyšší procento mých spoluobčanů je spíš spokojeno než nespokojeno se stavem životního prostředí. (A jsou to titíž spoluobčané, kteří i nadále umírají v průměru o šest až sedm let dříve než jejich sousedé.) Dobře jim tak, řekl jsem si: připomenu jim to v zimě, až se zase budou dusit při inverzích (je teprve listopad - a už je to tady). V říjnu jsem se pro změnu dozvěděl, že 76% mých spoluobčanů schvaluje i po půl století vražedný princip kolektivní viny a etnické očisty, uplatněný vůči třímilionové národnostní skupině ne (pouze) sudetských, ale všech "našich" Němců, kdy jediným kritériem represí byl de facto odlišný jazyk. A teď, v listopadu, se domnívám, že 86% (možná "jen" 72%) mých spoluobčanů už definitivně ztratilo stud. Místo aby poděkovali svým kurážnějším, leckdy schopnějším a zpravidla úspěšnějším krajanům, kteří utekli před komunismem a udělali (a mohli by ještě udělat!) pro tuto zemi ledacos užitečného, místo aby se jim omluvili za neodpustitelnou polistopadovou diskriminaci a tupou, křupanskou ignoraci svých ústavních činitelů, tedy namísto studu, pokory a velkorysosti propukly u mých spoluobčanů ty nejhorši lidské sklony: závist, zášť, xenofóbie a krátkozraký skupinový egoismus. Volební právo chce krajanům přiznat jen 14% obyvatel; typický komunistický názor, že emigranti žijící na Západě už mají statků dost, a nemají tudíž právo od ČR cokoli požadovat, sdílí spolu s předsedou zahraničního výboru našeho parlamentu 72% dotázaných. (Je to, mimochodem, obdoba premiérova komunistického názoru na vracení lesů církvím: každému nikoli podle svého práva, ale podle jeho potřeb - a k čemu jsou flanďákům lesy, že?) A konečně, 64% mých spoluobčanů se nehodlá za každou cenu smířit s tím, aby se zákon o restituci vztahoval i na krajany žijící v zahraničí. Tedy opět do třetice: jednou vyobcovaní krajané jsou dosud lidé mimo zákon. Tím vším naši populističtí zákonodárci - a to odleva doprava (t.j. od P.Rychetského po J.Payna), podporováni mentálními potomky nepoučitelných husitských rovnostářů (i dřívějšími prominenty, sedícími v majetcích po vystěhovaných a pronásledovaných), vytvořili ve vyspělých zemích světa planetární raritu: vlivnou protičeskou lobby u starých vlastních krajanů. G.Orwell by to lépe nevymyslel a KGB neprovedla rafinovaněji: Ztráty, které tato krátkozraká politika státu přinese, mnohonásobně převýší krátkodobý lichvářský zisk malých českých dušiček... Netvrdím, že za všechny, ale za mnohé podobné odpovědi a postoje respondentů je odpovědná veřejnoprávní televize: veřejné mínění je do jisté míry odrazem postojů a hodnotového žebříčku, jež mu nejsledovanější médium (vědomě i podprahově) infikuje. Je to evidentní jak v oblasti ekologie (občané jsou spokojeni a životní prostředí se i nadále zhoršuje v lokálním i globálním měřítku; platí tedy více než kde jinde klasická definice: optimismus = nedostatek informací), tak ve sféře zanedbaného etického a historického povědomí. Televizní publicistice ani dramatické tvorbě se od Listopadu nepodařilo rozbít hluboce zakořeněné stereotypy vnímání nás samých, našeho vztahu k sousedům i k nedávné minulosti. V té pouze sebelítostivě a nedospěle hledáme alibi v dnešních neliberálních, místy až atavistických postojů. V širokém povědomí - především vinou televize - i nadále přetrvává špatně skrývaná averze k emigrantům vnějším i vnitřním (t.j. k disidentům), ale i paušální, nediferencovaná démonizace Němců, vyhnaných nejen ze země, ale především do vlastního kolektivního nevědomí; s tím souvisí i hrobové mlčení o vlastních poválečných zločinech proti lidskosti. Také k oprávněným požadavkům (mravním, právním i finančním) vězňů z padesátých let se stavíme spíše jako k bručení dotěrného hmyzu a vyslechneme-li je (t.j. připustíme na obrazovku), pak pouze s největším sebezapřením. Jistě, jsou čestné výjimky. V nejsledovanějších relacích se však namísto slušnosti, velkorysosti a tolerance nabízejí naprosto nepřijatelné identifikační modely chování, jakými jsou arogance, zupácké vyšetřování namísto moderování, hysterický křik namísto argumentace. Lze se potom divit postojům takto infikované veřejnosti? Vladimír Just 7 [pageend9]GARÁŽ Jiří Hanák Nechtěl bych být exulantem vracejícím se do Česka Ledaže bych byl členem romské rodiny Červeňákových, to pak by bylo a r c i ť jiné. Vybydleli byt v Ústí nad Labem, na městské útraty podnikli exkurzi na Slovensko. Po návratu, rozmnoženi na dvojnásobek, se usalašili v garáži. Dopsali prezidentské kanceláři, svoje šikanování vylíčili - a už vybydlují další byt Vybydlování trvá různě dlouhou dobu, podle počasí. Je-li zima mírná a topí-li se málo, okenní rámy vydrží až do léta. Rodina Hejzlarů takové štěstí nemá. Pravda, bydlí také v garáži, nota bene v garáži rodinného domku, který jim vrátila restituce. Protože však jde o na- vrátilé exulanty, podle pana poslance Payneho lidi v Česku neoblíbené, něco mezi obtížným hmyzem a lidmi snížené pověsti, asi v té garáži ještě pobudou. V jejich domku, ukradeném komunisty, totiž hnizdi ředitel Rubeny Náchod a ten přece nepůjde do žádného 3+1, který mu vlastníci domku sehnali a nabídli. Vždyť v ukradeném se tak dobře bydlí, není-liž pravda? Tyto dva příklady neberu na lehkou váhu Hrad intervenci v případu famílie Červeňákových spáchal znamenitou nemotornost. Konví oleje totiž polil doutnající konflikt mezi romským a "domorodým" etnikem. Je to totéž, jako kdyby vydal nález, že se vyplatí nic nedělat a parazitovat Však to také potvrdil jeden z členů rodiny reportérovi: "Tady se dá vyžít. Jsou tu peníze." Jestli u nás mohou vyžít navrátili exulanti, to nevím. Pan poslanec Payne má svým způsobem pravdu: u nás skutečně existuje - alespoň u některých lidí, a není jich málo - jakási nechuť a odpor vůči exilu Společným jmenovatelem těchto pocitů je stará dobrá česká závist. Navíc křížená s palčivým pocitem vlastní nedostatečnosti. Odejít totiž mohl každý. Bylo to riziko jednoho každého, svobodná volba jednoho každého. Bylo nemálo těch, kteří by také rádi odešli. Jenže: co se sociálními jistotami? A stát se o nás někde v Tramtárii postará? Prý se tam musí pracovat? A umím něco, co budu moci nabídnout? Umím vůbec ještě pracovat? Když si takový člověk ve skrytu duše odpověděl po pravdě, zůstal doma. Tiše přikrádal, hlasitě manifestoval, zdobil, co zdobit měl, a ošklivil si, co mu k ošklivení předkládali. U chlazené dvanáctky ve své hospůdce si pak pochvaloval, jak učinil dobře, že zůstal doma, copak je nějaký dobrodruh jako ti, co odešli? Vždyť by musel opustit chalupu, a co se na ni nakradl. . A najednou jsou ti dobrodruzi zase zpátky a on, poctivý vlastenec, který hrdě trpěl doma, se má koukat na výsledky jejich pracovitosti a - schopností. Kdo to má vydržet? Viděli kus světa, umějí jazyky, vyznají se ve velkém světě, a co horšího, většinou mají i nějaké peníze a k tomu sem tam nějaký oprávněný požadavek. Tož co s nimi? Znepříjemnit život. Pořádně. Do důsledků. Do garáže s nimi, soud nesoud. Však ještě máme nějaký ty styky z minula, ne? To by v tom byl čert, aby ředitel Rubeny Náchod musel ustupovat jakýmsi takovým. On pan Payne dobře ví, co říká, když o nich mluví tak, jak mluví. Našinec. Doporučuji našim navrátilým exulantům, aby se naučili populární říkanku: Rozhodně je situace /lepší nežli v lednu./ Chtěli nám dát čtyři facky /dali nám jen jednu. To je ta garáž, a buďte rádi, že to tak dopadlo. (Literární Noviny) Kresba M.Bartáka z kalendáře na rok 1994 8 [pageend10]MY A ONI Karel Wendt Karel Wendt Nemám v úmyslu se zabývat "případem Payne", protože nechci nosit dřiví do lesa a běhat s křížkem po funuse. Úplně vyhnout se mu ale nemohu, protože, ačkoliv mě nezajímá případ sám, zajímá mě reakce na něj. S odstupem doby a polevením vášní lze snad bez pěny u úst chladně zvážit, čím vlastně se "proslavený" pražský parlamentár provinil. Řekl bych, že především mdlým duchem, kterýžto stav není v politice vlastni pouze poslancům České republiky. Odmítám se vzrušit blábolem člověka, který odsoudil exil v neposlední řadě kvůli "sortimentu" sémišek firmy Baťa a také proto, že jsme se v touze po mamonu (jak si malý Móric představuje emigraci) zvrhle vyhnuli vystěhování do Zimbabwe. Znepokojuje mě něco jiného. Mírně to, že lidé kalibru pana Payna mohou být doma předsedy čehokoliv a vážněji, ona poněkud přehnaná reakce "nás" venku. Jako by pan poslanec nahrál alespoň některým krajanům na gól. Najednou je zde důvod k válce, který už ze záhadných důvodů dlouho hledali. Padla sekyra a rozdělila národ na dva kusy. Uvnitř hranic České republiky žijí oni. Mimo ně žijeme my. Amputovali jsme si hlavu a je nám dobře. Ale vraťme se k přímým zkušenostem, které jsou přirozeně daleko spolehlivější než nepřímé. Vzrušená debata o "blábolu" zmíněného již tribuna lidu přijímá slepě jeho tvrzení, že je vztah lidí doma k vystěhovalcům všeobecně negativní Je tomu tak opravdu? Po 41 letech exilu jsem se vrátil domů (1990 a 1992) k dvěma dvouměsíčním návštěvám. Obě patří k nejšťastnějším chvílím mého života a pochybuji, že by mohly být tak šťastné, kdybych se na každém kroku setkával jenom se "vztahem negativním". Svou přímou zkušenost si vysvětluji tím, že ve vzájemném vztahu jich a nás jde o dvojsměrný provoz. Záleží na tom, co chce člověk vidět. Předpokládám zchátralost a špínu měst? Nebo jejich starobylou krásu, zvýrazněnou dechem dávných dějin? Neurvalé lidi, jaksi nenapravitelně poznamenané nepřerušeným životem v totalitním státě? Nebo druhy, kteří mluví mým jazykem, vyrostli z mé kultury, z mých tradic a právě prošli peklem? Viditelné omyly, kterých se ten nový stát očividně dopustil a dopouští? Nebo pozoruhodné úspěchy, kterých stejně očividně v krátké době dosáhl? Myslím si, že z takových základních přístupů plyne všechno ostatní, protože lidé je vycítí a jak se do lesa volá... Nevraživci na obou stranách (není to smutné mluvit o dvou stranách?) by si měli uvědomit, že rozdíly mezi nimi a námi jsou povrchní, dané růzností života dvaceti až čtyřiceti let, které ale nemohly přetrhat vrostlá pouta staletí. Jak to v těch letech oddělenosti vypadalo v kostce doma a venku? Doma: malá skupina disidentů, větší skupina kolaborantů a daleko největší část - netečná masa, která prostě chtěla přežít co nejlépe. Venku: malá skupina aktivistů, pak skupina spolupracovníků s konzuláty a stejně jako doma ona netečná masa, která prostě budovala nové existence, aby mohla žít co nejlépe. Zjednodušeně: včera jako dneska, doma jako venku - lidé slušní a neslušní, lidé zdravého rozumu a lidé, kteřf v apatyce nekoupí. Tak tomu bylo vždycky ve všech společnostech, nejen v té české, a tak tomu vždycky bude. Záleží na nás , na kterou tu skupinu se chceme soustředit a, mimochodem, do které se také svým vztahem zařadíme. 9 [pageend11]PŘEMÝŠLENÍ O STAVU SVĚTA S JEN JEDNOU SUPERVELMOCÍ Ota UIč Lvu Trockému, prvnímu lidovému komisaři zahraničních věcí, se přičítá tento euforický výrok krátce po bolševické revoluci: "Udělám pár krátkých výzev k dělníkům světa a pak zavřu krám." Čili, že se takto rychle z fleku uskuteční utopické vize o odumření státu, nástrojů vykořisťováni, zdrojů nepravostí. Inu, nemělo tomu tak být. Místo toho nám odumřel bolševický experiment, jakkoliv socialisticky vědecký Sovětský svaz se rozpadl. Se zánikem druhé supervelmoci, když pak zbyla jen ta jedna americká, její zaměstnanec Státního Departementu Francis Fukuyama přišel s tezí o "konci historie". Trošku tedy jako Trocký a i jako onen byrokrat, který před sto lety chtěl zlikvidovat patentní úřad s odůvodněním, že všechno vynalezitelné už bylo vynalezeno. Dle Fukuyamovy předpovědi konec komunismu a studené války umožní uplatnění norem západní liberální demokracie jako univerzálni vládní formy ve světě Takovéto vize, jakkoliv málo či hodně realistické, nepohnuly americkou veřejnost k vítězoslavnému jásotu. Vyskytují se již názory, že jedna supervelmoc je vlastně žádná supervelmoc, však pořádek ve světě uhlídat nemůže a ani nechce. Dosud tu byli soci dva a v šachu se drželi, situace byla značně přehlednější a též bezpečnější. Tehdy bylo třeba se strachovat dotyku prstu k vyslání raket s atomovou náloží, teď ale několik prstů přibylo včetně toho kazachstánského. Za pevné vlády Kremlu rovněž nedocházelo k lokálním krvelačným konfliktům, teprve teď se musíme seznamovat s jakousi Osetijf, Abcházií, se surovostmi v Tádžikistánu, Uzbekistánu, Moldávii, Náhorním Karabachu, kdo se v tom má - či nechce - vyznat. Americká veřejnost od svého státu neočekává roli světové chůvy a drába - ona compassion fatigue, únava z úsilí příliš nákladného příliš již dlouho trvajícího, aniž by kýžené plody zamýšlených výsledků byly někde v dohledu. Domácí starosti, jichž je mnoho a stále přibývají, se staly dominantní prioritou. Však poslední prezidentské volby přinesly pádný důkaz. George Bush, válečný hrdina v druhé světové válce a vítěz ve vojensky brilantně provedené válce v Perském zálivu, prohrál v soutěži s Billem Clintonem, vojenské službě se vyhnuvším, jakýmsi tedy polodezertérem - a nyní vrchním velitelem všech branných sil země Ameriku sice nezachvátil druh izolacionismu dvacátých let, ale realizace, že všechno zastat nelze a že tedy nutno uplatňovat zásadní kritérion, jimž je national interest. Krvácet v Somálsku není v našem zájmu, angažovat se v Haiti se tomuto zájmu víc blíží, poněvadž Haiti je blíž našim břehům a novým vlnám uprchlíků se míníme vyhnout Bosna je především problém Evropy, kontinentu s více zdroji, s více lidmi než máme my, leč, žel, i s druhem politických představitelů s páteří amoeby, jejichž akce - neakce činí v porovnání z Nevilla Chamberlaina muže z oceli. Porozhlédněmě se po tomto světě s jednou zbylou supervelmoci: nemá Chur- chillů, Adenaurů, de Gaullů; kde v které zemi se dnešní předáci těší přílišnému respektu? Churavým zdravím jsou postižena tradiční stranická skupenství Britská Labor Party, která v padesátých letech měla milion členů, se zmrskla na pětinu a jiným stranám se nevede o nic lip Ono tradiční dělení na levici ä pravici už rovněž chřadne a jeho roli začínají přejímat kauzy v podobě ekologie či feminismu. Prestiž státu jako instituce utrpěla už podstatné tržné rány a to nejen v Itálii. Všeho všudy nikoliv zrovna scénář, odpovidajíci Fukuyamovým růžovým vizím. S nimi se rovněž neztotožnil Samuel P.Huntington, profesor na Harvardské univerzitě. Ve své studii Conflict of Civilizations (Foreign Affairs, léto 1993) rozvíjí tézi, 10 [pageend12]že po studené válce na svět nečeká onen konec dějin s univerzálně přijatými hodnotami Západu (čili individualismus, liberalismus, demokracie), ale konflikt států s různými kulturami. Těchto kultur civilizací vyjmenovává sedm, případně osm, připočitáme-li tu africkou. Nezapočítal ale pacifickou oněch přemnoho ostrovů, což mi tedy chybí. Nemohu nesouhlasit s jeho tvrzením, že rozdíl mezi civilizacemi je podstatnější než mezi ideologiemi a různými variantami vládního uspořádání. Však podívejme se na mohamedánský fundamentalismus, jeho totalitní dopad na veškeré aspekty života. Moderní komunikace svět v něčem sbližují - i Papuánci sledují seriál Dallas na televizi - ale též rozdělují. Připomeňme si reakci Evropanů na nával cizích živlů jiné řeči, pleti, náboženství. Češi si rovněž začali víc uvědomovat vlastní identitu a dělat jiný dojem o Vietnamcích, teprve když k luhům a hájům dorazili a stali se z nich Rákosníci. Chvíli mi trvalo přijmout Huntingtonovo tvrzení, že lidi rozlišuje víc náboženství než národnost. Jenže věru vlastně ano: moje americká manželka je napůl Švýcarka a napůl Číňanka - poněkud exotická, nicméně skutečná kombinace. Nemohla by ale být současně křesťanka a buddhistka jako já nemohu být kombinovaný katolík a mohamedán. V osmdesátých letech francouzský myslitel Jean-Francois Revel publikoval knihu s alarmujícím titulem "Jak demokracie zahynou." K tomu naštěstí nedošlo. Revel teď uveřejnil své nové dílo, které se jmenuje "Demokracie proti sobě samotné: budoucnost demokratického impulzu." Autor tam dochází k závěru, že rozdíl mezi demokracií a totalitou je méně podstatný než je rozdíl mezi vládní formou normální a abnormální. Za normální pokládá vládu s legitimitou od svých občanů, vládu zákonů, ochraňujících občanská práva. Tím abnormálním typem režimu je pak opak řečeného. Nezáleží tedy tolik na formě - i monarchie, i diktatura může projevovat se pozitivně, kdežto údajně, formálně demokratický stát se může snižovat k mizerným činům. Tak či onak, mysliteli Fukuyamo, s dějinami nekončíme, komplikací je před námi habaděj! __ a NA PRAHU ZEMĚ ZASLÍBENĚ Josef Kratochvíl "A naplněny budou stodoly tvé hojností, a presové tvoji mstem oplýva ti budou" - Kniha přísloví, 3.10 Pohřební hranice pomalu dohořívala a lid izraelský se začal rozcházet ke stanům. Tu a tam se od zástupu oddělovaly hloučky a zůstávaly stát, horlivě rokujíce. "Tak vidíte," pravil Izachar ben Náhun z kmene Juda. "To bylo pořád samého - Mojžíš náš vzor, Mojžíš je věčný, Mojžíš je tuhleto, Mojžíš je tamhleto - a už je tam taky. Ona každá sláva jednou vezme konec, copak je to platné." 11 [pageend13]"Nu což," mínil Lámech z kmene Gád, přihrblý mužík s vyčnívajícími zuby a plesnivým vousem. "Nám tu asi moc chybět nebude, abych se tak přiznal. To jen vy Judští jste pořád za Mojžíšem běhali jak ocáskové, i když se z něj na stará kolena stával čím dál protivnější dědek." "Domýšlivý starý blázen," upřesnil muž jménem Abdijahu. "Od té doby, co mluvil s Hospodinem tam u toho keře, to s ním nebylo k vydržení. My Efraimětí jsme se beztak vždycky spíš drželi Arona. S ním byla aspoň legrace. Co jsme si jenom užili při tancování kolem zlatého telete, a..." "Psstt," zakoulel očima Lámech, "i písek má uši, žejo. Není potřeba, abychom kvůli nějakým řečem přišli k maléru... a beztak ten tvůj Áron nebyl o nic lepší. Čtyřicet let nás ti dva tahali sem a tam, já už bych dovedl tuhle prašivou poušť poslepu namalovat. Už je čas, aby to jednou vzal do ruky někdo mladší." Abdijahu horlivě přitakal. "Jozue. Jestli nás jednou někdo vyvede do země zaslíbené, tak jenom Jozue." Izachar ben Náhun se chrochtavě zasmál a poklepal si prstem na čelo. "Kdo ještě dneska věří na nějakou zaslíbenou zemi," zaskřípal jizlivě, "je u mě přinejmenším naivka. Dejte si říct: žádná zaslíbená země není, nebyla a nikdy nebude To jen ti nahoře o ní pořád mluví, a my troubové, to se ví, jak ty ovce... ale já vím. Já vim, oč jim jde, pánům papalášům " "Jenom abyste ještě rádi nevzpomínali,"zakýval chmurně hlavou Sádoch, syn Abieze- rův, "Starý Mojžíš byl, pravda, pěkný mizera, čtyřicet let nás vodil za nos kolem dokola po poušti, ale zato člověk u něj měl svoji jistotu Klepnul proutkem do skály, a byla tu voda Řekl slovíčko Hospodinovi a měli jsme manu. Takhle bezstarostně se už mít nebudeme. Jozue je šikovný mládenec, to se musí nechat; ale jestli dokáže..." "Mana, mana, pořád jen ta blbá mana," ohrnoval pysk Lámech. "A ta voda ze skály chutná taky jako hnůj. Jestli chcete něco vědět, je jenom jedna zaslíbená země, a ta se jmenuje Egypt. Tam nikdo nemusel dělat zázraky, aby se člověk najedl. Vicf, dědku," obrátil se k holohlavému, věkem sehnutému staříkovi. "Povídej, jaké to bylo v Egyptě." Stařec chvíli neslyšně pohyboval seschlými rty, "Jó, Egypt," zamumlal posléze. "Bejvávalo tam dobře, cožpak o to. Všeho tam bylo... čerstvý chleba každý den, cibule, čočka, a toho masa..." "Co je to cibule, dědečku," ozval se dětský hlásek. "Ty kuš a koukej jít chrnět," utrhl se Abdijahu. "Tady nemají děti co pohledávat. Cibule ... to je takové kulaté tohle, jak bych to... moc velká dobrota, prostě." 12 [pageend14]"Jako datle," usoudil někdo. "Nejmíň. A o to všechno jsme přišli, protože se pan Mojžíě nepohodl s faraónem Ale já vám říkám..." Abdijahu už nedopověděl, co říká, protože ho Izachar zatahal za rukáv. U zbytku hranice bylo vidět postavu v bílé říze, jak poskakuje, šermuje rukama a volá všechny zpátky. "To je Jozue. Něco nám chce. Pojďme se podívat, třeba se něco dozvíme," šeptal dychtivě Sádoch. Lámech nakřivil ústa a opovržlivě si odfoukl. "Povím vám předem, co bude Jozue říkat. Něco o šťastných zítřcích a tak. Nejsem na to žádostivý. Poroučím se, pánové, já jdu spát." Jozue mezitím vylezl na velký kámen a rozhlédl se výbojné kolem sebe. Chvíli čekal, než se před ním shromáždil dost velký dav, načež se udeřil v prsa a promluvil dunivým hlasem: "Lide izraelský! Znáte mě, že nemám rád velké řeči. Povím vám jen tolik, už toho bylo zrovna dost. Všichni ovšem zůstáváme nesmírně vděčni našemu zesnulému vůdci Mojžíšovi, že nás vyvedl..." (šoupání nohou, tlumený chechtot, zvuky podobné bučení)..."ano, že nás vyvedl ze země Egyptské..."(volání: to si mohl nechat!)... "jestli hned nepřestaneš ječet, Joziáši, tak si tam pro tebe sáhnu... držte teď všichni chvíli huby a poslouchejte, co vám chci povědět: nachodili jsme se po Sinaji už dost. Teď tomu bude konec. Jděte dnes brzy spát a ráno časně vstaňte. Zítra dorazíme do země zaslíbené!" Zástup ztichl úžasem. Ledakoho se zmocnila lehounká bázeň; zvykli si slýchat o zemi zaslíbené jako o něčem, co je pořád stejně vzdálené, nedostižné... a najednou prý už zítra. "Kde je? Kde je zaslíbená země?" "Tamhle," mávl Jozue dlaní k severozápadu. "Tam za těmi kopečky." "Vidíte," pravil Abdijahu uctivě. "Neříkal jsem vám to? Jozue je pašák. Jaká ona asi bude, ta zaslíbená země?" "Krásná," pravil kdosi rozzářeně. "Celá zelená. Tráva, keře, všechno je zelené. Žádný písek a kamení, jenom zelená, šťavnatá pastva." "Jsou tam stromy, co dávají stín," vydechl jiný toužebně. "V zaslíbené zemi ani stín nepotřebuješ, ty chytrý, protože je tam chladno!" "A pořád prší." "Všechno tam roste samo od sebe." "I cibule?" "I cibule. A všechno, všechno nač si vzpomeneš, víno, datle, obilí. Ani prstem sáhnout na nic nemusíš, tak všechno roste. Budeme se mít." "Já, lidi, se tak těším," šeptal Abdijahu zbožně, "že ani spát jít nemůžu. Už aby bylo zítra." * * * 13 [pageend15]Čelo zástupu se zastavilo. Zadní řady se ještě strkaly, nač tam zase čumí, ti vpředu? Proč se nejde? Jozue se obrátil v sedle. "Tak tady je to," zvolal slavnostně. "Tady za tím potokem začíná zaslíbená země!" Lid izraelský natahoval krky, ale neviděl mnoho. Vyschlé koryto, naplněné bílým štěrkem, opravdu bylo poněkud přehnané říkat tomu potok. Za ním šedá pláň, řídce porostlá nízkými suchými keříky. Vyběhl z nich šakal, zaskučet a zmizel. Žhavé slunce stálo vysoko nad kopci hnědavé barvy a vzduch se tetelil. Na břefu štěrkovitého koryta se bělaly kosti dobytčete, které tady nejspíš už dost dávno zašlo žízní. Chvíli trvalo, než se Izraelité probrali z úděsu. "Tak tohle," řekl kdosi s tichou zavilostí v třesoucím se hlase. "Tak tohle je ta zaslíbená země. Pro tohle suché kamení jsme se sem čtyřicet let vlekli." "Švindl!" zaječel zástup "Tohle není žádná zaslíbená země! To je ..." Hlasy zanikly v zlostném řevu. Mnozí z mužů izraelských se ohlíželi kolem, jako by hledali klacek; naštěstí tam žádný nebyl. Jiní se shlukli do tlup, mávali pěstmi a křičeli prokletí. Ještě jiní si sedli do štěrku, překryli si tváře dlaněmi a tiše plakali. Byli skromní. Dovedli by se smířit s tím, že by do konce života bloudili sem a tam mezi červenými skálami Sinaje, živili se kozím mlékem a pouštními hlízami; vlastně už ani nic jiného nečekali. Ale tohle jim Jozue neměl dělat. Vzbudit naději a vzápětí ji zklamat. Obraz zelené, úrodné země, která člověku bez velkého přičinění dává všechno, co jen si lze přát, se jim v málo okamžicích vytratil z mysli a byl vystřídán ustrnutím, zoufalstvím a nakonec hněvem. Byli v té chvíli hotovi rozsekat na kusy každého, kdo by se jim postavil do cesty. Ale nestavěl se jim nikdo, jen Jozue. Trhnutím provazu přiměl svého velblouda, aby se obrátil čelem k davu. "Ticho!" zařval velitelsky. "Povím vám, že tohle je zaslíbená země, tohle a nic jiného! Kdo vám napovídal, že najdete zázračnou končinu, plnou blaženosti, v níž není třeba dělat nic jiného, nežli bez starosti a bez všeho přičinění prdět v blahobytu? Já jsem vám nic takového nesliboval; Mojžíš taky ne. Jen o zaslíbené zemi byla řeč a ne o ráji." Ukázal širokým obloukem do krajiny. "Tady ji vidíte. Je vaše a můžete s ní dělat, co chcete. Můžete si tady sednout, naříkat, nadávat a vyhrožovat. Můžete čekat, až někdo přijde a udělá zázrak, třeba že najde Mojžíšův proutek, švihne s ním o tohle kamení, ono se zazelená a vydá pšenici, víno a tučná stáda. A můžete taky vzít motyky a lopaty, hledat skryté prameny, stavět hráze k zadržení zimních dešťů, kopat strouhy, sázet vinice, roubit stodoly, stříhat vlnu, hledět, jak rok za rokem tahle pustina bude čím dál míň šedivá, trnitá pláň a čím dál víc země zelená, úrodná, jakou jste chtěli mít. To všechno můžete, to sami. Kdo se těšil, že se tady posadí rovnou doprostřed nejmastnějšího blahobytu, ten ať jde a stydí se, protože byl hlupák. Jen jedno zaslíbení dává Bůh, a to zaslíbení má jméno možnost. No tak! Nač ještě čekáte? Kdy už k čertu pochopíte, že široko daleko tu není nikdo jiný než vy, kdo může udělat zázrak?" 14 [pageend16]Zodpovednosť za ďalší vývoj Politický vývoj na Slovensku zreteľne naberá zrýchlené obrátky. Hnutie ze demokratické Slovensko, ktoré sľubovalo svojim priaznivcom minimálne štyrročné úspešné vládnutie v prospech suverénneho Slovenska, dnes už pripúšťa predčasných volieb. Aj ked vysokopostavení členovia HZDS sa netaja svojim presvedčením o tom, že víťazom prípadných predčasných volieb bude práve ich rodné hnutie, nie je možné si nevšimnúť určité zmeny v spôsobe ich vyjadrovania sa. Akoby sa pomaly vytrácal povestný duch neomylnosti, doteraz typický pre rétoriku predstaviteľov vládneho hnutia. Nečudo. Poldruharočný odpočet činnosti "múdrej" vlády nie je v nijakom prípade súhrnom úspechov. Je tu dosť aj takých položiek, za ktoré môže verejnosť oprávnene žiadať prísne vyúčtovanie. Sociálna sféra, školstvo, zdravotníctvo, problematika národnostných menšín a ďalšie - to všetko sú o- blasti, kde činnosť vlády bola podrobená sústavnej a tvrdej kritike zo strany opozície, odborov, predstaviteľov národnostných menšín a širokej verejnosti. Otazníky sa vznášajú aj nad deklarovaným proatlantickým zahraničnopolitickým smerovaním Slovenska, ktoré je v poslednom čase spochybňované ako na Západě, tak aj na Východe. Zo zákulisia na verejnosť prenikajú informácie o tom, že vládne hnutie by rado iniciovalo zmeny v politickom aj vo volebnom systéme. Hovorí sa napríklad o návrhu zvýšiť päťpercentnú klauzulu pre parlamentnú stranu na 7%a pre parlamentnú koalíciu dokonca na 9%. Podobné zámery, pochádzajúce podľa všetkého z politickej dielne HZDS, veru veľmi nesvedčila o tom, že by hnutie bolo jednoznačne presvedčené o svojom budúcom bezproblémovom víťazstve. Je jasné, k čomu by viedli spomínané úpravy volebného zákona. Predovšetkým k upevneniu parlamentných pozícií najväčších politických subjektov a zároveň k zvýšeniu počtu voličov, ktorí nebudú mať svojich zástupcov v najvyššom zákonodárnom zbore Slovenska. Je jasné aj to, že strany, ktoré pristúpia na podobné úpravy volebného zákona v predvečer predčasných volieb, preberú na seba obrovskú zodpovednosť za ďalší osud krajiny. Týka sa to najmä SDĹ, ktorej predseda neraz zdôrazňoval, že je v záujme Slovenska, aby politická scéna krajiny bola stabilizovaná a vyvážená, aby občianska pravica získala adekvátne zastúpenie v slovenskom parlamente. Zvýšenie percentuálnej klauzuly pre parlamentné strany môže totiž viesť k tomu, že subjekty, nachádzajúce sa na dezintegrovanej pravicovej časti politického spektra (hádam s výnimkou KDH) stratia možnosť byť zastúpené v parlamente. Pra ďalší vývoj Slovenska by to určité nebol ten najlepší variant. Grigorij Mesežnikov 15 [pageend17]Emigranti aneb Kdo chce psa bít, generalisuje Až se stane současnost historií, možná bude rehabilitován i pojem emigrant, označení občana, který si vyzvedl pas a odejel z toho či onoho důvodu zkusit, jak se žije jinde. Sousedé jej zase půjdou vyprovodit na nádraží a popřejí zdar a hodně štěstí. Bývalý režim vlastnický vztah feudálního pána k nevolníkovi vylepšil vynutitelným požadavkem bezpodmínečné věrnosti. Proto muselo slovo emigrant znít jako plivnutí. Hluboká nenávist mocipánů proti utečencům vyvěrala z bezmoci, že si někdo dovolil takovým způsobem dát najevo,že jich má dost. Jazykový cit rozlišuje mezi emigrantem a exulantem. Jan Amos a jeho druzi nebo běženci z dob první a druhé války jsou nesporně exulanti. Utečencům posledních dvou exilových vln byl ale přišit pojem emigrant jak drátěnou nití. Jak by mohli mít sta I i n isté a normalizátoři jen zdání, že by "opuštění" republiky mohlo být vedeno ušlechtilou motivací nebo životní nutností. Naopak. Již jen vůle k exilu byla kriminalizována a těm zbylým, kteří nemohli nebo nechtěli, byl očkován pocit znechucení nad prospěcháři, kteří vyskočili z vlaku za snadným životem nebo před hrozbou trestů za zločiny proti společnosti či dokonce straně. Dnešním nositelům averzí zůstalo toto na "pravdu" povýšené dogma vězet v hlavě jak hřebík v trámu Za hranicemi je exulant cizincem v hostitelské zemi. Zajede-li si domů, není kupodivu Čechem mezi Čechy. S arogancí byrokrata na něj ministerstvo financí vztáhlo urážlivý pojem "devizový cizinec". Čech jako Turek. Podle pana premiéra se občané v zahraničí navíc vyznačují nižší schopností orientovat se ve stranické paletě doma, a proto jim nelze ulehčit účast na volbách korespondenční cestou, jak se osvědčilo v sousedních demokraciích. Skutkem projevený odpor proti životu pod diktaturou proletariátu nebyl shledán dostatečným předpokladem politické zralosti. Na teoretika antiemigrační doktríny se vypracoval Dr.Payne. Co se asi děje v té graduované hlavě, která je ochotná akceptovat jen ty zahraniční krajany, kteří se protloukli do Indie nebo Afriky, aby se stali rektory tamních univerzit? Představu debaty a rozhodování v parlamentním výboru, kde předseda jako měřítko na skupinu lidí uplatňuje pochybné ševcovské kvality "emigranta Bati", vydrží bez mrazení po těle jen notně otrlý volič Téměř zábavnou ilustraci deformovaného myšlení zplodil jeden náš zákonodárce v nedělní televizní debatě. Vysvětloval tehdy zásady připravovaného privatizačního zákona. Za cíl prohlásil přivést do země co nejvíc zahraničního kapitálu. Sotva o tři věty později prohlásil: Emigranty k tomu ale samozřejmě nepustíme. Tažení proti exulantům se vyznačuje i pozoruhodnými protimluvy. I dnes usiluje, zřejmě bez újmy na pověsti, celá řada českých občanů o aspoň dočasné zaměstnání na Západě Socialistická republika zprostředkovávala svým věrným odborníkům práci v zahraničí, leckomu, kdo se uměl aranžovat, umožnil režim studium na západních a východních učilištích Jejich absolventi jsou často i dnes honorováni vysokými funkcemi v řízení státu a těší se obecným sympatiím národa. Proč se tedy nehledí také na emigranty jen jako na odvážlivce, kteří, bez ohledu na riziko, šli si udělat za hranice tovaryšskou nebo mistrovskou praxi? A to za své, bez stipendia, za cenu kriminalizacej Osvědčeným prostředkem k vytváření nálad je odjakživa generalizace. Tvrzení, že emigranti byli motivováni vidinou lepšího života, ie záměrná záměna pojmů. Jednak 16 [pageend18]tu nechali prakticky věe co měli včetně své často vytrucované existence a odpracovaných penzijních roků, jednak nějaká ta lepší existence nikde na nikoho nečekala. Uprchlík byl v zemi azylu konfrontován jedině s šancí uplatnit své schopnosti bez ohledu na přidělený kádrový strop. Ovšem s tím, že musel být vždy o něco lepší než domácí uchazeč na stejné místo. Výsledkem je tak jako tak, že průměrný exulant na tom dnes není lépe než jeho krajan, který zůstal doma. Zatím ale doma pořád platí, že je sice chytré odstěhovat se za lepším z Poličky do Chebu, ale je jaksi hříšné, když se ta cesta natáhla až za čáru. Pro děti exulantů je to zřejmě pořád hřích dědičný, k jehož odpuštění receptu není. Milan Dubský Švýcarsko ——» 1 - ___ — —. Zákon je zákon, ale jako intelektuál si od něj občas potřebuji v kavárně odpočinout... Kresba Miroslav Kemel Kocourkov aneb trpký boj o dům Na Maninách Všechny české noviny popsaly události kolem domu Na Maninách 14 v Praze 8 s gustem jako kocourkovský příběh, nebo jako zábavnou historku. Mám však za to, že ač tu netekla krev, málo co tak svědčí o hluboké krizi právního vědomí a právního řádu jako právě události kolem tohoto domu. Co se vlastně stalo? Podle pražského magistrátu je budova v jeho vlastnictví. Přesto však magistrát připustil, aby Ministerstvo pro správu národního majetku a jeho privatizaci dům zařadilo do privatizační dražby. Dům byl vydražen a poté dvakrát následně prodán. Ale stále užíván pražským magistrátem, který se ani nepokusil legalitu dražby zpochybnit a prokázat své vlastnictví. Třetí soukromý vlastník se rozhodl vyřešit věc svérázným způsobem. Najal komando soukromé bezpečnostní služby, které do domu násilím vniklo, odzbrojilo zde hlídajícího strážníka městské policie a budovu obsadilo. Přivolané posily městské policie budovu obklíčily a bezpečnostní službou přivolána státní policie zpovzdálí sledovala chod událostí, připravena zasáhnout. Tři branné složky blokovaly jedna druhou a jen málo chybělo, aby se utkaly v dramatickém střetu. 17 [pageend19]Kdekoliv, v jakémkoliv právním státě, může byrokracie zazmatkovat a vytvořit krizovou situaci. Zde však nejméně tři skutečnosti svědčí o tom, že nejde o náhodný zmatek, ale důsledné ignorování práva. 1. Ministerstvo pro správu národního majetku a jeho privatizaci prodá v dražbě objekt, o kterém nemá jistotu, že mu patří a že je tedy oprávněno ho privatizovat. 2. Údajný majitel - magistrát - sice během dražby protestuje, ale pak se uspokojí skutečností, že objekt zůstává v jeho faktickém užívání a nenamáhá se, aby dosáhl potvrzení svého práva soudní cestou 3. I nový vlastník pomine možnost dosíci svého soudní cestou, ale sáhne okamžitě k násilné akci. Zvlášť zarážející je, že na tomto cynickém přehlížení právního postupu se podílejí jak jeden z vrcholných orgánů státu (ministerstvo), tak vrcholný orgán pražské obecní správy (magistrát) Jestliže tyto orgány zanedbávají právo, nelze se divit, že třetí ve hře - soukromník - se chce domoci svého vlastnictví tou nejjednodušší cestou, násilným obsazením budovy. Případ odšuměl, zmizel z prvních stránek novin a jede se dál. Jenže podobné kopníkovské historky obvykle vypovídají více o faktickém a mentálním ustrojení společnosti, než se na první pohled zdá. To, o čem tento případ vypovídá, je všechno možné, jenom ne právní stát. Signalizuje ryze ideologický přístup k privatizaci, právní nihilismus úřadů a zvůli zbohatlíků přichystaných ze všeho nejdřív sahat k násilí. Žádný Kocourkov, ale Divoký západ v ryzí podobě. Jenom ten počestný a neúplatný šerif tu r. h \/ h í Jaroslav Boček Vánoce a předvánoce František NepiI My Češi s velikou chutí a často citujeme okřídlené pořekadlo o zlatých českých rukou. Zlaté české ruce dovedou totiž skoro z ničeho dělat hotové zázraky doslova na zlatém českém koleně. Nevím tedy, zda tuto lichotku nerozhlašujeme o sobě už jenom my sami, ale vím, že toto úsloví je vlastně kusé a nepřesné. Ono v něm totiž nejde o ruce, ona se z té chvály nějak vytratila hlava A právě ta v tom hraje svou tichou, ale dominantní úlohu. Jen si uvědomte, jak to vypadá, když zlaté české ruce vezmou do svých prstů obyčejný kalendář, a z něho konkrétně měsíc prosinec. Vánoce se v Evropě slaví samozřejmě všude. Ale zatímco ubozí malí Angličánci již za mého mlada čekali na nadílku pouze od Santa Clause, protože jinak je jejich Štědrý den oslavován spíš jako Silvestr, a zatímco k malým Francouzátkům leze s nadílkou do bytu krbovým komínem pouze Pére Noel, a zatímco Moskvánci a Kyjevánci jsou odkázáni pouze na dědu Mráze, stávají se z našich dětí spíš výběrčí než obdarovánci. Sezónu zahajuje stejně jako za mého dětství impozantní Mikuláš s nemluvným, pasivním andělem a nadmíru mluvným a aktivním čertem, jenž malé děti stresuje svou nedostatečnou domestikací a nepatrnou sociální adaptabilitou. 18 [pageend20]Zatímco toto mikulášské komando má odedávna přesně stanovené datum nadílky, překvapoval další prosincový mecenáš - děda Mráz - naše děti, kdy se mu zachtělo. Podtrhuji, že naše děti. Dokud jsem byl naším dítětem ještě já, tak se tu nevyskytoval vůbec, ačkoli jsem pravidelně utíral doma nádobí a zdravil každého dospělého člověka zřetelně a nahlas. To, že přicházel nadělovat porůznu, bylo nevysvětlitelné privilegium našich potomků; neboť ve své vlasti své vlastní malé klienty poněkud diskriminuje tím, že jim naděluje rovněž na pevné datum, a to na 31 ledna, jestli si to nepletu. V druhém a třetím vánočním týdnu dostávají pak naše děti další nadílku, která za mého mlada nebyla, a to kolekci od závodního výboru, anebo dvě - jsou-li v řádném zaměstnaneckém poměru oba rodiče. A na Štědrý den přichází konečně a hlavní nadílka vánoc - nadílka pod stromeček. Ta byla vždy nejnapínavější, neboť to měla být nadílka výběrová, pouze pro hodné děti. Většina rodičů a prarodičů dlouho před svátky Ježíškem spíš vyhrožovala a charakterizovala ho jako příslušníka Scotland Yardu, který z dobře voleného úkrytu sleduje dětské přestupky a dělá si o nich do notýsku záznamy. Každé dítě ovšem velice dobře ví, co má na svědomí, a právě na Štědrý den je ohromeno prokazatelnou neinformovaností, anebo vadnou evidencí poklesků, protože ať udělá co chce, odměna je nakonec nemine. Jestliže jste tedy počítali dobře, došli jste jistě k dobrým čtyřem či pěti nadílkám, jež jsou výslednicí kalendáře, který vzaly do svých prstů zlaté české ruce. Kalendáře, ve které se nadílkové příležitosti oproti světovému trendu nejméně zdvojnásobily, jak do něho postupně přispěly svou hřivénkou pohané, křasťané i ateisté. Nicméně v mých vzpomínkách na tyto svátky dominuje spíše atmosféra té velké vánoční předehry než inventura nadělených dárků. Vánoce totiž začínaly hluboko v listopadu, kdy se maminka po večerech dávala do cukroví. Maminčino cukroví bylo a vždycky je jen jedno, zrovna tak jako bylo nenapodobitelné cukroví od babičky nebo od tetičky. Žádné z nich se nedá pořídit jako Proč by si člověk občas nemohl udělat něco, co zrovna není na pořadu dne? Kresba Miroslav Kernel duplikát ani sebepřesnějším receptem. Pět vajec, půl kila mouky, lžičku zázvoru a ostatní věci do toho samozřejmě dát můžete, ale to nestačí. Na to je ještě zapotřebí, aby se to dělalo na prastarém vále, provoněném seschlým těstem z posledních tří generací. Aby mouka byla uložena v truhličce po mamince nebo po babičce, aby to chytilo tu správnou truhliččí přituchlinu. A aby koření bylo nastaveno tím, co voní ze stěn, almárek a šuplátek, a z nich nevoní přece jen malta, dřevo a barva, nýbrž i každý rodinný příslušník, včetně kocoura a psa. A voní v tom kouř, který nepatrně uchází mezi tálky sporáku, dále pasta na linoleum a seno z půdy a sto a jedna další vůně. 19 [pageend21]Při pečení jsem fungoval jako asistent. Maminka vykrajovala skleničkou z těsta kolečka a já vykrajoval náprstkem v kolečkách dírky. Za odměnu jsem pak směl sníst ty kousky, co se při pečení trošku jako připálily. A hlavně jsem směl vylízat misy s pomazánkami. Když byla várka toho večera napečená, pomazaná a slepená, naskládala ji maminka pečlivě do krabice od bot a pak nastalo největší předvánoční mirákulum - zmizení díla. Událo se přes noc, a to tak dokonale, že krabici nikdo z nás nenašel, i když jsme se snažili. Maminka ji ukryla, aby se to do vánoc nesnědlo.Protože my byli, jak se chlubila svým přítelkyním, mlsný. V plné slávě se taková krabice objevila až na Štědrý den A někdy ani tehdy ne. Párkrát zmizela tak dokonale, že ji nenašla ani maminka. Jednou jsme dostali dobře uchované a uleželé vánoční cukroví až za vysvědčení na konci školního roku. A v bytech, ze kterých jsme se postupně stěhovali, čeká několik krabic na své objevení dodnes. Špičkovým štědrovečerním obřadem byla a dodneška je příprava kapra na štědrovečerní večeři - abych použil literární ozdoby, které se říká eufemismus neboli zjemnění. Zatímco dneska se nosí domů jenom rybí tělesné pozůstatky, za mého dětství se nosili pouze živí exempláři, aby byla jistota, že to neleklo, a taky aby se děti měly čím potěšit. Tuto tradici jsem udržoval i já ve své dospělosti, takže jednoho dne jsem objevil své dítě ve vaně se dvěma vánočními kapry. Při večeři byli pak kapři cítit mýdlem a Helenka rybinou. Pak už jsem je živé domů nenosil, ale spíš proto, že mi přece jen vadilo, že se musím i o svátcích lásky projevovat jako rodinný surovec; a přitom mi nebylo zcela jasno, kdo jiný by to měl v takové zfeminizované rodině být. Nám doma vánoční kapr nejenom chutnal, ale také nosil peníze, když jsme si nezapomněli schovat šupiny A to já dodnes nezapomínám, to mi maminka dobře vštípila, mně když v Měsíci bezpečnosti silničního provozu kontrolují doklady, tak se mi z řidičského průkazu sype tolik šupin, že se už nejedna hlídka divila, že nejsem špíglák. Já ostatně všechny vánoční prazvyky a pověry udržuji v bohatém repertoáru - nejenom šupiny. Krájím jablka - a dlouho v životě jsem ještě neviděl křížek! Vždycky jen hvězdičky! Až když jsem to řekl do rádia, poslala mi jablko s křížkem jedna posluchačka Dále pouštím svíčičky po lavóru, a pak - odklápím hrníčky, co se pod ně dává kostka cukru, uzlíček, prstýnek, mince a tak dále. Tuhle pověru vášnivě ráda provozovala matka mé ženy, tedy tchyně. Od šedesátého pátého roku života jí střídavě Nedá se nic dělat, Otče, svět Boží je pouze součástí světa zboží... Kresba Miroslav Kemel 20 [pageend22]věštily hrníčky, bud že zbohatne, nebo že se vdá. Z obojího měla neskrývanou radost, a vždy jí v té euforii unikalo, že je vdaná už přes čtyřicet let. Samozřejmě, že podobně jako náš lid v dobách, kdy dával kohoutovi česneku a hrachu jeho družce, liji o vánocích olovo. Je to obyčej efektní a dramatický a jeho prostřednictvím jsem zatím propálil každý náš nový koberec a znehodnotil hezkou řádku parket. Nevím, kolik koberců a parket odpravili naši předkové v chudých doškových chaloupkách, ale v každém případě se mi zdá, že tento zvyk byl vhodnější spíš pro kněžnu Zahaňskou než pro Magdalenu Novotnou u Panklů. Olůvka na lití kupuji před svátky v prodejně rybářských potřeb. Dvakrát jsem se tam srazil se stejným stříbrovlasým pánem. První rok mi řekl: "Á, vy si jdete kapra ulovit sám, vy ho nekupujete z kádě," a já mu vysvětlil, že ne. Že to olůvko není na kapra, ale na staročeské zvyky, a vysypal jsem na něho i ty svíčičky i věštební hrnečky, a pořád jsem čekal, kdy se rozzáří vzpomínkami na své dětství. Nerozzářil se, jen pokyvoval hlavou a nic. Za rok jsme se u rybářů potkali zase. Obsluhující mu říkal "pane faráři" a já měl za to, že mě bude chtít třeba objímat, jestli mě pozná. Nějak jsem byl přesvědčen, že udržování těchto vánočních obyčejů a pověr je přímo v pracovní náplni každého duchovního. Jenže on mě poznal, ale neobjímal mě. Podíval se na ten pytlíček s olůvky, melancholicky potřásl hlavou a řekl mi vyčítavě: "To budou zase pohanské vánoce!" A měl pravdu? Nebo pravdu neměl? - To už ať posoudí někdo, kdo bude na svoje vánoce vzpomínat tak, jako já na ty naše! Kouzelná knížka (Filozofie úspěchu) Je to bezpochyby pravda. Doba si toho žádá, jsou toho plné noviny. I naši vysocí vládní představitelé nám to při každé příležitosti kladou na srdce. Nelze čekat, že se o nás nějaký stát postará. Je nutno uchopit osud do svých rukou. Prosadit se. Stát se úspěšným. Všechny své činy nechat prostoupit filozofií úspěchu. Zařadit se mezi ty zdravé a schopné, kteří se osvědčili. Kdo by nechtěl? Komu by se to nelíbilo? Kdo by se nechtěl přidat? I já chtěl, chci a budu chtít, navzdory tomu, že jsem deformován mnoha lety totáče. Navzdory tomu, že moje individualita byla devastována v čase, kdy jsem byl jenom jedním z mnoha převodových koleček, kdy mne obrušovala ostatní kolečka a já obrušoval je. Naštěstí v tom nejsem sám. Ostatní kolečka také pochopila požadavek doby a mají chuť se přidat. Zařadit se mezi zdravé a schopné. Nepotřebuji na to žádný průzkum veřejného mínění, abych věděl, že je nás opravdu mnoho. A všichni stojíme před jedním velkým problémem: jak na to? Jak provést tu velkou proměnu z člověka socialistického na člověka podnikatelského. Přestat spoléhat na partajní legitimaci, přestat se flákat, přestat krást, začít věřit v sebe a ve své schopnosti a pracovat a zase pracovat a tak se přetavit do té nové, dnešní době potřebné bytosti. Teoreticky se to krásně řekne, ale prakticky je to horší, protože je tady zatracená otázka: jak na to? 21 [pageend23]Trápil jsem se, namáhal šedou kůru mozkovou, mučil hlavičku. Až jsem náhodou zašel do knihkupectví a tam jsem pochopil, že i tady nám tatíček trh podává pomocnou ruku. Měli tam spoustu knížek, které slibovaly, že je v nich všechno pěkně a jasně vysvětleno. Jedna se jmenovala Filozofie úspěchu, jiná Jak úspěšně podnikat, třetí Jak se stát bohatým, čtvrtá Jak působit na lidi, pátá Nebojte se podnikání a tak dále, byl toho celý regál Většina z dílny zahraničních autorů, jen jedna z těch knížek byla tuzemská. Protože ji nenapsal ani pan Schleé, ani pan Macek, ani pan Kožený, usoudil jsem, že jejím autorem je nějaký podnikatelský břídíl, takže jsem ji nekoupil. Zahraniční jsem koupil všechny. Zaplatil jsem za ně rovných tisíc dvě stě dvacet šest korun, třicet haléřů Řeknete si, že hodně Snad. Ale považoval jsem to za základní investici do know-how a tady se nevyplácí šetřit. Balík knih jsem dovlekl domů, pro jistotu vytáhl z televizoru kolík od antény, abych neupadl v pokušení nechat se rozptylovat, a plné dva měsíce jsem se oddal pilnému studiu literatury. Zásadní informace ideového charakteru jsem si podtrhával červenou tužkou, informace druhořadé téhož charakteru tužkou zelenou, praktické návody tužkou modrou. Po dvou měsících bádání jsem obsah zakoupené literatury shrnul do čtyř bodů seřazených podle důležitosti. Úspěšný člověk musí: 1 vždy se usmívat a být neustále příjemný na lidi 2. správně investovat své peníze 3. nelitovat času, ani nočního, vyskytne-li se příležitost, jak polepšit své konto 4 okamžitě zastavit činnost, která je ztrátová, nebo málo vynáší a věnovat se něčemu lukrativnějšímu Když jsem to takhle shrnul, pochopil jsem, že jsem své peníze i svůj čas investoval špatně Prospěl jsem pouze vydavatelům těch brožůrek. A OD PŘÍŠTÍHO MĚSÍCE SE ZVYŠUJÍ CENY NÁJEMNÉHO O DALŠÍCH 40 PROCENT Od té doby, co jsem opět zapnul televizor, ještě obdivněji vzhlížím ke třem králům českého podnikatelského úspěchu, k panu Fidelisu Schleé, k panu Viktorovi Koženému a k panu Miroslavu Mackovi Jen si lámu hlavu nad tím,jak to ti chlapi dokázali. Určitě nečetli ty knížky, co jsem četl já. 22 [pageend24]Nejspíše existuje ještě nějaká knížka, kde člověk najde ty správné rady. A tu knížku mají pánové Fidelis, Viktor a Miroslav a mně se zatím nedostala do ruky. Budu se muset vydat po knihkupectvích ji sehnat. Jestli se ovšem ta kouzelná knížka v knihkupectví vůbec prodává. Jan z Vysočan Evropské básnictví jména Jan Skácel Sveřep tak trochu vzpřímený Z podnětu Boženy Skalické, vdovy po velkém českém básníkovi Janu Skácelovi, založili jeho nejbližší přátelé tzv. "družiny rohového stolu v hostinci Bellevue", ano družiny pěkných, (a v češtině je to synonymum pro slovo nadějných) vyhlídek, SPOLEČNOST JANA SKÁCELA Jejím předsedou se stal nejznámější český spisovatel současné epochy - Milan Kundera. Členy jsou mimo jiné spisovatelé Ivan Diviš, Ota Filip, Eduard Goldstücker, Jiřina Hauková, Ivan Jelínek, Eva Kantůrkové, A.J.Liehm, František Listopad, Karel Šiktanc, Jan Trefulka, výtvarníci Jiří Kolář, Vladimír Preclík, Jan Rajlich, divadelníci Arnošt Goldflam, Miroslav Horníček, Bolek Polívka... Společnost Jana Skácela má usilovat o vydání spisů Jana Skácela, na něž se nakladatelům v Čechách a na Moravě nedostává finančních prostředků. Chce přispívat k šíření Skácelova literárního odkazu doma i v zahraničí, ve svém programu má zakotveno zvýrazňování těch hodnot, za něž Jan Skácel neokázale a v tichu vedl svou básnickou při. To vše ve skácelovské víře "v tak těžkou věc". V neposlední řadě vydává Společnost Jana Skácela prestižní kulturní časopis navazující na slavný Host do domu. U zrodu ROK - Revue otevřené kultury Skácel stál. Jana Skácela označuje kritika produktivní střední generace stále jednoznačněji za největšího českého básníka druhé poloviny našeho věku. Byl příznačným vyznavačem ticha, nikoli však mlčenlivého. Nejvýmluvněji snad jeho ticho burcovalo, když byl totalitou na dlouhých deset let umlčen. V 80.letech vydávat knížky mohl, ne však ve velkých nakladatelstvích ovládaných bolševiky. Přesto dvakrát odmítl Cenu Jaroslava Seiferta udělovanou Nadací Charty 77 ("další zákaz doma bych nepřežil"). Zemřel deset dnů před tím sametovým, který v listopadu 1989 otřásl nespravedlivým světem. Je přízračné pro krajinu české kotliny, že nejprve Skácela do prachu zadupávali géniové průměrnosti kvůli jeho výjimečnosti, nyní je uváděn do zapomínání znovu, neboť v kulturních Čechách a na Moravě kulturnost povážlivě upadá. A tak zatímco doma mu po 7.listopadu 1989 vyšly jen čtyři knížky (z toho dvě zakázané již na začátku 70 let), v Německu, Rakousku a Slovinsku vydali Skácelovi knížek šest. Und nochmals die Liebe je ve Švýcarsku čtvrtou nejprodávanější knížkou básní. Příští rok vyjde výbor poezie Jana Skácela u prestižního italského vydavatele Innaudiho. Skácel je překládán do francouzštiny, holandštiny, dánštiny, švédštiny, polštiny, řečtiny, estonštiny, portugalštiny i do ruštiny. Společnost Jana Skácela v Brně se rozhodla evropského básníka, jakým je Jan Skácel - po ocenění v Bavorské akademii krásných umění a po získání dvou prestižních evropských literárních cen v posledním roce svého života v italské Lucce a ve slovinské Lipici - vrátit zase českým čtenářům. Začala plnit svůj první erbovní úkol: připravit do roku 1997 (kdy by se Jan Skácel dožil 75 let) kritické vydání jeho díla. Očekává pomoc dobrých lidí ze všech koutů, v nichž jméno Jan Skácel představuje fenomén moderního lyrického básnictví. Míněno bez oněch prokletých politických zabarvení, nad něž byl 23 [pageend25]básník sám povznesen. Pokud můžete a chcete pomoci, posílejte ihned písemné přihlášky na adresu: Společnost Jana Skácela, Gorkého 16, CZ - 602 00 Brno, Czech Republic. Jiří P. Kříž PANE KOLEGO POSLANČE, JÁ SICE NEVÍM JAKÝ NÁVRH CHCETE PODAT, ALE ŘÍKÁM VÁM UŽ TED, ŽE NAŠE STRANA S VÁMI NESOUHLASÍ! DUCHOVNÍ PARLAMENT ČECHŮ A SLOVÁKŮ Tento parlament, který vznikl na podnět básníka a herce Jiřího Suchého, vzaí si za úkol udržovat spolupráci Čechů a Slováků na kulturním poli, když už došlo k nešťastnému rozdělení politickému. Parlament měl své prvé zasedání dne 28.října v Brně; z jednání přinášíme jednak poselství do USA, jednak závěrečné slovo Jiřího Suchého. POSOLSTVO SPOLUOBČANOM NA AMERICKÝ KONTINENT Všetci sa cítime občanmi Zeme, my, ktorých zbližuje ešte aj vzájomne sa prelínajúca história, 75 rokov v spoločnom štáte, vybudovanom na ideách Masaryka, Štefánika a ich spolupracovníkov, vybudovanom v poslednej chvíli, aby sa zachránil slovenský národ za podpory českej kultúry a inteligencie, my, ktorých malé rozdiely spisovných jazykov zbližujú a obohacujú, stretli sme sa, aby sme rozohrali veľkú hru, ktorá nie je proti nikomu, ale za niečo, za demokraciu, priateľstvo, znášanlivosť a prosperitu. Pozdravujeme Vás z tohto zhromaždenia a ubezpečujeme, že je nás mnoho, ktorí myšlienku demokratického odkazu Československa nosíme v duši. Pretože duchovnému spoluobčianstvu nie sú na prekážku hranice, nemôže ňou byť ani oceán, 2<ř [pageend26]prijmeme Vás do našej hry, medzi seba, aby ste sa netrápili nad rozdelením nášho štátu. Vieme dobre a oceňujeme, že ste to boli vy, ktorí ste niesli a nesiete myšlienku našej spolupatričnosti, že od Vás sa môžeme učiť spájaniu princípu občianského s vernosťou národu. Ste preto predurčení byť jedným z medziľudských mostov. Duchovní spoluobčania v mladej starej vlasti SLOVO NA ZÁVĚR Padla tady řada názorů, z nichž vyjmu dva krajní. Podle jednoho názoru není dobré si dělat iluze, že Československo ještě někdy bude fungovat jako celek, podle druhého názoru je dobré si dělat iluze, že Československo bude fungovat jako celek. Rád bych řekl svůj názor. Nám v Duchovní federaci by toto mělo být jedno. Jestliže nás rozdělili, tak nás rozdělili politicky, zeměpisně tím, že nám udělali tlustší čáru na mapě. Myslím si ale, že jestli nás nemůžou rozdělit v duchovní sféře, tak nás nemohou rozdělit ani v té důležitější části našich životů. Ekonomika, politika, geografie to jsou pěkné a účelné věci, ale to podstatné je naše vzájemné porozumění. Do toho nám nemůže nikdo mluvit, na to nemá nikdo právo. Jsme demokratická společnost a můžu se mýlit, ale já bych byl docela rád, kdyby jsme si dneska řekli, že už se o rozdělení nebudeme bavit. Budeme se bavit o hezkých věcech - co se děje u vás, co se děje u nás. Nebudeme se bavit a uvažovat o tom, jestli se to spojí nebo nespojí, jestli to tak nakonec muselo být. To jsou téma na diskuse, které by asi neznaly konce. Každý z nás má na to trošku jiný názor. Byli bychom možná udiskutovavší se. To by nebylo dobré. Bylo by dobré, kdybychom si tady mezi námi udělali takový úzus, že mluvit o rezdělení republiky - ať už jde o její minulost nebo budoucnost - by mělo být trochu společenské fópa. V duchovní sféře se nepovažujme za rozdělené a tomu ostatnímu se podřiďme. Každý žijme v nějakém státě. Musíme se snažit, aby se nám každému žilo lip. DŮCHODY V ČESKÉ REPUBLICE Tato informace je především určena státním občanům České republiky nebo jejím bývalým občanům, kteří se vracejí nobo hodlají vrátit do ČR ze státu, s nímž ČR dosud neuzavřela smlouvu o sociálním zabezpečení (mezi tyto státy patří doposud Švýcarsko). Důchodové zabezpečení je v České republice upraveno zákonem č. 100/1988 Sb., o sociálním zabezpečení, podle kterého je toto zabezpečení zaručeno všem obyvatelům České republiky a nikoli pouze jejím státním občanům. Pro stanovení důchodových nároků občanů, kteří se vracejí ze zahraničí z dlouhodobé či kratší emigrace do České republiky k trvalému pobytu, je nejdříve nutné zkoumat, podle kterých předpisů se budou nároky posuzovat. V souvislosti s přechodným ustanovením § 161 a následujících zákona o sociálním zabezpečení č. 100/88 Sb. V platném znění je tedy rozhodující zjištění, kdy došlo k dosažení důchodového věku a ke splnění ostatních podmínek nároku. Předpisy platné před účinností zákona č. 100/1988 Sb , tj. před 1.10.1988 (zákon č. 101/1964 Sb. a č. 121/75 Sb.) totiž vyžadovaly, kromě podmínky odpracování potřebné doby zaměstnání, i podmínku trvání zaměstnání k dovršeni důchodového věku, max. mohlo dojit ke skončení zaměstnání 2 roky před dosažením věku, aby nedošlo ke ztrátě nároku na důchod. 1. Vráti-li se občan, který důchodový věk dosáhl v období do 30.9.1988, lze mu pro splnění podmínky potřebné doby zaměstnání a podmínky trvání zaměstnání 25 [pageend27]započítat i dobu zaměstnání v cizině do 30.4.1990. Tato doba se hodnotí bezplatně po předložení hodnověrných dokladů (potvrzení zaměstnavatele, pracovní knížka, doklad o pojištění, prohlášení dvou svědků - býv. spolupracovníků). Pro získání nároku a výši českého důchodu lze hodotit dobu studia a dobu zaměstnání v pracovním poměru, nikoliv dobu činnosti osoby samostatně výdělečně činné. Cizím státním občanům se tato doba zaměstnání v cizině hodnotí pouze tehdy, odpracoval-li na čs. území alespoň 10 roků. Příklady: 1) Občan odešel do ciziny v 58 letech v roce 1985. Vráti-li se, vznikne mu okamžitě nárok na důchod i bez doby zaměstnání v cizině, protože skončil zaměstnáni v ČSFR ne dříve než 2 roky před dosažením důchodového věku. 2) Občan odešel do ciziny v 50 letech v roce 1970. Vrátili se, bude mu do potřebné doby zaměstnání, i pro splnění podmínky trvání zaměstnání, započítána také doba zaměstnání v cizině. 3) Občan odešel do ciziny již jako důchodce. Vráti-li se, ode dne trvalého pobytu v ČR se mu obnoví výplata důchodu patřičně upraveného o všechna zvýšení, k nimž došlo v době mezi odchodem a návratem. II Občané, u kterých se stanoví nárok na starobní důchod podle zákona č. 100/1988 Sb (tj. dosáhli nebo dosáhnou důchodový věk po 30.9.1988), musí splnit tři základní podmínky: věk, potřebnou dobu zaměstnání a trvalý pobyt na území ČR. Časově poslední podmínkou je zpravidla začátek trvalého pobytu na území ČR. Věk: 60 let u mužů; 53 let (5 a více vychovaných dětí, 54 (3-4 děti), 55 (2 děti), 56 (1 dítě), 57 (bezdětná) - u žen. Určité odchylky platí u horníků a letců. Potřebná doba zaměstnáni: 25 roků pro plný starobní důchod; 20 roků pro poměrný starobní důchod u žen při dosažení věku 60 roků; 10 roků pro poměrný starobní důchod pro muže a ženy při dosažení věku 65 roků. Do potřebné doby 25 roků se započítává také doba studia, vojenské služby, péče o děti do 3 let, zaměstnání v cizině, a to až do 30.4.1990. Pokud by chtěl mít někdo zhodnocenou dobu zaměstnáni v cizině, získanou po 30.4.1990, lze si v ČR doplatit pojistné, které činí v současné době cca 1300 Kč měsíčně. Doba odpracovaná v cizině do 30 4.1990 se hodnotí bezplatně! Pokud by šlo o našeho krajana, ale již občana cizího státu (bez občanství ČR), hodnotila by se doba v cizině jen za podmínky, že v ČR získal alespoňlO roků zaměstnání, to jest před emigrací nebo po návratu do ČR. Pokud bude krajanovi vyplácen do ČR důchod z cizího státu, bude jeho český důchod podléhat úpravě dle ust. § 58 zákona č. 100/88 Sb., a to tak, že se sníží o částku odpovídající době, za níž mu je důchod z ciziny vyplácen. Výše českého důchodu se vyměřuje z průměrného měsíčního výdělku dosaženého v posledních 5 letech před odchodem z ČSFR. Ke starobnímu důchodu přiznaným v roce 1993 však náleží zvýšení 22% výše důchodu a pevná částka 300 Kč měsíčně, jakož i státní vyrovnávací příspěvek (SVP) 220 Kč měsíčně. K důchodům, které budou přiznány v roce 1994, bude náležet zvýšení o 30% výše důchodu a SVP. 26 [pageend28]Poživatelé českého důchodu jsou účastni zdravotního pojištěni bez placeni pojistného. Příklady: 1. Občan ČSSR emigroval ve věku 39 let v roce 1968 do Kanady. V ČSSR pracoval (včetně vojenské služby a studia) celkem 20 roků. Vráti se v roce 1993 v 64 letech věku. Dnem trvalého pobytu v ČR mu vznikne nárok na čs. starobní důchod, pokud pracoval v Kanadě alespoň 5 let. 2. Nevznikne-li nárok na žádný důchod a občan je invalidní nebo starší 65 let, a jeho životní potřeby nejsou zabezpečeny, může být přiznán sociální důchod až do výše 1940 Kč měsíčně plus 220 Kč státní vyrovnávací příspěvek. 3. Nárok na invalidní důchod u občanů starších 28 let vzniká, pokud jde o čekací dobu, při získání alespoň 5 let zaměstnání v posledních 10 letech před vznikem invalidity. I zde je samozřejmě podmínkou trvalý pobyt na území ČR. 4. Krajané, kteří se vrátí a nezískají nárok na český důchod (např žena, která v cizině nepracovala a před odchodem získala jen krátou dobu zaměstnání v ČSSR), mohou bud'získat nárok na poměrný starobní důchod v 65 letech či později dopracováním si chybějícího počtu let do 10 roků, nebo podle sociální situace, věku a zdravotního stavu jim může být přiznán sociální důchod podle bodu 2. Přihlíží se přitom i k příjmu manžela. Sociální důchod pro manželskou dvojici čini v současné době 3 220 Kč měsíčně plus státní vyrovnávací příspěvek. V podrobnostech se odkazuje na ministerstvo práce a sociálních věcí ČR - mezinárodní odbor, Na poříčním právu 1, 128 00 Praha 2. JU Dr Roman Prosa Vedoucí Konsulárního oddělení Velvyslanectví České republiky, Bern travelphot NOVÁ KRAJANSKÁ CESTOVNÍ KANCELÁŘ - TRAVELPHOT - PAVEL VOKÄČ Vážení krajané, od 1.listopadu jsem prevzal renomovanou cestovní kancelář Travelphot v Hausen u Bruggu. Kancelář je vybavena nejmodernější technikou. Jako agentura Swissair a IATA můžeme Vám vystavit letenku okamžitě. Přes každý z našich 6 specielních kompjůtrů a pomocí programu Travi- swiss můžeme ihned potvrdit, jako zástupci všech cestovních organisací (Kuoni, Imholz, Hotelplan a j.), jakékoliv aranžmá a objednávku. Zaměstnáváme pouze kvalifikované lidi s obchodní školou směr cestovní a pro krajany se nám podařilo získat v osobě pana Švábenského krajana odborníka, který Vám bude jako poradce stát k dispozici. Pro Vaše pohodlí jsme instalovali na čísle 056/41 00 41 pásku, kde po dobu 24 hodin denně uslyšíte nejnovější nabídky zejména pro "Schnellentschlossene". Krajanské oddělení je dosažitelné pod číslem 056/42 25 15, ostatní služby na čísle 056/41 00 93 (6 linek). Z mnoha nabídek jsme pro Vás vybrali: GOA - koupání v Indií, teplá voda, pouze 8.30 hod. letu již od Fr. 1595.—, BALÍ - ostrov Bohu - týdenní pobyt již od Fr. 1380.—, Hong Kong - týdenní pobyt v prvotřídním hotelu již za Fr. 1590.—, THAILAND - 10 dní za Fr. 1650.- a mnoho ostatních hitů. Denně jsme pro Vás k disposici od 8.30 do 18.00 a v sobotu od 9.00 do 12.00. K zahájení naší činnosti obdrží každý, kdo si u nás objedná do 15.2.1994 dovolenou, jeden dobropis. Slosování bude koncem- února 94, výhra je jedna letenka do Prahy. Váš TRAVELPHOT Reisebüro Pavel Vokáč 27 [pageend29]JAK TO BYLO S RESTITUČNÍMI ZÁKONY ? Redaktorka Věra Rollerová z kanadského čtrnáctideníku Nový domov využila soukromé návštěvy prezidenta Ústavního soudu České republiky, JUDr Zdeňka Kesslera (návštěva Kanady se uskutečnila na pozvání Čs. společnosti pro vědy a umění a dalších krajanských organizací) k delšímu rozhovoru, v němž Dr.Kessler objasnil, jak vznikly ony sporné restituční zákony. Jeho vysvětlení přináší docela nový prvek: tím, že restituční zákony umožňovaly navrácení zabaveného majetku jen občanům s trvalým pobytem v republice, byla prý sledována myšlenka, aby se emigranti a exulanti navrátili domů a přinesli ssebou tak potřebný kapitál Praxe ovšem ukazuje, že to byla myšlenka nedomyšlená: jak se mohli tito občané přihlásit k trvalému pobytu, když neměli kde bydlet? I ti, kdo se vrátili, musí se o svůj majetek soudit s jeho zabydlenými uživateli, a sám Dr.Kessler přiznává, že existují různé kličky, které navráceni majetku v současné soudní praxi brání Sám představitel nejvyšší ústavní instance tak nepřímo přiznává, že právo může být různě vykládáno Bude zajímavé vyčkat rozhodnutí Ústavního soudu, až mu bude předložena - po vyčerpání všech prostředků - konkrétní stížnost na zamítnutí restitučních nároků postiženého občana druhé kategorie, bydlícího v cizině. V dalším přinášíme rozhovor s Dr Kesslerem, zkrácený jen o úvodní a závěrečnou část Nový domov: Před několika lety jste se podílel na formulování zákonů o mimosoudních rehabilitacích. Jak se na tyto zákony díváte dnes? Dr. Kessler: Zákony o mimosoudních rehabilitacích za mého působení ve federálním shromáždění byly přijaty celkem tři. Historie mimosoudních rehabilitací měla pozadí, které není všem občanům dost dobře známo, nebo si je v těch souvislostech neuvědomují. První otázka v orgánech, které zákony připravovaly byla, zda by mělo být postupováno analogicky s ostatními státy východní Evropy a tuto otázku se vůbec nesnažit řešit, protože je neřešitelná. Jak tehdy tvrdil nynější předseda ČSSD pan Zeman, že by to mělo být považováno za velkou vodu, která smetla celou řadu majetko-právních vztahů a nevracet se k tomu a brát to jako fakt, na kterém se nedá nic změnit. Tento přístup však nebyl akceptován a bylo rozhodnuto, že má dojít k odčinění alespoň části křivd, které byly napáchány, pokud na to bude mit státní rozpočet dostatek prostředků a neztíží to hospodářskou situaci státu. Takto formulované stanovisko bylo předloženo parlamentu s tím, že další takové dělítko, které bylo do procesu vneseno-jestli se má jednat o restituci naturální nebo finanční náhradu; jestli ty složité vztahy, k nímž došlo za období 42 let je možno s pomocí justičních nebo správních orgánů vypořádat tak rychle, aby se nestaly brzdou v procesu privatizačnímu, který probíhá souběžně. Nebo jestli nebude jednodušší škody nebo křivdy nahradit penězi a vyplatit náhradu ať už v hotovosti nebo formou cenných papírů tak, jak to nakonec u některých restitučních zákonů bylo formulováno. Z této úvahy nakonec vzešlo jednoznačné (také proto, že to bylo podporováno většinou občanů) rozhodnutí, že má dojít k restituci naturální. Pak z hlediska naturální restituce byla zvážena celá problematika jak časová tak věcná a rozhodnuto, že jako zkušební zákon má být zpracován restituční zákon, který by se týkal období relativně nejmladšího a zahrnoval uzavřený okruh majetků. Bylo zvoleno období od r 1956 do r.1958, kdy došlo k znárodnění zbytků živností a k zestátnění činžovních domů. Obojí bylo provedeno jedním vládním nařízením v r. 1956. Restituční zákon měl být jakýmsi prubířským kamenem, jak se s touto problematikou má dále zacházet. Nutno podotknout, že v tomto právním zákonu č. 403 nebyla stanovena jako podmínka státní příslušnost bývalého vlastníka nebo jeho trvalý pobyt v ČR. Čili - mezi osobami, které se v rámci tohoto restitučního zákona domohly svého majětku, 28 [pageend30]byla řada z nich příslušníky jiného státu a žili mimo území republiky a přesto jim byl - jako oprávněným osobám - majetek vrácen. Tento zákon stanovil poměrně krátkou dobu pro uplatnění nároků, a byla to doba preklusivní (pokud někdo uplatnil nárok o den později, tak byl z restituce vyloučen). Pak byl vypracován další restituční zákon Č.87 a týkal se v podstatě výrobních podniků, rodinných domků a všeho ostatního. A pak třetí, zákon o půdě č. 229, který se týkal restitucí zemědělských majetků, ať už šlo o půdu či hospodářské budovy a dokonce majetek vnesený (živý a mrtvý inventář, zařízeni hospodářských budov.) A tady bych chtěl na něco upozornit. Dochází často k podezření, že zákonodárci principy, které tam byl proti předchozímu zákonu zavedeny (občanství a trvalý pobyt jako jedna z podmínek pro oprávněnou osobu), byli motivováni snahou vyloučit občany, kteří nežijí v republice a přitom byli našimi krajany, z restitučního programu. To je zásadní omyl, protože podtext tohoto ustanovení byl právě opačný! Byl to pokus přimět nebo zainteresovat krajany, kde se předpokládaly určité finanční a kapitálové možnosti vyšší než u obyvatelstva, které žilo v komunistickém režimu, aby se vrátili a investovali do takto restituovaných objektů své prosřed- xy a pomohli tak oživit ekonomický proces. To říkám s plnou odpovědností, protože u těchto zákonů jsem sedával od rána do večera. Podtext nebyl motivován diskriminací, ale pokusem, který se ukázal jako diskutabilní. Navíc to ještě bylo zkomplikováno souběhem se zákonem o soudních rehabilitacích, kde byly ex lege - čili ze zákona - zrušeny protizákonné rozsudky vydané za komunistického režimu. Konstrukce zrušení rozsudku je taková, že v rozsudku se ruší i vedlejší ustanovení, čili konfiskace části nebo celého majetku, což bylo ukládáno běžně, a účinnost takového zrušení byla zákonem vyslovena zpětně od doby, kdy takovýto nezákonný rozsudek byl vydán. To ve svých důsledcích znamenalo - když to vztáhneme k otázkám konfiskace majetku - že byla-li prohlášena tato konfiskace za nezákonnou a to od okamžiku, kdy byla vyslovena, tak odsouzený nebo poškozený nikdy nepřestal být vlastníkem majetku\ Tedy požadovat po něm, aby se domáhal jakýmsi zvláštním postupem vrácení majetku anebo aby jako vlastník prokazoval občanství nebo trvalý pobyt z hlediska vlastnického práva, je diskutabilní a stává se v poslední době i v právní teorii kontroverzní. Jsem tedy vlastníkem, ale jsou mi upírána vlastnická práva, např. na vybrání nájemného - nebo se do domu za určitých předpokladů nastěhovat. I právní teorie se v poslední době těmito otázkami zabývá. Rozhodování soudu ve sporných věcech restituce bylo natolik různorodé, že nejvyšší soud považoval za nutné, aby vydal sjednocovací výklad k tomu, jak se má v otázkách restitucí postupovat. ND: Hypoteticky: otce odsoudili, zabavili nám rodinný dům nebo vilku, dnes je rozsudek zrušen, ale dům má fyzicky někdo jiný. Kdo je tedy majitelem? ZK: Podle jedné verze, pokud nový majitel získal (např.dům) bona fide - tedy vůbec nevěděl, že jde o konfiskovaný majetek, nebo tam také třeba nemusí jít o přímé získání, jde o dědice těch lidí - tam je procedura složitá. Je ale možno přihlédnout ještě k dalším hlediskům, a sice těm, že věci byly získány za mimořádných výhodných cenových podmínek, což bylo v řadě případů, a v druhé řadě - že majetek získal protekčně. S výjimkou třeba náhrad za asanace či ve veřejném zájmu, kdy mohl být někomu poskytnutý tento majetek jako náhrada, byly porušeny při převodech principy, které tehdejší právní řád stanovoval. To znamená, že měl být úřední listinou, publikován prodej domu nebo měli uživatelé, kteří tam bydleli, možnost předkupního práva atd. Jsou případy, že funkcionáři tvrdili, že dům bude přestavěn na školku, dům byl opraven, a pak bylo oznámeno, že tam školka nebude, protože není dost dětí a dům byl prodán známému za pár korun. To jsou ty různé přístupy. Některý soud odkáže na zákon o mimosoudních rehabilitacích, kde začnou vyžadovat plnění podmínky občanství a trvalého pobytu. Tam, kde byl v případě restituce vlastníkem stát, který majetek převedl na nějakou fyzickou osobu, tak se muselo prokazovat, že to koupila za mimořádně výhodných cenových podmínek nebo z protekce, aby 29 [pageend31]kupní smlouva byla neplatná, takže proces byl velmi zdlouhavý a různými soudy posuzován různě. ND: Dostanu tedy ten svůj hypotetický dům nebo ne? ZK: Pokud by se použilo té druhé teorie, že táta nebo jeho dědici nepřestali být vlastníky majetku, a akt konfiskace byl zrušen od okamžiku, kdy byi rehabilitační rozsudek vydán a majetek přešel ze zákona na dědice, pak stačí prokázat, že je někdo pouze dědicem. V těchto případech ručí stát za škodu kterou způsobil neoprávněným převodem a musí vypořádat kupní cenu s původním majitelem. Kresba M.Bartáka z kalendáře na rok 1994 Karol poznal, že kouř není jediným důvodem, proč se Milošovi tlačí slzy do očí, a pokračoval: "Za tým kopcom je už Handlová. Tam hore je baňa, kde budeme fárať. Tam dolu kostol. Už pätnásť rokov ho opravujú po Nemcoch." S Karolem se Miloš seznámil v čekárně nádraží ve Vrátkách. Oba jeli do školy. Karol z Oravy a Miloš až z Čech. Z Vlašimi. Slovensko je pro patnáctiletého kluka, který si donedávna představoval, že půjde studovat k tetičce do Hamburku, neznámý svět. Máma ho poslala do Handlové, protože tak tak živila dva kluky. Na hornické průmyslovce je slušné stipendium. Navíc Miloš chtěl stůj co stůj do světa. Jeho budoucí spolužák Karol to má jednodušší. Je Slovák a tři roky se učil v hornickém učilišti v Bánské Šťiavnici. Vlak pomalu vjel do špinavého nádraží, takže Miloš konečně po devatenácti hodinách a čtyřech přestupováních dorazil do Handlové, aby se stal studentem prvního ročníku hornické průmyslovky. KAROL Miloslav Zapletal Lokálka vyjela z tunelu a dým vnikal špatně utěsněnými okny do vagónu. Na dřevěných lavicích se pohupovalo pár babek s prázdnými nákupními taškami a dva mladíci s papírovými kufry. "A čo si ty malý chalan, že pláčeš?" V neútulné kulturní místnosti internátu se tísnilo pětašedesát vykulených puberťáků z celého Slovenska a jeden Čech. Nápis na stěně "Ja som baník, kto je viac!" měl novým studentům dodat odvahu do života, kterou Miloš právě ztrácel. Vychovatel ukončil zahajovací řeč o tom, že žáci prvního ročníku musí zdravit starší studenty, že večerka je v devět hodin a na dotaz "co dělat, když nemám toaletní papír" předvedl názorně, jak lze Mladou frontu zjemnit, aby byla použitelná. Nakonec kluky rozdělil podle místa bydliště do třinácti pokojů. Miloš byl společně s pěti Slováky ubytován v posledním pokoji. Byl rád, že jedním z nich je Karol, kterého už zná. "Tak čo, kamarát, ako sa ti páči v cudzine?" poplácal ho kamarádsky Karol po zádech a ostatní vzápětí propukli v hurónský smích. Milošovi to moc vtipné nepřipadlo. Skutečný důvod smíchu byl vysvětlen až při večeři v jídelně. "Ako sa voláš?" zeptala se tlustá 30 [pageend32]vychovatelka. "Zapletal." Opět výbuch smíchu. "Čo sa smejete, chalani? Dajte mu to dole. Predsa nikto nemôže zato, kde sa narodil." Jeden ze starších studentů Milošovi konečné odlepil ze zad papír a položil mu jej na talíř. "Čecha do mecha a mech do Dunaja." "Mám ti to preložiť - Pepíííku?" zeptal se jiný mazák, papír zmačkal a strčil ho Milošovi za límec. Ten svoji první večeři nedojedl. "Už zase plačeš?" přivítal ho na pokoji Karol a dodal: "Kufor som ti hodil hore. Dole budem spať ja." Miloš si uvědomil, že jediný Slovák, kterého zatím trochu zná, ho začíná utiskovat. "Postel jsem si obsadil první a na palandě spát nebudu!" začal se Miloš bránit nejen Karolovi, ale i ostatním spolubydlícím, kteří se varovně vztyčili ze svých postelí. Karol však byl ostřílený internátník. "Tak spi na zemi. Ja som starší. A ešte niečo ti poviem: priveľa nevyskakuj, lebo schytáš. Si Čech a budeš tancovať tak, ako ti budeme hrať." Miloš zatnul pěsti, ale musel by jich mít pětkrát tolik, aby stačil na přesilu, která stála před jeho postelí. A tak nezbývalo, než se uklidit nahoru na palandu. Přestože ještě nebyla večerka, přetáhl si přikrývku přes hlavu a snažil se usnout. Před očima se mu v rychlém sledu střídaly dojmy z posledních hodin: mávající máma na vlašimském nádraží, nacpaný rychlík z Prahy do Vrútek, seznámení s Karolem... Najednou mu došlo, že to byl právě Karof, kdo mu přilepil na záda potupný papír a zesměšnil ho tak před všemi hned první den. Miloš Karola nenáviděl! Ráno vstal dříve než ostatní, na snídani i ve třídě byl první. Úvodní den školního roku proběhl pokračováním slovenského odporu proti vetřelci z Čech, ale Miloš si pomalu zvykal, a tak den přežil. Odpoledne vyšel do města na nákupy. Zubní pastu a toaletní papír koupil v drogerii, pro dopisní papíry, sešity a další školní pomůcky zašel do papírnictvi. Prvního září tam byla pochopitelně pořádná fronta, a tak byl rád, když se po dvaceti minutách konečně dostal k pultu. "Dobrý den. Já bych chtěl dopisní papíry, tři linkované sešity A4 a dva čtverečkované..." Svoji objednávku ani nedokončil a tlustá prodavačka se rozkřičela: "Choď si to kúpiť do Prahy. My máme tovar len pre Slovákov! To je neuveriteľné, ako sa ti Češi rozťahajú..." Miloš stál u pultu chvíli s pootevřenými ústy, ale za okamžik jej další kupující odstrčil, a tak pomalu se slzami v očích z obchodu odcházel. Koutkem oka zahlédl vzadu ve frontě zamračeného Karola a uvědomil si, že jeho včerejší varování je tvrdá realita. Couravě se vracel do internátu. Až nyní si všiml hesla nad vchodem: "Socializmus - šťastná budúcnosť Čechov a Slovákov". Protože byl Miloš sám na pokoji, pustil se do prvního dopisu mámě. "Milá maminko, nezlob se, že ti píšu na toaletním papíru, ale dopisní papír v papírnictví neměli a sešity dostaneme až zítra. Moc se mi tady zatím nelíbí. Slováci mě nemají rádi a já nemám rád je. Zatím ani jednoho..." Do pokoje vstoupil Karol a podával Milošovi tři linkované sešity A4 tři čtverečkované i dopisní papíry. "Stálo to dvacaťpäť korún, ale keď nemáš drobné, tak sa netreba ponáhľať. A už sa na mňa nehnevaj, veď všetci Slováci nie sú takí somári ako tá baba." Miloš zmačkal nedopsaný dopis mámě a svému prvnímu slovenskému kámošovi řekl: "Ďakujem." 31 [pageend33]Rozpad federace a restituce Když Mečiar prosazoval osamocení Slovenska, staral se jako dobrý hospodář, aby z toho co nejvíce trhl. Tak chtěl i za vlajku miliardy. Ovšem tento nesmysl mu neprošel. Ale nepamatoval ani on ani ostatní, co upravovali rozdělení zákony, že nastanou komplikace, třeba v restitučních právech. Dříve plně oprávněni Slováci měli původně nároky na vydání věcí, které podléhaly zákonům 87/91 a 229/91. Vždyť měli nejen občanství (tehdy jednotné),ale i pobyt na Slovensku či v Čechách se uznával za plnoprávný, uzavíraly se dohody. Většinou už se staly platnými až na ty, které spadají pod zákon 229/91 - zemědělské pozemky. Tam je třeba schválení dohody Pozemkovým úřadem a to se většinou do 31.12. 1992 nestihlo. A už se důsledky projevují v praksi.PÚ dohody pozastavují, když restituent má trvalý pobyt ve státě cizím, než kde leží pozemek. Asi se to bude novelizovat, čemuž by nasvědčoval jeden ze závěrů setkání prezidentů Kováče a Havla ze 17.11.1993, kde bylo konstatováno, že se oba "pokusí", aby navzájem občané jednoho státu ve státě druhém nebyli považováni za cizince. Ale ten pokus nemusí vyjít ani v ČR. Víme, že Klausova vláda není restitucím nakloněna, vždyť pak by nebylo logické, aby problematika pobytu nebyla řešena současně i pro obyvatele států jiných, než právě Slovenské republiky. Dr. Zdeněk Sušil 20 let galerie Krause Člověk tohoto století si zvykl pracovat za peníze, vždyť bez nich ani kuře nehrabe, říká se. Čím to tedy, že v exilu pravidelně vycházely knihy, noviny a časopisy, že tu několik nadšenců věnovalo své síly, svůj čas a vědomosti činnosti nehorované či dokonce prodělečné, a čím to, že právě tato činnost tak často přerostla v životní poslání?Oskar Krause, sám poinvazní exulant, zakladatel Galerie v Pfäffikonu u Curychu na to dává odpověď: "Na těžké chvíle doma se nesmí zapomenout. Naopak, i tady je třeba varovat, dělat cokoli, co by režim doma oslabilo, zostudilo... Proto jsem se spojil s lidmi podobně myslícími... a navazoval kontakty se stejnými nadšenci..." V listopadu 93 oslavila GALERIE KRAUSE 20 let svého trvání. Katalog, který vyšel u této příležitosti, nezahrnuje ovšem v plné míře, jen napovídá, co všechno se zde za dobu dvou desetiletí podařilo uspořádat. Bylo to na 200 výstav, na nichž se veřejnosti představilo přes dvě stě umělců. Krom toho na půdě galerie vystavovali pronásledovaní umělci východního bloku, jejichž díla byla do Švýcarska transportována často nejednoduchým způsobem. Na setkáních a besedách s básníky, spisovateli a novináři se objevovali disidenti a osobnosti jako Rafael Kubelik, Alexander Solženicyn a řada dalších. V galerii byly pravidelně vystavovány a prodávány české knihy a také rozesílány do celého světa Jako dobře časovaná bomba reagovala Galerie Krause na různé politické události, ať už jimi bylo výročí okupace u nás - tehdy vydala kalendář s reprodukcemi prací J.Kristoforiho a příspěvky V.Havla, L.Vaculíka a dalších - anebo kupříkladu výročí Charty 77. 32 [pageend34]O čem katalog mlčí, je práce manželů Krausových, která stojí jaksi v pozadí dění. Poděkoval jim za ni v zasvěceném proslovu a s přípitkem, jak tomu má být, Dr.lvan Hlobil. Že to nebyla práce malá a zanedbatelná o tom svědčí i štvavé články, výhružné dopisy a útoky, které byly na osobu O.Krause z bývalého komunistického Československa nejednou podniknuty. Na výroční vernisáži letošního listopadu se sešli nejen umělci, čeští malíři a výtvarníci, kterým se zde před 20 lety dostala často první příležitost představit své práce, ale řada osobností z kulturní a politické scény. Přišli příznivci Galerie i řadoví návštěvníci a prostorem nevelké místnosti byly brzy plná hlava na hlavě. Ostatně, je v tom něco symbolického, že práce umělců, hledajících znovu svoji stabilitu otřesenou rokem 68... všechny ty obrazy a plastiky zabývající se vzpomínkou na domov, ztvárněním pocitů jako je ponížení a utrpení, a boj za prostá lidská práva, našly své útočiště právě tady, ve sklepních prostorách, vyvolávajících i doslovně pocit undergroundu. Návštěvníci měli příležitost znovu si připomenout jména J.Kristoforiho, J.Koláře, K.Šťastného, Zd.Roudnického a K.Lišky - motivy Prahy patřily k tématům věčným a nejkrásnějším. A ovšem, jemné kresby H.Aesbacherové, doplněné obyčejně i několika verši a - jakoby ne docela z tohoto světa naplněná smutkem a kouzlem, mystické obrazy L.Radové. Jmen, která by si zasloužila připomenout, je samozřejmě víc, ale než o nich číst, bylo by jistě daleko lepší podívat se do Galerie v Pfäffikonu osobně. Návštěva Galerie Krause byla a bude vždy něčím svátečním. Příležitostí k duševnímu osvěžení a hlubšímu zamyšlení. B.Kubešová Hnutí Čechů a Slováků okradených komunistickým režimem Vážení poslanci Parlamentu České republiky, před měsícem jsem Vám zaslal rezoluci, kterou přijalo Lidové shromáždění 21.srpna 1993 v motelu Halda v blízkosti bývalého koncentračního tábora Bytiz u Příbrami. V této rezoluci jsme Vás žádali o novelizaci restitučních zákonů 87/91 Sb., 229/91 Sb., 403/91 Sb. a o uvedení do souladu s Listinou Lidských práv a svobod. Nyní Vám předkládám důvody, jež nás vedly ke zmíněné rezoluci. Patříme k části národa České republiky, která byla obětí, a je stále černým svědomím komunistického režimu. Mnoho nechybí, abychom byli černým svědomím i tohoto režimu. Naše rozsudky o vině byly zrušeny dle zákona č. 119/90 Sb. k datu, kdy byly vydány a současně byla zrušena všechna rozhodnutí o zabavení našich majetků, rovněž k datu, kdy byla vydána. To znamená, že jsme nikdy nepřestali být zákonnými vlastníky našich majetků, které byly zcizeny. Důkaz - § 2, odst. 1, pism. d, zák.č. 119/90 Sb. a dále pak § 1, odst. 1, pism. d + e, zák. č. 198/93 Sb. Každý, kdo byl komunistickým režimem nespravedlivě postižen, tedy okraden, si zaslouží účast a morální zadostiučinění. To praví § 4 zák. č. 198/93 Sb. Což znamená minimálně bezpodmínečné navrácení ukradeného majetku, který byl získán nelegálně v 33 [pageend35]době nesvobody, a to v důsledku trestních činů předešlého režimu, citovaných § 1, ödst. 1, písm. d + e, zák. č. 198/93 Sb. Z uvedeného tedy vyplývá, že povinností a slušností je vrátit všechen a všem majetek, dotčený zák. č. 119/90 Sb. Tato povinnost je obsažena v článku 10, ústavy ČR, kde se praví mimo jiné, že ratifikované mezinárodní dohody o Lidských právech jsou bezprostředně závazné a mají přednost před zákonem. Toto je pro většinu zemí této planety samozřejmostí. To by mělo platit i v ČR; nikoliv tvrdit, že když lup převedl otec na syna, že na to již okradená oběť nemá právo. 40 - 50 tisíc zákonů si vydali komunisté do sametu na svou ochranu. Zákon 87/91 Sb byl vydán již po sametu, ale ten ve svých některých ustanoveních chrání většinou ty, co jsou označeni parlamentem ČR jako původci 40ti let nesvobody a příslušníky strany zločinné a zavrženíhodné. V ústavě ČR a v ratifikovaných dohodách o Lidských právech se praví, že lidé jsou si rovni v právech a důstojnosti, a dále se praví, že základní práva a svobody se zaručují všem bez rozdílu pohlaví, rasy, pleti, jazyka, víry, politického či jiného smýšlení, národního či sociálního původu, příslušnosti k národnostní nebo etnické menšině, majetku, rodu nebo jiného postavení. Z toho vyplývá, že občané ČR, žijící přechodně či trvale a pracující mimo ČR, mají mít stejná práva jako občané pracující a žijící v Praze. Postsametový zákon 87/91 Sb. ve svých § 3, 14 a 19 je ve zřejmém rozporu, protože diskriminuje ty občany, co pracují a bydlí mimo ČR, a upírá jim právo vlastnické, které jim zákon předešlý č. 119/90 Sb. právě přiznal. Přitom ústava ČR zajišťuje svobodu pohybu a základní práva a svobody se zaručují všem a jak je uvedeno v článku 42, odst. 3 Listiny základních práv a svobod, tak tato je přiznává bez ohledu na státní občanství. Vědomé převádění tohoto majetku, který byl získán nelegálně, neboli trestním činem, či převedení z nedbalosti, se může považovat za trestní čin podílnictví podle § 251 - 2 tr zák. Kdo většinou získal majetek zabavený - konfiškát? Každý ví, že to byl většinou žold za prokázané služby. Pro koho tedy ČR riskuje národní, morální a fyzické škody? Apeluji na Vás a věřím, že mi pomůžete, že dáme dohromady nejméně 41 poslanců k podání návrhu k ústavnímu soudu a že získáme i pana prezidenta. Děkuji Vám všem, kteří podpoříte tuto myšlenku a zašlete mně svoje vyjádření na naši adresu. Za H - 21 předseda Váda v Šroub Poštovní adresa : H - 21, Příbram 3/454, PSČ 261 01 Bankovní spojení: Česká spořitelna v Příbrami směr. kód 0800 - účet H- 21, č 185856 - 218 LIHN0ČNÍ KONCERT u Pfeffingen V chrámu sv. Martina v Pfeffingen ( kantón Basel )budou dne 25. prosinec v 10 hod provedena dvě díla Františka Xavera BrixiMissa pasloralis in D “ a “ Pastures”. Skladby nastudoval p. Othmar Lcnhcrr s orchestrem, sborem a sólisty “ Munehcnslcin “ 34 [pageend36]28. říjen jako státní svátek Narodila jsem se několik málo let po první světové válce. 28.říjen bylo téma ještě zcela živé v rozhovorech dospělých, ač byli, jak jsem si později uvědomila, různého politického zaměření. Vzpomínali vždy znovu, jak šla, náhle jako blesk, od úst k ústům zpráva: MÁME REPUBLIKU! Noviny, tehdy jediný sdělovací prostředek, to nestihly. V spontánní radosti se lidé shromažďovali, jásali, naslouchali slavnostním řečníkům Především a nadevše tu byla jistota: Naše česká řeč se rázem stala rovnocennou, skutečným státním jazykem. Po staletích jsme se zbavili pocitu méněcennosti Národ, který po desetiletí hltal obrozeneckou literaturu, postavil si dvakrát národní, nezávislé divadlo, prožíval bezpochyby tento den jako pevný, nezaměnitelný bod. Na tom nic nemění všechny těžkosti a zmatky budoucího času, které jsme, ať zaviněné nebo vlivem cizího násilí, zažili. ČSR byla po stránce sociální i v poměru k menšinám na svou dobu státem velmi pokrokovým. Nelze ji měřit dnešními hledisky. Přesto mnohé evropské menšiny ve velkých, vyvinutých, zámožných státech dodnes nedosáhly srovnatelného postavení. Jistěže by se byla za příznivých okolností vyvíjela po všech stránkách dále. Pocházím z kraje, kde žilo smíšené české a německé obyvatelstvo, měla jsem dvě německé tetičky. Nepamatuji se ale na nějaké národnostní různice ani v rodině, ani ve vsi. Zejména Praha hostila od poloviny 30.let desetitisíce emigrantů, z toho nemálo Němců. Přestěhovali jsme se později do Prahy a náš byt byl mnohým dočasným útulkem. Mimochodem: ještě císařské Německo byl první stát, který uznal Československou republiku. Problémy, zakotvené již ve versaillské smlouvě, zbídačily a ponížily Německo natolik, že hitlerovské fašistické hnutí mělo živnou půdu. V jeho područí jsme prožili hrůzný čas. Prohraná válka umožnila odsun Němců z našeho území. Ani jejich, ani náš celý národ není zodpovědný za vzájemná utrpení. Je na čase, abychom se znovu stali dobrými sousedy. Známe málo jejich kulturu. - Věnujme ji více pozornosti. O naši vlastní svébytnost budeme však muset pečovat nadále a provždy. Neidealizujme, ale opatrujme dědictví lásky k rodné řeči a zemi! Nedejme se zmást současnými proudy, které všechno rozpitvávají, zpřevrátí, znechutí, aby dosáhly publicity. Naši věci to neprospívá. Hleďme si poctivě svého, chceme-li zaujmout čestné místo mezi národy a státy. M. Schmidová 35 [pageend37]DOPIS ROZHNĚVANÉHO ŠVÝCARA Chtěl bych jednou vyjádřit své rozhořčení nad naší rozhlasovou a televizní politikou. Nedávno provedl ředitel televize Schellenberg osobní změny programovývh vedoucích. Přitom byli - jak by to mohlo být jinak - posíleny levé vedoucí pozice. Všichni noví šéfové jsou bud sociální demokraté anebo zelení a to v zemi, kde je zřetelná většina doprava orientovaných občanů. My se na tyto změny díváme, naříkáme a nadáváme, ale nejsme schopni tomuto nešvaru zabránit. Musím se ptát: pravičáci, kde jste byli, když se obsazovala rozhodující m ísta vedoucích v radiu a televizi ? Podívejme se na programy: není skoro večera, aby se v televizi nehrozilo revolvery anebo puškami, aby se nestřílelo a nezabíjelo. Stále se uvádčjí krimi, horory a brutální filmy, dokonce už po léta běží cele krimi-seriály. Pak se s hrůzou dočítáme v novinách o spáchaných vraždách a rozčilujeme se nad tím. A večer pak spěcháme domů, abychom nezmeškali kriminální film s jeho vraždami.... Často se naše media vychloubají svými kulturními pořady. A když pak jednou za čas dojde k tomu, že je vysílán klasický koncert nebo opera, pak se to dčje v době, kdy milovník té nádherné hudby bud pracuje anebo už jde spál. Televize a radio nemají být jen nástroje levné zábavy, ale také nástroje poučení, vzdělávání a také toho, aby člověku byly přiblíženy zázraky stvoření. Občané a občanky s vyšší úrovní vzdělání nemají dnes jinou možnost než přepojil se na zahraniční stanice. Nemohu se zbavil dojmu, že tu vůbec není zájem zařadil do programu něco pro skutečné ctitele vážné hudby. Vzniká tak dojem, že tvůrci programů pocházejí z doby anliautorilativní výchovy a roku 1968. Jsou zde přece tisíce aktivních hudebníků - pěvecké sbory, lidové orchestry, žáci konservatoří, kteří pěstují a milují klasickou hudbu a mají stejný nárok na takové vysílání, které odpovídá jejich zálibě - stejně jako ti, kdo patří k oné program určující většině. Připadá mi, jako bychom my “ Bürgerliche " s naší trvalou , ale bezúspěšnou kritikou a svými stálými požadavky naráželi na zed, kterou postavila levice. Bylo by na čase jít na kořen zla a vyměnil levé vedoucí za pravé- jestli už není pozdě ! Oscar Eberli - Karlen, Curych Václav Černý na Dobříši Karel Pecka Dne 4.listopadu uspořádala Obec spisovatelů na Dobříši seminář o velké osobnosti české kultury Václavu Černému (1905 - 1987), který svým přínosem poznamenával vývoj literatury během téměř celého století. Konference se pokoušela zhodnotit působnost Václava Černého pro dnešní dobu, která trpí rozkolísaností a někdy i popíráním základních uměleckých a mravních kritérií. Za účasti téměř čtyř desítek literárních teoretiků, kritiků a spisovatelů obsáhlo dvacet referátů rozsáhlý oblouk od vědeckých rozborů a úvah až po osobní vzpomínky a reminiscence pamětníků. Význam Černého díla přesáhl naše poměry a významně zapůsobil v evropském kontextu zvláště v oborech romanistiky a hispanistiky. V tomto směru je Černého význam badatelský a objevitelský zcela jednoznačný a nepopiratelný. Pokud se ovšem týče našich vnitřních poměrů, osobité niterné uzpůsobení a nekompromisní postoje Václava Černého přitahovaly jako hromosvod mnohou kritiku. Černý se střetům s odpůrci nevyhýbal, naopak. Tento v osobitém styku jemný gentleman se proměnil v drakobijce, jakmile vzal do ruky polemické pero. Snad nejdiskutovanějším výsekem z rozsáhlého a mnohovrstevnatého Černého díla jsou jeho paměti, a zvláště pak jejich poslední díl (ve vydání u Škvoreckých jsou to 36 [pageend38]paměti IV., u nás v Atlantisu III.) Týkají se poválečného období, zachycující události, které vedly k únorovému puči a následujícímu stalinskému teroru, a v této části je autorovo hodnocení a odsudky doby a postav v ní někdy zdrcující. Černý opovrhoval malostí a švejkovský oportunismus se mu hnusil jak v politice, tak ve sférách vědy a umění. Tady neuznává omluvu a mnohdy, stržen vášnivostí, nevyhne se vyjádření tvrdšímu až nenávistnému. Je tomu tak proto, že nejen svým vlastním životem a neúhybným charakterem nejvyšší mravní kritéria naplňoval, ale i proto, že svou podstatou byl básníkem a básnické licence se nevzdával. Není divu, že z hejna, do něhož metal těžké kalibry, zaznělo občas žalostné zakejhání. Tento vědec evropského formátu a mimořádný znalec intelektuální roviny Západu zůstal přese vše především českým patriotem, vlastencem ryzího ražení, který nikdy nezapochyboval o základních hodnotách české kultury a jejím širším, hranice přesahujícím významu. Pro něho však jen to nejlepší české bylo dost dobré, byl milencem českosti tak náročným a s tak přísnými měřítky, že jeho zaujatost nemá obdoby. Z těchto zdrojů pramení Černého averze k projevům a postojům čecháčkovství (nikdy však ne češství), jeho nekompromisní portréty postav a postaviček naší nedávné minulosti až do té karikatury Do jisté míry jsou spřízněny s kresbami Goyových Los caprichos, s jeho metodou, jak zvýrazněným detailem ohavnosti postihnout celkovou obludnost poměrů. Z Goyových kreseb vane čirá vlčí zášť, není tam stopa pocitu, porozumění. Černého sžíravými soudy však průběžně prosvítá otázka: Jak je taková perverzita vůbec možná? Jak a kam to poklesli? Toto je opět typická reakce zhrzeného milence, jehož idol není schopen dosáhnout oné výsostné úrovně, která mu byla bez přiznání polehčujících okolnosti autorem přiřčena a přidělena jako úkol. Černý je olbřímí postavou naší kultury, je vzorem mravní velikosti a integrity osobnosti pro budoucnost. Je mnohostěnný a kotví na cestě kultury jako těžký menhir. Je možné po něm vrhnout i hrst bláta, ale vyvrátit ho a odvalit z cesty je nemyslitelné. V poslední etapě nás opustila trojice mužů, kteří ještě náleželi k oné hvězdné plejádě tvůrců a myslitelů, kteří se podíleli na výstavbě tvrze naší duchovní velikosti: Jan Patočka, Bedřich Fučík a Václav Černý, tři poslední zástupci horizontu českého evropanství. Vyvstává otázka, zda se naše současné společenství vzchopí k úkolu vydat ze svého středu důstojné pokračovatele. Kresba M.Bartáka z kalendáře na rok 1994. Kalendáře ve dvou velikostech za Fr. 10.-- a 15.--jsou k dostání u Milana Cimburka. 37 [pageend39]Češi a Čecháčkové Václav Černý: Paměti III (1945 - 1972), naklad. Atlantis v Brně 1992, 672 stran, 120.- Kč. (Str. 285 - 289, kráceno). (Publishers 68: V. Černý: Paměti IV, str. 336 - 341). ... Už od těchhle obecných příčin demoralizace ěeského intelektuála možno přejít k jejím důvodům zvláštním, místním a českým. Neboť již lidovost sociálního původu českého vzdělance, anebo i jen náležitá, blahodárná a nutná lidovost jeho zaměření a sympatií, znamenala pravidelně nebezpečí omezeného rozhledu a obzorů, zmenšení kulturního formátu. Zaměřit se na lid znamené i omezit se na lid a připodobnit se mu. Co se jen T.G.Masaryk a F.X.Šalda navolali po evropanství, po zevropštění našeho vzdělance! Proto by ještě mohl zůstat lidovým! Nadarmo. Jeho pravidlem a průměrem zůstalo čecháčkovství, a někdy, právě v nevlídném vztahu k našim velikým lidem, čnějícím nad průměr, se náš národní život podobal spiknutí podprůměmosti. Spiknutí prostřednosti proti všemu nadprůměrnému je sice společným jevem všech národů malých, ale v našem bylo vždy mocně potencováno tou "lidovostí" našeho vzdělance, a tím bylo vždy nebezpečnější než jinde, vedle Čecha se vždy u nás plazil a na Čecha číhal Čecháček. Čemu říkám čecháčkovství? ... Říkám tak neuvěřitelné směsi intelektuální nedochůdnosti a mravní či charakterové slabosti, se kterou je možné se na světě setkat pouze v Čechách. ... Intelektuální nedochůdnost - může být různá - myslím zde nedovzdělanost omezeně zakrnělou úzkým domácím obzorem, ale cítící se při tom drze na výši jakýchkoliv světových a vůdčích úkolů, neboť je osobivá, závistivá a ctižádostivá. Ponech ji svobodné bezpečí a zvůli: stačí domýšlivě mentorovat celý svět. Okřikni ji a zastraš: zmalomyslní na svoje pravé a náležité nedoucké poměry, skrčenecky zlokajští, začne se vluzovat a přitírat. je ochotna přijmout stanoviska i názor druhého, ba prosí o ně. neboť ji svoboda přemýšlení tíží, trpí komplexem své mentální chudoby, za svou ochotu sloužit a lokajovat chce však dostat zaplaceno, má přece právo na spropitné. Mravní slabostí rozumím přesný charakterový protějšek intelektuální nedochůdnosti. stránka intelektuální i mravní se tu prolínají a násobí: tedy charakter náchylný k poddanství, ustrašenost a zastrašitelnost. rozbažené nicméně po možnostech drzosti, lačnost úspěchu a prospěchu, maskovanou bázlivou přičinlivostí. lživou a počítavou pokoru, která je jen maskou zastrašeného, ale číhavého a zrádného egoismu. a je naprosto prázdna veškerých pohnutek a pocitů náboženských, skutečná a pravá pokora je vždy původu náboženského, je pokorou před Bohem. Čecháčkovství není konstantní složkou národního psychismu odjakživa, nevěřím na neproměnné "národní duše", je historickou akvizicí a úhonou, a čeho národ historicky nabyl, z toho lze dějinami a převýchovou i vyrůst. Narůstá v nás pravděpodobně už od Bílé Hory a jako důsledek násilného sociálního převrstvení českého národa, přišli jsme o domorodou velikou i malou šlechtu, třídu u nás sic dobrodružně nezodpovědnou a politicky často hazardérskou, ale sebevědomou až po samou pýchu, nepodajnou až po bojovnou vzpurnost, skutečnou páteř národního kolektivu. ...Buď jak buď, devatenácté století zná u nás Čecháčka již plně vyvinutého. ... To je obecné zjištění, truchlivá zákonitost a smutná perspektiva (na jak dlouho ještě?) našich dějin: pokaždé, když tento národ zažije úder, který jej přiomráčí, protáhne-li se pak stav jeho deprese na určitou dobu, kterou by bez citelné mravní úhony dokázal snést národ jiný, byť i ne větší, zakřepčí na národním hřbitově svůj radostný kankán Čecháček, ujme se otěží, zařídí se k vládě tam, kde byl potlačen, pozavírán, vyhnán, pozutínám český charakter. Nabízím zkoušku z poslední doby, bijící do očí svou prúkazností: vezměte hrst poúnorových kulturních velikánů, právě těch, kteří srostli se skutečností našeho národního krachu na sám jeho symbol, a uvědomte se je jako figury protektorátní! Co poúnorový velikán, to protekrorátní zalezlík a opatmický vyčkavač, jména Štoll, Mukařovský, Řezáč. Drda, Pujmanová derou se sama na jazyk: s hodinou Mnichova se tiše tichounce vypařili z českého veřejného života, nezvěstní, neviditelní, rozlezlí po úkrytech, odkud bylo tak napínavé sledovat, jak se kutálejí hlavy skutečných bojovníků! Po sedm let okupace a války je ani na okamžik nikdo z odboje nepocítil po svém boku. ... Načež se uvázali v dědicví bojovníků a počali se ohánět jejich jmény, neboť také to je odjakživa konstitutivním rysem Čecháčka a jednou z jeho nestydatých dovedností: ví, kterak na vlastní tělo přetahovat pokrývku z mrtvých! Vlastní ho nehřeje a dovede olupovat i mrtvoly. V přítomném Čecháčkově impériu jsou dvě věci osudně významné a obě slibují přímo úděsnou dlouhodobost jeho dominance: strašlivý úbytek sil na straně české charaktemosti a splývání čecháčkovství s oficiálně instalovaným principem politické a státní moci. Válečný odboj stál náš národ příliš mnoho charakterních lidí, než aby to nebylo znát, kdo měl charakter, šel do boje a oběti na lidech byly nesčetné. A od února navázal na tento úbytek charakterní krve úbytek další, živá krev uprchlíků, odtékající do ciziny. Snad to není vždy krev nejstatečnější, ale rozhodně kdo prchá, to nejsou mezi námi ti nejméně talentovaní a nejméně schopní, a to je nesmírně neblahé. Ta pekelná drenáž trvá už příliš dlouho, pomalu již půl století: od 1939 do 1945 ti stateční, od té doby ti dosud nadaní a schopní, a na straně druhé, jestliže v dějinách Čecháček dosud vždy za odměnu 38 [pageend40]pouze sloužil, neboť je rozený slouha. tentokrát slouží, ale zároveň i vládne silou totožnosti svého sociálně mravního typu se samotným smyslem společenského řádu. Tento řád je "lidový", a třebaže je jeho lidovost pouhou politickéá šalbou a pojmovým úskokem, je chytrý dost, aby ve své lidovosti vyhradil ve svém zájmu místo i lidovosti čecháčkovské, její nedovzdělanosti a mravní bezpáteřnosti. Vždy, absolutně vždy hleděly totalitní režimy získat lidskou hloupost a lidské sprosťáctví na svou stranu. V jejich řádu se hlupáci nemají čeho bát a nemohou nic tratit. Silné povahy jsou v nich přirozeně eliminovány násilnou a nenávistnou brutalitou davu, povahy prostřední přinuceny k povolné využitelnosti, povahy slabé rychle přesvědčeny, že na osobní existenci nemají právo a osobnost je vlastně omylem. Také nikdy dosud v našich dějinách nebyla formátem českého světa obrovitější mrňavost než dnes. Budoucnost češství vidím velmi černě, Čechové v moci Čecháčků nemají leč zlé vyhlídky, a čím dál tím horší, jestliže se vláda Čecháčků protáhne. Jak ze sebe Čecháčka setřesou? ... Čecha čeká nesmírný úkol přehodnotit v sobě celé devatenácté století, světa i svoje vlastní. Dovede ze sebe český kulturní člověk vymýtit valnou část ideového a mravného dědictví stalinského učení? To za prvé. Dokáže zůstat lidovým, a přitom od základu v sobě proměnit svou dosavadní ideologii lidovosti a obsah svého už po víc než století zděděného pojmu lidu? A nadto pochopit ješté též, že být lidový znamená sice vždy zůstat .v lidem, pracovat vždy pro lid. ale nikoliv vždy nutně skrze lid. To za druhé. Bude. za třetí, dostatečně silný, aby v sobě i okolo sebe přemohl mravního Čecháčka, bezohledně ho potlačil a tvrdě zamezil jeho mocenské ambice? Ta představa potlačení není ani v nejmenším představou sankcí a trestu, myslit na tresty pro viníky je naprosto marné, nikdy jsem se jí neutěšoval. Mou představou je výhradně představa převýchovy či nové výchovy jak mozků, tak charakterů. Tedy procesu rozloženého na celé generace. A naději nutno tedy skládat jen v mládí, v úplně neznámé budoucí mládí nevím kterého budoucího pokolení. Tak to vidím nevesele, velmi vzdáleně, ale i velmi prostě. ... Jen ať můj kritik netvrdí, že moje stručná a spěšná analýza dnešního osudu češství je založena na stručné a spěšné zkušenosti, mám s češstvím delší a zevrubnější zkušenost, než může být jakýkoliv cizí a budoucí rozbor, po němž volám. K češství jsem po celý život choval vylekanou lásku, která nepoznala vteřinu oddechu. Proti čecháčkovství v něm jsem po celý život tolik bojoval a tolik se jím trápil, až jsem se jím utrápil. Napůl jsem se utrápil sám, napůl mne čecháčkové usmýkali. Vůbec si nestěžuji, kdo si těžkých věcí hledí, těžko mu bude. praví apoštol. Věděl jsem, co mne čeká. TŘI JIHOČEŠI VYSTAVUJÍ Romantická galerie “QUATTRO “ v Glattfelden ( kantón Curych) zve každoročně od ledna do března zahraniční umělce. Tentokrát zde budou vystavovat tři Jihočeši - Tomáš Proll, Jiří Ptáček a Jiří Řeřicha. Proll studoval na střední keramické škole v Bechyni, poté na Aklademii výtvarných umění a zůstal věrný keramice - vedle užité tvorby uplatnil keramiku i v architektuře. Ptáček a Řeřicha, rovněž absolventi akademie, jsou malíři a také pedagogové. Všichni absolvovali řadu domácích a zahraničních výstav. Jejich práce jsou mimo jiné součástí Alšovy Jihočeské galerie. Uměkči budou přítomni na vernisáži v neděli 9. ledna 94 v galerii Quattro, 8192 Glattfelden u Bulachu . Galerie se nalézá vedle Musea Gottfrieda Kellera, výstava potrvá do 6. března. F.J. Kreuz, Muttenz ČESKÉ JESLIČKY jsou vystavovány od 17. listopadu do 6. února 94 v Historickém museu mčsta Lucernu.Je to výběr lidových, historických i novodobých jesliček z České republiky, který připravilo Čs. sdružení přátel Betlemů z Hradce Králové.Zásluhu o instalování výstavy ve Švýcarsku má jak předseda sdružení Dr. Vladimír Vaclík, tak i švýcarské Češky Ivana Marti a Helena Malá, na švýcarské straně pak ředitel musea Dr.J. Brulisauer. Jak je doloženo v katalogu, má stavba jesliček v českých zemích dlouhou tradici. Prvé jesličky postavili Jezuité v roce 1560. Když pak císař Josef II zakázal vystavovat jesličky v kostelích, přenesl se tento zvyk do rodin a do lidové tvorby. Je příznačné, že vánoční mystérium bylo přeneseno - podobně jako v lidových písních - do domácího prostředí: vedle nezbytných palem a komety jsou zde figurky, které svým ustrojením i svou činností jsou ryze české. Doporučujeme všem milovníkům českého lidového umění, aby tuto pěkně instalovanou výstavu navštívili - ostatně sám Lucern a jeho hezké Historické museum ( otevřené denně 10- 12 a 14 - 17, v sobotu a neděli bez přestávky, v pondělí zavřeno ) stojí za návštěvu, i když jeho slavný dřevěný most stojí nyní v troskách. 39 [pageend41]ČESKOSLOVENSKÝ SPOLEK "Do mo v " v Ba s il e ji Vás srdečně zve na maškarní ples 1993 v sobotu 29. ledna 1994 v sále RHYPARK, Miilhauserstr. 17 v Basileji Od 20.00 hod. večer do 2 hod. ráno hraje k tanci orchestr Václava Kozla z Prahy Objednávky vstupenek a reservace stolů písemně nebo telefonicky u p. A.Hiippi, Im Lee 28, 4144 Arlesheim, tel. 061/7016852 'Fur^'V Raschentschlossene 056 419941 F Notieren Sie diese Tel.-Nr.i L Der telef. Antwortgeber I orientiert Sie laufend über \ günstige Ferienangebote, k Buchungen aller Reisen und F Auskünfte Uber 056 41 00 93 I Reisebüro 5212 Hausen České vánoční bohoslužby Štědrý den - 24.prosince 1993 - pátek Půlnoční mše Winterthur 21.00 hod v kapli u kostela sv. Ulrycha Seuzacherstr. 1 Zürich 23.00 hod v kryptě kostela Božsk.Srdce Aemtlerstr. 49 Slavnost Narození Páně - 25.prosince - sobota Solothurn 11.00 hod Spitalkirche Hl.Geist u mostu přes Aaru Bern 15.00 hod v kryptě u kostela bratra Klause - Segantinistr. 26 Rüti-Tann 17.30 hod. v kapli u katolického kostela Pak vánoční posezení v 1.poschodí Svátek Svaté Rodiny Ježíše, Marie a Josefa - 26.prosince- neděle Aarau 9.00 hod v sále pod kostelem sv.Petra a Pavla Luzern 11.15 hod v kryptě kostela sv.Karla u Ka- rlisbrücke (Spitalstr.) Zürich 19.00 hod jako obvykle Památka sv. Silvestra - 31.prosince - pátek Zürich 17.00 hod. děkovná bohoslužba Winterthur 19.00 hod. děkujeme za rok dohasínající a zahájíme Nový rok 1994 Slavnost Matky Boží Panny Marie - 1.ledna 1994 - sobota Zürich 19.00 hod zahájíme Nový rok Světový den modliteb za mír Slavnost sv.Tří králů - 2.ledna - neděle Rüti-Tann v 9.15 hod. jako obvykle Zürich 19.00 hod. jako obvykle 19. - 26. února 1994 kat . misie organisuje lyžařský tábor pro školní mládež v Berner Oberland. Ski- und Ferienhaus "Haltengraben" in Habkern, 7 km severně od Interlaken. Ubytování v 6-ti lůžkových pokojích Zájemci hlaste se na tel.: 01/2415025 (O.Šimčík) 40 [pageend42]TŘI VZPOMÍNKY Ať se bráním jak chci, neubráním se: když přijdou vánoce, přepadají mne všelijaké vzpomínky, především ovšem sentimentální. A jak zkušenost ukazuje, jediná cesta jak se jich zbavit spočívá v tom, že se našeptají do viklovské vrby anebo sdělí ochotnýma posluchačům. Nemaje po nice ani prvou ani druhou možnost, rozhodl jsem se vrhnout je na papír, který, jak známo, všechno snese - i tu melancholii .Tu tedy jsou: Prvá vzpomínka mne zanáší do let, která se kdysi nazývala klackovská- byl jsem snad v sextě či septimě, tedy něco kolem šestnácti let. A odehrálo se to při štědrovečerní večeři. Je třeba uvést, že oba rodiče, původním povoláním kantoři, pocházeli z venkova. A jako by se domluvili, při štědrovečerní večeři vždy vzpomínali na to, jak u nich doma probíhal štědrý večer podle vesnických zvyků - jak pastýř troubil, co se jedlo, jaké byly dárky a zvyky. To se opakovalo každý rok a tak jsem se rozhodl, že tuto jednotvárnost přeruším. Když tatínek začal svoje obvyklé vyprávění, skočil jsem mu do řeči a vyprávěl známé historie sám. Teprve pak jsem si začal uvědomovat, že to tatínka mrzí, že to bylo ode mne hrubé - ale už bylo pozdě. Co bych dnes za to dal, abych mohl svá slova vzít zpět a znova si vyslechl to milé vyprávění ! Ještě jednou se mi podařilo pokazit rodinné vánoce - a nebylo to tak docela mojí vinou. Bylo to za války, pracoval jsem tehdy ve Zlíně a na neděle a svátky jsem dojížděl k rodičům, abych se zásobil prádlem a buchtami. Jenže těsně před vánocemi byl gestapem zatčen můj kolega a přítel a druhý den jsme se dozvěděli, že je mrtev.Byli jsme přesvědčeni, že byl při výslechu ubit, aby nemusel nic prozradit. Gestapo přivedlo k mrtvému jeho mladou manželku a ona v pochopitelném rozrušení jmenovala všechny jeho přátele. 21. prosince v 6 hodin ráno si pro mne gestapáci přišli s napřaženým revolverem - a pobyl jsem u nich až do konce války. Nikdy jsem se k této historii doma , po šťastném návratu, už nevracel- ale dovedu si představit , jak smutné to tenkrát byly svátky. Třetí vzpomínka je sice také sentimentální, ale s pozitivním vyzněním : byly to prvé vánoce v novém domově. Přišli jsme do Švýcar už 1. září onoho roku 68. Švýcaři nám tenkrát úžasně pomáhali : nejen že jsem mohl hned nastoupit do práce ve svém oboru, ale podnik nám pomohl nalézt byt a poskytl půjčku do nezbytného zařízení. Začínali jsme s jedním stolkem a dvěma židlemi, spali jsme na zemi a v kuchyni jsme měli dva hrnce. Po večerech jsem vyráběl další nábytek - díky spoluzaměstnancům jsem jej mohl doplnit levným starším nábytkem a dokonce i stařičkým televizorem. Zbyl mi dokonce čas na výrobu papírových ozdob na vánoční stromeček. Když se pak rodina u stromečku sešla- syn přijel po půlročním odloučení z Anglie - a byly rozdány malé dárky, sněžen kapr a vánočka, mohli jsme si říci, že už máme snad to nejhorší za sebou a žc můžeme s důvěrou hledět do budoucnosti . Pomohli nám tenkrát dobří lidé a svět byl ještě celkem v pořádku . Dá se to říct ještě dnes ? KL 41 [pageend43]ZE STARÉ VLASTI c,o Key SOKOL Zürich si Vás dovoluje pozvat na 23. REPRESENTAČNÍ PLES který se pořádá v sobotu 5.března 1994 ve velkém sále KONGRESSHAUS Zürich Claridenstrasse 5 (vchod K) Otevřeni sálu v 19.30 hodin Zahájeni va 20 00 hodin 22.00 hod Folklor předvede národni tance K tanci a poslechu hraje tanečni orchestr pana Vlast. Pelce Vstupné: Fr 40- Fr.20- studenti, učni a důchodci (s průkazem) Úbor: večerní společenský Upozorňujeme, že bez vstupenky, zajištěné předem, nemůže být nikdo do sálu vpuštěn ^Or ic 'T Informace: Vladimír F Svoboda, tel.: 01/ 391 72 04, Rudolf Fiala, teľ: 01/ 242 45 34. Prodám nový weekendový domek, zn FLORIDA, t.č. uskladněný v Českých Budějovicích (na paletách). Cena 14 000 Fr., tel 056 - 94 01 36 večer. Nová slovenská politická strana se nazývá Aliance demokratů Slovenska a jejím předsedou byl zvolen Milan Kňažko. Strana chce sdružovat podnikatele, finančníky a lékaře- s hlediska vyrovnaného rozpočtu to jistě není špatné. Na Slovensku je dvojnásobne vyššia spotreba destilátov než v Čechách - 14 litra 40 % alkoholu na osobu ročne. Tvrdý alkohol tvorí 55 % celkové sptreby alkoholu. Slovensko tak zaujíma prvé miesto pred NDR, Maďarskom a bývalú ČSFR. Telefonní volací číslo 0042 pro hovory ze zahraničí zůstane až do konce roku 1994 společné pro Českou i Slovenskou republiku. Zatím lze volat do všech míst na Slovensku podle původního federálního číslování. Pořadí obliby politiků na Slovensku se mění: na prvé místo postoupil prezident Kováč, který se profiluje jako dobrý a rozhodný státník Premier Mečiar klesl až na 5. místo. Slovenská koruna byla devalvována o 5 %, aby se omezil dovoz a schodek platební bilance. Oslav 28.října se na pražském hradě zúčastnili i hosté českého původu ze zahraničí. Švýcarsko zastupovali O.Černý a J.Nápravník. Druhý den se několik zahraničních Čechů sešlo k neformální schůzce, aby si promluvili o politické situaci doma. Podle zprávy kanadského Nového domova bylo dohodnuto iniciovat jakousi Radu českých krajanských organizací pro jednání s českou vládou a parlamentem. Jako mluvčí této skupiny byli určeni Dr.Kabeš z USA a Dr. Černý ze Ženevy, kteří se mají sejít k rozmluvě s ministrem zahraničí J. Zieleniecem. Český parlament schválil 7.prosince rozpočet na rok 1994. Rozpočet má být vyrovnaný a příjmy i výdaje mají činit 381,8 miliardy Kč. Největší položku (140 mia) předstvaují výdaje na sociální zabezpečení: tak např. důchody se zvýší asi o 10 až 15 %. Zvýší se všem také platy poslanců a ústavních činitelů : poslanci dostanou 16.000 Kč. Nejvyšší plat 38.500 bude mít předseda vlády - když se to přepočítá na franky, jsou to necelé dva tisíce. Přesto návrh na zvýšení nebyl na veřejnosti přijat příznivě, poněvadž vláda trvá dále na mzdovém stopu, který vyhlásila před půl rokem s odůvodněním, že je třeba bojovat proti inflaci. Aféry, aféry nemají konce. Deník Mladá fronta dnes'1 sepsal celkem 21 afér v politickém a hospodářském životě České republiky v roce 1993 a vyzývá čtenáře, aby pro sylvestrovské číslo vybrali tu nejpopulárnější. V soupise jsou uvedeny aféry pana Sládka, pan Koženého ( Harvardské fondy ), aféra rumová, Voršilského kláštera, poslanců coby 42 [pageend44]pašeráků, odposlouchávání telefonů a četné další. Výčet ovšem není úplný: nejnověji se např. prozradilo, že oblastní manager Občanské demokratické strany v Českých Budějovicích nabízel zprostředkování audience u předsedy vlády za 150.000 Kč, u nižších činitelů za obnosy přiměřeně nižší. Jak je vidět, zvyk “ všimného “ je stále pevně zakořeněn. Jako hlavní důvod, proč Češi žijící v cizině nemohou tam volit do českého parlamentu, uvádí členové vlády, že po dlouhém pobytu v cizině neznáme dobře domácí poměry. Nepomohl by tady kurs, jak nejlépe podplácet ?Tyto znalosti nám tady totiž nesporně chybí.. Chybí nám také zkušenosti, jak aféry potichu sprovodit ze světa - žádná z uvedených afér totiž dosud nebyla jasně dořešena, vše se elegantně zamete pod koberec, a ten už musí být zatraceně velký... ZE SVĚTA KULTURY Profesor Švejcar,odborník světového jména v oboru dětského lékařství, nemůže ve svých 90ti létech užívat zaslouženého odpočinku, protože má malý důchod. Na tuto ostudu upozornil spisovatel Klíma a dal tak podnět k nápravným akcím. Svůj příspěvek poslala i nejmenovaná matka ze Švýcar, které pan profesor zachránil syna. Profesor Václav Vojta, rovněž světoznámý pediatr českého původu, unikl malým poměrům ve staré vlasti tím, že od r. 68 působí v Mnichově. Jeho nové léčebné metody jsou dnes obecně uznávány. Rodná země se pokouší ocenit jej aspoň tím, že jeho portrét zařadila do televizního seriálu GEN- Galerie Elity Národa. Vlastní dům Brzy skutečností? Nabízíme Vám různé typy domů - 120 m2 - 170 m2 (5-6 pokojů) - zařízená kuchyně + koupelny - tapety, koberce, kachličky dle vlastního výběru - thermo fasáda - velmi krátká stavební lhůta (cca 14 dní). Bez: pozemku garáže poplatků Cena: 280 000 - 310 000 SFr. Tel.: 061/35 23 90 039/55 10 48 Fax: 039/55 10 48 Nebo: Miroslav Hrůza Gempenstr. 25 4043 Basel Hledám inteligentního kluka, Čecha nebo Slováka do 66 let, bez závazků, jako jsem sama. Za účelem trávení volného času: Divadlo, koncerty, plavání, dovolená a jiné. Foto vrátím. Luzern. Zn."Charakter" do adm. Zpr. 47/172 rozvedený, širších zájmů, hledá přítelkyni, která má ráda cestování, hudbu, sport. Foto vítáno. Zn. "SG" do adm. Zpr Vysokoškoláčka, štíhlá, se zájmy o přírodu, pěší túry, kulturně založená. Znalost cizích řečí (angličtina, němčina), dlouhodobý pobyt v cizině. Ráda bych se seznámila s charakterním mužem do 70 let ke společné cestě životem Zn "Život ve dvou je krásnější" do adm. Zpr. Hledám milou, štíhlou partnerku + 45 let, nad 165 cm, žijící delší dobu na Záp., se vztahem k přírodě, sportu a ČR. Zn. "Společná budoucnost v BRD" do adm. Zpr. Citlivá 70ti letá osamělá, příbuzné žádné ve vlasti, touží po seznámení s mužem k trvalému dopisování. Mluvím anglicky, slušně německy a norský. Zn. "Snad potká mě štěstí" do adm.Zpr. Hledá se - MUDr. Josef Urbánek z Brna. Hledá ho Milan Oškrdal. Zprávu do adm.Zpr. Husův sbor Čechů a Slováků v Curychu zve členy, přátele a celou ekumenickou veřejnost na vánoční štědrovečerní bohoslužby dne 24.prosince 1993. Začátek je ve 22.30 hodin večer. Rovněž zveme na ostatní shromáždění Husova sboru v "Lavaterhaus", jež se konají každou neděli v 18 hodin večer. Výbor Husova Sboru 43 [pageend45]Česko - švýcarská společnost nabízí k prodeji v komplexu Royal Residence Karlovy Vary u golfového hřiště v přírodě, velice lukrativní apartmány Informace - Tel: 077 51 51 50 nebo Impuls Investment s.r.o. Tel + Fax: 0042 17 298 96. reisebüro Milí přátelé, naši zákaznici, děkujeme Vám, že jste se na nás v minulém roce tak často s důvěrou obraceli a doufám, že jsme Vás nezklamali. S uspokojením zjišťujeme, že se počet našich zákazníků z českých a slovenských řad neustále rozrůstá a to svědčí samo o sobě, že naše moto: "Nejlepš! reklama je dobrá pověst" bylo voleno správně. Od 20.listopadu pracujeme v nové moderní kanceláři, přijďte se na nás podívat, budeme se těšit! Abychom však nepřišli pod vánoční stromeček s prázdnýma rukama - tedy naše novinka: Od 1.ledna 1994 platí u nás nové ceny letenek: Zürich - Praha - Zürich Fr. 355 - Fr. 10 Flughafentaxe Podmínka: alespoň jedna noc ze soboty na neděli, doba platnosti 1 měsíc, odlety možné denně, někdy i 2x. Musíte-li letět v týdnu, u nás dostanete letenku s platnosti min. 2 nocí max. 5 nocí za Fr. 450.- Náš největší hit! Nabízíme let Ženeva - Praha - Ženeva za neporazitelnou cenu Fr. 420 - Jednorázovou letenku ZH - Praha nebo obráceně Fr. 250 - Ženeva - Praha Fr. 260 - Musl být kombinovaná s vlakem !! Prosím upozorněte i své přátele a známé na tyto mimořádně výhodné ceny, mnozí to nevědí a to je škoda. Leden/únor Dom.Rep. 2 týdny all.inkl. Fr. 2290 - Cuba 2 týdny polop. Fr. 2090 - Leden/březen velká cesta po Číně 14 dnů Fr. 3990.- prodloužení Thajsko Fr. 760.- Mexiko do konce dubna každý týden, kombinace 1 týden Playa Carmel 1 týden Cozumel Přejem Vám i Vašim rodinám spokojené vánoce a úspěšný nový rok. Vaše Reissebüro C - Tours Reisebüro C-TOURS Eff i Märt M ä rip Iatz 5 8307 Effret i ko n 052 1 32 70 70 AUTODOPRAVA ČR - CH osob a nákladů (až do 1.6 t) rychle, spolehlivě, levně. Informace: 037 - 42 74 10. Reise - Versicherungen ČEKÁTE NÁVŠTĚVU Z DOMOVA I ODJINUD? Starosti s nemocí, event, úrazem Vás zbaví vhodná pojistka. Naše pojištovna pojištuje Vaše známé a příbuzné do 80 let. Převoz do místa bydliště, podle případu za doprovodu lékaře i přes 80 let. Frau LADA HÁJEK Wurmbuhlstrasse 2/30 8405 Winterthur tel. 052/ 232 47 87 nebo 052/ 232 65 60 PŘEKLADY českých listin do němčiny a naopak pečlivě a rychle provádí, ověřuje a opatří úředním ověřením soudní tlumočnice jazyka českého a německého lie.phil.I.Markéta KARASOVÁ Saumstr.54 8003 Zurich Tel.01/463 96 10 Pro krajany podstatná sleva! 44 [pageend46]ARENT AG PRÁVNICKÁ KANCELÁŘ levně poradí, pomůže a zastoupí při: rozvodových a rodinných řízeních dědických a majetkových záležitostech před švýc.úřady (Beschwerden) pojištovacích a nemocenských problémech vymáhání dluhů (Betreibung) právních probl. v samost. firmách přihlašování švýc. patentů zakládání společností (AG - Gründung) a jiných problémech a procesech ve švýcarském a čs. právu! ARENT AG Allg. Rechts und Unternehmensberatung Marktgasse 36, 3011 Bern, Tel. 031/ 3110522 a 3110770 PENSION MILAN, Zellermoosstr.75 A-5700 Zell am See - Rakousko Vás zve k levnému pobytu vč. českých specialit z naši kuchyně. Výlety do blízkých velehor s celoroč. lyžováním - Kaprun, Kitzsteinhorn, Krimmler Wasserfälle, Grossglockner, Badgastein, Salzburg, Salzkammergut, Innsbruck, Cortina. Volejte na Tel. 0043/6542/7113 Ověřený překlad z češtiny i slovenštiny do němčiny pro švýcarské a do češtiny pro české úřady a soudy i pro Vaši soukromou potřebu provede ihned JUDR Miloslav KOŘÍNEK Postfach 269, 8132 Egg/ZH Tel. 01/984 17 14 Zavolejte mne od 9-11 hod. a od 16-19 hod. kterýkoliv den SPECTRUM AG * cestování, lázeňské pobyty a dovolená v Čechách * Europa-Mitfahrzentrale: servisní služba pro spolucestující v autě. Info-telefon 156 7070 00 * odborné porady právní a podnikatelské * ukládání kapitálu v CH a FL * zprostředkování obchodních transakcí a partnerů * realizace prodeje i koupě nemovitostí a pozemků v Čechách * zprostředkování investic v celosvětovém měřítku GENERALAGENTUR, Dörflistrasse 10, CH-8057 Zürich, Tel. 0041-1-312 18 19, Fax 0041-1-312 18 33 [pageend47]zpravodaj Vydává: Svaz čs. spolků ve Švýcarsku Redakce: L.Křivánek, Allée des Chénes 1, CH- 1723 Marly Administrace, inserce: Zpravodaj, Postfach 12, CH-5233 Stilii Druckerei: Sazba, grafická úprava a tisk: Milan Cimburek, Badenerstrasse 698, CH-8048 Zürich Tel. 01/ 431 68 78, Fax 01/ 432 .95 92. PC Konto: Zpravodaj, 80-70357-1 Bank.. Konto: SKA, 8022 Zurich - Rathausplatz, ZPRAVODAJ, 634699-71. Podepsané články nemusí vždy vyjadřovat názor redakce. Nevyžádané rukopisy se nevracejí. AZB 8048 ZÜRICH PP / Journal CH - 8048 ZÜRICH Postretouren an: Administration ZPRAVODAJ Postfach 12, CH - 5233 STILLI Switzerland Časopis Čechů a Slováků ve Švýcarsku Čechov a Slovákov vo Švajčiarsku Zeitschrift der Tschechen und Slowaken in der Schweiz Monatszeitschrift / Vychází měsíčně Celoroční předplatné: ve Švýcarsku SFr.40.- v Evropě SFr.45.- zámoří (letecky) SFr.50.~ Ceny inserátů ve Zpravodaji: Celá strana 380.- 1/2 strany 190.- 1/3 strany 130.- 1/4 strany 100.- 1/6 strany 70.- 1/8 strany 55.- Malý oznamovatel: Za 1 řádek o šířce 40 písmen SFr. 7.- Zvláštní slevy: při opakování inserátů, oznámení o kulturních pořadech, seznámení. Inseráty zasílejte na adresu: Zpravodaj, Postfach 12, CH 5233 Stilli nejpozději do konce měsíce. 4 für Versicherungs-, Finanz- und Unternehmensberatung sowie Immobilienhandel und Vermittlung Telefon: 01 -932 32 22, Telefax: 01 -932 52 03 Kreuzplatz 20, 8008 Zürich (Schweiz) pojištění návštěv z čsfr či jiné země Jistě Vám přijde vhod možnost uzavřít výhodné pojištění na nemoc, úraz a úmrtí, event, převoz nemocného či zemřelého na náklady pojišfovny (i nad stáří 85 let). Pojištění od 0,22 šv. Fr. na osobu a den !!! ( [pageend48]