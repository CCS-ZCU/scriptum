Slovenské hlasy z Ríma ČASOPIS SLOVENSKÝCH KATOLÍKOV 2 1998 2 BOŽE, ĎAKUJEME TI, ŽE TVOJE DIELO RASTIE 3 DEKRÉT USTANOVENIA PÁPEŽSKÉHO SLOVENSKÉHO KOLÉGIA 5 SLOVENSKÍ OTCOVIA BISKUPI ĎAKUJÚ 6 MÁME V RÍME PÁPEŽSKÉ SLOVENSKÉ KOLÉGIUM SV. CYRILA A METODA 7 MÁME V RÍME PÁPEŽSKÝ SLOVENSKÝ ÚSTAV SV. CYRILA A METODA 8 Ján Pavol II.: KŇAZSKÝ ĽUD A KŇAZI 9 678 REHOĽNÝCH SESTIER PROTI ALZHEIMEROVEJ CHOROBE 10 Ján Pavol II.: DIALÓG V CIRKVI 11 S VĎAKOU SPOMÍNAME NA KARDINÁLA A. CASAROLIHO 12 Dr. Jozef Vrablec: JE PANNA MÁRIA SPOLUVYKUPITEĽKA? 14 Kard. Ján Ch. Korec: ZVEĽAĎUJME VZÁCNE DEDIČSTVO 15 NOVÉ SÚSOŠIE SV. CYRILA A METODA V NAŠOM ÚSTAVE 16 VĎAČNÝ SLOVENSKÝ NÁROD 18 Dominik Hrušovský: MONS. THDR. ŠTEFAN VRABLEC NOVÝM POMOCNÝM BISKUPOM BRATISLAVSKO-TRNAVSKEJ ARCIDIECÉZY 20 KARDINÁL TOMKO V ALBÁNSKU 21 Jozef Kráľ: KARDINÁL STEPINAC, HRDINSKÝ SVEDOK 22 Oskar Uškert: INTERNACIONÁLNE SLÁVENIE SVÄTEJ OMŠE ZA OBETE KOMUNIZMU V KOLÍNE NAD RÝNOM 24 Ján Košiar: ŠTVRŤROČNÍK PRE SLOVENSKÚ KULTÚRU MOST ZAČAL VYCHÁDZAŤ NA SLOVENSKU 25 Francesco Gligora - Biagia Catanzaro: PÁPEŽI V DEJINÁCH CIRKVI 27 SVÄTÝ OTEC POVEDAL SLOVÁKOM 29 ZÁZNAMNÍK 30 Z KRONIKY ÚSTAVU 32 ČO SVÄTÝ OTEC PODČIARKUJE Spedizione in abbonamento postale ISSN 0394-8978 ročník 47 [pageend1]BOŽE, ĎAKUJEME TI, ŽE TVOJE DIELO RASTIE Spomínam si, ako mons. Štefan Náhalka, prvý riaditeľ Slovenského ústavu sv. Cyrila a Metoda hovorieval: « V tomto ústave je všetko DAR». Jeho múry vyrástli z darov stoviek známych dobrodincov, najmä amerických Slovákov, ktorí nazývajú Ústav «svojím dieťaťom ». Celé zariadenie Ústavu je darom. Osoby, ktoré v ňom pracujú sú darom. Saleziánska komunita je darom. Sestry vincentky sú darom. Ďakujeme ti, Bože, že si nasmeroval lásku toľkých sŕdc na Rím a že si Slovensku pripravil cyrilometodský ústav. Tento dar trvá už 35 rokov a stále je živý, stále rastie. Ako sa vzmáhajú stromy a ozdobná zeleň okolo Ústavu, tak sa vzmáha a rastie dielo, kvôli ktorému nám Prozreteľnosť tento Ústav darovala. — Najprv našlo v ňom prístrešie niekoľko chlapcov- -študentov zo slovenského zahraničia, potom pribudlo niekoľko mladých ľudí, ktorí utiekli so Slovenska pred komunizmon, aby sa mohli stať kňazmi. Po páde komunizmu namiesto malého seminára O. rektor mons. Dominik Hrušovský začal budovať slovenské kňazské kolégium. Pridružil sa k nemu akoby spoluzakladateľ O. biskup mons. E. Kojnok, ktorý poslal do Ústavu prvých štyroch kňazov. Zásluhou najmä P. Werenfrieda Ústav sa stal aj darcom mnohých darov. Tisícky kníh sa predreli rozličným spôsobom cez hranice vlasti, v ktorej ateistický komunizmus chcel odrezať národ od koreňov viery. Potom tisícky pútnikov prichádzali do Ústavu akoby na cyrilometodskú púť. Ústav sa stal pre nich tlmočníkom katechéz Svätého Otca a darcom tisícok kníh, ktorými oživoval vieru a nádej pútnikov. Napokon Svätý Otec korunoval rast tohoto prozreteľnostného daru, keď súhlasil s ustanovením Pápežského slovenského kolégia sv. Cyrila a Metoda a keď doterajší Slovenský ústav osobitným rozhodnutím povýšil na Pápežský slovenský ústav sv. Cyrila a Metoda. Je to uznanie, odmena a povzbudenie k ďalšiemu rastu. Ďakujeme ti, Bože, že tvoje dielo rastie. Každý dar zaväzuje. Čím vznešenejší je darca, tým väčšia je zodpovednosť za dar. Pri tridsiatom piatom výročí si cheme uvedomiť túto zodpovednosť za Ústav-dar a za Ústav-ktorý má dávať. Každý dar v Cirkvi je daný «na budovanie Cirkvi». Preto nechceme pripustiť v našich postojoch ani trocha nevšímavosti alebo ľahostajnosti voči daru, ktorý nám Boh dal a Svätý Otec povýšil. A nech nám ani len nenapadne myšlienka tento Ústav predať alebo vymeniť za iný. Ako čítame v Prvej knihe Kráľov (21,1), že Nabot nechcel vymeniť vinicu po otcoch za lepšiu ani predať za ponúkanú veľkú cenu, tak ani my sa nechceme zrieknuť daru, ktorý máme po našich dobrodincoch. Budeme zaň ďakovať Pánu Bohu, budeme mu ďakovať za to, že jeho dar rastie a budeme sa pričiňovať o to, aby rástol stále viac. Bože, príď nám na pomoc. Riaditeľ Pápežského slovenského ústavu sv. Cyrila a Metoda [pageend2]KONGREGÁCIA PRE KATOLÍCKU VÝCHOVU (CONGREGATIO DE INSTITUTIONE CATHOLICA) (DE SEMIRARIIS ATQUE STUDIORUM INSTITUTIS) Táto Kongregácia pre katolícku výchovu (v seminároch a študentských inštitútoch), pristupujúc k slávnostnému kanonickému založeniu Pápežského slovenského kolégia svätých Cyrila a Metoda v Ríme, túži najprv pripomenúť niektoré staršie udalosti, ktorými sa už v minulosti začala pripravovať táto radostná udalosť, aby sa tak lepšie objasnila povaha a ciele tohto plánovaného Inštitútu. Ustanovením tohto kolégia sa totiž vhodne doplní a právom i po zásluhe bude korunovať dielo, ktoré sa skoro pred tridsiatimi rokmi započalo pre Cirkev na Slovensku, ktorú v tom čase režim tvrdo prenasledoval, aby sa jej tak dostalo a všemožne sa pomohlo jej duchovnému poslaniu. Totiž niekoľkí významní slovenskí mužovia Cirkvi, ktorí sa nachádzali mimo svojej slovenskej otčiny, dostali spásny nápad založiť osobitný ústav v strede kresťanstva neďaleko Petrovho stolca, aby medzi veriacimi svojho národa na Slovensku, ale aj všade na svete mohli čoraz lepšie zveľaďovať katolícku vieru dušpastierskou starostlivosťou, zvyšovali novými prácami vlastné tradicie v oblasti literatúry a dejín, ale predovšetkým napomáhali kňazské povolania a prispievali k ich formovaniu s tým úmyslom, aby sa (kňazi) vybavení pevnou nábožnosťou a vedomosťami pri prvej vhodnej príležitosti mohli vrátiť do svojej rodnej zeme, ktorá si ctí Boha. Títo muži potom s veľkou apoštolskou horlivosťou vyvolali vo veriacich Slovákoch jednak vo vlasti, jednak roztrúsených v rozličných častiach sveta cit vďaky a solidarity, a povzbudili k priam obdivuhodnej spolupráci, najmä katolíkov slovenského pôvodu v Severnej Amerike, aby sa tento vznešený zámer čo najskôr uskutočnil. To sa nakoniec skončilo úspechom roku Pána MCMLXI, keď sa v malebnom a tichom prostredí na území Portuenskej diecézy svätej Rufiny na kraji Ríma položili základy nového inštitútu a neskôr slávnostnou liturgiou sa vďačným duchom zasvätili svätým Cyrilovi a Metodovi ako prvým apoštolom na území Slovákov a ich nebeským patrónom. Teraz však, po páde komunistického režimu, je pred týmto Ústavom nová a bohatšia, ale i radostná príhodná okolnosť, a to poskytovanie kňazskej formácie, o ktorej začali spoločne páni biskupi na svojom plenárnom zasadaní XXIX dňa mesiaca apríla minulého roku. Mali pritom úprimné želanie, aby sa v spomenutom inštitúte, svojho času vybudovanom podľa kánonov v uvedenej prímestskej diecéze, ktorému potom Talianska vláda udelila štatút právnickej osoby, zriadilo Pápežské kňazské kolégium, kam by mohli posielať svojich starosdivo vybraných diecéznych presbyterov na ďalšie cirkevné štúdiá na Pápežských univerzitách. Takýto spásny zámer bolo treba v jednotlivostiach jasnejšie definovať a dať mu 3 DEKRÉT [pageend3]pevný základ; postarali sa teda o vypracovanie stanov požadovaného kolegia spolu s disciplinárnymi pravidlami a zdvorilo poslali na schválenie Svätej Stolici, aby dostali potrebné schválenie. Všetko toto spolu s vyššie uvedenými skutočnosťami táto Kongregácia pre katolícku výchovu (v seminároch a študentských inštitútoch) pozorne posúdila a zvážila, obrátila sa i na Štátny Sekretariát a svojou autoritou, ktorá jej patrí, v spomenutom inštitúte zriaďuje a vyhlasuje za zriadené 4 PÁPEŽSKÉ SLOVENSKÉ RÍMSKE KOLÉGIUM SV. CYRILA A METODA podľa predpisu kán. 237, § 2 C.I.C. a nariaďuje, aby sa verne riadilo predpismi kánonického práva, súvisiacimi s dokumentárni Svätej Stolice a Konferencie biskupov Slovenska o kňazskej formácii a živote, ako aj vlastnými stanovami a pravidlami, ktoré sa dnešným dňom právoplatne schválili na «dobu šesť rokov »; na základe toho istého zákona v prípade, že by sa v budúcnosti k nim čosi malo pridať, alebo v nich meniť, treba sa obrátiť na túto Kongregáciu; všetko, čo pritom treba podľa práva zachovávať, nech sa zachováva, a čo by tomu odporovalo, sa ruší. Dané v Ríme kanceláriou Kongregácie dňa XV v mesiaci septembri roku Pána MCMXCVII, na sviatok Preblahoslave- nej Panny Márie Sedembolestnej, Patrónky Slovenska. PREFEKT Pius Kardinál Laghi SEKRETÁR José Saraiva Martins [pageend4]SLOVENSKÍ OTCOVIA BISKUPI ĎAKUJÚ Jeho Svätosť Ján Pavol II. Vatikán. Banská Bystrica 21.IV.1998. Nr.: 23/1998/KBS Svätý Otče, všetci slovenskí biskupi Vám posielajú úprimný pozdrav a vrelé poďakovanie za udelenie Slovenskému ústavu Sv. Cyrila a Metoda v Ríme titulu « PONTIFICIO COLLEGIO SLOVACCO DEI ŠANTI CIRILLO E METODIO». Naša radosť je tým väčšia, že spomenutý ústav dostal dňa 16. marca 1998 aj druhý titul, ktorý ste mu dali osobne Vy: « PONTIFICIO ISTITUTO SLOVACCO DEI ŠANTI CIRILLO E METODIO IN ROMA». Veríme, že toto vyznamenanie nášho Slovenského ústavu v Ríme titulom pápežský ešte viac prispeje k tomu, aby všetci Slováci prejavovali praktickým životom vernosť Svätému Otcovi a Kristovej Cirkvi. V synovskej úcte oddaní všetci členovia Konferencie biskupov Slovenska. Congregatio de Institutione Catholica Eminencia Pio Card. Laghi Roma. Banská Bystrica 21.04.1998 Nr.: 24/1998/KBS Vaša Eminencia, všetci členovia Konferencie biskupov Slovenska Vás úprimne pozdravujú a vyjadrujú úprimnú vďaku za to, že Vaša Kongregácia udelila dňa 31. marca 1998 Slovenskému ústavu Sv. Cyrila a Metoda v Ríme titul « PONTIFICIO COLLEGIO SLOVACCO DEI ŠANTI CIRILLO E METODIO ». Veríme, že toto vyznačenie nášho slovenského ústavu v Ríme titulom « PONTIFICIO COLLEGIO » ešte viac prispeje k tomu, aby slovenský národ na čele s biskupmi, kňazmi a rehoľníkmi prejavoval praktickým životom lásku a vernosť Svätému Otcovi a Kristovej Cirkvi. Želáme Vám, Eminencia, i všetkým Vašim váženým spolupracovníkom hojne Pánovej milosti a Jeho pokoja. 5 O. biskup mons. Rudolf Baláž, predseda KBS, poslal do Ríma dva ďakovné listy, ktoré pre ich dôležitosť uverejňujeme v úplnom znení. Mons. Rudolf Baláž Predseda KBS Mons. Rudolf Baláž Predseda KBS [pageend5]PÁPEŽSKÉ SLOVENSKÉ KOLÉGIUM SV. CYRILA A METODA PONTIFICIO COLLEGIO SLOVACCO DEI SS. CIRILLO E METODIO VIA M.D. BRUN BARBANTINI, 31 - 00123 ROMA (LA STORTA) ITALIA TEL.: 0039-06 30 36 36 58 - 06 30 36 35 31 - 06 30 31 08 24 - 06 30 36 52 97 Rektor: 0039-06 30 36 63 72 - 06 30 34 93 12; Ekonóm: 0039-06 30 34 93 27 FAX: 0039-06 30 34 93 13 E-mail: suscm@ntt.it MÁME V RÍME PÁPEŽSKÉ SLOVENSKÉ KOLÉGIUM SV. CYRILA A METODA Na dve žiadosti slovenských Otcov biskupov, ktoré poslal do Ríma predseda KBS Mons. Rudolf Baláž, Svätý Otec dal dve kladné odpovede. Slovenskí Otcovia biskupi žiadali o zriadenie Pápežského slovenského kolégia sv. Cyrila a Metoda v Ríme a o udelenie titulu «Pápežský » už jestvujúcemu Slovenskému ústavu sv. Cyrila a Metoda v Ríme. Máme teda v Ríme dve slovenské inštitúcie pápežského práva, sú to dva vzácne dary, ktoré Svätý Otec chcel, aby Slováci dostali. Všimnime si ich zbližša. Pápežské slovenské kolégium sv. Cyrila a Metoda má za poslanie pripravovať najmä po vedeckej stránke kňazov pre službu Cirkvi v slovenských diecézach. V Ríme je 56 seminárov a inštitútov na formáciu seminaristov a kňazov. Z nich 36 má titul «Pápežského kolégia». Teraz ako tridsiatesiedme pribudlo Pápežské SLOVENSKÉ kolégium. Zriadenie nášho kolégia sa stalo na 1130. výročie vysviacky prvých kňazov pre našu vlasť, ktoré sa konali v Ríme. Ako pred 1130 rokmi svätí vierozvetci Cyril a Metod priviedli prvých kandidátov na kňazstvo zo Slovenska do Ríma, aby tu boli vysvätení, tak teraz Svätým Otcom chcené Kolégium sv. Cyrila a Metoda sa bude v Ríme starať o odbornú prípravu kňazov zo Slovenska na udržovanie a zveľaďovanie cyrilometodského dedičstva na Slovensku. V tomto akademickom roku máme v Pápežskom slovenskom kolégiu 16 kňazov zo slovenských diecéz, ktorí si konajú v Ríme vyššie štúdiá a môžu sa pokojne venovať práci, vďaka aj podstatnej podpore, ktorú dostávajú prostredníctvom Sdruženia Slovenských Katolíkov v Spojených štátoch a Kanade. Okrem týchto 16 kňazov bolo v Ústave doteraz 25 iných kňazov študentov. Z nich deviati už dosiahli doktorát z rôznych teologických disciplín a trinásti licenciát. Podľa diecéz bolo v Ústave 13 kňazov z arcidiecézy Bratislava-Trnava, 10 z diecézy Rožňava, 7 z arcidiecézy Košice, 6 z diecézy Nitra, 2 z diecézy Banská Bystrica, 2 z diecézy Prešov a 1 z diecézy Spiš. Dúfame, že v novozriadenom Pápežskom slovenskom kolégiu budú postupne reprezentované všetky naše diecézy. 6 [pageend6]PÁPEŽSKÝ SLOVENSKÝ ÚSTAV SV. CYRILA A METODA PONTIFICIO ISTITUTO SLOVACCO DEI SS. CIRILLO E METODIO VIA M.D. BRUN BARBANTINI, 31 - 00123 ROMA (LA STORTA) ITALIA TEL: 0039-06 30 36 36 58 - 06 30 36 35 31 - 06 30 31 08 24 - 06 30 36 52 97 Rektor: 0039-06 30 36 63 72 - 06 30 34 93 12; Ekonóm: 0039-06 30 34 93 27 FAX: 0039-06 30 34 93 13 E-mail: suscm@ntt.it Pápežský slovenský ústav sv. Cyrila a Metoda, druhá slovenská ustanovizeň pápežského práva v Ríme, dostala tento vzácny titul na 35. výročie svojho trvania. Fakt, že Svätý Otec dal osobitný súhlas k tomuto menovaniu, ohodnocuje činnosť, ktorú tento Ústav vykonal za 35 rokov svojho trvania. Pričiňoval sa o udržanie viery a nádeje slovenských veriacich vystavených nepriaznivému tlaku bezbožného komunizmu. Poslal na Slovensko vyše dvoch miliónov výtlačkov náboženských kníh. Pomohol realizovať liturgickú obnovu v duchu Druhého vatikánského koncilu vydávaním potrebných liturgických kníh v slovenčine, ktoré sa na Slovensko dostali ako dar Svätého Otca. Poslal na Slovensko vyše tristotisíc výtlačkov Svätého písma najprv v jednotlivých knihách, potom v jednom zväzku. Posielal na Slovensko teologické texty a preklady pápežských dokumentov pre seminaristov. V Slovenskom zahraničí sa staral o duchovnú správu emigrantov, dal podnet k viacerým kultúrnym podujatiam a po páde komunizmu bol prvým sídlom Slovenského historického ústavu v Ríme. Okrem toho organizoval a usmerňoval pútnikov zo Slovenska, ktorí prichádzali v peknom počte pozdraviť Svätého Otca a z ktorých už 121.000 si pri tejto príležitosti vykonalo cyrilometodskú púť do Ústavu. Ústav sa stal «tlmočníkom» Svätého Otca, keď slovenských pútnikov oboznamoval s jeho katechézou povedanou v rečiach, ktorým naši pútnici nerozumeli a približoval im osobitné posolstvo, ktoré Svätý Otec pri každej audiencii povedal Slovákom. Ústav chce byť naďalej ohnivom utužujúcim spojenie medzi slovenskými veriacimi a Rímom. Dve slovenské inštitúcie pápežského práva v Ríme sú akoby dva vzácne okrasné kvety darované Jánom Pavlom II. Slovákom. S úctou a vďakou ich preberáme z jeho rúk. Budeme preukazovať lásku k týmto dvom inštitúciám, a tak sa budeme pričiňovať o to, aby tieto dva kvety nikdy neuvädli, ale aby boli stále živé a dosvedčovali prítulnosť Slovákov k Petrovmu nástupcovi a Kristovmu námestníkovi. Osobitnú radosť z týchto dvoch darov by mali mať najmä slovenskí bratia z Ameriky a Kanady a ich fraternalistické organizácie. Veď Ústav vyrástol z ich podstatnej podpory. Keď Svätý Otec poctil Ústav titulom «pápežský», tým vlastne poctil vzácnou korunou obetavosť slovenských katolíkov v Amerike. 7 MÁME V RÍME PÁPEŽSKÝ SLOVENSKÝ ÚSTAV SV. CYRILA A METODA [pageend7]JÁN PAVOL II. Vaším začlenením do Cirkvi nedostali ste iba meno «kresťania* — čiže «pomazaní*, ale dostali ste aj pomazanie Ducha Svätého. Preto nemáte sa iba volať kresťanmi, ale nimi máte aj opravdu byť. «Duch Pána je nad vami, lebo vás posvätil pomazaním » (porov Lk 4,18). V novom živote, ktorý vzchádza z krstu a rozvíja sa pomocou Božieho slova a sviatostí, nachádzajú svoj prameň charizmy, cirkevné služby a rozličné podoby zasväteného života. Apoštol Pavol v liste korintskej komunite tvrdí: «Dary milosti sú rozličné, ale Duch je ten istý* (1 Kor 142,4). Aj dnes jestvujú nové povolania zo strany Ducha Svätého. Treba vytvoriť priaznivé ovzdušie, aby ich bolo možno počuť. Veľký význam majú v tomto ohľade farské spoločenstvá. Keď sa v nich žije postoj opravdivej vernosti voči Pánovi, v ovzduší hlbokej nábožnosti a úprimnej ochoty vydávať svedectvo je ľahšie, že povolaný dá kladnú odpoveď. Životaschopnosť farského spoločenstva sa nemeria iba podľa množstva jeho podujatí, ale podľa hĺbky života modlitby. Na jednej strane počúvanie Božieho slova, na druhej strane slávenie a adorovanie Eucharistie, to sú dva základné stĺpy, ktoré podopierajú a upevňujú farské spoločenstvo. Na nič neslúži žalovať sa na nedostatok kňazských a rehoľných povolaní. Povolania sa nemôžu «vyrábať* čisto ľudsky. Povolania možno vyprosiť od Boha modlitbou. Vyzývam vás horlivo a vytrvalo prosiť Pána žatvy o nové povolania na kňazstvo a do zasväteného života. Keď Ježiš na kríži odovzdal svojho Ducha Otcovi, urobil zo všetkých svojich učeníkov «kráľovské kňazstvo a svätý národ* (Ex 19,6). Vbudoval ich do «duchovného domu*, do svätého kňazstva «aby prinášali duchovné obety, príjemné Bohu* (1 Pl2,5). Toto je všeobecné kňazstvo a do jeho služieb Pán povolal Dvanástich, «aby boli s ním* (Mk 3,14), aby ich potom poslal konať v jeho mene a namiesto neho. Pomocou služobného kňazstva Kristus nepretržite pokračuje, až do našich dní, vo svojom spasiteľskom poslaní. Preto ustanovil biskupov a kňazov, «ktorí v Cirkvi a pre Cirkev sviatostné predstavujú Ježiša Krista Hlavu a Pastiera, s autoritou ohlasujú jeho slovo, opakujú jeho gestá odpustenia a ponúknutia spásy» (Pastores dabo vobis, č. 15). Oni sú poslaní hlásať chudobným evanjelium, oznámiť zajatcom, že budú prepustení, a slepým, že budú vidieť; utláčaných prepustiť na slobodu (porov. L£4,18). V Cirkvi teda služba nie je ľudský výdobytok, ale «Božia ustanovizeň*. So všetkým rešpektom a úctou voči vzácnym službám laikov vo farských spoločenstvách, neslobodno zabúdať, že na sviatostnom poli laik nikdy nemôže nahradiť kňaza v tom, čo je mu typické. Jedine kňaz môže nahradiť iného kňaza... Drahí kňazi, mládež vás pozoruje. Bárs by zisťovali, že vy, hoci preťažení prácou, ste radostnými služobníkmi evanjelia a prijatím vášho spôsobu života nachádzate uspokojujúce zadosťučinenie. Kiežby vo vašom svedectve mladí ľudia mohli vidieť, že kňazstvo nie je zastaralý model života, ale povolanie sľubné do budúcnosti. Kňazstvo je povolanie, ktoré má budúcnosť. 8 KŇAZSKÝ ĽUD A KŇAZI [pageend8]Ako nespomenúť s veľkou vďačnosťou voči Duchu Svätému početné komunity zasväteného života... Bratia a sestry, z celého srdca vás pozdravujem! Životom podľa evanjeliových rád sa snažíte svojím chovaním ukazovať cestu do nebeského kráľovstva. Zasvätený život predstavuje v srdci Cirkvi základný prvok na splnenie jej poslania. Zvýrazňuje povahu kresťanského povolania a zameranie celej Cirkvi, ktorá ako nevesta túži môcť sa spojiť so svojím jediným Ženíchom-Kristom. Kemôžem nespomenúť kresťanských manželov. Aj vaša životná forma je povolaním. Chválim vás a povzbudzujem vás pre každé úsilie, ktoré vynakladáte, aby ste žili podľa milosti sviatostného manželstva. Vaše rodiny sú «domácimi cirkvami», v ktorých sa deti učia žiť vieru a sláviť ju. Vy, otcovia a matky rodín, ste prvou školou pre vaše deti. Snažte sa pestovať v dome svornosť, ducha viery, nádeje a lásky, usilovnú účasť na živote Cirkvi, pokojnost’ a udatnosť uprostred každodenných ťažkostí. Proste Pána, aby si vaše deti vedeli raz zvoliť ich cestu podľa Božieho úmyslu s nimi... Nechajte ich slobodnými, ak cítia Pánovo volanie nasledovať Ježiša Krista radikálnym spôsobom. Deti nie sú vaším vlastníctvom. Boh vám ich zveril na určitý čas. Vaším poslaním je napomáhať ich vzrast v tej slobode, ktorá je potrebná na zodpovedné prijatie vlastných povinností... Drahí bratia a sestry! « Milujme sa navzájom, lebo láska je z Boha» (1 j/z 4,7). Mnohí naši súčasníci stratili Boha Otca. Preto nepoznajú materinskú reč viery. Snažme sa naučiť ich abecedu viery. Obetavosť, služba a láska sú časťou základného slovníka, ktorý všetci porozumejú. Na nich sa môže zostaviť «gramatika života», ktorá pomáha človekovi rozlúštiť v Duchu Svätom, aký plán má s ním Boh. Žite v konkrétnosti, čo učíte slovami. Dokazujte, že ovocím Ducha Svätého je aj radosť. Na prahu tretieho tissícročia je potrebné oživiť toto povedomie: Boh, ako má s každým plán, tak má pre všetkých poslanie... Nie ste iba správcami minulého dedičstva, ste aj predchodcami budúcnosti, ku ktorej Duch Svätý sprevádza Cirkev. (JÁN Pa v o l II., Homília v Sankt Polten, 20. júna 1998) 678 REHOĽNÝCH SESTIER PROTI ALZHEIMEROVEJ CHOROBE Alzheimerová choroba je značne rozšírená v našich časoch. Len v Spojených štátoch amerických na ňu trpí asi štyri milióny občanov, medzi nimi aj bývalý prezident Ronald Reagan. Alzheimerová choroba zasahuje mozog. Odoberá človeku pamäť a pomaly vedie k smrti. Lekárska veda doteraz nezistila príčinu tejto poruchy, a teda nemá ani liek. David Snowdon, epidemilóg na Kentucky University v USA už vyše desať rokov študuje túto chorobu a v marci roku 1997 uverejnil v časopise Journal of the American Medical Association zistenie, že táto choroba napáda najmä subjekty, ktoré prv prekonali modzgovú poruchu — iktus, aj v najjednochuchších podobách. K tomuto zisteniu dospel na základe spolupráce 678 rehoľníčok — Školských sestier Notre Dame. (Mal možnosť analyzovať modzgové tkanivo 61 zosnulých rehoľníčok). Prvá sa k tejto spolupráci ponúkla Sestra Mária z Baltimoru, ktorá zomrela r. 1995 vo veku 102 rokov. K nej sa pridalo ďalších 677 Sestier, ktoré už dosiahli 75 rokov života. Jedna z nich hovorí: « My sme strávili svoj život vo výpomoci chudobným a chorým. Osoba postihnutá Alzeimerovou chorobou je tou najúbohejšou, akú som poznala. A teda spolupracovať na výskumoch o tejto chorobe je pokračovaním nášho poslania.» Dr. Snowdon s povolením predstavených Rádu robí so sestrami v rámci vedeckých výskumov psychologické testy a lekárske analýzy kým žijú, a od roku 1990 urobil písomnú dohodu s každou Sestrou osobitne, že môže po jej smrti použiť jej modzgové tkanivo na študijné účely. Týždenník TIME vyzdvihol túto spoluprácu Sestier ako veľkú službu spoločnosti. Výsledky tejto spolupráce budú čoraz vzácnejšie, ako bude výskum postupne prebiehať. Toto skryté gesto je výrečným evanjeliovým svedectvom. « Celý život boli učiteľkami — povedal Dr. Snowdon — a teraz našli spôsob, ako nás učiť aj po smrti dôležitým veciam.» 9 [pageend9]JÁN PAVOL II. DIALÓG V CIRKVI Dialóg, ktorý vedie Cirkev a na ktorý ona vyzýva nikdy nie je čírou formou otvorenia sa svetu a ani povrchným prispôsobovaním. Ale ho treba chápať ako spôsob vyjadrovania sa a konania, ktorý je podložený Božím pôsobením a poznačený vierou Cirkvi. V tomto zmysle «Dialog fúr Osterreich» sa má stať «dialógom spásy». Zostal by veľmi plytkým, keby sa konal iba v rozmere čisto horizontálnom, obmedzujúc sa iba na výmenu názorov alebo na podnetnú konfrontáciu. Dialóg sa musí otvoriť vertikálnemu rozmeru, ktorý privádza k Spasiteľovi sveta a k Pánovi dejín, k tomu, ktorý nás zmieruje medzi nami a s Bohom (Porov. enc., Ut unum sint, č. 35). Dialóg na rozdiel od povrchného rozhovoru má za cieľ spoločné objavenie a uznanie pravdy... Živá viera, odovzdávaná všeobecnou Cirkvou, predstavuje základ dialógu pre všetkých účastníkov. Kto zanechá túto spoločnú bázu, oberá dialóg v Cirkvi o možnosť, aby bol dialógom spásy. Preto je dôležité vedieť, či určitý nesúhlas netreba prípadne pripísať týmto základným rozdielom. Ak hej, tak najprv musia byť preventívne vyriešené tieto rozdiely. Ak sa to nepodarí, je nebezpečie, že dialóg vyústi do plytkej nezáväznosti alebo sa obmedzí na pokrajové maličkosti. V každom prípade, nik nemôže úprimne hrať rolu v dialogickom procese, ak nie je ochotný otvoriť sa pravde alebo v nej rásť. Otvorenosť pravde znamená ochotu obrátiť sa. V skutku, dialóg privedie k pravde iba vtedy, keď sa bude konať s poznaním veci o ktorej sa dialóg vedie, ale aj s úprimnosťou a otvorenosťou, s ochotou prijať a počuť pravdu a s vôľou opraviť seba samých. Bez ochoty obrátiť sa k pravde, každý dialóg sa vyčerpáva. Uspokojiť sa s kompromisom, to by bol výsmech. Preto treba hľadať záruku, že súhlas medzi dialogujúcimi nie je iba predstieraný alebo dosiahnutý podfukom, ale že sa zrodil v srdci... Dialóg spásy je podujatie duchovné. On prehlbuje v cirkevnom spoločenstve poznanie tajomného bohatstva viery. Otvára pre tých, čo sa úprimne snažia, priestor vzájomnej komunikácie v pravde. Dialogujúci ju zakusujú ako « vzájomné sprostredkovanie dobier» (Lumen gentium 13). Ak sa dialóg koná vo vnútri spoločenstva presvedčivým pôsobom, nebude chýbať ani efekt navonok. Dialóg je teda pastoračný nástroj a slúži na evanjelizá- ciu. Veď autentický dialóg nezostane bez vy- žiarujúcej moci. Samozrejme, že musí byť vedený čestne. Akokoľvek chceme byť otvorení, vyznanie cirkevnej viery si musí zachovať svoju čistotu a rozhodnossť. Dialoganti jasného profilu majú veľkú pravdepodobnosť, že budú dobre pochopení a vzbudia úprimnú úctu, i keby v nejakej partikulárnej otázke dialóg mohol byť ťažký a namáhavý a protirečiaca stránka by sa nezdala ochotná, aspoň v tú chvíľu, prijať predložené stanovisko. Je jasné, že tým, že povzbudzujem k dialógu, nemienim jednoducho povedať, že by sa malo viacej hovoriť. V našich časoch sa hovorí mnoho, čo však nutne neuľahčuje vzájomné porozumenie. Žiaľ, dialóg môže aj zlyhať. Preto by som chcel zdôrazniť najmä dve ne- bezpečia, ktoré vám iste nie sú neznáme. Prvé nebezpečie spočíva v nárokovaní si mať vždy pravdu. Je to prípad dialogantov, ktorí sa nedajú viesť úmyslom pochopiť druhého, ale vyžadujú iba pre seba samých celý priestor dialógu. V tomto smere skoro sa príde k bodu, že nejestvuje viac úprimná výmena. Rozdielnosť, ktorá obohacuje, stáva sa bojov- 10 [pageend10]nou opozíciou, ktorá hľadá spôsob ako predstaviť svoj monológ. Medzi dialogantmi povstává chladný múr, ktorý oddeľuje dva svety uzatvorené do seba. Namiesto úprimného spoločného hľadania pravdy nastupujú nároky, hrozby a násilie. Toto všetko je v protivé so zmyslom dialógu spásy, ktorý požaduje od veriaceho pohotovosť odpovedať každému, kto sa ho pýta na dôvody jeho nádeje, pamätajúc na napomenutie apoštola Petra: «Robte to však skromne, s úctou* (porov 1 Pi 3,15). Druhé nebezpečie spočíva vo vmiešovaní sa verejnej mienky, kým je dialóg v prúde. Cirkev sa v našich časoch usiluje byť čoraz viac « domom zo skla*, priezračná a vierohodná. A to je dobre. Ako však každý dom má nejakú osobitnú izbu, ktorá sa na začiatku neukazuje všetkým hosťom, tak aj pre vnútorný dialóg v Cirkvi sú potrebné miestnosti na rozhovory, ktoré sa majú konať s potrebnou rezervovanosťou... To nemá nič spoločné s tajnostkárstvom, ale to patrí k vzájomnej úcte, na osoh otázky, o ktorej sa rokuje. Vydarenie dialógu totiž je v nebezpečenstve, ak sa odohráva pred publikom nedostatočne kvalifikovaným alebo pripraveným a ak sa používajú nie vždy nestranné mas-médiá. Urýchlené a neprimerané zainteresovanie verejnej mienky môže citeľne narušiť dialogický proces, i keď je sám osebe sľubný. Pred týmito nebezpečenstvami bude Vašou starosťou pokračovať vo vašich dialógoch spásy s chápavou citlivosťou a hlbokou úctou. Cirkev v Rakúsku má byť čoraz viac « znamením toho bratstva, ktoré umožňuje a prehlbuje úprimný dialóg. To si však vyžaduje, aby sme najsamprv v samej Cirkvi prehlbovali vzájomnú vážnosť, úctivosť a svornosť, uznávali všetky oprávnené rozdiely, a tak mohli nadviazať čoraz užitočnejší dialóg medzi všetkými, čo tvoria jediný Boží ľud, či sú to duchovní pastieri a či ostatní veriaci. Veď mocnejšie je to, čo spája veriacich, než to, čo ich delí: v potrebnom nech je zhoda, v pochybnosti sloboda, vo všetkom láska* (Gaudium et spes, č. 92). S VĎAKOU SPOMÍNAME NA KARDINÁLA A. CASAROLIHO Zomrel 9. júna vo veku 83. rokov. Svätý Otec vyjadril sústrasť Kolégiu kardinálov telegramom, v ktorom medzi iným povedal: « Vyjadrujem... svoj úprimný zármutok z úmrtia takého verného služobníka Cirkvi, ktorý plnil významné povinnosti, prejavujúc sa vždy ako autentický svedok evanjelia... Kardinál, za ktorým smútime, bol vášnivým strojcom pokoja medzi jednotlivcami a národmi, podnikal odvážne a významné kroky svojou veľkou diplomatickou citlivosťou majmä na zlepšenie situácie Cirkvi vo východnej Európe, podnietený veľkým sensus Ecclesiae, ako aj podobným sen- sus hominis a tie boli vždy kritériami, čo inšpirovali jeho múdre a intenzívne konanie v srdci Apoštolskej stolice. Ďakujem Bohu za dobro, ktoré dosiahol počas rokov plodnej a neúnavnej práce. » Zádušná svätá omša za zosnulého kardinála sa slávila v bazilike sv. Petra dňa 12. júna. V horn ílii Svätý Otec povedal: «Jeho neustály záujem bol: obhajoba slobody Cirkvi pri plnení poslania, ktoré jej zveril Vykupiteľ. V tomto svetle treba interpretovať kontakty, ktoré udržoval v ťažkých časoch s režimami komunistického sveta, s úmyslom zabezpečiť trvalé zákonné cirkevné štruktúry v týchto krajinách. Svojou službou poskytol kardinál Casaroli veľký prínos... k veci pravdy a slobody v časoch, ktoré boli ťažké pre Cirkev i pre ľudstvo. » V mene Slovákov ocenil osobnosť zosnulého kard. Casaroliho náš O. kardinál Jozef Tomko v rámci slovenského vysielania Vatikánskeho rozhlasu. To isté chce urobiť v mene Ústavu jeho riaditeľ. Kardinál Casaroli bol niekoľkokrát naším hosťom. Ďakujeme mu za to, čo urobil pre dobro Cirkvi na Slovensku. Nech mu je Pán večnou odmenou. 11 (Ján Pavol II. rakúskym biskupom 21.06.1998) [pageend11]JE PANNA MARIA SPOLUVYKUPITELKA? Namiesto dlhej úvahy je možné použiť krátke teologické vysvetlenie otázky, či Panna Mária je, alebo nie je Spoluvykupiteľkou. A to takto: Najprv si uvedomíme, čo je Vykúpenie. Vykúpenie nám môžu vyjadriť slová Pána Ježiša, ktoré počúvame pri každej svätej omši. Pán Ježiš hovorí nad chlebom: « Toto je moje telo, ktoré sa obetuje za vás. » Nad vínom hovorí: « Toto je kalich mojej krvi, ktorá sa vylieva za vás i za všetkých na odpustenie hriechov. » Vykúpenie je teda obetovanie Ježišovho Tela a Krvi za všetkých na odpustenie hriechov. Ďalej si uvedomíme, že hriechy sú nekonečne veľké urážky Boha, pretože urážka sa me- ria podľa toho, koho sme urazili. A Boh je nekonečne veľký. Preto sa Vykúpenie musí uskutočniť nekonečne veľkou náhradou. Lenže náhrada sa meria podľa toho, kto ju dáva. Teda ten, kto ju dáva, musí byť nekonečne veľký. A taký je jedine Syn Boží, ktorý sa stal človekom. Nikto z ľudí, absolútne nikto z ľudí nie je nekonečne veľký. Preto nikto z ľudí nemôže byť Vykupiteľom alebo Spoluvykupiteľom. Ostatne keby Panna Mária bola Spoluvykupiteľkou, láskavý Pán Ježiš by to azda bol naznačil slovami: « Toto je kalich nasej krvi... » alebo slovami: « Toto robte na našu pamiatku. » Čiže na pamiatku Vykupiteľa a Spoluvy- kupiteľky. Ale Pán Ježiš nič také nenaznačil. Pretože Panna Mária nie je jeho Spoluvykupiteľkou. Ona je ním vykúpená. Ak teda niekto vo vrúcnom zápale za mariánsku úctu nazve Pannu Máriu Spoluvykupiteľkou, ten zápal je chvályhodný, ale ten názov je nebiblický a nekoncilový. Správne a krásne sú názvy Panny Márie vyplývajúce zo Svätého Písma a odporúčané Koncilom: Matka Vykupiteľa, Spolupracovníčka Vykupiteľa, naša Orodovnica, Ochrankyňa, Pomocnica, Prostrednica, a najmä naša drahá Matka. Užívatelia názvu Spoluvykupiteľky usilujú sa obrániť tento názov troj ako. Po prvé píšu: « Boh sa rozhodol vykúpiť ľudské pokolenie a rozhodol sa poslať na svet svojho Syna. K tomu si jednu ženu vybral za Matku. Tak vstúpil do ľudskej rodiny. V Božom srdci bola Ona ako Matka Vykupiteľa, to znamená Spolupracovníčka na vykupiteľskom diele [...]. Ona stála pod krížom a má najväčšiu účasť na Kristovom utrpení. Jedni teológovia ju pre túto účasť volajú Spolupracovníčkou na vykupiteľskom diele, iní teológovia tento titul zjednodušujú a nazývajú ju Spoluvykupiteľkou » (M. Ro sa , 8/1997, s. 14). Z tohto textu vyplýva, že titul Spoluvykupiteľky zdôvodňujú ako jazykové zjednodušenie alebo skrátenie pojmu, ktorý sa teologicky vyjadruje ako Spolupracovníčka na vykupiteľskom diele. Takéto zjednodušenie alebo skracovanie je v našich časoch obvyklé. Napríklad mladí hovoria radi: stretko, telka, Blava. Lenže ako Blava nemôže patriť medzi úradné názvy slovenských miest, tak Spoluvykupi- teľka nemôže patriť medzi dogmatické pojmy katolíckej teológie. Po druhé: názov Spoluvykupiteľky odvodzujú z náuky profesora Miravalleho, ktorý celkom správne poukazuje na povinnosť šíriť v našom náboženskom živote ovocie vykúpenia. A je tak veľmi nadšený veriacimi, ktorí do svojho okolia šíria ovocie vykúpenia, že ich pokladá za hodných názvu: spoluvykupitelia. O tejto náuke píše M. Rosa takto: « Boh nám predstavil Pannu Máriu ako Spoluvykupiteľku, ktorá všetko obetovala na záchranu hriešnikov a chce, aby sme sa aj my stali spoluvykupiteľ- mi. Keď sa anjel zjavil fatimským deťom, naučil ich modlitbu: “Bože, ja verím v teba, dúfam v teba, milujem ťa, klaniam sa ti a prosím za tých, ktorí neveria, nedúfajú, ktorí ťa nemilujú.” Za ich záchranu. To je spoluvykupiteľská činnosť. Kristus ku svojmu vykupiteľskému dielu najviac pridružil svoju Matku, ale potom aj nás 12 [pageend12]všetkých. To je jediné bohatstvo, ktoré si vezmeme so sebou: zachrániť duše svojimi modlitbami a utrpením. My všetci môžeme svojimi malými obetami — či už finančne na kostoly — alebo modlitbami za obrátenie tých, ktorí to potrebujú, prispieť. A tak sa aj my staneme spo- luvykupiteľmi» (M. Ro s a , 8/1997, s. 14). K tejto náuke o modlitbách a dobrých skutkoch za našich bratov treba pripomenúť, že náuka je správna a bohumilá, ale názov nie je oprávnený. Veď kto viacej šíril ovocie vykúpenia, než apoštoli Pavol, Peter, Ján, Jakub, a Júda, a prečítajme si všetky ich listy a nenájdeme v nich, že by sa boli nazvali spoluvykupi- teľmi. Boli apoštolmi. Preto veriacim, ktorí šíria akokoľvek horlivo ovocie vykúpenia, napatrí názov spoluvykupitelia. Stačí im názov: laickí apoštoli. Názov Márie Spoluvykupiteľky sa teda nesprávne odvodzoval od názvu veriacich laikov — spoluvykupiteľov a spoluvykupiteliek. Takým odvodzovaním bola Panna Mária zaradená medzi tisíce údajných laických spoluvykupiteľov a spoluvykupiteliek, čo nijako nevyjadruje jej vysokú hodnosť a úlohu v diele Ježišovho vykúpenia. Tisíckrát vyšší a vznešenejší je názov Panny Márie: Matka Vykupiteľa. Taká je len jedna jediná na svete. Napokon po tretie: niektorí užívatelia názvu Spoluvykupiteľky usilujú sa ten názov obhájiť ako poetický výraz. Spomínajú metony- miu a metaforu. Metonymia je prenesenie názvu jednej veci na druhú na základe vecného súvisu. Napríklad, keď sa povie « Roma locuta... čiže Rím prehovoril» to sa rozumie, že Svätý Otec vyjadril svoj postoj k dajakému problému, ktorý sa tým vyriešil. Nejestvuje tu však nijaká podobnosť medzi Svätým Otcom a Rímom, ako si to žiada metafora, ale ide tu iba o vecný súvis, čo je charakteristické pre metony- miu. Preto užívatelia názvu Spoluvykupiteľky hovoria, že Mária súvisí s Vykupiteľom ako v metonymii Svätý Otec s Rímom a tak pokladajú názov Spoluvykupiteľka za poetický výraz metonymie. No pri tejto poetickej obhajobe názvu Spoluvykupiteľky je chybná tá okolnosť, že užívatelia názvu Spoluvykupiteľky nezotrvávajú na poetickej rovine, ale svoj poetický názov prenášajú do teologickej oblasti. Ako zaujímavosť uvedieme, čo napísal v talianskom časopise La vita pastorale (5/1998, str. 99-102) mons. Rino Fisichella, professor fundamentálnej teológie na pápežskej Gregoriánskej univerzite v Ríme, v článku: Mária « Spoluvykupiteľka » ľudského pokolenia. Hovorí, že treba rozlišovať medzi rôznymi mariánskymi titulmi. Sú tituly, ktoré vyjadrujú tajomstvo viery a majú platnosť samy v sebe. Ich obsah vyjadruje vieru, ktorá patrí k dogme. Napr. Nepoškvrnené počatie, Božie materstvo, Máriino panenstvo a jej Nanebovzatie. Sú iné tituly, funkcionálně, a vyjadrujú čiastočné pohľady na Máriinu osobu a jej dielo. Pomáhajú vyjadriť bohatosť Máriinej osobnosti. Z týchto titulov vznikli celé litánie. Známejšie sú tituly Orodovnica, Sionska dcéra, Matka Cirkvi, Po- mocnica kresťanov, Prostrednica milosti atď. Pri titule « Prostrednica» Druhý vatikánsky koncil hneď poznamenáva: « To sa však chápe takým spôsobom, že nič sa neuberá ani nepridáva hodnosti a účinnosti Krista, jediného Sprostredkovateľa » (Lumen gentium 62). Druhý vatikánsky koncil sa vyhýba titulu « Spoluvykupiteľka » a dvakrát podčiarkuje, že Mária je, « Matkou božského Vykupiteľa » a že « celkom mimoriadnym spôsobom splupracovala na diele Spasiteľa » (Lumen gentium 61). « Vykupiteľ » a « Spasiteľ » je jediný — Ježiš Kristus. Týmto tvrdením Mária nijako nie je umenšená. Na záver si pripomeňme, že používanie názvu Spoluvykupiteľka najčastejšie pochádza z vrúcnej úcty a lásky k Panne Márii. Z tej skutočnosti má vyplývať náš postoj k užívateľom tohto názvu. Úcta a láska k Panne Márii, ktorá je v srdciach užívateľov názvu Spoluvykupiteľky, je to najhlavnejšie v tejto otázke. Názvy sú až na druhom mieste. No vždy je prepotrebné pridržiavať sa Učiteľského úradu Cirkvi. 13 Dr. JOZEF VRABLEC [pageend13]Kard. JÁN CH. KOREC ZVEĽAĎUJME VZÁCNE DEDIČSTVO Dedičstvo sv. Cyrila a Metoda je dedičstvo viery, a našej vzájomnej jednoty. Tým je pre nás aj dedičstvom vďaky. Ale je to pre nás aj dedičstvo zodpovednosti a spytovania svedomia. Dedičstvo sv. Cyrila a Metoda je pre nás v prvom rade dedičstvo viery. Je to dar, ktorý sme si udržali tisícsto rokov. Drahí bratia a sestry! Je v nás toto dedičstvo živé? Nie sme v tejto veci aj márnotratnými synmi? Niektorí z nás sú vlažní, iní azda priam odišli z otcovského domu ako márnotratný syn. Koľkí z nás ešte dnes poznajú pokoj otcovského domu viery? Od západu Slovenska po jeho východ dobiehame mnohí každý večer domov ako do nocľahárne... Sedíme dlho pred obrazovkami a mlčíme. Hádžeme do vyprahlej duše všetko, čo sa nám ponúka. Na modlitbu a kostol mnohým z nás neostáva čas. Začali nám ešte imponovať vyblednuté ničomnosti — horoskopy, fantastické filmy a veci ešte horšie. Nervy máme stále viac napäté. Líhame si nepokojní, vstávame bez pokoja. Mnohí z nás si však znova začínajú uvedomovať, čo bolo vždy jasné najcennejším osobnostiam Slovenska, že všetko podstatné, čo máme, máme z otcovského domu kresťanstva. Všetko cenné sa v našich národoch rozvíjalo viac než tisíc rokov z kresťanstva a z evanjelia — schopnosť myslieť, vzdelanie, kultúra, chrámy. Ak je sviatok sv. Cyrila a Metoda aj príležitosťou klásť si otázky, spytovať si svedomie a robiť dobré rozhodnutia, mali by sme si dnes na Slovensku obnoviť pravdivé hodnotenie človeka, rodiny, národa i štátu. Hľadieť na človeka pravdivo znamená pre nás zamyslieť sa do bezodných dôsledkov skutočnosti, že každý človek je na Boží obraz a na Božiu podobu. Ctiť si Boha znamená potom ctiť si človeka a ctiť jeho veľké a sväté povolanie byť podobným Bohu. Z toho vyplýva poslanie rodičov, zmysel výchovy detí, starosť o rodiny, poslanie škôl, úloha vzdelancov, zmysel hospodárskeho života, význam sociálnej spravodlivosti a zmysel celej kultúry. Ctiť si človeka znamená ctiť si jeho slobodu, jeho prácu, jeho osobu. Ale to znamená aj ctiť si to, čo je v človeku večné a nesmrteľné — jeho svedomie a dušu. Ctiť si človeka znamená ctiť si veľké tajomstvo človeka v Bohu. Z toho vyrastajú zdravé ľudské vzťahy. Toto potrebuje naše Slovensko. Cirkev hovorí, že zdravé medziľudské vzťahy sa upevňujú bratským dialógom medzi ľuďmi — v slobode a znášanlivosti. Sloboda človeka má pritom svoje hranice a hranice má aj znášanlivosť či tolerancia. Sloboda sa nesmie stať svojvôľou a tolerancia sa nesmie stať ľahostajnosťou voči pravde, spravodlivosti a voči vzájomnej úcte. Vo všetkom je potrebné sledovať spoločné dobro. Milí bratia a sestry! Tu je potrebné, aby sme sa stali blížnymi každému človekovi, najmä núdznemu. Podľa zásad Cirkvi úcta, ba priam láska sa majú rozprestierať aj na tých, čo ináč zmýšľajú. Tu však máme na Slovensku azda najväčšie problémy. Pre odlišné názory sa stávame takmer nepriateľmi. Vyčítame si navzájom, ako sa spravujú veci verejné. Ale všetko je pritom v našich rukách a závisí od nás. Veriaci vedia, že vedenie štátu sa volí každé štyri roky. Je potrebné voliť si do parlamentu i pre výkonnú moc vo verejnom živote takých ľudí, ktorí sú schopní, charakterní svedomití, ktorým možno dôverovať, že budú zákonodarstvom i výkonom moci sledovať dobro každého a všetkých, dobro národa i národností, dobro celého spoločenstva štátu i jeho vzťahu k okoliu. Život Slovenska závisí naozaj vo veľkej miere od nás. Pravda, my veriaci si svojich zástupcov nielen volíme. My sa za verejných činiteľov aj modlíme, tak ako sa modlime za otcov a matky, za vychovávateľov a kultúrnych pracovníkov — za každého. 14 Z homílie na sviatok sv. Cyrila a Metoda v Nitre 05.07.1998 [pageend14]V našom ústave máme už rôzne vyobrazenia svätého Cyrila a Metoda, od majstrov Cincíka a Fischera, Hložníka a Trizuliaka, Záhorského a Benku... Naposledy sme sa potešili súsošiu majstra Stanislava Mikuša. Jeho dar sme prevzali z rúk tajomníka Matice slovenskej y rámci skromného rodinného stretnutia obyvateľov Ústavu dňa 17. júna 1998. Uverejňujeme dva listy, list majstra Mikuša a list Matice slovenskej, ktoré dobre vystihujú význam udalosti. Vážený pán riaditeľ, sestry a bratia, s hlbokým pohnutím prežívam skutočnosť, že mi bolo umožnené darovať Pápežskému slovenskému ústavu sv. Cyrila a Metoda v Ríme umelecké dielo, do ktorého som ako autor vložil všetky svoje city a umenie vyrastajúce z mojej viery v Stvoriteľa, ako aj z môjho poznania slovenských kresťanských a národných dejín. Pre ľudskú prácu je charakteristické, že vstupujú do nej nepredvídateľné okolnosti, ktoré stavajú človeka k prehodnoteniu svojich zámerov. V takejto situácii som sa ocitol aj ja, keď predo mnou stála na jednej strane cesta do Ríma a na druhej strane potreba, ako autora diela, riešiť problémy spojené so súsoším sv. Cyrila a Metoda, ktoré má byť odhalené 4. júla 1998 v Prievidzi. Bronzovú zmenšeninu (65 cm) s láskou odovzdávam pri príležitosti «Svetového roka Slovákov» prostredníctvom tajomníka Matice Slovenskej pána Dr. Alexandra Števika, Pápežskému slovenskému ústavu sv. Cyrila a Metoda v Ríme. Súsošie sv. Cyrila a Metoda od akad. sochára Stanislava Mikuša — dar autora Pápežskému slovenskému kolégiu v Ríme. Foto: TOMÁŠ KLEMPA Vážený pán raditeľ, vážení prítomní! pri príležitosti výročia vzniku Vašej, ale aj našej spoločnej významnej inštitúcie, sídliacej vo Večnom meste, dovoľte aj nám, pracovníkom a vedeniu Matice slovenskej, pripojiť srdečnú gratuláciu z rodnej zeme a zaželať jej pracovníkom, spolupracovníkom a žičlivcom mnoho úspechov a rozhojnenia Vašej úspešnej práce do ďalších rokov. Matica slovenská má mnoho spoločného s Pápežským slovenským ústavom sv. Cyrila a Metoda v Ríme. Veď už jubilejné roky ich vzniku poznačili rovnakým ideovým pozadím obidve tieto inštitúcie, aby aj teraz, v novodobých podmienkach nadviazali na odkaz našich veľkomoravských predkov a vierozvestov — sv. Cyrila a Metoda s novým elánom pokračovať na diele christianizácie Slovenska, ktoré po vyše štyridsaťročnej púštnej skúške nášho národa bytostne potrebuje obnovu a prehĺbenie. Matica slovenská vznikla v Martine v roku 1863, teda v jubilejnom roku tisíceho výročia príchodu slovanských apoštolov na Veľkú Moravu a rímsky ústav už svojím menom si uctil a zasvätil svoje poslanie pri príležitosti tisícstého výročia počiatkov našej národnej kultúry. Preto oslavy vzniku našich sesterských inštitúcií sa konajú v rovnakom roku a majú svojho spoločného menovateľa. Vznikli z obetí a z rodolásky, chrániť posvätnú úlohu obrany národa a zveľaďovania jeho kultúry. Toto šľachetné zameranie má svoje, dejinami výskúšané opodstatnenie i v žitej súčasnosti samostatného slovenského štátu. Vážený pán raditeľ, pri príležitosti 35. výročia vzniku Pápežského slovenského ústavu sv. Cyrila a Metoda v Ríme a jeho uznaním za Pápežský, chceme Vám osobne, Vašim spolupracovníkom poďakovať za doterajšiu spoluprácu a vzájomné porozumenie a na znak našej úcty odovzdať Vám Pamätnú medailu Matice slovenskej. Prijmite ju ako prejav lásky a úprimného obdivu zaslúžilej práci Ústavu i Vám osobne pri usmerňovaní jeho činnosti a prehlbovaní vzájomných stykov. Dr. Miroslav Bielik správca MS « VIVAT, CRESCAT, FLOREAT!» Dr. Alexander Števík tajomník MS Ing. Jozef Markuš, DrSc. predseda MS 15 Stanislav Mikuš Nové súsošie sv. Cyrila a Metoda v našom ústave [pageend15]Tieto slová sú vpísané do kameňa na troch miestach v Ríme, pre Slovákov veľmi významných. Dalo ich tam vpísať Ministerstvo kultúry Slovenskej republiky a boli odhalené dňa 18. júna 1998. Vďačnosť je vzácna čnosť. Vďačnosť je výrazom spojenia medzi obdarovaným a darcom... Čím vzácnejší je darca, tým povýšenější je obdarovaný. Darca všetkých vecí je Boh. Čím viac si my — obdarovaní — uvedomíme toto a prejavíme svoju vďačnosť Bohu, tým sme povýšenější, tým sme náboženskejší. Vďačnosť slovenského národa voči svätým učiteľom národa — Cyrilovi a Metodovi — mali by sme vidieť tiež v tomto svetle. My sme obdarovaní. Sv. Cyril a Metod sú darcami — z Božieho poslania. Môžeme sa pozerať na ich misiu ako na kultúrnu záležitosť a ďakovať im v tejto oblasti. Bude to kultúrny počin. Je to čosi, ale nie je to všetko. Sv. Cyril a Metod z Božieho poslania nám s kultúrou priniesli Božie zjavenie. Ďakovať im v tomto svetle značí oceniť si dar viery, bez ktorej sa nemôžeme ľúbiť Bohu, značí správne hodnotiť náboženstvo — ako výstup človeka k Bohu, ako podstatné povýšenie človeka. Rád by som interpretoval slávnostný úkon odhalenia troch pamätných tabúľ v Ríme v tomto bohatšom svetle. Tumba sv. Konštantína-Cyrila v bazilike San Clemente v Ríme. Autor diela: akad. sochár Andrej Rudavský. Pamätná tabuľa sv. Konštantína-Cyrila a sv. Metoda na čelnej stene baziliky Santa Prassede v Ríme. Autor diela: akad. sochár Ľubomír Ferko. Foto: JÄ N H N ILIC A 16 VĎAČNÝ SLOVENSKÝ NÁROD Q Ž Z “3 O o [pageend16]Otec kardinál Ján Ch. Korec sa zmienil o tejto udalosti vo svojej homílii v Nitre na sviatok sv. Cyrila a Metoda — 5. júla 1998 týmito slovami: « Oživenie pamiatky sv. Cyrila a Metoda pre Slovákov i pre svet sa podarilo po mnohých vyjednávaniach uskutočniť za našich dní roku 1998. V Ríme boli umiestnené tri pamätníky: K hrobu sv. Konštantína Cyrila na mieste jeho posledného odpočinku v bazilike San Clemente v Ríme. Pamätná tabuľa bola umiestnená aj na priečelí kláštora baziliky Santa Prassede, niekdajšieho pobytu sv. Cyrila a Metoda v Ríme v rokoch 867-869. Napokon bola umiestnená tabuľa v bazilike Santa Maria Maggiore, kde pápež Hadrián II. schválil a posvätil staroslovienske bohoslužobné knihy a položil ich na oltár: pripomína nám i svetu tento náboženský a kultúrny čin. “Návštevníci Ríma budú teraz vedieť, že to, čo tvorilo civilizáciu strednej a východnej Európy pochádza zo Slovenska”, bolo povedané pri akte umiestnenia týchto pamiatok v Ríme so želaním, aby toto všetko slúžilo na večnú slávu a pamiatku najvzácnejších okamihov “našej histórie”». Cyrilometodské okamihy — boli naozaj najvzácnejšie okamihy v našej histórii, lebo sme sa včleňovali do Kristovej Cirkvi. Najmä za toto ehe byť slovenský národ vďačný našim svätým otcom vo viere — Cyrilovi a Metodovi. Foto: GIOBERTI Pamätná tabuľa v bazilike Santa Maria Maggiore v Ríme. Autor diela: akad. sochár Marián Polonský. Na fotografii (Z prava) kard. Furno, p. Oravec, charge d’affaires SR pri Vatikáne, p. Polonský, autor diela a pán minister kultúry SR Hudec. 17 [pageend17]Mons. ThDr. Stefan Vrablec novým pomocným biskupom Bratislavsko-Trnavskej arcidiecézy Na Slávnosť Najsvätejšieho Srdca Ježišovho dňa 19. júna 1998 príslušné orgány Svätej stolice aznámili, že pápež Ján Pavol II. vymenoval mons. Štefana Vrableca za pomocného biskupa Bratislavsko-Trnavskej arcidiecézy na Slovensku. Je to po nedávnej správe o povýšení Slovenského ústavu sv. Cyrila a Metoda v Ríme na Pápežský a o zriadení Pápežského slovenského kolégia pre kňazov — študentov v tom istom Ústave druhá radostná správa, za ktorú musíme byť úprimne vďační Pánu Bohu a Svätému Otcovi. Takto po tridsiatich piatich rokoch svojho života Ústav dáva svätej cirkvi už štvrtého biskupa: prvým bol Otec kardinál Tomko, druhým Otec arcibiskup Hrušovský, tretím Otec biskup Zlatňanský a teraz štvrtým Otec biskup Vrablec. Každý z nich býval dlhší čas pod strechou Ústavu, mal v ňom zodpovednú úlohu, a tak sa i pripravoval na ďalšie poslanie, čo mu Božia Prozreteľnosť chystala a neskôr zverila. Nech je aj za túto skutočnosť Pán Boh zvelebený! Mons. Štefan Vrablec pochádza zo Závodu na Záhorí, kde sa narodil 21. februára 1925. V rodisku chodil do základnej školy, po ktorej pokračoval najprv na Františkánskom gymnáziu v Malackách, potom od roku 1940 bol v Malom seminári v Trnave a študoval na tamojšom Biskupskom gymnáziu Jána Hol- lého, kde maturoval na konci školského roku 1944-45. V septembri 1945 vstúpil do seminára Trnavskej diecézy v Bratislave, ale predstavení ho hneď poslali na ďalšie štúdiá do Ríma. Tu býval v Kolégiu sv. Jána Nepomuckého a študoval na Pápežskej la- teránskej univerzite filozofiu a teológiu. V marci 1956, už ako kňaz činný v duchovnej správe, dosiahol doktorát z teológie. Za kňaza bol vysvätený v Lateránskej bazilike v Ríme dňa 23. decembra 1950. Niekoľko mesiacov ešte dokončieval štúdiá a v jeseni 1951 nastúpil ako kaplán do duchovnej správy v diecéze Feltre-Belluno v severnom Taliansku, keďže návrat na komunistické Slovensko v tých rokoch bol nemožný. Pracoval vo farnostiach Ce- siomaggiore a Arina, kým sa nestal v lete 1955 farárom v horskej dedinke Goima di Zoldo. Generálnym vikárom bellunskej diecézy bol v tom čase mons. Albín Luciani, neskorší pápež Ján Pavol L, s ktorým sa veľmi dobre poznal. Farárom zostal dva roky, po ktorých ho predstavení určili za špirituála do Pápežského krajového seminára v Chieti, kde strávil roky 1957-1963. Za rok sa ešte venoval odbornému štúdiu špirituality na Gregorovej univerzite v Ríme a v rokoch 1964-1966 bol-špirituálom v Assisi. Z Assisi sa presťahoval v júli 1966 do Slovenského ústavu sv. Cyrila a Metoda v Ríme. Od začiatku svojho pôsobenia v Ústave mal na starosti vedenie vydavateľstva. Všetky knihy, čo Ústav vydal, prešli jaho rukami od prípravných prác do zakončenia. Od 1. januára 1993 je riaditeľom Slovenského ústavu sv. Cyrila a Metoda, ktorý pod jeho vedením prešiel obdobím posledných zmien. Roky, v ktorých Ústav vznikal, radili nerobiť ho hneď pápežským. Jeho činnosť potom 18 [pageend18]nepodliehala Svätej stolici, ale miestnemu biskupovi diecézy Porto-Santa Rufina, kde sa teritoriálne nachádzal. Takto sa ľahšie vyriešili i mnohé administrativívno-právne záležitosti, totiž pôda, čo patrila už roky Ústavu, mala rôzne katastrálne zaradenie. Približne tretina celého pozemku bola v kategórii, ktorá je podlá regulačného plánu mesta Ríma až teraz vo výstavbe. Svedčia o tom aj stavebné práce na celom priestore v okolí nášho domu. Na zaklade rozhodnutia Konferencie biskupov Slovenska Ústav túto čiastku odpredal, lebo možnosti, ktoré nám regulačný plán mesta ponechával, nevyhovovali našim potrebám. Riešenie týchto záležitostí si vyžiadalo istý čas a spomalilo povýšenie Ústavu na pápežský a zriadenie príslušného Pápežského kolégia pre kňazov. Mons. Vrablec s mimoriadnym taktom úspešne doriešil všetky tieto otázky a umožnil priaznivé vybavenie žiadosti slovenských biskupov o povýšenie našej rímskej ustanovizne. Takto Pápežský slovenský ústav sv. Cyrila a Metoda môže spokojne pokračovať vo svojej práci a Pápežské slovenské kolégium sv. Cyrila a Metoda plniť v novom šate svoje úlohy. Príslušné stanovy určujú a vymedzujú práva i povinnosti inštitúcií a ich členov a podľa nich bude menovaný riaditeľ Ústavu. Tento je teraz skutočne na prelome dvoch období. Pri výmene stráží odchádza z Ústavu posledný pracovník generácie, čo ho budovala, dávala do chodu a svojou prácou i životom mu vtlačila istú pečať. Akosi «na stráži» zostáva skupina rehoľných sestier Dcér kresťanskej lásky sv. Vincenta de Paul, ktoré nemálo prispeli k tomu, aby Ústav v istom období vôbec mohol žiť. Nech im to Pán Boh odplatí a nech žehná každé ich dielo! Šesťročné obdobie vedenia Ústavu by bolo pre mons. Vrableca skončilo týmto rokom. Svätý Otec ho ešte skrátil. Nový bratislavsko — trnavský pomocný biskup ide na svoje nové pole práce, do ktorého určite vloží celú hĺbku svojej horlivej duše. My, čo sme s ním prežívali dlhé roky priateľstva v bratskom spoločenstve, spoločných starostiach, skúškach i radostiach, sprevádzame ho s vďačnosťou za krásny vzor príkladného kňazského života a za neúmornú prácu na každom poli, do ktorého vstúpil. Takto na neho myslíme a takto sa za neho naďalej modlíme. ZOZNAM ŽIJÚCICH SLOVENSKÝCH KARDINÁLOV, ARCIBISKUPOV A BISKUPOV 1. Kardinál Ján Chryzostom KOREC 2. Kardinál Jozef TOMKO 3. Arcibiskup Ján BUKOVSKÝ 4. Arcibiskup Dominik HRUŠOVSKÝ 5. Arcibiskup Ján SOKOL 6. Arcibiskup Alojz TKÁČ 7. Biskup Rudolf BALÁŽ 8. Biskup Ján HIRKA 9. Biskup Milan CHAUTUR 10. Biskup Eduard KOJNOK 11. Biskup František TONDRA 12. Pomocný biskup Benard BOBER 13. Pomocný biskup Vladimír FILO 14. Pomocný biskup Andrej IMRICH 15. Pomocný biskup František RÁBEK 16. Pomocný biskup Dominik TÓTH 17. Pomocný biskup Štefan VRABLEC 18. Emeritný biskup Peter DUBOVSKÝ 19. Emeritný biskup Jozef FERANEC 20. Biskup Jozef ADAMEC — USA 21. Biskup Pavol HNILICA — Rím 22. Biskup Dominik KAL.ATA — Nemecko 23. Biskup Michal RUSNÁK — Kanada 24. Biskup Richard ŠKLBA — USA 25. Biskup Jozef ZLATŇANSKÝ — Rím 26. Biskup Dávid ZUBÍK — USA 19 Arcibiskup DOMINIK HRUŠOVSKÝ Riaditeľ Ústavu v rokoch 1973-1992 [pageend19]KARDINÁL TOMKO V ALBÁNSKU Albánsko patrí medzi malé krajiny, no počtom moderných mučeníkov prevýšilo iné, oveľa väčšie krajiny. Keď sa v roku 1944 na celom jeho území zmocnila vlády komunistická strana, jedným z jej prvých cieľov bolo likvidovanie všetkých náboženských vyznaní. Katolíci museli prerušiť všetky styky s Rímom a pravoslávni s carihradským patriarchom. Podobne mohamedáni stratili spojenie so strediskami moslimského sveta. Najsilnejšie prenasledovanie v Albánsku sa však začalo roku 1967, keď vláda pod vedením prvého tajomníka komunistickej strany Envera Hodžu, podľa príkladu čínskej « kultúrnej revolúcie», začala kampaň proti takzvaným reakčným prežitkom. V priebehu niekoľkých mesiacov bolo zatvorených vyše 2 000 kostolov a iných bohoslužobných miest. Mnohé z nich boli zničené, iné premenené na telocvične, divadlá alebo kultúrne pamiatky. Kňazom a rehoľníkom bola zakázaná náboženská činnosť, ba mnohí z nich boli uväznení. Kým iné komunistické krajiny nezašli v boji proti náboženstvu tak ďaleko a v ústave hovorili o náboženskej slobode, Albánsko v ústave z decembra 1976 vyhlásilo každé náboženstvo za zakázané. Tak sa táto krajina stala v tom čase prvým ateistickým štátom na svete. Cirkev však toto kruté a neľudské prenasledovanie prežila. Pred ôsmimi rokmi aj ona vyšla z katakomb a dnes chce v slobode budovať svoju budúcnosť. Potešiteľný je, okrem obrody viery, aj vzrast počtu kňazských a rehoľných povolaní. Túto Cirkev, ktorá len pred niekoľkými rokmi povstala z trosiek krutého prenasledovania, navštívil v nedeľu, 24. mája, kardinál Jozef Tomko, prefekt Kongregácie pre evanjeli- záciu národov, a to pri príležitosti posviacky obnoveného kostola Panny Márie, Matky dobrej rady v Skutari. Tento kostol bol a je opäť národnou mariánskou svätyňou. V homílii, počas slávnostnej svätej omše, kardinál Tomko spomenul svoje predchádzajúce návštevy v Albánsku, a to 21. februára 1993 pri príležitosti posviacky katedrály v Skutari a o dva mesiace neskôr spolu so Svätým Otcom, počas jeho nezabudnuteľnej apoštolskej návštevy v tejto tak ťažko skúšanej krajine. Obnovený mariánsky kostol v Skutari bol počas prenasledovania Cirkvi viackrát poškodený, znesvätený a ateistickým režimom premenený najprv na reštauráciu, potom na zábavnú miestnosť a napokon úplne zničený — zrovnaný so zemou. « Zničenie tejto starobylej pamiatky vašich dejín » — povedal kardinál Tomko vo svojej kázni — «malo znamenať porážku a totálny zánik viery i náboženstva. A spolu s nimi mala zaniknúť aj pamiatka Panny Márie Skutarskej, mala byť vytrhnutá z pamäti vašich synov a dcér a vôbec z celého národa. Avšak, len čo bola opäť získaná sloboda, s vašou vytrvalosťou ste sa rozhodli znovu vybudovať túto mariánsku svätyňu na jej pôvodnom mieste, ako znak obnoveného života, ako návrat Panny Márie, Matky dobrej rady, do vašich príbytkov a sŕdc. A preto pre mesto Scutari, ale i pre celé Albánsko je dnešný deň dňom radosti a nádeje, dňom nového života. Vidím, že ste postavili viacero nových domov, tento Máriin dom, táto jej svätyňa má však oveľa väčší — hlbší význam. V prvom rade ide o návrat k vaším najkrajším dejinám, ktoré bránili vaši otcovia. Matka dobrej rady je časťou týchto dejín. V ťažkých národných chvíľach, Panna Márie posilňovala svojou duchovnou prítomnosťou vašich otcov vo viere a v nádeji na získanie slobody. Kto chránil a posilňoval vašich hrdinských kňazov, vášho kardinála Michala Količiho, vašich otcov a matky, vaše deti? Vždy to bola Ona, Panna Mária Skutarská, Matka dobrej rady, na ktorú hľadia s úctou aj pravoslávni, ba i mohamedáni! Dnes jej dom vyrástol z rovín ako symbol vášho zmŕtvychvstania a ako znamenie jej prítomnosti a neustálej ochrany nielen mesta Scutari, ale i celého Albánska. Táto Matka vám však radí, podobne ako to urobila na svadbe v Káne Galilejskej, — povedal ďalej kardinál Tomko — aby ste robili to, čo hovorí jej Syn, Ježiš Kristus, aby ste plnili jeho vôľu, vôľu nebeského Otca. Vy, mládež, chlapci a dievčatá, ktorí sa pripravujete do života uprostred toľkých pokušeni: uprite svoj zrak na túto láskavú Pannu a Matku, ktorá vám ukazuje skutočné životné hodnoty a varuje vás pred lákavými ale pritom prázdnymi nástrahami, pred pozemským rajom, ktorý sa však stáva horkým sklamaním. A vy, rodičia, ktorí zápasíte o každodenný chlieb, proste od Nej dobré rady, aby ste svojím deťom mohli dať dobrú výchovu a riešiť vaše nemalé ťažkosti. Vy, trpiace matky, prineste svoje žalosti k nohám Sedembolestnej Panny. Ale aj vy, drahí Albánci akéhokoľvek náboženského vyznania, ktorí chcete budovať vlasť na ľudských hodnotách skutočného bratstva, slobody, solidarity a opravdivého pokoja, dôverujte Matke dobrej rady. Ona je uprostred vás, je neustále s vami, pretože vás nosí vo svojom srdci.» 20 (Vatikánsky rozhlas) [pageend20]KARDINÁL STEPINAC, HRDINSKÝ SVEDOK Pred sto rokmi, 8. mája r. 1898, sa v dedinke Brzarič narodil bývalý záhrebský arcibiskup, kardinál Alojz Stepinac, jeden z protagonistov dejín Katolíckej cirkvi nášho storočia, veľký obranca viery a obetavý pastier kresťanského ľudu, akými boli v rokoch tvrdého prenasledovania kardináli: Slipyj — na Ukrajine, Wyszinski — v Poľsku, Mindszenty v Maďarsku, ak chceme citovať aspoň niektorých. Alojz Stepinac pochádzal z roľníckej rodiny. Počas Prvej svetovej vojny bojoval v armáde ako dôstojník. V roku 1917 bol zranený a padol do zajatia. Po návrate z vojny sa zapísal na poľnohospodársku fakultu v Záhrebe. Avšak v jeho živote, keď mal 26 rokov, nastal veľký obrat. Rozhodol sa pre kňazské povolanie: odchádza do Ríma, kde v nasledovných rokoch na slávnej Gregoriánskej univerzite absolvoval filozofické a teologické štúdiá. V októbri 1930 prijal kňazskú vysviacku. Na svoje primičné obrázky si vtedy dal napísať: Mihi absit gloriari nisi in Cruce. Teda už od tej chvíle Kristov kríž sa stal nielen symbolom jeho kňazaského života, ale ho bude sprevádzať až po výstup na Kalváriu. V roku 1934, pápež Pius IX. vymenoval 36- -ročného kňaza Alojza Stepinaca za titulárneho arcibiskupa s úlohou koadjutora záhrebského arcibiskupa, mons. Bauera. O tri roky neskôr sa arcibiskup Stepinac stáva jeho nástupcom. Zostal verný biskupskému mottu: In Te, Domine, sperávi! — V teba, Pane, som dúfal, ktoré prijal v službe Cirkvi. Odporoval všetkým ideológiám, ktorých cieľom bol boj proti Bohu a ľudskej dôstojnosti. V ňom nachádzali ochrancu všetci prenasledovaní. Arcibiskup Stepinac bol neúnavným a obetavým pastierom. Zakladal nové farské strediská, napomáhal šíreniu katolíckej tlače, organizoval katolícke združenia podľa zásad cirkevného učenia, duchovne povzbudzoval a povznášal trpiaci ľud, pozbavený svojich práv. V chorvátskom národe šíril lásku k Bohu a k Eucharistii kázňami a katechézou, podľa hesla: Všetko sa stáva ľahším tomu, kto je s Kristom! Počas Druhej svetovej vojny, arcibiskup častejšie zakročil proti rasizmu, brániac katolícke učenie na každom poli. V obrane slobody náboženstva a zdravej katolíckej náuky pokračoval však aj po vojne, keď sa v jeho vlasti, v roku 1945 zmocnil vlády komunizmus. Vtedy sa zdala jediná možnosť: ujsť, zachrániť sa! Dobrý pastier však vo svojej veľkonočnej kázni verejne vyhlásil: «Povedali mi, aby som nečakal nový režim. Niet však takej sily, ktorá by ma mohla odtrhnúť od môjho národa a krajiny!» A v skutku, prezident Tito sa v prvých chvíľach snažil získať na svoju stranu katolícke duchovenstvo a presvedčiť ho k spolupráci. Dokonca 2. júna 1945 mal stretnutie s delegáciou predstaviteľov katolíckej hierarchie — ktorej však arcibiskup Stepinac nebol členom — predložiac návrh, aby sa Katolícka cirkev stala tzv. národnou cirkvou, prispôsobiac sa väčšmi novému systému krajiny a zároveň, aby prestala byť poslušná Rímu a začala spolupracovať s komunistickým režimom. Podobný pokus bol neskoršie urobený aj vo všetkých ostatných krajinách stredovýchod- nej Európy. Chorvátsko však našlo svojho nebojácneho pastiera, rozhodnutého brániť stádo, ktoré mu zveril Kristus. Preto bol arcibiskup Stepinac 18. septembra 1946 uväznený a už mesiac nato odsúdený na 16 rokov väzenia. Na útoky sudcov, povedal: « Vedzte, že Ježiš Kristus je Boh! Za neho sme ochotní každú chvíľu aj zomrieť!» Do roku 1951 bol väznený v Lepoglave. Potom mu komunistický režim určil nútený pobyt v jeho rodisku, v Krasiči. Vždy trpezlivo znášal utrpenie a ponižovanie v presvedčení, že modlitby celej Cirkvi ho úzko spájali s rímskym biskupom. Hovorieval: «Kde je Peter, tam je Cirkev!». 12. januára 1953 ho pápež Pius XII. vymenoval za kardinála. Do Ríma mu však vládne orgány nedovolili cestovať, a tak nemohol prevziať z rúk vtedajšieho Svätého Otca odznaky zvojej hodnosti. Poznačený chorobou a po dlhom utrpení, ktoré hrdinsky znášal, kardinál Alojz Stepinac zomrel 10. februára 1960. Len v poslednej chvíli pred pohrebom komnunistická vláda dovolila, aby bol pochovaný v Záhrebe, v jeho arcibiskupskom sídle. Jeho hrob je miestom modlitby a prameňom milostí. Počas svätej omše, ktorú za zomrelého kardinála Stepinaca vo vatikásnkej bazilike 17. februára 1960 slúžil kardinál Tisserant, pápež Ján XXIIL, na adresu kardinála Stepinaca povedal okrem iného tieto slová: «Táto jednoduchá a vynikajúca postava Otca a Pastiera Božej Cirkvi je taká vzácna Nášmu duchu. Jeho dlhé, 15-ročné utrpenie a vyhnanstvo vo svojej vlasti, spolu s pokojnou oddanosťou do vôle Božej, s akou znášal svoj dlhoročný kríž, mu získali všeobecný obdiv a úctu. Kardinál Alojz Stepinac zasvätil 26 rokov svojho biskupstva svojej vynikajúcej arcidiecéze, najprv neúnavnou a nadmieru horlivou apoštolskou činnosťou a v posledných pridlhých rokoch bolestnou odlúčenosťou. Pre jeho zásluhy nebeský Otec isto zahrnul milosťami a požehnaním všetkých veriacich nábožného Chorvátska. » Svätý Otec Ján Pavol II. vyhlási kardinála Alojza Stepinaca za blahoslaveného toho roku 3. októbra 1998 v Márija Bistrica v Chorvátsku. 21 JOZEF KRÁĽ [pageend21]OSKAR UŠKERT INTERNACIONÁLNE SLÁVENIE SVÄTEJ OMŠE ZA OBETE KOMUNIZMU V KOLÍNE NAD RÝNOM Naše storočie bolo storočím veľkých spoločenských nepokojov, vojen a revolúcií. Tieto si vyžiadali príliš veľa obetí na ľudských životoch. Ich čísla dosiahli výšky mnohých miliónov, a za týmito číslami stoja strašné osudy jednotlivých ľudí. My, kresťania, považujeme pamiatku každej nevinnej obete za svätú. Je správne, že aj verejnosť zakotvuje v svojej pamäti tie hrozné údery minulosti, ktoré viedli k masovému nešťastiu ľudí a ktoré sa nemajú viac opakovať. Takisto je správne, že veľkej časti obetí, ako obetiam z doby politického násilia v Európe pred a počas 2. svetovej vojny, sa dostáva zaslúžená úcta a pamiatka. Nám, katolíckym laikom, ale aj iným ľuďom obvzlášť však postihnutým rodinám, leží už dávno na srdci bolestná skutočnosť, že doteraz sa zabúda na obete z doby komunistických diktatúr. — Pritom nemožno nespomenúť, že prevažná vačšina z nich boli v Boha veriaci ľudia, medzi nimi nespočetní kňazi a rehoľníci. — Tieto obete ostali určite v pamäti mnohých ľudí a rodín, ale, žialbohu, nedostalo sa im dôstojného miesta v našom verejnom myslení. Azda neskoro, predsavšak nie príliš neskoro, rozhodli sme sa, my, laici katolíckych misií pre inonárodných občanov v arcibiskupstve Kolín nad Rýnom, túto veľkú chybu minulosti napraviť. 21. júna 1998 sme sa zhromaždili v bazilike St. Aposteln, v centre miliónového mesta Kolína nad Rýnom, aby sme si v slávnostnej svätej omši dôstojne uctili pamiatku obetí komunistického násilia v našich zemiach, ale aj vo svete. Lavice kostola boli zaplnené členmi katolíckych misií: maďarskej, chorvátskej, poľskej, rumunskej, slovinskej, španielskej, ukrajinskej gréckokatolíckej, českej a slovenskej. Hlavným celebrantom bol prelát Dr. Wilhelm Astrath z Essenu. Spolucelebrovali zástupca arcibiskupstva v Kolíne diakon Grevelding, dekan Wilhelm Lôhers z Kolína a kňazi ôsmych misií, za českú páter Dr. Stojaspal a za slovenskú páter Jozef Huta. Príchod jedenástich kňazov k oltáru naznačil vopred veľkolepý charakter tejto chvíle. Ukrajinský gréckokatolícky chór zaspieval dojímavo krásne náboženské melódie. Po úvodných slovách na začiatku svätej omše, hlavný celebrant odovzdal slovo zástupcovi katolíckych laikov MUDr. Oskarovi Uškertovi, členovi slovenskej katolíckej misie. Dr. Uškert začal svoj príhovor uvedením historických faktov z doby komunizmu. Poukázal na dejinnú vlnu veľkého politického násilia, ktorá vzrástla z revolúcie v Rusku v roku 1917 a prevalila sa nad krajinami bývalého Sovietskeho zväzu. Neskôr sa šírila na kontinent Európy, ale aj Ázie, Afriky a dostala sa až do latinskej Ameriky. Všade, kde prenikla, likvidovala kostoly a slobodu a vyžiadala si nesmierne množstvá nevinných ľudských životov: — desiatky miliónov statočných Rusov, Ukrajincov, Litovcov, Lotyšov, Estóncov a príslušníkov ďalších národností na území bývalého Sovietskeho zväzu. Medzi nimi boli, len pre svoje náboženstvo, pozabíjaní veriaci kňazi a rehoľníci, mnohí beštiálnym spôsobom; — neskôr pristúpili obete Španielskej občianskej vojny; — ďalej desiatky miliónov ľudí v červenej Číne; — potom to boli Rumuni, Bulhari, Maďari, chorváti, Srbi, Slovinci, Poliaci, príslušníci nemeckých menšín v rôznych východoeurópskych štátoch, Česi a Slováci, ktorí na konci 2. svetovej vojny bez stopy zmizli a ich rodiny ich už nikdy viac neuvideli; — ďalšími boli na konci vojny zahynutí nemeckí civilní občania pri vyhnaní z východného bloku a sudetskí Nemci; — obete vo Vietname, Kambodži, severnej Kórey; — v Grécku; — v Maďarsku; — v Afganistane; — v Afrike; 22 [pageend22]Dr. Oskar Uškert pri slávnostnom príhovore — v latinskej Amerike; — v bývalej Juhoslávii; — v Rumusku a Albánsku. Spolu možno vo svete naopočítať 145 miliónov obetí komunizmu. Ako sme už spomenuli, podstatnú časť týchto obetí tvorili v Boha veriaci ľudia, rôznych politických náhľadov a náboženstiev, avšak najviac z nich bolo kresťanov. Proti svojim politickým utláčateľom sa «previnili* tým, že sa priznali k Bohu, keď veriaci boli prenasledovaní a ich kňazi odvlečení. Že sa nebáli hovoriť o ľudskej dôstojnosti, o pravde, mieri a spravodlivosti, teda o základných kresťanských hodnotách, v dobe nemilosrdného triedneho boja a lži, alebo že sa nechceli pridať na stranu svojich vládcov. Je nepochopiteľné, že do dnešného dňa vo verejnosti a masových médiách nepočuť o týchto miliónoch obetí žiadne slovo, nevidieť jednu vypadnutú slzu, že nie je pre ne kútik v múzeách, nie sú pomníky ani spomienkové miesta. Ľudstvo nášho storočia kráča ľahostajne popri množstvách masových hrobov, ktoré su rozosiate skoro po celej zemeguli, a popri moriach krvi a sĺz týchto nevinných obetí. To znamená, že toto ľudstvo je ľahostajné aj proti prípadnému opakovaniu sa podobného masívneho zločinu. — Katastrofálny morálny rozpad našej civilizácie! My, kresťania, sa nechceme zmieriť s týmto duchom času. Kľačíme s pietou pred týmito 145 miliónmi, v dobe kosáka a kladiva utýranými ľudskými dušami. Oni preniesli zástavu ľudskosti cez bahná dejín a pritom stratili svoj život. Statočne chránili základné kresťanské hodnoty: vieru v Boha, pravdu, dôstojnosť človeka, spravodlivosť, mier a nádej. Ceníme si ich zásluhy, Hlasne voláme, aby tieto obete boli vyzdvihnuté z hĺbky ľadového mlčania a aby sa im dostalo dôstojnej pamiatky vo vedomí a svedomí všetkých ľudí. Prosíme Pána Boha, aby ich prijal do svojho Božieho kráľovstva a aby ich oslávil... Po tomto príhovore prelát Dr. Astrath poukázal vo svojej vynikajúcej kázni na opätovné martýriá kresťanov v histórii ľudstva, ale aj na znova a znova oživujúcu sa Cirkev. Vyzdvihol mučenícku smrť sv. Štefana a jeho kresťanskú veľkorysosť voči tým, čo ho umučili. Táto internacionálna slávnostná svätá omša bola akýmsi unikátom. Latinská liturgia. V nej zneli striedavo piesne v rozličných rečiach. Glóriu ozdobil organ s Beethovenovou skladbou, sprevádzanou spevom vynikajúceho sólistu. Modlitby za obete, ktoré boli prednesené pred oltárom v materinských jazykoch, sa vryli do svedomia účastníkov. Nechýbal ani Afričan s modlitbou za svojich čiernych krajanov. Dojímavým prekvapením zapôsobil biely misionár, ktorý sa plynnou čínštinou pomodil za obete v Ázii. Nezabudnuteľné ostanú spevy ukrajinského gréckokatolíckeho chóru, a na konci svätej omše slzavé oči tých prítomných, ktorí zažili brutalitu ateistickej ideológie a konečne po rokoch sa dožili aspoň čiastočného zadosťučinenia za svojich stratených rodinných príslušníkov. To všetko vytvorilo jeden mohutný, harmonický akord z prvkov pravej piety, modlitieb a kresťanskej kultúry, ktorý sa vzniesol k Bohu z kolínskej baziliky St. Aposteln za obete komunizmu vo svete. Idea za dôstojnú spomienku obetí zločinného útlaku priniesla svoj prvý plod. Arcibiskupstvo v Kolíne ohlasuje, že v budúcnosti sa každý rok vo februári bude celebrovať slávnostná svätá omša za obete komunistických diktatúr a hlavným celebrantom bude vždy jeden z biskupov. 23 [pageend23]JÁN KOŠIAR ŠTVRŤROČNÍK PRE SLOVENSKÚ KULTÚRU MOST ZAČAL VYCHÁDZAŤ NA SLOVENSKU V Dome zahraničných Slovákov v Bratislave, za účasti podpredsedníčky vlády Slovenskej republiky Kataríny Tóthovej, predsedu Spolku slovenských spisovateľov Vincenta Šikulu a slovenských spisovateľov z domova i zo zahraničia sa v prvú aprílovú stredu konala slávnostná prezentácia 42. ročníka revue pre slovenskú kultúru MOST, tlačového orgánu Únie slovenských spisovateľov, umelcov a kultúrnych tvorcov žijúcich mimo územia Slovenska. Ako je kultúrnej verejnosti známe, myšlienka MOSTU vznikla v päťdesiatych rokoch v severoamerickom meste Scranton (štát Pennsylvánia), kam kňaz spišského biskupstva básnik Mikuláš Šprinc chodieval navštevovať básnika Karola Strmeňa. Obom básnikom bolo jasné, že slobodná slovenská kultúra potrebuje v zahraničí vlastné fórum. Myšlienka dozrela v Clevelande pod strechou Slovenského ústava tamojšieho benediktinského opátstva sv. Andreja-Svorada, mohla sa však uskutočniť až keď si ju osvojil štedrý podporovateľ slovenského tlačeného slova Ján J. Lach, katolícky farár vo Whitingu (Indiana), predseda Kultúrneho fondu Petra J. Jurčáka. Prvé číslo vyšlo na Vianoce 1953 a odvtedy, nie bez ťažkostí, vychádza dodnes — od roku 1956 ako tlačový orgán Spolku slovenských spisovateľov a umelcov, dnes Únie slovenských spisovateľov, umelcov a kultúrnych tvorcov žijúcich mimo územia Slovenska. Od svojho založenia bol MOST nielen tribúnou, ale aj tribúnom slobodnej slovenskej kultúry i najprirodzenejších ašpirácií nášho národa, a ako taký bol najvýznamnejším periodikom slovenského exilu -— možno ho prirovnať k českému Svědectví, poľskej Kultúre, maďarskému Láthatár, či ruskému Kontinentu. Niet vari významnejšieho slovenského spisovateľa, umelca alebo kultúrneho tvorcu v emigrácii, ktorého meno by sa nebolo objavilo na jeho stránkach. MOST bol mostom, medzi exilom a Slovenskom, medzi Slovákami v diaspore a Slovákmi na Slovensku, spájal exulantov medzi sebou ponad oceány, kontinenty, hranice, ponad konfesionálne, ideologické i politické bariéry v nezištnej, obetavej i obetiplnej službe slobodnej slovenskej kultúre. S jeho existenciou sú spojené mená eminentných predstaviteľov našej kultúry, ktorých prízrak červenej posadlosti prinútil «zanechať všetko, čo ľúbili s najvrelejším citom» a skusovať, «jak je od sĺz príliš slaný chlieb z cudzích rúk a jak ťažko sa stúpa po schodoch, kde si nevítaný»: Jozef G. Cincík, Rudolf Dilong, Milan St. Ďurica, Ján L. Doránsky, Stano Dusík, Agneša Gundová- -Jergová, František Hrušovský, Jozef M. Kirsch- baum, Tibor Kovalik, Imrich Kružliak, Michal Lacko, Félix J. Litva, Stanislav Mečiar, Jozef A. Mikuš, Jozef Milučký, Ján Mlynárik, Miloš K. Mlynarovič, Štefan Náhalka, Ján Okáľ, Jozef Paučo, Andrej Pír, Štefan Polakovič, Jozef M. Rydlo, Koloman Sokol, Jozef Staško, Karol Strmeň, Dušan Šimko, Jozef Špetko, Mikuláš Šprinc, Tomáš Štrauss, Goradz Zvonický, Ernest Žatko, Andrej Žarnov a mnohí ďalší. 42. ročník časopisu MOST má 320 strán a 12 farebných príloh. Prispelo doň osemdesiat autorov zo Slovenska, z Poľska, Česka, Maďarska, Rumunska, Juhoslávie, Rakúska, Talianska, Francúzska, Švajčiarska, Nemecka, Holandska, USA, Kanady, Argentíny a Austrálie. Je to po prvý raz, že časopis, ktorý vydávali Slováci v zahraničí, začal vychádzať na Slovensku. Redakčná rada MOSTU, ktorej predsedom je Jozef Rydlo, má dnes toto zloženie: Mária Ano- cová (Rumunsko), Michal Babjak (Juhoslávia), Zdenka Becherová (Rakúsko), Róbert Biichler (Izrael), Peter Cabadaj (Slovensko), Jozef Congva (Poľsko), Stano Dusík (Taliansko), Agnesa Gun- dová-Jergová (USA), Michal Hrivnák (Maďarsko), Imrich Kružliak (Nemecko), Felix Litva (Kanada), Jozef Milučký (Švajčiarsko), Liliana M. de Goyenechea (Argentína), Peter P. Petro (Kanada), Jozef M. Rydlo (Švajčiarsko), Ladislav Vančo (Slovensko), Juraj Virsík (Austrália), Peter Virsík (Nemecko), Stefan Vrablec (Taliansko), Stefan Vragaš (Slovensko) a Ján Zoričák (Francúzsko). Redakciu tvoria: dp. Ján Košiar, mgr. Viliam Jablonický a mgr. Mária Rydlová. Adresa Únie slovenských spisovateľov, umelcov a kultúrnych tvorcov žijúcich mimo územia Slovenska, ktorá časopis vydáva; Hálova 20, 85101 Bratislava, Telefax [++421] 7842615. 24 [pageend24]FRANCESCO GLIGORA BIAGIA CATANZARO PAPEŽI V DEJINÁCH CIRKVI 201. GREGOR XI. 05.01.1371 - 26.03.1378 202. URBAN VI. Rodom Francúz, vnuk Klimenta VI., za kardinála bol menovaný ako 17-ročný. Po smrti Urbana V. bol zvolený za pápeža jednohlasne. Na nástojenie sv. Brigity Švédskej a najmä sv. Kataríny Sienskej sa rozhodol zanechať Avignon a vrátiť sa do Ríma. 17. januára 1377 Rimania ho vítali s ováciami. Nesídlil v Lateráne, ako tomu bolo predtým, ale zvolil si za sídlo Vatikán. Dal postaviť vežu baziliky S. Maria Maggiore. Je to najvyššia veža v Ríme, a stanovil, že na získanie odpustkov vo Svätom roku treba navštívi aj túto baziliku. 18.04.1378 -15.10.1398 Po smrti Gregora sa konklave zišlo prvý raz vo Vatikáne. Pod tlakom Rimanov, ktorí chceli pápeža Rimana alebo aspoň Taliana, zvolili za pápeža arcibiskupa z Bari, ktorý nebol kardinálom. Zvolil si meno Urban VI. Niektorí nespokojní kardináli vyhlásili túto voľbu za neplatnú a zvolili vo Fondi protipápeža Klimenta VII. Tak sa začal bolestný«Západný rozkol». Sv. Katarína Sienská bola za Urbana VI. (aj Uhorsko), kým sv. Vincent Ferrer bol za Klimenta VII. Urban VI. vyhlásil rok 1390 za jubilejný, ale sa ho nedožil. 203. BONIFÁC IX. 09.11.1389 - 01.10.1404 Neapolčan, bol zvolený za pápeža ako 35-ročný. Slávil dva jubilejné roky: 1390 a 1400. Obnovil Anjelský hrad - urobil z neho pevnosť. Zaviedol v Ríme prisny režim, ktorý bol výhodný pre chudobné vrstvy. Veľká škoda, že pri slávení jubilejných rokov začal pridávať ako podmienku na získanie odpustkov aj peňažný milodar. Malo to zlé ozveny najmä v Nemecku. To ho donútilo, že roku 1402 odvolal všetky takto udeľované odpustky. Za jeho pontifikátu zomrel avignonský pro- tipápež Kliment a na jeho miesto zvolili Benedikta XIII. 204. INOCENTVII. 11.11.1404 - 06.11.1406 Rodák zo Sulmony. Pri zvolení za pápeža urobil sľub, že urobí všetko možné, aby odstránil rozkol, aj za cenu, že by sa vzdal pápežstva, keby bolo treba. No neurobil nič v tomto smere. Bol humanista, zaviedol na rímskej univerzite širšie vyučovanie gréčtiny a medicíny. Jeden jeho vnuk odsúdil v Ríme na smrť 11 rímskych úradníkov, čo veľmi pobúrilo ľud, takže pápež musel opustiť Rím a takmer rok sa zdržoval vo Viterbe. Mohol sa vrátiť do Ríma niekoľko mesiacov pred smrťou. 205. GREGOR XII. 19.12.1406 - 04.07.1415 Benátčan, bol zvolený za pápeža už 82-ročný. Hneď po volbe sa rozhodol, že k vôli odstráneniu rozkolu sa vzdá pápežstva, ak tak urobí aj avignonský protipápež Benedikt XIII. Mali sa obaja stretnúť v Savone (29.09.1407). Nedosšlo k tomu. Kardináli z oboch strán zvolali koncil do Pisy. Vyhlásili Petrov stolec za uprázdnený a zvolili Alexandra V., ktorý krátko potom zomrel, a na jeho miestozvolil Jána XII. Namiesto jedného boli dvaja protipápeži. Cisár Žigmund zvolal do Kostnice koncil. Na výzvu tohoto koncilu sa legitímny pápež Gregor XII. vzdal (4. júla 1415). Tým umožnil odstránenie rozkolu. 206. MARTIN V. 21.11.1417 -20.02.1431 Riman, zvolený v Kostnici. Nim sa skončil západný rozkol. 22. apríla 1418 sa skončil koncil, na ktorom bolo odsúdených 45 téz Wiclefových a odsúdený bol aj Ján Hus. Tento koncil ustálil aj počet kardinálov na 24. Martin V. osobitnou konštitúciou vyhlásil (10.05.1418), že vo veciach viery pápežova autorita je_nad koncilom. 30. novembra 1420 sa vrátil do Ríma. Ľud ho privítal s nadšením. Obnovil baziliku sv. Petra. Na Svätý rok 1423 otvoril Svätú bránu aj v lateránskej bazilike. Podľa rozhodnutia v Kostnici zvolal ďalší koncil do Bazileje, ale sa ho nedožil. 207. EUGEN IV. 11.03.1431 - 23.02.1447 Rodom Benátčan, začal koncil zvolaný svojim predchodcom do Bazileje. Aby uľahčil jednotu s Východnou cirkvou, preniesol koncil najprv do Ferrary, potom do Florencie. S prenesením súhlasila menšina. Väčšina zostala v Bazileji a pokračovala v duchu náuky, že koncil je nad pápeža. Zosadili 24. júna 1439 Eugena IV. a zvolili protipápeža Felixa VI. Je to posledný protipápež v dejinách. — Vo Florencii 6. júla 1439 bola vyhlásená jednota medzi Rímskou a Východnou cirkvou. Škoda, že grécki veriaci ju neprijali. 208. MIKULÁŠ V. 19.03.1447 - 24.03.1455 Podpísal prvý konkordát medzi Pápežským štátom a nemeckým cisárom Fridrichom III. Vyhlásil a slávil 6. jubilejný rok (1450). Za jeho pontifikátu padol Carihrad do rúk Turkov. Pred pádom Carihradu sa slávila v Sv. Sofii posledná sv. omša, a cisár Koštantín XI., ktorý potom zomrel v boji, prijal Najsvätejšiu sviatosť. Odvtedy po 3 storočia turecké nebezpečenstvo znepokojovalo rímskych pápežov. Mikuláša V. možno pokladať za zakladateľa Vatikánskej bibliotéky. 25 [pageend25]209. KALIXT III. 20.04.1455 - 06.08.1458 Rodom Španiel — z rodiny Borgia z Valencie. Nariadil poludňajšie zvonenie na Anjel Pána. Vyhlásil križiacku výpravu proti Turkom, aby oslobodil Carihrad. Medzi ohlasovateľmi výpravy sa svojimi kázňami vyznačil sv. Ján Kapistránsky. Kalixtovi sa nepodarilo oslobodiť Carihrad. Dôležité bolo jeho víťazstvo pri Belehrade (r. 1456) zásluhou Jána Huňadyho. Na pamiatku tohto víťazstva ustanovil sviatok Premenenia Pána. — Škoda, že on, taký čnostný, začal s nepotizmom. Urobil kardinálom Rodriga Borgiu, budúceho pápeža Alexandra M. Z jeho príbuzenstva pochádza sv. František Borgia. 210. PIUSII. 03.09.1458 - 15.08.1464 Rodák z Corsignana pri Siene, bol veľmi vzdelaný. Jeho pontifikát priviedol k riešeniu pomeru koncil-pápež. Sám bol najprv sekretárom protipápeža Felixa V. Potom sa vnútorne obrátil a po zvolení za pápeža sa usiloval o reformu Cirkvi v správnom duchu R. 1460 bulou Exsecrabife odsúdil konciliarizmus a mal byt exkomunikovaný každý, kto by sa odvolával na koncil proti nejakému rozhodnutiu pápeža. Osobne sa chcel zúčastniť na výprave proti Turkom. 19. júna 1464 vzal v bazilike sv. Petra kríž a išiel do Ankóny. Dostavilo sa tam iba 12 benátskych lodí. Zarmútený pápež poveril kardinálov, aby pokračovali vo výprave, on sám v Ankóne zomrel. 211. PAVOL II. 16.09.1464 - 26.07.1471 Pochádzal z bohatej benátskej rodiny. Jeho strýko Eugen IV. ho urobil kardinálom sotva 20-ročného. Pius II. ho menoval za padovského biskupa. Po zvolení za pápeža sa zaviazal, že do troch mesiacov uskutoční reformu rímskej kúrie. Pokúsil sa o to s malým úsilím. Ani výprava, ktorú chcel zorganizovať proti rozpínavým Turkom, sa mu pre malý záujem v Európe nevydarila. Páčilo sa mu umenie, aj ho podporoval, ale bojoval proti spohanštenému humanizmu, čo mu je na česť, Pavol II. otvoril v Ríme prvú tlačiareň. Nariadil, aby sa Svätý rok slávil každých 25 rokov. 212. SIXTUS IV. 25.08.1471 - 12.08.1484 Františkán-konventuál zo Savony, začal pontifikát s úmyslami svojich predchodcov. Reforma v Cirkvi a výprava proti Turkom. Veľká škoda, že upadol do nepotizmu, čo prinieslo morálne i finančné škody pápežskému štátu. Postavil dva mariánske kostoly v Ríme, ustanovil sviatok sv. Jozefa 19. marca, bol obhajcom náuky o nepoškvrnenom počatí Panny Márie. R. 1475 slávil v Ríme siedmy jubilejný rok. Prvýkrát bol tento rok nazvaný ■ Svätý rok». Bol povoľnejší k humanizmu než Pavol II. Postavil -Slxtov most», cez Tiberu, vybudoval nemocnicu«Santo Spirito», zaslúžil sa o Sixtínsku kaplnku. 213. INOCENTVIII. 12.09.1484 - 25.07.1492 Rodák z Janova, pri zvolení dostal za úlohu pripraviť výpravu proti Turkom, zvolať do troch rokov koncil, postarať sa o reformu Cirkvi na všetkých úrovniach. Proti polmesiacu sa mu nepodarilo nič zorganizovať. Urobil istú dohodu s Baiaziodom, nástupcom Mohameda II. Vydal disciplinárny dekrét proti bosorkám v Nemecku, ktorý bol zle vykladaný a zapríčinil veľa zlého. Bojoval proti obchodovaniu s otrokmi. Podporoval Krištofa Ko- lumbusa pri jeho objavných cestách do Ameriky. 214. ALEXANDER VI. 26.08.1492 - 18.08.1503 Narodil sa v Španielsku. Bol dobrým politikom a chytrým diplomatom, ale nie čnostného života. Mnoho sa napísalo o jeho chybách, nie vždy s historickou korektnosťou a často s radosťou, že možno hovoriť zle o Cirkvi. Dva mesiace po jeho zvolení za pápeža, Krištof Kolumbus objavil Ameriku. Ketf vzniklo nedorozumenie o novom svete medzi Španielskom a Portugalskom Alexander VI. robil prostredníka. Za jeho pontifikátu bol odsúdený na smrť Savonarola. R. 1500 slávil v Ríme Svätý rok, otvoril Sväté brány v štyroch bazilikách. Uctievali Pannu Máriu, najmä jej stretnutie s Kristom na krížovej ceste. 215. PIUS III. 23.09.1503 - 18.10.1503 Pred zvolením za pápeža bol arcibiskupom v Siene. Bol veľmi schopný, nábožný a príkladných mravov. Pri jeho voľbe sa stanovilo, že do dvoch rokov zvolá koncil a že sa postará o reformu v Cirkvi. Bohužiaľ, nič z tohoto nemohol uskutočniť, lebo zomrel ešte prv, než bol korunovaný za pápeža. Nebol pápežom ani celý mesiac. 216. JULIUS II. 26.11.1503 - 22.02.1513 Rodák zo Savony, bol zvolený za papeža veľmi rýchlo. Z 38 kardinálov 37 hlasovalo za neho. Zvolil si meno Julius. Jeho pontifikát bol silne politický. Nezabúdal ani na náboženský ráz štátu. Vydal dekrét proti svä- tokupectvu. Venoval sa obrode rehoľného života a misionárskej činnosti v novoobjavených zemiach Ameriky. Začal stavbu (r. 1506) bazilky sv. Petra v dnešnej podobe. Zvolal Piaty lateránský koncil. Nebol schopný postarať sa o odstránenie chýb v Cirkvi, proti ktorým sa zdvihla vlna luterovského protestu. 217. LEV X. 19.03,1513-01.12.1521 Rodák z Florencie, keď bol zvolený za pápeža 37-ročný, bol iba diakon. 15. marca prijal kňazskú a 17. marca biskupskú vysviacku. 19. marca bol korunovaný za pápeža. Pokračoval v Piatom lateránskom koncile, ktorý sa skončil 16.03.1517. V tom roku 31.10. Martín Luther pribil na chrámovú bránu vo Wittembergu svojich 95 protestných téz. Lev X. poslal cardinála Gaetána. prehovoriť Luthera. Bezvýsledne. 15.06.1520 bulou Exsurge Domine pápež odsúdil Lutherove tézy jedny ako heretické, druhé ako pohoršujúce. Luther spálil na námestí vo Wittembergu pápežskú bulu (1521), čím sa začalo veľké a smutné rozdelenie v Cirkvi. 26 [pageend26]SVÄTÝ OTEC POVEDAL SLOVÁKOM S láskou vítam slovenských pútnikov z Lamača a Topoľčian, z Bánoviec a Nového Mesta nad Váhom. Drahí bratia a sestry, v týchto dňoch s radostnou vierou vyznávame, že Pán Ježiš vstal z mŕtvych a je večne živý. Táto viera v nás posilňuje nádej, že aj naše telo bude vzkriesené, aby bolo oslávené s Ježišom. Želám vám, aby táto nádej stále zveľaďovala vašu lásku k Bohu a k blížnym. K tomuto vám zo srdca udeľujem aj svoje apoštolské požehnanie. — Pochválený buď Ježiš Kristus. S láskou vítam dve skupiny slovenských pútnikov z Košíc, ako aj skupinu univerzitných profesorov a študentov z Trnavy a Bratislavy. Drahí bratia a sestry, je milé, že ľud na Slovensku vyjadruje svoju veľkonočnú vieru aj slovami piesne: «Základ Cirkvi je na skale... Trvať vude neustále, pevná, nepřemožená.* — Veď ju založil Víťazný Ježiš a v nej aj žije! Nech istota tejto viery naplní váš kresťanský život radosťou a nadšením. Nech vám Panna Mária vyprosí od Ducha Svätého dar sily. Ja vám k tomu zo srdca udeľujem svoje apoštolské požehnanie. — Pochválený buď Ježiš Kristus. 27 Základ Cirkvi je na skale. Audiencia 29. apríla 1998 Slovákov prítomných 135 Viera v Zmŕtvychvstalého posilňuje nádej. Audiencia 15. apríla 1998 Slovákov prítomných 92 Modlite sa za svojich biskupov! Audiencia 22. apríla 1998 Slovákov prítomných 131 S radosťou vítam slovenských pútnikov z Bardejova, z Michaloviec a z Kováčovej. Drahí bratia a sestry. Dvadsiateho druhého apríla — pred ôsmymi rokmi — som slávil svätú omšu na vajnorskom letisku v Bratislave. Vtedy som všetkým veriacim kládol na srdce: «Zjednoťte sa okolo svojich biskupov! » Dnes vás pozývam: Modlite sa za svojich biskupov, aby boli otcami a pastiermi pre každého. Nech vás všetkých Duch Svätý posilňuje v jednote. K tomu vám zo srdca udeľujem svoje apoštolské požehnanie. — Pochválený buď Ježiš Kristus. Aj z vás Pán Ježiš buduje svoju Cirkev. Audiencia 6. mája 1998 Slovákov prítomných 82 Srdečne pozdravujem slovenských pútnikov z Považskej Bystrice, z Martina a z Nitry. Drahí bratia a sestry. Všimli ste si, že sa opravuje priečelie baziliky svätého Petra. Je to v rámci prípravy na jubileum roku dvetisíc a má to vyjadriť radosť z toho, že Pán Ježiš, jediný Vykupiteľ človeka, žije už dve tisícročia vo svojej Cirkvi. Aj z vás, akoby zo živých kameňov, Pán Ježiš buduje svoju Cirkev. Obnovte sa duchovne, aby ste žiarili krásou kresťanského života. Nech vám v tom pomáha [pageend27]Zo srdca pozdravujem slovenských pútnikov z Nitry, z Víťaza, zo Žiliny a z Handlovej. Srdečne pozdravujem slovenských pútnikov zo Sološnice a z Mochoviec. Drahí bratia a sestry. My všetci s radosťou veríme, že Duch Svätý nás vedie a posilňuje. Vo sviatosti birmovania sme dostali dar sily Ducha Svätého, aby sme boli Kristovými svedkami. Upevnite sa v tejto viere tu v Ríme, pri hroboch svätého Petra a Pavla. Oni dokázali vernosť Kristovi mučeníckou smrťou. Vy dokazujte svoju vernosť Kristovi životom plným viery a kresťanskej lásky. K tomu vám zo srdca žehnám. — Pochválený buď Ježiš Kristus. 28 Audiencia 27. mája 1998 Slovákov prítomných 180 Aj vy máte svedčiť, že Kristus je jediný Vykupiteľ človeka. S láskou vítam slovenských pútnikov z Bratislavy a z Prešova, zo Spišských Vlách a z Vranova nad Topľou. Drahí bratia a sestry. Zajtra budeme sláviť Nanebovstúpenie Pána Ježiša. On sa vrátil k Otcovi, do nebeskej slávy. Tam pripravil miesto pre každého z nás. Pán Ježiš s nami počíta a vedie nás svetlom Ducha Svätého, aby sme mohli toto miesto zaujať. V tejto perspektíve sa utiekajte o pomoc k Panne Márii. Ja vám k tomu zo srdca udeľujem svoje apoštolské požehnanie. — Pochválený buď Ježiš Kristus. Audiencia 20. mája 1998 Slovákov prítomných 222 Pán Ježiš s nami počíta. S láskou vítam slovenských pútnikov z Bratislavy a z Ružomberka, z Modry a z Ilavy, zo Senice, z Bešeňova pri Bratislave a z Nových Zámkov. Drahí bratia a sestry! Prvé slová, ktorými Pán Ježiš začal svoje kázanie, boli: « Kajajte sa a verte evanjeliu.* Panna Mária pri svojom zjavení vo Fatime pripomenula tú istú požiadavku pre nás — ľudí dvadsiateho storočia. Nech vás tento odkaz jej materinského srdca privedie bližšie ku Kristovi. Zo srdca vám to prajem a veľmi rád udeľujem svoje apoštolské požehnanie vám i celému mariánskemu Slovensku. — Pochválený buď Ježiš Kristus. Nech vás odkaz Panny Márie Fatimskej privedie bližšie ku Kristovi. Audiencia 13. mája 1998 Slovákov prítomných 322 príhovor Panny Márie a moje apoštolské požehnanie. — Pochválený buď Ježiš Kristus. Dokazujte svojou vernosť Kristovi životom plným viery a kresťanskej lásky. Audiencia 3. júna 1998 Slovákov prítomných 90 Drahí bratia a sestry, Pán Ježiš prisľúbil apoštolom: «Keď zostúpi na vás Duch Svätý, dostanete silu a budete mi svedkami... až po samý kraj zeme.» Ten prísľub sa splnil. Aj vy máte svedčiť, že Kristus je jediný Vykupiteľ človeka. Proste Ducha Svätého, aby vás učil stále lepšie poznať Pána Ježiša a čoraz úprimnejšie milovať ľudí kresťanskou láskou. Nech vám k tomu dopomáha úprimná úcta k Panne Márii a moje apoštolské požehnanie. — Pochválený buď Ježiš Kristus. Učte sa od Ježiša. A Duch Svätý nech je vám svetlom a silou. Audiencia 17. júna 1998 Slovákov prítomných 90 Srdečne pozdravujem slovenských pútnikov z Bratislavy a z farnosti Konská. Drahí bratia a sestry. O dva dni bude sviatok Najsvätejšieho Srdca Ježišovho. Buďte istí, že Pán Ježiš vás miloval, keď za vás zomrel na kríži, a že vás miluje aj dnes, keď vás pozýva: « Učte sa odo mňa, lebo som tichý a pokorný srdcom!» S radosťou sa učte od neho konať svoje každodenné práce pokorne a s láskou k nebeskému Otcovi. Nech je vám pri tom Duch Svätý svetlom a silou. A ja vám k tomu zo srdca žehnám. — Pochválený buď Ježiš Kristus. [pageend28]S láskou vítam slovenských pútnikov z Ružomberka a z Levíc. Zajtra — na sviatok «Božieho tela* — chceme slávnostným spôsobom poďakovať Pánu Ježišovi za to, že sa za nás obetoval na kríži, ako aj za to, že sa nám dáva vo svätom prijímaní za pokrm. — Drahí bratia a sestry, s láskou a ochotne sa zúčastňujte na slávení svätej omše a radi prijímajte Najsvätejšiu sviatosť, ktorá je potrebnou posilou pre pútnikov do nebeskej vlasti. — K tomu vás povzbudzujem a zo srdca vám žehnám. — Pochválený buď Ježiš Kristus. Srdečne vítam slovenských pútnikov z Prešova a z Nitry. Dnes slávime sviatok svätého Jána Kristite- ľa. On bol predchodcom Mesiáša. Žil iba pre Ježiša a pripravoval srdcia ľudí na jeho prijatie. Drahí bratia a sestry, aj vy máte žiť pre Ježiša. On vám povedal, že máte byť svetlom sveta. Nebuďte teda kresťanmi iba medzi múrmi vášho domu. Nech vám Duch Svätý dáva silu hlásiť sa ku Kristovi i vo verejnosti, a tak šíriť jeho Kráľovstvo. S týmto úmyslom vám zo srdca udeľujem apoštolské požehnanie. — Pochválený buď Ježiš Kristus. ZÁZNAMNÍK Z listu rehoľnej sestry: « O pár mesiacov budem mať 83 rokov. Pokračujem čítať Bibliu. Som na strane 1691. Je to kniha proroka Jeremiáša. Koľko povzbudenia beriem, ako kráčať rovno pred Pánom Bohom.» Slovákov v Izraeli je okolo 22.000. Raz do roka sa stretajú v Jeruzalemskom lesíku. Cítia sa Slovákmi. (Slovak World News). Stigmatizovaní v Cirkvi. Od čias sv. Františka Assiského po Pátra Pia bolo v Cirkvi 321 stigmatizovaných osôb. Z toho 41 mužov a 280 žien. Modliace sa Taliansko. Podľa jednej zaujímavej dopytovej akcie: 4,5% Talianov sa nikdy nemodlí, 42% sa modlí z vnútornej potreby, 36,2% sa modlí v určitých chvíľach (keď im modlitba «chutí»), 15,6% sa modlí. Katedrála v Novosibirsku má v základoch kameň vzatý z hrobu svätého Petra v Ríme, požehnaný a poslaný Svätým Otcom Jánom Pavlom II. V Ríme je 328 farností. Diecéznych kňazov je 741, z iných diecéz 886. Rehoľných kňazov je 4401. « Výpomocných » kostolov je 658 (z nich 235 sa nachádza v historickom centre Ríma), v Ríme je teda 986 kostolov. Kardinálov bývajúcich v Ríme je 37, arcibiskupov a biskupov 86. Mužské rehole majú v Ríme 307 domov, ženské 1131. Michel Quoist, známy slovenskému publiku pre viaceré preklady jeho kníh vydané našim ústavom, zomrel vo štvrtok 18.12.1997 vo veku 76 rokov. Počíta sa, že jeho knihy vyšli asi v 7 miliónoch výtlačkov v 30 rôznych rečiach. Pred smrťou sa mu podarilo ešte dokončiť knihu — akoby testament — druhý diel «Úspešného života» — «costruire ľhomme ». Rómovia v Ríme obývajú 72 «sídlisk», je ich vyše šesťsto tisíc. Je zaujímavé, že 3013 sa ich hlási k islamu a len 1513 ku katolíckej viere. Gorbačov zvon — zvon ktorý ruský premier Gor- bačov daroval Jánovi Pavlovi II. skončil v novej fare sv. Cyrila a Metoda v Ríme, ako pápežov dar. Židia ďakovali rímskym saleziánom. Uznanie za záchranu 70 Židov pred smrťou v koncentráku dostali direktor a ekonóm saleziánskeho ústavu Pio XI. od Izraelského parlamentu. P Ríme biolo viac takýchto záchranných staníc v mužských i ženských kláštoroch. Hlavný rabín mesta Ríma spomína, že mu zachránil život jeden kňaz vo farskej budove v regióne Marche. Najväčšia mariánska bibliotéka na svete sa nachádza v Daytonskej univerzite (Ohio) v Spojených štátoch — má vyše 90 000 zväzkov v rozličných 50 rečiach i v slovenskej. 29 Najsvätejšia Sviatosť je potrebnou posilou pre pútnikov do nebeskej vlasti. Audiencia 20. júna 1998 Slovákov prítomných 86 Audiencia 24. júna 1998 Slovákov prítomných 88 Nebuďte kresťanmi iba medzi múrmi vášho domu. [pageend29]Z KRONIKY ÚSTAVU 2. apríla: Riaditeľ Ústavu s dvomi kňazmi sa zúčastnil na predstavovaní novej knihy O. kardinála Jozefa Tomka: La Missione verso II terzo Millennio — Misie pred tretím tisícročím. Záujemcov bol pekný počet. 5. apríla: Kvetná nedeľa. Na obradoch na Svätopeterskom námestí bolo do dvesto pútnikov zo Slovenska. 6. apríla: Prišli do Ústavu pútnici z Varina a Močenku. Svätú omšu sme obetovali za zosnulého Otca Rastislava, ktorý vodieval púte do Ríma a už skončil predčasnou smrťou svoju životnú «púť». 8. aprila: Riaditeľ Ústavu po sv. omši posvätenia olejov oznámil miestnemu O. biskupovi, že sme sa stali Pápežským ústavom. 9. apríla: Zelený štvrtok sme slávili poskromne, kocelebrovalo päť kňazov. 10. apríla: Veľký piatok — o tretej hodine popoludní bol v našej kaplnke pohreb talianskeho generála Carmela Aiello. Naše obrady sme odložili na piatu hodinu. 11. apríla: Večer na veľkonočnú vigíliu prišlo do Ústavu asi 300 pútnikov zo Slovenska. Obrady sme začali vonku keď popŕchalo. Len-len že sme unikli dažďu, ktorý sa potom spustil. 12. apríla: Veľkonočná nedeľa. Pútnici zo Slovenska mali pri svätej omši na Námestí sv. Petra pekné miesto na sedenie. Pekne sa predstavili Svätému Otcovi s privolaním a so zástavami. 15. apríla: Na audiencii bolo 92 Slovákov, ktorí si potom vykonali aj cyrilo- metodskú púť do Ústavu. S. Beata odcestovala na duchovné cvičenia a na návštevu príbuzných na Slovensko. 18. apríla: Prišiel k nám na obed mons. Jozef Medový, sprevádzaný O. Francescom a ďalšími tromi ošetrovateľmi. Deti zo susednej farnosti sv. Andreja si konali v priestoroch Ústavu duchovnú prípravu na prvé sväté prijímanie. 19. apríla: Skupina študentov z Kežmarku si vykonala cyrilometodskú púť do Ústavu. O. biskup mons. Zlatňanský, prof. Blatnický a mons. Javor mali v Ústave zakľučujúcu schôddzku prác na preklade Katechizmu Katolíckej cirkvi. 20. apríla: Prišli do Ústavu na svätú omšu skupiny pútnikov z Michaloviec a z Bardejova. Vstúpila do platnosti zmena našich telefónnych čísel. 26. apríla: Bol u nás O. kardinál J. Tomko. Zasadala Správna rada Ústavu. Zablahoželala mons. Jozefovi Kráľovi k jeho prijatiu za kanonika v bazilike Santa Maria Maggiore. Je to prvý Slovák- -kanonikvRíme, ato vbazilike, kde bola schválená slovienská liturgia. Potom sa hovorilo o oslavách (v septembri) založenia Pápežského slovenského kolégia a o povýšení SÚSCM na Pápežský slovenský ústav. — Riaditeľ navrhol, aby sa požiadalo KBS o jedného slovenského kňaza, ktorý by organizoval vedecké spracovanie cyrilometodskej otázky vzhľadom na Slovensko. Správa poverila riaditeľa, aby poďakoval Svätému Otcovi a Kongregácii pre katolícku výchovu za dva pápežské tituly. 28. apríla: Navštívili nás prof, dejín a redaktor Dr. František Vnuk a JUDr. Darius Rusnák, riaditeľ Slovenského národného archívu, aj s manželkou. Prišiel k nám O. Martin Mikolášik z Ružomberka. Zúčastnil sa na schôdzke univerzitných kaplánov z celého sveta. Zo Slovenska boli 4 účastníci. 29. apríla: Na audiencii bolo 135 Slovákov. Na svätú omšu do Ústavu prišli dve skupiny z Bratislavy a Košíc. 3. mája: Mons. Jozef Kráľ bol uvedený medzi kanonikov baziliky Santa Maria Maggiore. Prítomí boli dvaja členovia Správy ústavu—O. biskup mons. Jozef Zlatňanský a mons. Vrablec. S. Veronika odcestovala na Slovensko na duchovné cvičenia. 6. mája: Na audiencii bola iba jedna skupina Slovákov — z Považskej Bystrice. 11. mája: Prišiel na sv. omšu do Ústavu autobus pútnikov zo Senice. 12. mája: Vykonali si cyrilometodskú púť do Ústavu tri skupiny pútnikov z Bratislavy a jedna z Nových Zámkov. 13. mája: Na audiencii bolo 410 Slovákov. Na cyrilometodskú púť do Ústavu prišli pútnici z Modry, llavy, Ružomberka a Michaloviec. 17. mája: Bol u nás Otec kardinál Jozef Tomko. 18. mája: Prišiel do Ústavu O. arciskup mons. Alojz Tkáč. Zúčastní sa na zasadaní Talianskej biskupskej konferencie. Navštívila nás S. Alma, bývalá horlivá spolupracovníčka nášho vydavateľstva. 19. mája: Komunitnú sv. omšu pre Sestry mal O. arcibiskup mons. Alojz Tkáč. Popoludní sa vrátil na Slovensko. 20. mája: Po audiencii prišli do Ústavu pútnici z Bratislavy, zo Spišských Vlách, z Vranova nad Topľou a z Prešova. Sestra Agata odišla na Slovensko navštíviť príbuzných a vykonať si duchovné cvičenia. 21. mája: Pozvali sme na obed mons. Františka Rýpara z Kongregácie pre katolícku výchovu, aby sme mu poďakovali za pomoc a rady pri schvaľovaní Pápežského slovenského kolégia. Popoludní si naši kňazi-študenti konali duchovnú obnovu. Myšlienky na rozjímanie nám povedal prof. Dr. Jozef Heriban, SDB z Pápežskej saleziánskej univerzity. 23. mája: Prišiel k nám Don Beňo, zakladateľ hnutia Nazaret. 26. mája: Prišli na svätú omšu dva autobusy pútnikov z Bratislavy. 27. mája: Na audiencii bolo 260 pútnikov zo Slovensdka. Popoludní prišli do Ústavu pútnici zo Žiliny, z Nitry, Handlovej a z Víťaza. 29. mája: O druhej hodine nad ránom prišli k nám pútnici zo Spiša, večer o 30 [pageend30]siedmej dva autobusy z Prešova. Sväté omše obidvoch skupín boli povzbudzujúce. 31. mája: Bol u nás O. kardinál J. Tomko. Popoludní prišli k nám štyri autobusy pútnikov z hnutia Nazaret a jeden z Topoľčian. Stretnutie s nimi bolo krásne nielen v kaplnke ale aj na dvore Ústavu. 1. júna: Poslali sme blahoprajný fax k narodeninám O. arcibiskupovi Hrušovskému do Minská. 2. júna: Prišli k nám pútnici zo Sološ- nice a skupina pútnikov — zamestnancov Mochovskej elektrárne. 3. júna: Na audiecii bolo 125 Slovákov. 6. júna: Prišiel k nám na návštevu p. Tomáš Ward, čestný kozul Slovenskej republiky v USA. Vykonali si cyrilometodskú púť v Ústave pútnici z Borského Sv. Mikuláša. 9. júna: Študentky pedagogickej školy z Prešova si v rámci stužkovej slávnosti dali požehnať malé krížiky pre každú. Pekné gesto. 10. júna: Na audiencii bolo 86 Slovákov. Pútnici z Levíc prišli popoludní na sv. omšu do Ústavu. S. Katarína odišla na Slovensko na duchovné cvičenia a návštevu príbuzných. 11. júna: O. Lubomír Žák, ktorý strávil prvé študijné roky v Ústave, obhájil s výborným prospechom doktorskú tézu. Ako doktor morálnej teológie bude pôsobiť v Ríme. Žiaci a pedagógovia cirkevnej školy z Ružomberka prišli do Ústavu na cyrilometodskú púť. Riaditeľ Ústavu sa zúčastnil na pohrebe kard. Agostina Casaroliho, ktorý zohral pozitívnu úlohu v moderných dejinách aj slovenského národa. 13. júna: O. Jozef Krištof, kňaz Košickej arcidiecézy dosiahol na Gregoriánskej univerzite akademický titul: licenciát z cirkevných dejín. 14. júna: Pri poludňajšom stolovaní sme oslávili HELic. Jozefa Krištofa a ThDr. Lubomíra Žáka (za účasti jeho rodičov). Učitelia z Prešova prišli ako pútnici do Ústavu. Slávili Eucharistiu príkladným spôsobom. 16. júna: Pútnici z farnosti Konská prišli navštíviť Ústav. Svätú omšu mali v Assisi. 17. júna: Na audiencii bolo 90 Slovákov. Popoludní v skromnom rámci domácich účastníkov sme prijali dar od akademického sochára Stanislava Mi- kuša: pekné súsošie sv. Cyrila a Metoda. Odovzdal nám ho pán dr. Števík, tajomník Matice slovenskej. Pri tej istej príležitosti Matica slovenská udelia svoju pamätnú medajlu riaditeľovi Ústavu a jeho spolupracovníkom. 18. júna: O. Rastislav Suchý, kňaz Rožňavskej diecézy dosiahol na Gregoriánskej univerzite licenciát z cirkevného práva. Z iniciatívy Ministerstva kultúry Slovenskej republiky boli v tento deň odhalené tri ďakovné trofeje slovenského národa pamiatke svätých vierozvestov Cyrila a Metoda. Tumba v nádvorí baziliky sv. Klimenta, tabuľa na kláštore sv. Praxédy a tabuľa v bazilike Santa Maria Maggiore, v ktorej pápež Hadrián II. požehnal a schválil liturgiu v slovienskej reči. Na slávnosti v Santa Maria Maggiore sa zúčastnil aj riaditel PSÚSCM (boli tam aj rektori slovinského a poľského kolégia). Večer sme mali spoločné vešpery a spievali sme Teba, Bože, chválime — pieseň vd’akly za uplynulý akademický rok. 19. júna: Na sviatok Najsv. Srdca Ježišovho, rektor Ústavu, mons. Štefan Vrablec, bol menovaný za tit. biskupa Tasbaltského a za pomocného biskupa arciediecézy Bratislava-Trnava. O. Robert Šárka, kňaz Rožňavskej arcidiecézy, dosiahol na Pápežskom Inštitúte Tereziánum licenciát zo špirituál- nej teológie. 21. júna: Prišli do Ústavu mons. Fi- dermak a O. Vladimír z Novosibirská. 23. júna: Na audiencii bola iba jedna skupina Slovákov — z Prešova, ktorá popoludní prišla na sv. omšu do Ústavu. Malí « Pútničkovia» — tak sa volá ich zbor — nádherne spievali. Sestra Františka odcestovala na Slovensko, na duchovné cvičenia. 28. júna: Prišli do Ústavu dve skupiny pútnikov — z Levíc a z Rajca. Slávili sv. omšu. Naši kňazi študenti poodchádzali na prázdniny, okrem malých výnimok. 29. júna: O. Stanislav Štohl, ktorý dokončil svoje štúdiá v našom Ústave, priviedol k nám skupinu svojich pútnikov z Vajnor. 30. júna: Popoludní prišli na cyrilometodskú púť skupiny z Trstenej a z Leo- poldova-Černíka. Prišiel na kratší pobyt medzi nás mons. Vincent Malý, ktorý sa veľmi zaslúžil o prevedenie liturgickej obnovy v duchu Druhého vatikánskeho koncilu na Slovensku. Slávnostným spôsobom by sme chceli vzdať vďaky Pánu Bohu a poďakovať Svätému Otcovi v dňoch 8. a 9. septembra 1998. V tých dňoch budú v Ríme všetci slovenskí Otcovia biskupi pri príležitosti ich návštevy Ad limina; bude medzi nami O. biskup mons. Jozef V. Adamec, ktorý po zaslúžilom O. biskupovi Andrejovi G. Grutkovi je protektorom Ústavu. Príde medzi nás jeden zo zakladateľov Ústavu O. kardinál J. Tomko, ako aj O. arcibiskup mons. D. Hrušovský, ktorý bol dlhé roky riaditeľom Ústavu. Čakáme aj delegáciu Amerických Slovákov. Chceme sa spolu tešiť z vykonaného diela a z pápežského uznania a spolu chceme za všetko ďakovať Pánu Bohu. 31 POZÝVAME VÁS! Mons. ŠTEFAN VRABLEC riaditeľ Ústavu [pageend31]ČO SVÄTÝ OTEC PODČIARKUJE NEDEĽA JE NIELEN DŇOM ODPOČINKU. « Kresťania nepracujú v nedeľu nielen preto, že majú nárok na oprávnený odpočinok, ale nadovšetko aby oslavovali dielo Boha Stvoriteľa a Vykupiteľa. Z tohoto slávenia vzchádzajú motívy pre radosť a nádej, ktoré dávajú novú príchuť každodennému životu a sú životodarným liekom proti nude, proti nedostatku zmyslu, proti zúfalosti, ktorými niekedy môžu byť pokúšaní.» (12. júla 1998 v Lorenzagu na Anjel Pána) NEDEĽA JE DEŇ PÁNA. Je oslavou Stvoriteľovho diela. NEDEĽA JE DEŇ KRISTOV. Je dňom Zmŕtvychvstalého Pána a darom Ducha Svätého. MEDEĽA JE DŇOM CIRKVI. Je dňom zhromaždenia veriacich, ktorého srdcom je Eucharistia. NEDEĽA JE DŇOM ČLOVEKA. Je dňom radosti, odpočinku a solidárnosti. NEDEĽA JE DŇOM DNÍ. Je prvoradým sviatkom, ktorý nám zjavuje význam času. (Apoštolský list « DEŇ PÁNA » — 31. mája 1998) Je mimoriadne dôležité vychovávať veriacich, aby cítili vnútornú potrebu často pristupovať k sviatostiam. (7. júla 1998, príhovor k španielskym biskupom) Ak sa ľudia vzdialia od Božieho zákona, kto im zaručí, že nepríde v istom čase znova nejaká ľudská moc, ktorá si bude nárokovať právo rozhodovať o cene a bezcennosti niektorej fázy ľudského života? Vieru neslobodno zatvoriť do kostolov. Musíme ju vnášať do nášho sveta, malého či veľkého. Aj v časoch, keď nieto krutých prenasledovaní, kresťanské dosvedčovanie nie je nikdy ľahké. (Počas návštevy v Rakúsku v júni 1998) Vznik a rozšírenie rôznych hnutí vniesli do života Cirkvi neočakávanú a niekedy priam výbušnú novosť... Pravé charizmy nemôžu viesť inde než k stretnutiu sa s Kristom vo sviatostiach... Ako chrániť a zaručiť autentickosť charizmy? Základnou podmienkou je, že sa každé hnutie podvolí posudku kompetentnej cirkevnej autority... V kresťanskej formácii podávanej v hnutiach nech nikdy nechýba prvok tejto dôverivej poslušnosti biskupom, nástupcom apoštolov, zjednoteným s Petrovým nástupcom. (30. mája 1998 na Námestí sv. Petra k rôznym cirkevným hnutiam) Na prahu tretieho tsícročia Cirkev s obnoveným oduševnením ohlasuje všetkým národom: Kristus je srdcom sveta. Jeho Pascha — smrť a zmŕtvychvstanie — sú stredom dejín, ktoré, vďaka Kristovi, sú dejinami spásy. Jeho láska priťahuje k sebe každé stvorenie a robí z veriacich v neho jedno srdce a jednu dušu. SLOVENSKÉ HLASY Z RÍMA — VOČI SLOVACCHE Dl RÓMA — periodico trimestrale. Autorizzazione del Tribunále di Roma n. 17112 del 3 febbraio 1978. Zodpovedný redaktor: mons. Jozef Kráľ. Výkonný redaktor: mons. Štefan Vrablec. Naša adresa: Slovenské hlasy z Ríma, Istituto Slovacco del Šanti Cirillo e Metodio - Via Maria Domenica Brun Barbantini, 31-33 (Via Cassia 1415) - 00123 Roma (La Storta) Italia - Tel.: 0039-06 30 36 36 58 - 06 30 36 35 31 - 06 30 31 0824 - 06 30 36 52 97; Rektor: 0039-06 30 36 63 72 - 06 3034 93 12; Ekonóm: 0039-06 30 34 93 27; Fax: 0039-06 30 34 9313; E-mail: suscm@ntt.it. Tlačí Tipolitografia Ugo Detti - Via Girolamo Savonarola, 1 - 00195 Roma, Italia - Tel. 06 39 73 75 32 Fax. (Anjel Pána 28. júna 1998) [pageend32]