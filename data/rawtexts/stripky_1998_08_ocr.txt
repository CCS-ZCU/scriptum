Časopis Čechů, Moravanů, Slezanů a Slováků na Novém Zélandě Čís lo 8 srpen 1998 Ročník 9 Beneš a Hácha před válkou, za války a po ní Prednáška, kterou měl pan Stanislav Berton ve zkrácené formě Česko - Australského Artspecíra v Sydney 16. května 1998 bude na pokračováni v dalších číslech. Později napíšeme také trochu o Panu S. Bertonovi, který žije v Austrálii a stále píše články, hlavně o politice pro nižné publikace **************** Z mých článků a přednášek jste zajisté vytušili mé pochyby o způsobu, jakým jsou širší veřejnosti předkládány zprávy a výklad historických událostí státními propagandisty všeho druhu. Do spleti této problematiky mě uvedl za války náš profesor historie Adolf Turek. Pozval několikrát pár studentů do kanceláře Moravského zemského archivu, aby nám vysvětlil, co byla v protektorátních učebnicích dějepisu pronacistická propaganda, a co byla historická fakta. Po válce jsem působil v Armádním vysílání Pražského rozhlasu. Můj první pořad v září 1945 byl o Mnichovu. Pramenů bvlo tehdy nemnoho. Novinové články a brožurka osvětového důstojníka armády, nemýlím-li se plk. Procházky. Napsal jsem mj.. že za Mnichova nás všichni spojenci zradili. Poslal jsem text k ohodnocení. Příští den zazvonil telefon: “Zde je Outratová. Mohl byste přijít do mé kanceláře?“ “Kdo je Outratová?” zeptal jsem se jednoho staršího zaměstnance rozhlasu. “Cenzorka,” odpověděl. “Copak v rozhlasu je cenzura?” zeptal jsem se naivně. Pousmál se a řekl: “Dej si bacha, je to velká komunistka!” Paní Outratová, velice elegantní krásná dáma na počátku středního věku, mě přivítala s okouzlujícím úsměvem. Prý jsem napsal dobrý program, ale udělal jsem jednu hrubou chybu. “Napsal jste, že za Mnichova nás všichni spojenci zradili,” řekla, “to není správné! Musíte opravit a napsat: Západní spojenci nás zradili, jedině Sovětský svaz zůstal věrný! Tak to řekl prezident Beneš v rozhlasovém projevu z Moskvy, koncem prosince 1943.” Její doporučení jsem přijal s klidem. Změnil jsem větu, jak žádala. Byla starší, jistě věděla o historii víc než já. Ale nasadila mi broučka do mozku. Jak to vlastně bylo s tou sovětskou pomocí? Několik dní poté jsem byl na čaji u Kutlvašrů. ( Paní Kutlvašrová byla Ruska. Psala básně, které přeložila do češtiny, a já je zrýmoval.) Zmínil jsem se o střetnutí s Outratovou. Generál Karel Kutlvašr řekl: “Tady bratr generál Fajfr by nám o tom mohl něco říci. Byl krátce před Mnichovem v Moskvě.” Jaroslav Fajfr, bývalý velitel letectva, dal ukazováček na ústa, se slovy: “Doba ještě není zralá.” Byl jsem tou odpovědí značně Pan Stanislav Berton v Praze 1994 Střípky Čriepky [pageend1]rozrušen Vida, vládnoucí vrstva posílá národ na bitevní pole a zavádí do protektorátů, ale není ochotná obeznámit národ s tim, co se ve skutečnosti odehrává v diplomatickém a vládním zákulisí. Tehdy jsem se rozhodl, že o všech osobách a událostech, které rozhodly a rozhodnou o mém životě, budu hledat pravdu. Nerad bych se obětoval a byl obětován pro lež a nespravedlnost. Od té doby nevěřím žádným úředním a poloúředním zprávám ani o minulosti, ani o současných událostech. Vše bylo a je předkládáno a vykládáno z potřeb té či oné vládnoucí vrstvy. Přednášku o vztazích prezidenta Edvarda Beneše s prezidentem Emilem Háchou zahájím delším přehledem událostí, které přivodily rezignaci Beneše a volbu nového prezidenta. Pro zajímavost uvedu nejprve několik titulků z Lidových novin, které byly před II. světovou válkou hlásnou troubou hradní, tj. Benešovy politiky. V červenci 1938 psaly lidovky: Západ nás nenutí ke spěchu (2. ráno). Anglie nás nenutí spěchat (27. poledník). Londýn proti spěchu (28. ráno). Hranice Anglie jsou na Vltavě (poledník). Anglie půjde i pro nás s Francií (29. ráno). Jde také o osud Západu. Francie potřebuje jednotné Československo (poledník). V srpnu čteme. Západ jednotně s námi (19. ráno). Anglie proti diktátu a násilí (27. ráno). Anglický tlak nepovolí - Londýn nepřipustí německou intervenci - Paříž zakročí v Berlíně přímo (31. ráno). V září, v měsíci Mnichova: Obrat k lepšímu (1. ráno). Francie věrna závazkům - Amerika půjde automaticky s demokraciemi (5. ráno). Francie povolává záložníky (6. ráno). Vojenské přípravy Západu - Válečné loďstvo v pohotovosti - Ráznější postup britské vlády (10. ráno). Polský národ s námi (11. ráno). Anglie s Francií ve střehu - Devět desetin lidstva za Československem (12. ráno). Anglie s Francií připraveny (13. ráno). 21. září 1938, zhruba týden před Mnichovem, zveřejnily Lidové noviny článek pod titulem: Vzrůstající odpor Západu! Pravý opak byl pravdou. V. Británie a Francie přemlouvaly Beneše k nejzezším ústupkům. Poláci obnovili nárok na Těšínsko. Josef Stalin si nechtěl spálit prsty vytahováním horkých kaštanů z imperialistického ohně. Klement Gottwald, který v květnu 1938 navštívil Moskvu, balamutil národ: “Nedají nás, tj. Sovětský svaz, když se sami nedáme.” Během kritických měsíců v předvečer Mnichova vedl Beneš telefonické rozhovory s Janem Masarykem, velvyslancem ve Velké Británii. Spojeni vedlo přes Berlín, kde hovory byly odposlouchávány. Masaryk se nediplomatický a bez servítku vyjadřoval lidovým způsobem o britském ministerském předsedovi Nevillu Chamberlainovi a jiných britských politicích. Nacisté jeho výroky překládali a prostřednictvím německého velvyslance v Londýně posílali na britskou Foreign Office. V jednom rozhovoru se Beneš ptal Masaryka: “A co Angličani, jsou pevní?” “Jako pohlavní úd sedmdesátiletého starce,” odpověděl Masaryk. Rád bych věděl, jakého výrazu použil v originálu. Rok 1938 se prodíral bez ohledů na zbožná přáni českých a slovenských vládců, a falešnou propagandou omámeného obyvatelstva, těmito úskalími. 22. února vyslovil Adolf Hitler v Říšském sněmu požadavek připojeni 10 miliónů Němců v Rakousku a Československu k Německu. 11. března začalo Německo obsazovat Rakousko. 28. března řekl Hitler Konrádu Henleinovi, že má v úmyslu vyřešit československý problém v blizké budoucnosti. Naznačil Henleinovi, že Sudetoněmecká strana má vznášet takové požadavky, které jsou československé vládě nepřijatelné. 21. dubna hovořil Hitler s náčelníkem německého generálního štábu, generálem Wilhemem Keitelem, o plánu “Gruen”, tj. přepadu Československa. 24. dubna vyhlásil Henlein na sjezdu Sudetoněmecké strany v Karlových Varech 8. požadavků. 21. května byla vyhlášena částečná mobilizace československé armády. 30. května vydal Hitler rozkaz všem složkám německé armády k přípravě útoku na ČSR, neboť “došel k nezměnitelnému rozhodnutí rozbit ČSR v dohledné době vojenským zákrokem.” 27. června byla oznámena mise lorda Waltra Runcimana, v úloze zvláštního poradce. 1. srpna Goebbels navštívil s Hitlerem Vratislav. Po recepci rozmlouval s Henleinem, který se těšil na den, kdy sudetští Němci “vyúčtují ne s nepřátelskou vládou, ale s nepřátelským národem. “Henlein položil otázku: “Co uděláme se šesti miliony Čechů, až jednou jejich země bude v naší moci?” Henleinovou matku muselo v té chvíli bodnout u srdce anebo se obrátila v hrobě. Byla Češka. (Ironie česko-německých vztahů: matka T.G. Masaryka byla Němka.) 4. srpna přijel Runciman do Prahy. Po několika týdnech vyjednávání s českými a německými politiky se prý ocitl na pokraji nervového zhroucení. 22. srpna řekl Hitler Goebbelsovi: “Nesmíme tyto národy (vyjádřil se opovržlivě o Maďarech, SB), zvláště Čechy zhýčkat. Naopak, jednou je vytlačíme. Tyto národy nechceme, chceme jejich zemi.” 9. září prohlásil Benito Mussoliru, že Itálie bude všemi silami podporovat Německo. 12. září pronesl Hitler na norimberském sjezdu NSDAP dlouhou řeč. Varoval Anglii a Francii, aby si nedělali žádné iluze o tom, že Německo je ochotno přihlížet bez zájmu k utrpení a na život tří a půl milionů soukmenovců. 15. září prohlásil Hitler s rozhovoru s Chamberlainem na konferenci v Berchtesgadenu, že “je rozhodnut vyřešit (českou) otázku tak nebo onak. So oder so. Nechtěl připustit žádné pochyby o tom, že je absolutně rozhodnut nadále netrpět, aby malá, podřadná země zacházela s velkou tisíciletou Říší jako s něčím méněcenným.” Téhož dne předa! Beneš ministru sociální péče Jaromíru Nečasoví tajné směrnice pro jednání s francouzskými a anglickými levicovými kruhy. Beneš naznačil ochotu odstoupit pohraniční úženu republiky pod podmínkou, že by si Německo s odstoupeným územím vzalo aspoň jeden až dva miliony německého obyvatelstva - přestěhováním. Téhož dne, do třetice všeho zlého, vydal do Německa uprchlý Henlein prohlášení, zakončené osudovou větou: “Žádáme návrat domů - do Říše! Heim in’s Reich! Nechť Bůh žehná i našemu spravedlivému boji!” Henlein vyzval sudetoněmecké obyvatelstvo k povstání. Několik pokusů bylo snadno a rychle a bez krveprolití potlačeno českými policejními a vojenskými orgány. V pohraničí bylo vyhlášeno stranné právo. Úřední česko - německé vyhlášky varovaly: Kdo se objeví na veřejnosti s nacistickým odznakem bude zastřelen! Každý dům, ze kterého bude viset vlajka s [pageend2]hákovým křižem, bude vypálen a nájemci zastřeleni! 23. září navštívil Chamberlain Hitlera v Godesbergu. Hitler opět opakoval, že vyřešení českého problému je jeho posledním teritoriálním požadavkem. 26. září promluvil Hitler v berlínském Sportovním paláci. Zaútočil hrubým způsobem proti Benešovi. Oznámil: “Jakmile bude český problém vyřešen, Německo nebude mít v Evropě žádných teritoriálních problémů... V tom okamžiku, kdy Československo vyřeší své problémy, to jest když se Češi v klidu a bez nátlaku domluví se svými menšinami, pak nebudu mít na českém státě žádný zájem. Panu Chamberlainovi zaručuji,” řval nepříčetně Hitler, “my nechceme žádné Čechy!” Prezident Dr. Edvard Beneš Z českých dokumentů o vývoji událostí v září 1938 vyplývá, že jak prezident, tak vláda zastávali nejdříve odmítává stanoviska vůči anglo - francouzským návrhům. 9. září poslal náčelník generálního štábu generál Ludvík Krajčí, memorandum Nejvyšší radě obrany státu. Zdůraznil, že Hitlerova armáda měla k dispozici jen jeden a půl milionu nedokonale vycvičených záložníků. Varoval před podceňováním vlastních sil, které demoralizuje armádu i veřejnost. Ke konci Memoranda npsal: “Cíl Německa je Černé moře. Pro náš národ nebude slitování. Nebude-li se bránit, bude bídáckým a všemu lidstvu odporujícím způsobem vyhlazen. Když zemřít, tak čestně.” Poslední větu napsal Krejčí vlastní rukou a na zvláštním listu. Zářijová sezení vlády byla bouřlivá. Někteří ministři prý odcházeli ze schůzí s pláčem, hlásilo 20. září německé vyslanectví v Praze do Berlína. Při každé schůzi se vynořovaly obavy, jak by na zveřejněné zprávy o doporučeních velmocí a ústupcích Hitlerovi reagovala armáda a obyvatelstvo, které ve skutečnosti neměly sebemenší potuchy, co domácí a zahraniční politici kuchtili pod pokličkou. Ministři se obávali, že si národ vynutí změnu vlády. Nevylučovali ani pokus o komunistickou revoluci. Přesto otáleli s veřejným oznámením o národní katastrofě u prahu, a přede dveřmi. V září roku 1938 byl český národ obklopen jenom nepřáteli. Němečtí, polští a maďarští diplomatičtí supi nedočkavě kroužili v očekávání rozervaného těla Československa. Separatisté všech nečeských národností se pilně cvičili v házení kudlemi do českých zad. Jedinými spojenci českého národa byli v té době, čistě z ideologických důvodů, protinacističtí sudetoněmečtí sociální demokraté a komunisté. Ve snaze utajit šokující anglo - francouzské návrhy na odstoupení pohraničního území, v němž žila nadpoloviční většina německého obyvatelstva, prezident i vláda byli rozhodnuti postupovat o své vůli, rozhodnout o hranici státu bez souhlasu Ústavou předepsané 3/5 parlamentní většiny. 22. září podal ministerský předseda Milan Hodža demisi, protože, řečeno slovy Jana Šrámka, “Jeho vláda byla donucena angažovat se jménem státu proti Ústavě.” Novým ministerským předsedou byl jmenován jednooký “hrdina od Zborová”, armádní generál Jan Syrový. V poválečném soudu se členy protektorátní vlády přiznal, že u Zborová nebojoval. 23. záři byla vyhlášena mobilizace mužů do 40.ti let. Proběhla bez větších závad. Nadšeni, možno bez přehánění říci svaté, a odhodlání českého národa k sebeobraně, byly nepředstavitelně, nezapomenutelně uchvacující. Do pevností a do pozic nastoupilo přes milion dobře vycvičených a vyzbrojených vojáku všech národností, včetně Němců. Až 27. září vyslovil ve vládní schůzi ministr Franke mínění, že by bylo osudovou chybou zamlčet veřejnosti pravděpodobnost německého útoku. Předseda Sociálně demokratické strany Antonín Hampl souhlasil jen s umírněným informováním. Doporučil jenom oznámení, že situace se stala neobyčejně vážnou. 28. záři se konala mimořádná schůze vlády za účasti prezidenta Beneše. Doporučil souhlas s anglo - francouzským návrhem na odstoupení území. Varoval, že od schůzky čtyř v Mnichově možno očekávat další nepříznivá překvapení. Nevyloučil možnost evakuace území strategicky bezvýznamných a doporučil neučinit o tom veřejně ani zmínku, dokud nebude vykonáván neodolatelný tlak! Ten, jak tvrdí někteří badatelé, si u Francouzů objednal. Jak, jak mohl Beneš vědět před polednem 28. září - o popůlnočním ultimatu? Byla to opravdu jenom jeho proslulá prozíravost? Schopnost předvídat minulé události? Syrový ve schůzi vlády prohlásil, že nálada vojáků je skvělá. O menších změnách v předpolí pevností vojsko v pevnostech by se nedozvědělo! Taková byla svoboda tisku v předválečném Československu. Mnichovská katastrofa udeřila do jako blesk z azurovaného nebe bez mráčku. Jak napsal před dvěma tisíci léty římský klasik, první obětí každé války je - pravda. Jedině Petr Zenkl trval na tom, aby se ihned svolal parlament, neboť jakékoli postoupení území předem by působilo depresivně na veřejnost. Beneš zdůraznil, že byla dána lhůta 24 hodin. “Při mezinárodním jednání pod nesmírným tlakem a hrozbou mezinárodní katastrofy jest nutno přes správné ústavní stanovisko převzíti zodpovědnost, aby nedošlo k invazi cizí armády, která by parlament donutila k jednání o hotové věci.” Benešův protiústavní návrh byl vládou přijat. “Válka a revoluce se nedělají podle právních norem,” poznamenal Rudolf Bechyně, “nýbrž podle vlastních zákonů.” 29. září podepsali francouzský ministerský předseda Eduard Deladier, Hitler, Chamberlain a Mussolini tzv. Mnichovskou dohodu čtyř velmoci. Všichni byli po návratu do svých sídel přivítáni obrovskými davy obyvatelstva jako zachránci evropského míru. Francouzský parlament schválil postup Daladierovy vlády 535 hlasy proti 75 hlasů. Britský parlament hlasoval 366 pro Chamberlaína, 144 proti jeho postupu. (Britští politici Hitlerovi věřili. Výroba v britských ocelárnách v roce 1938-39 poklesla!) Také americký prezident Franklin Roosevelt později soukromně vyslovil souhlas s Mnichovem. Pokračování příští měsíc [pageend3]Pokračovaní: Kramaření s vírou Pro křesťanský svět to byla mimořádně závažná událost: církvi jako nějaké obludě narostly dvě hlavy. A začaly soptit oheň, v němž vzaly za své mnohé svaté pravdy a mnohé ideály. Od chvíle, kdy na apoštolském stolci v Římě seděl Urban VI. a na podobném v Avignonu Kliment VIL, ztratili věřící půdu pod nohama. Cosi podstatného se zhroutilo. Totiž jistota, že cokoli se děje, děje se z vůle boží. Papežové se veřejně častovali urážkami navýsost světskými, prohlašovali jeden druhého za kacíře a posílali se do pekel. Který z nich byl pravý, a který Antikrist? Podle čeho to měl křesťan poznat? Reprezentativní ukázka českého sochařství z časů Václava IV. Na příštích čtyřicet let bylo křesťanstvo podrobeno zátěži duchovního konfliktu, v němž se domnělé mravní hodnoty vyjevily ve své převrácené podstatě. Velkolepý chrám katolictví v tom zemětřesení přišel o honosnou fasádu a zraky věřících postupně odhalily faleš a licoměmost, pečlivě dosud halenou do zlata ornátů. Choroba, která ochromila církev, ve skutečnosti nepropukla tak náhle, jak to vypadalo. V plíživých příznacích byla přítomna už mnohem dřív, u nás už de facto za vlády Karla IV. Svárem mezi papeži se pouze zprudka manifestovala. A měla pak prohlubující se průběh. Vrcholu dosáhla v roce 1410. Tehdy to vypadalo na blízký konec světa. Křesťanům žehnali už tři papežové - Alexander, Řehoř a Benedikt. Na světském trůnu říše římské pak kralovala trojka rozvaděných Lucemburků, Václav, Zikmund a Jošt- jako by seděli jeden na druhém. Chaos nemohl zůstat bez následků. Také nezůstal. Roku 1419 se koncilu kostnickému sice podařilo církevní schizma odstranit, ale bylo pozdě. V tc chvíli už mstitelé Jana Husa, týmž koncilem nedávno umlčeného kritika církve, kráčeli pod praporem kalicha do vítězných bitev za nápravu světa. To husité jako předvoj tehdejšího evropského křesťanstva otvírali brány reformace... Roztržka v katolické církvi byla nesporně rozhodujícím momentem v dějinách Evropy na sklonku 14. století. Jistě, nedošlo k ní poprvé. Už v minulosti se vícekrát stalo, že o Petrův stolec soupeřili dva protipapežové. V pozadí takových zápasů zpravidla stávali římští císaři. Schizma však nikdy netrvalo tak dlouho, nemělo následky tak osudové a hlavně: konflikty do té doby tkvěly většinou v příčinách přicházejících zvenčí, nikoli z lůna církve. Jenže tentokrát se křesťanský svět rozpoltil vedví vinou samotného ideologického centra - vinou nejvyššího katolického duchovenstva... Papežský palác s katedrálou z 12. století v jihofrancouzském Avignonu “Tu rege, tu ora, tuque labora!” “Ty vládni, ty se modli a ty pracuj!” Tak zněl nezrušitelný příkaz boží, klíč k rozdělení společnosti, princip, jehož oprávněnost se dokazovala definicí v kruhu: svět je takový, jak ho uspořádal Pán, a to na věky a spravedlivě, neboť záměry Hospodina nemohly být ani neúčelné, ani nemravné. Bohu se zlíbilo stvořit trojí lid. Světskou vládnoucí vrstvu v čele panovníkem a feudály, jimž na zemi odevzdal “vládu meče”, tedy správu a ochranu zájmů státu i poddaných. Duchovenstvo bylo předurčeno ke styku mezi nebem a zemí, k modlení, současně ovšem k tomu, aby zasévalo víru do duší pohanů a křesťanů. Meč a kříž, to byli spojenci. Jejich svazek podpíral člověk tuctový a obyčejný: pracující lid měl volné ruce, nedržel v nich ani meč, ani kříž, mohl se věnovat hroudě, řemeslu, službě a v potu tváře život oba vyšší stavy. Každý přicházel na svět předručen, úkol mu přidělil vlastně bůh, v tom si byli panovník, prelát i podruh rovni. Zákony lidské se takto, skrze církevní dogma, skrze učení o trojím lidu, stávaly zákony božími. 4 Písař. Vzdělanec pořizující opisy knih [pageend4]Na konci 14. století představovala církev daleko nejbohatšího feudála. U nás i jinde v Evropě jí náležela nejméně třetina půdy, a tedy i příjmů z ní. Zatímco majetky světských pánů se dědickými odkazy znovu a znovu drobily, církevní, ať už náležely klášterům, arcibiskupovi či kapitulám, trvale rostly. Celibát byl jedním z opatření, která tříštění vlasnictví bránila. Komu náležela půda, ten představoval vrchnost i pro lidi na půdě usedlé. Na církevních majetcích se poddaným žilo ještě o poznání hůře než jinde. Nejrůznější formy kořistění se tu znásobovaly tím. že plody lidské práce mizely hned dvěma řečišti: jednak k panovníkovi, současně však i k nadřízeným církevním úřadům. (Ani na zbožích světských feudálů se poddaní příspěvkům na potřeby církve ovšem nevyhnuli.) V předhusitských Čechách a na Moravě existovala velmi hustá síť farních kostelů. Bylo jich přes 3500! Povinností vesnického obyvatelstva bylo každoročně odvést ve dvou pravidelných splátkách jednak normální poddanský úrok z výnosu půdy - tuto daň inkasovala vrchnost, farním správcům se pak odváděl církevní desátek. Původně opravdu každý desátý snop a každá desátá slepice, později šlo spíše o pevně stanovenou část vymláceného zrna anebo o určenou finanční částku. Tím ovšem nebyly “dluhy” ani zdaleka vyrovnány. Platilo se dále tzv. “podýmné” čili desátek biskupský - groš nebo půlgroš za každou domácnost (=z jednoho ohně). “Pomoci” pak byly mimořádné dávky vybírané zprvu občas, během let pak častěji a častěji. Dobová obrazová zpráva o středověkém životě všedního dne: pečení a převažování chleba. Církev brala kde mohla. Od kolébky do hrobu provázela člověka natažená dlaň kněze či mnicha. Za křest, za zpověď, za poslední pomazání, za pohřeb, za každý náboženský úkon se platilo. Zvláštní způsob vydírání představoval systém “železné krávy”. Jak fungoval? Lidumilný farář půjčil chuďasovi krávu. Chuďas za to platil smluvený paušál. Katastrofa však nastala, když kráva pošla. Peníze na novou poddaný zajisté neměl. A tak pracoval a sloužil - po celé roky obdělával polnosti faiy. Dalším pramenem zisků byly ofery, daty kněžím, jimiž si věřící kupovali beztrestnost, spasení před bohem. Z ofěr se vyvinul systém odpustků, nejmarkantnější symbol tehdejšího kramaření s vírou. Pro představu, jak rafinovaně se manipulovalo s lidskou důvěrou, stačí připomenout situaci z roku 1393. Papež Bonifác IX. povolil tehdy pro území Čech tzv. milostivé léto Znamenalo to, že od března do září měl každý věřící možnost dosáhnout úplného odpuštění hříchů, musel ovšem vyhovět určitým podmínkám. Byl-li z Prahy, měl celkem patnáctkrát navštívit čtyři vybrané chrámy. Pokud byl přespolní, stačilo, aby stanovené pražské kostely navštívil sedmkrát. Dále bylo jeho povinností vykonat zpověď a nějaký milosrdný čin uložený zpovědníkem. Odpuštění se však dostavilo teprve poté, co na oltář v některém z označených pražských kostelů položil částku odpovídající výdajům, jež by mu vznikly, kdyby byl za předchozího milostivého léta v roce 1390 podnikl zbožnou pouť do Říma a zpět. Aby si snad někdo nevyměřil režii příliš skromnou, odhadoval výši položky Odpustková praxe nakonec přerostla v běžné kupčení. Jakmile papež potřeboval další přísun peněz, vypsal odpustko vé buly, které jeho najatí služebníci normálně prodávali. Bubnovalo se přitom na buben, hříšníci do truhel házeli peníze a dostávali oplátkou pruhy popsaného papíru, očišťujícího i od těžkých hříchů. Zbožnosti prostých lidí se tyto okaté podvody samozřejmě hluboce dotýkaly. A tak se z věřících stávali hříšní zbojníci: v pramenech se opakovaně dozvídáme, že častou formou protestu proti odpustkům bylo kálení a močení do papežských truhel... Ani zdaleka jsme nepostihli všechny formy “pouštění žilou”, ostatně nám jde spíše o ilustraci stavu, nikoli o soustavný výklad. Dvě skutečnosti ale dodat musíme. Především fakt, že na ziscích, například na výdělcích z prodeje odpustků, se po boku papežské kurie priživovala vždy i světská moc, u nás královská komora, které náležel předem dohodnutý podíl. A než se peníze dostaly do papežovy či královy pokladnice, stihli si zajisté pobrat příslušnou Část všichni, kdož tvořili články administrativního řetězu. Pokračování přišli měsíc “dle stavu a jmění” pověřený duchovní... Stříž ovčí vlny z ilustrační výzdoby v Bibli Václava IV. 5 Světský motiv [pageend5]Zprávy společnosti Čechu a Slováků v Aucklandu P.O. Box 28-584, Remucra, Auckland Jelikož jsme neobdrželi tohle oznámení včas pro červenec tak to uvádíme pouze pro referenci. The Nazi Confiscation of Jewish Treasures /Ze 'Ptedocu ^.eaciccf Collection of the Jewish Museum, Prague. Thursday 30 july 1998, 7.00 pm. Museum foyer The Auckland Museum warmly acknowledges Fay Richwhite & Company Ltd. for making this evening possible and for their support of this exhibition. RSVP to Liz Bridgeman (09) 306 7048 by Monday 27 July Kosher food and vine will be served Black tie please. Fór týdne Myslel na to už od rána. Byla krásná sobota. Práca okolo chalupy inu šla pěkně od ruky. Dcň jak vymalovaný, radost' žít. radost pomyslet na potěšení a rozkoše. Manželka enom tak v rozevlátej košulcc sa pořád okolo něho točila. Párkrát sa přistihl, že si ju aj představuje bez tej košulky. Esce pořád to byla fešná robka. Na večer sa těšil jak novomanžel. Náladu si uchoval aj při večeři. Otevřel Hašku vína, uvařil kafé. Obřadně sa vykúpal a svojej aj televíziu vymluvil. Do postele uléhál příjemně vzrušený. Když sa k ní přitulil, objal ju a ucítil vúňu jejího těla, ozvalo sa: “Zavrcls slepky?” Z Kanadských listů červen 1998 Víte že... Prvý asymetrický lanový most sa rozpína cez Dunaj. Svojím tvarom, technickou dokonalosťou a rozpätím oceľove j konštrukcie je v Európe ojedinelý a druhý tohto druhu na svete. Most Slovenského národného povstania je dlhý 431,8 metrov a široký 21 metrov. Je dvojpodlažný; v dolnej časti sú chodníky pre chodcov a inžinierske siete, v hornej časti je vozovka. Unikátnu funkciu má pylón, na ktorom je most zavesený lanami. Má tvar nakloneného písmena A a je skoro 90 metrov vysoký. Na jeho vrchole, vo výške 86 metrov, je reštaurácia, do ktorej sa návštevníci dostanú rýchlovýťahoín, ktorý je v jednom z ramien pylónu. Most slúži verejnosti od augusta 1972. Nejdhlší krytý most je v Piešťanoch. Kolonádny most je dlhý 156 metrov a spája Kúpeľný ostrov s pôvodnou osadou Teplice. Most je v celej dĺžke nielen zastrešený, ale naviac sklenenou stenou je rozdelený na severnú a južnú polovicu, pričom južná slúži ako solárium. Most bol ustupujúcou fašistickou armádou roku 1945 zničený. Do prevádzky bol znovu uvedený roku 1956. Na klubovní schůzi 5.8.1998 nás navštívil Pavel Klein člen společnosti Cechov a Slovákov v Aucklandu. Na obrázku v čele stolu. Neočekávaně se též ukázal pan Venca Smejkal z Wairarapy druhý od prava a foto udělal pan Miloš Cenek. 6 [pageend6]Zprávy o Slovensku STRETNUTIE PREDSTAVITEĽOV SLOVANSKÝCH MATÍC MARTIN - Otázkami nových foriem spolupráce a úloh v rámci integračných procesov v Európe a vo svete sa včera na spoločnom stretnutí zaoberali predstavitelia slovanských matíc - účastníci Matičného svetového festivalu slovenskej mládeže v Martine. Na stretnutí boli zastúpené Matice česká, Matica Moravská, Matica sliezska. Matica lužicko-srbská a domáca Matica slovenská. Ospravedlnili sa zástupcovia srbskej, slovinskej a chorvátskej matice. Slovanské matice sa podľa slov prvého podpredsedu MS Stanislava Bajaníka zhodli na tom, že tieto národné kultúrne inštitúcie sa musia pokúsiť od štátnych orgánov získať podporu na zachovanie národnej a kultúrnej identity. Účastníci stretnutia upozornili aj na to, že v bývalých socialistických krajinách, postihnutých internacionalizmom a boľševizmom, sa niektoré prvky v istých obmenách vracajú späť pod kepienkom svetoobčianstva. Práve slovanské národy, uviedol S. Bajaník, opierajúce sa o národnosť a nábožnosť, môžu výrazne pomôcť Európe i svetu pri riešení kritického stavu v morálnej a duchovnej oblasti. Slovenska republika 7.8.1998 Volebná komisia zaregistrovala 16 strán, jej rozhodnutie ešte môže zmeniť Najvyšší súd SR BRATISLAVA (SME - jo) - Zatiaľ 16 politických strán a hnutí sa bude uchádzať o priazeň voličov v nadchádzajúcich septembrových parlamentných voľbách. Rozhodla o tom včera Ústredná volebná komisia (ÚVK), ktorá nezaregistrovala dva politické subjekty - Reálnu sociálnodemokratickú stranu Slovákov a Stranu národnej jednoty. Dôvodom odmietnutia registrácie bolo, že listiny oboch strán nespĺňali zákonom stanovené podmienky. Podľa zákona o voľbách do NR SR dotknuté strany musia byť o nezaregistrovaní kandidátnych listín oficiálne informované najneskôr do 24 hodín a do troch dní môžu podať návrh na Najvyšší súd SR na zmenu rozhodnutia ÚVK. Súd je povinný rozhodnúť do piatich dní, voči jeho rozhodnutiu nie je možné odvolanie. Na súde však môžu do troch dní od doručenia rozhodnutia ÚVK napadnúť kandidujúce politické strany aj ktorýkoľvek iný politický subjekt, ktorého kandidátnu listinu ÚVK zaregistrovala. Kandidátna listina SDK bola ÚVK zaregistrovaná rozdielom jedného hlasu napriek tomu, že podľa jej zástupcu v komisii J. Čamogurského na jej listine neboli zistené žiadne nedostatky. Za registráciu však hlasovalo 18 z 35 členov komisie. Čamogurský včera pre SME konkretizoval, že Reálna sociálnodemokratická strana Slovákov nebola zaregistrovaná preto, lebo napriek výzve nebola schopná predložiť originály petičných hárkov a ÚVK ich fotokópie neuznala. Konštatoval, že pri kontrole petičných hárkov bolo síce zistené, že Strana národnej jednoty (SNJ) a Maďarské ľudové hnutie za zmierenie a prosperitu mali rovnaké nedostatky, ale ÚVK nezaregistrovala SNJ. Predseda sekcie pre prácu s oznamovacími prostriedkami ÚVK J. Šárovecký (HZDS) podľa TASR povedal, že SDK má v názve slovo koalícia“, a preto si myslí že nemala byť zaregistrovaná. Podľa neho v tejto veci by mal rozhodnúť Najvyšší súd SR a HZDS bude cez víkend zvažovať, Či registráciu SDK napadne. ÚVK včera tiež vyžrebovala volebné čísla kandidujúcich strán. SME 8.8.1998 Dzurinda medzi Stredoslovákmi My sme neboli proti rozdeleniu Česko-Slovenska, ale chceli sme, aby o tejto otázke rozhodli občania v referende, zdôrazňoval od piatku do nedele predseda SDK Mikuláš Dzurinda počas mítingov s občanmi Banskobystrického kraja. Na štvrtej cyklotúre tiež argumentoval, že to bol práve premiér Vladimír Mečiar, ktorý vtedy chcel Čechov "dokopať k federácii". Vulgárne pokriky priaznivcov HZDS komentoval slovami, že niet sily, ktorá by SDK zastavila. Hoci dvoch členov jeho pelotónu v piatok na niekoľko minút zastavili na ceste nastražené pripináčiky. "Keď nám siahnu na ľudské a politické práva a vyšachujú nás z parlamentných volieb, pôjdeme pred Úrad vlády," uviedol na mítingu v Kremnici. Reagoval tak na snahu HZDS spochybniť účasť SDK vo voľbách. Podľa neho sa mečiarovci boja že "vyhráme voľby a to bude koniec ich zlatej horúčky na Slovensku". Okrem desiatok priaznivcov sprevádzali lídra SDK aj poslanci NR SR Tibor Šagát, Juraj Švec, Eva Rusnáková, Ľudovít Čemák a Ľubomír Harach. Pravda 10.8.1998 Podpora komunistov Ak by Komunistická strana Slovenska (KSS) získala po voľbách zastúpenie v parlamente a bola by "jazýčkom na váhach", nepodporila by Slovenskú demokratickú koalíciu (SDK), ale Hnutie za demokratické Slovensko (HZDS). Po rokovaní Ústredného výboru KSS v Bratislave to v sobotu uviedol predseda KSS Vladimír Ďaďo. Podľa jeho slov ide strana do volieb s tým, že získa päť percent hlasov. Ústredný výbor rokoval najmä o zabezpečení a stratégii volebnej kampane. V súvislosti s kritikou zo strany HZDS, že komunisti v Ústrednej volebnej komisii podporili registráciu SDK, Ďaďo uviedol, že zástupcovia KSS sa riadia zásadami dodržiavania zákona. Na ministerstve vnútra ich zaregistrovali ako stranu, tak načo viesť žabomyšie vojny, dodal. Pravda 10.8.1998 NBS - kurzy platné od 10.8.1998 Austrália 1 AUD 20.83 Sk. Česká rep. 1 CZK 1.12 Sk. SRN 1 DEM 19.60 Sk. USA 1 USD 34.72 Sk. V. Británia 1 GBP 56.76 Sk. 7 [pageend7]Ležáky navštívil i Mirko Janeček Položením věnců uctili účastníci pietního shromáždění k 56. výročí vypálení osady Ležáky památku obětí fašismu. Osada nedaleko Miřetic byla nacisty zlikvidována 24. června 1942. Od konce války se zde každoročně konají vzpomínková setkání. Obec Miřetice usiluje o to, aby akce měla spíše okresní charakter a pouze jednou za pět let ji chce prezentovat v celé republice. Proto také letos nezvala významné politiky. K návštěvníkům shromáždění promluvil čestný člen Společnosti pro zachování památky Ležáků Mirko Janeček, který již třicet let vydává Kanadské listy - noviny pro české krajany v Kanadě. “Mám pravidelnou rubriku, v níž se problematice Ležáků i Lidic věnuji. Snažím se také o to, aby vojenští atašé z Anglie a Francie byli o osudu českého národa za druhé světové války dobře informováni,” řekl vydavatel oblíbených Kanadských listů. O své vlastní zkušenosti ze zahraničního odboje se v neděli u památníku s návštěvníky podělil plukovník Čestmír Šikola, který se po útěku z koncentračního tábora dostal do Anglie, kde se stal členem zvláštní jednotky parašutistů. “Horší než nacisti byli komunisti. Naši vlastní lidé, kteří nás mučili, vraždili a měnili historii jen kvůli tomu, že jsme přišli ze Západu,” uvedl Čestmír Šikola. Pardubické noviny 25.6.1998 Naše vlast - střední Evr opa Výstava na zámku Kozel ve Šťáhlavech u Plzně bude zahájena 1. srpna 1998 a potrvá celý měsíc srpen. Vystavovat budou Michael Coudenhove-Kalergi a Jan Brabenec. Výstavu slavnostně zahájí rakouský velvyslanec dr. Niesner. Hudební doprovod Parnas Quartet Praha. V 19.30 hod. uvedení divadelní hry Jana Brabence “Causa Rudolf’. Výstava se koná za podpory Rakouského kulturního institutu. Český dialog, srpen 1998 Prezidentův život náhle ohrozila srdeční porucha Tep dvě stě úderů za minutu srazily až elektrické výboje Praha (gro, er)- Život Václava Havla, jemuž lékaři před deseti dny chirurgicky odstranili poslední následek jarní operace - umělý vývod tlustého střeva, se včera zhruba na půl hodiny náhle ocitl ve vážném ohrožení. Prezidenta postihla krátce po ránu silná porucha srdečního rytmu, při níž jeho tep dosahoval hodnoty' až dvě stě úderů za minutu. To vedlo k prudkému snížení krevního tlaku. "Bylo to hodně nebezpečné, kdyby se to stalo člověku na ulici, tak to mohlo skončit špatně," připustil člen lékařského konzilia a plieni specialista Boris Šťastný, který se o Havla v pražské vojenské nemocnici ve Střešovicich po operaci stará. Lékaři okamžitě použili elektrické výboje a léky proti arytmii a po dvou hodinách se jim podařilo obnovit pravidelný srdeční rytmus. Ačkoliv byl Havel celý den při vědomí, o své srdeční komplikaci se od lékařů dozvěděl až odpoledne. Pravděpodobnou příčinou vážného stavu byla podle lékařů infekce, která v minulých dnech zasáhla střední pravou část Havlových plic. "Pravděpodobnost, že by se porucha opakovala, je snížena díky naši léčbě. Vlastní funkce srdce je nyní dobrá a záleží na vývoji onemocnění, jak pacient zvládne infekci v plicích," řekl Havlův osobní lékař Ilja Kotík. Odborníci se shodují, že srdeční arytmie po podobných operacích není nic výjimečného, přesto je včerejší Havlova komplikace překvapila. "Zrychlení tepu u pacienta v podobném zdravotním stavu je běžné, ale dvě stě tepů za minutu je opravdu hodně," soudí Petra Škáchová z I. interny pražské Fakultní nemocnice na Bulovce. Srdeční arytmie se u prezidenta objevila den poté, co mu lékaři provedli tracheostomii - zavedli dýchací trubici přímo do průdušnice. Pro tento zákrok se rozhodli proto, že Havel začal mít potíže s dýcháním a zároveň se v ucpané části plic uchytil zánět. "Podle posledních snímků se zánětlivé ložisko v plicích částečně zmenšilo a plíce jsou také lépe provzdušněny," řekl Šťastný. Prezident je nyní inteznivně léčen antibiotiky, což však komplikuje jeho alergie na některé druhy. Lékaři zároveň odsávají hlen z plic. Mladá fronta Dnes 5.8.1998 Každý jedenáctý je v Německu z ciziny Berlín (šv)- Začátkem roku 1998 žilo v Německu 7,4 milionu cizinců, což představuje devět procent obyvatelstva. Nejvíce cizinců žije v Hamburku, 18,2 procenta, což je více než dvojnásobek celoněmeckého průměru. Za Hamburk se řadí Berlin a Hesensko s 13,9 procenta, BádenskoWúrttembersko, Brémy a Severní Porýní Vestfálsko. Nové spolkové země obývá cizinců mnohem méně nejvíc je jich v Braniborsku (2,3 procenta), nejméně v Durynsku (1,2 procenta). Mladá fronta Dnes 5.8.1998 Česká spořitelna snižuje základní sazbu Praha (ČTK)- S platností od zítřka snižuje Česká spořitelna základní sazbu, od níž se odvíjí úročení většiny komerčních úvěrů, a to o 0,5 procentního bodu na 14 procent ročně. Podle mluvčího banky Pavla Jirouška mění spořitelna také úročení depozitních směnek, vkladových účtů a termínovaných účtů. Úrokové sazby se u nich snižuji o 0,20 až o 1,8 procentního bodu. Mladá fronta Dnes 5.8.1998 Pokuty taxikářům dosáhly výše 1,4 milionu korun TAXI Celkem 37 stížností na služby taxi zaznamenal v prvním pololetí letošního roku živnostenský odbor magistrátu hlavního města, což je o 16 méně než ve stejném období roku 1997. Většina stížností byla na předražení ceny za poskytnuté služby. Dvě třetiny poškozených činili cizinci. Za nedostatky v provozování taxislužby byly při téměř 600 kontrolách uděleny živnostenskými odbory pokuty v úhrnné výši 1,4 milionu Kč. Provozování taxislužby bez oprávnění, neověřené taxametry, předražení služeb a podobné závažnější přestupky vedly k zahájení 63 správních řízení s provozovateli, kteří byli pokutováni ve výši 1,33 milionu Kč, řekl primátor Jan Koukal. "Kroky radnice ve snaze zpřísnit a upřesnit legislativu dotýkající se taxislužby jsou vyvolávány právě chováním některých taxikářů vůči zákazníkům," uvedl J. Koukal. Jedním z opatření je zavedení povinných zkoušek z místopisu, právních předpisů, ochranu spotřebitele a později i z obsluhy taxametru. Odbor dopravy registroval v Praze v 8 [pageend8]prvním pololetí letošního roku 2.909 fyzických a 48 právnických osob, které provozovaly 4.146 vozidel taxi. Metro 5.8.1998 Silniční okruh odlehčí centru DOPRAVA Úsek Třebonice-Řepy pražského silničního okruhu velmi odlehči dopravě v centru města. Řekl to včera starosta Řep Vlastislav Fencl. Úsek, který propojí Karlovarskou silnici s dálnicí D5 a Barrandovským mostem, staví na zakázku Ředitelství silnic a dálnic ČR Dálniční stavby Praha ve spolupráci se Stavbami mostů a Pražskými silničními a vodohospodářskými stavbami. Úsek, jehož součástí bude i dvanáct mostů, bude dokončen v létě roku 2000, s ročni návazností bude zprovozněn i úsek Řepy-Ruzyně. Metro 7.8.1998 Severní Moravu ohrožuje dramatický nárůst nezaměstnanosti PRAHA- S největší nezaměstnaností v polistopadové éře se nyni potýká velká část severní Moravy. V tradiční baště sociálních demokratů Ostravě a Karviné vzrostl jenom za poslední měsíc počet lidí bez práce o více než tisícovku. Ostravský úřad práce hlásí ke konci července takřka 16 tisíc nezaměstnaných. V Ostravě nedochází dlouhodobě k žádné tvorbě nových pracovních příležitostí, stěžuje si ředitel úřadu práce v severomoravské metropoli Zdeněk Prouza. Na jedno volné místo podle něj připadá 15 uchazečů. Experti přitom nevěstí do budoucna nic dobrého. Postupný útlum těžby černého uhlí v regionu podle nich vyvolá tlak na další propouštění. O tom, že situace není růžová ani v jiných oblastech České republiky, svědčí čísla například z Podkrkonoší. Pracovní místa tam podle trutnovského úřadu práce marně shánějí zejména čerství absolventi škol a dělníci. Prakticky po celé republice mají potíže s uplatněním lidé se změněnou pracovní schopností Lidové noviny 7.8.1998 Vláda schválila záměr vybudovat památník Příbram - Vláda schválila návrh ministryně spravedlnosti Vlasty Parkánové, aby se bývalý komunistický koncentrační tábor Vojna u Příbrami přeměnil na památník protikomunistického odboje. “Do podzimu bude hotový projekt, který upřesni náklady na výstavbu a provoz památníku, navrhne úkoly jednotlivým ministerstvům a způsob řešení majetkových vztahů k pozemkům. Na nové vládě bude záviset finanční zajištění projektu,” uvedl poradce ministryně Parkánové David Rožánek. Mladá fronta Dnes 10.7.1998 U pokladny je lépe mluvit česky Mnozí cizinci, kteří k nám ze západních zemí přijíždějí obdivovat krásu našich historických a kulturních památek, jsou zaskočeni, když po nich pokladní požaduje mnohdy i několikanásobně víc než po našinci. Dokonce i zahraniční deníky již před touto podivnou skutečností varují své čtenáře. Dvojnásobné vstupné platí turisté hovořící cizím jazykem ve Valašském muzeu v přírodě v Rožnově pod Radhoštěm. Když Čech zaplatí sedmdesát korun, Angličan, Němec či Polák musí z peněženky vytáhnout až sto čtyřicet korun. “Tuto možnost jsme konzultovali s ministerstvem kultury a vyšší vstupné pro cizince nám bylo schváleno,” řekl ředitel muzea Jaroslav Štika. “Cizinci zaplatí více, protože mu nabízíme průvodce v některém ze světových jazyků či tiskové materiály v jejich mateřštině. V případě, že o tyto služby nemají zájem, měli by zaplatit normální cenu,” tvrdí. Podle něj si zatím nikdo nestěžoval. “Zneklidnění jsou pouze Češi, kteří před lety emigrovali a nyní se jim nelíbí, že jsou u nás jako cizinci odlišováni. Rozdíl však není tak markantní jako v Praze, kde Čech v Židovském muzeu zaplatí 60 korun, ale cizinec 360 korun, což je šestkrát tolik,” dodal. Nic špatného v požadování vyšších částek za vstup zahraničních turistů nevidí ani ředitelka bruntálského zámku Hana Gamcarzová. “Když si přepočítáme, kolik tento rozdíl dělé, jde pro ně o směšné částky. Oni si to mohou klidně dovolit,” tvrdí. “Zatím jsme se nesetkali s žádnými konkrétními stížnostmi na to, že by cizinci měli platit více než český návštěvník. Je jasné, že tento postup může poškodit dobré jméno naší země,” řekl zástupce ředitele tiskového odboru ministerstva zahraničních věcí Jiří Tomeš. Přítel dvaadvacetileté ostravské studentky Hany Frejkové pochází z Rakouska. Oba rádi navštěvuji muzea, hrady i zámky. “Pouze jednou kupoval vstupenku do zámku můj chlapec. V okamžiku, kdy promluvil na pokladní německy, chtěla po něm dvakrát tolik, než platili turisté v řadě před ním,” řekla Frejková. Rakušanovi podle ní připadal požadavek vrcholně neetický. “Nechápal, proč by měl platit více jen proto, že přijel za památkami z jiné země. Nakonec sice zaplatil, ale od té doby kupuju vstupenky já za oba,” dodala studentka. Mladá fronta Dnes 1998 Koruna poklesla k 18 Kč za marku PRAHA - Koruna včera pokračovala v pondělním oslabování a po úvodu na 17,74 Kč/DEM se propadla až na 17,955 Kč za marku. Proti dolaru klesla na 32,08 Kč/USD po zahájeni na 31,66 Kč/USD. Okolo 17 hod. česká měna končila na 17,87 Kč za marku a 31,84 Kč za dolar. Informoval o tom dealer ČSOB Jan Došek s tím, že příznivé pondělní výsledky červencové inflace a spekulace o snížení úrokových sazeb byly pouze podružným faktorem dnešního poklesu kursu. Hlavním důvodem byla podle Doška situace na ostatních tzv. emerging markets, která souvisela především se souběhem několika nepříznivých událostí v Asii a s poklesem světových trhů. Došek míní, že po současném propadu koruny nebude snížení úrokových sazeb pro Českou národní banku tak akutní. Slovo 12.8.1998 Kurzy devizového trhu Austrálie 1 AUD 19.22Kč. Británie 1 GBP 52.62Kč. Francie 1 FRF 5.39Kč. Japonsko 100 JPY 22.20Kč. Kanada 1 CAD 21.29Kč. Německo 1 DEM 18.10Kč. Nový Zéland 1 NZD 16.30Kč. Slovensko 100 SKK 90.98Kč. USA 1 USD 32.36Kč. Č.N.B. Platné od 14.8.1998 Kamera po které touží každý muž Japonská firma Sony stáhla z prodeje videokamery, jejíž držitelé mohli pomocí instalovaných infračervených paprsků za určitých podmínek vidět a filmovat skrz oděvy lidí. Firma se za "svlékací kameru" omluvila. ČTK 14.8.1998 Počasí opět lámalo teplotní rekordy V Žatci teplota vyšplhala na 38°C. Je to nejteplejší srpen od roku 1775, kdy se měření začalo zaznamenávat. V mnoha částech republiky byla teplota kolem 36°C. ČTK 14.8.1998 9 i [pageend9]Kanadský novinář Mirko Janeček o volbách, Romech a také o nových městských obvodech Mirko Janeček Pardubice - Tak jako od listopadu 1989 téměř každoročně v tuto dobu přijel na návštěvu staré vlasti a města svého dětství a mládí bývalý maturant pardubického gymnázia žijící od roku 1948 v cizině, vydavatel “Kanadských listů” v Torontu, čestný občan Pardubic mg. Mirko Janeček. Jeho krajanské noviny vycházejí sice v Kanadě, ale čtou se v celé západní Evropě stejně, jako v Americe i v Austrálii a 600 jejich výtisků přichází každý měsíc i do České republiky. Svou letošní cestu do Evropy si pan Janeček naplánoval tak, aby do Pardubic přijel právě na volby. Zajímalo nás, proč mu na osobní účasti při volebním aktu tak záleží? “Není to žádný protest proti opatření parlamentu, i když odepření volebního práva pokládají naši krajané v Kanadě za diskriminaci. Byla to spíš shoda šťastných náhod, že jsem mohl volit ve staré vlasti. Přijel jsem tradičně na tryznu v Ležákách a na sjezd naší třídy pardubického gymnázia, maturitního ročníku 1946. Při cestě z návštěvy zámečku Pádolí v Orlických horách, který patři pražské větvi Janečků, bývalých majitelů “Jawy”, jsem se cestou do Pardubic stavil ve Velinách u Holic a jako jeden z mála kanadských Čechů jsem odvolil. Problémy ve volební místnosti jsem žádné neměl, mám kanadský i český pas, ba i občanský a volební průkaz.” Co myslíš, že je teď nejdůležitější po volbách, co by podle tebe měly vítězné strany udělat ze všeho nejdříve? “Především do parlamentu, vlády a dalších orgánů delegovat ze svého středu opravdové osobnosti, ty nejschopnější osobnosti, ty nejschopnější lidi, kteří chápou své zvolení jako výzvu sloužit občanovi, nejen své partaji. Zatím tomu tak bohužel převážně nebylo.” A teď k otázce, kterou tady dostáváš nejčastěji, jak je to s českými Romy v Kanadě? Na jedné straně slyšíme, že na základě jejich argumentů o rasovém pronásledování je tam přijali s pochopením. Na druhé straně zase vidíme v televizi obrázky celých skupin Romů vracejících se s kufry domů. Jak je to tedy doopravdy? “Z počátku, když čeští Romové přistáli v Kanadě, tak se nic nedělo, takových hostů sem denně přilétá mnoho. Potom ale novináři někde v motelu objevili jejich mluvčí a začala se ventilovat otázka rasového pronásledování a vůbec poměrů v České republice. Některé argumenty přímo pobouřily naše krajany a členové “Sdružení Čechů a Slováků v Kanadě” spolu s dalšími krajanskými spolky vydali společné “prohlášení” zdůrazňující kromě jiného, že Česká republika je uznávaným demokratickým státem, který' sám poskytl azyl mnoha pronásledovaným cizincům, například ze zemí bývalé Jugoslávie. Pokud já vím, tak trvalý azyl zatím nikdo z Romů v Kanadě nedostal. U těch nejúspěšnějších se jedná o dočasný příslib na jeden rok, kdy jejich pobyt v Kanadě bude posuzován příslušnými úřady. Po roce se dostaví znovu před komisi k dořešení svého případu. Horší ovšem je to, že značná část romských rodin, které do Kanady přiletěly, se na vyzvání z různých důvodů před komisi vůbec nedostavila. Nerespektovaní této výzvy bez závažné omluvy má za následek energické doporučeni příslušných orgánů, aby se žadatel vrátil domů. To tady zatím nečiní žádné problémy, protože většina Romů má zpáteční letenku. Já si ale myslím, že celá věc s českými Romy v Kanadě k opravdovým problémům teprve spěje, možná spíše tady v Čechách. Nelze vyloučit, že se budou někdy vracet i rodiny, které doma před odletem všechno prodaly a třeba nebudou mít ani kde složit hlavu. A právě to, jak se Česká republika k těmto svým občanům zachová, to bude zajímat vládu nejen kanadskou, domnívá se náš český velvyslanec v Kanadě.” Počkejme si tedy, jak to všechno dopadne a obraťme list. V Pardubicích je teď velice aktuální otázka nových městských obvodů, jakýchsi “malých radnic” s vlastní pravomocí pro tu kterou část města. Jak je to u vás v Kanadě? Má například tvá téměř půlmiliónová Mississauga podobné městské obvody? “Nemá, pouze při komunálních volbách městské obvody volební a nejúspěšnější kandidát pak zastupuje svůj obvod na radnici, ale trvalé, jak tady říkáte “malé radnice”, u nás neznáme.” Přijíždíž do Pardubic vždy po určitém čase téměř pravidelně. Překvapilo tě tady tentokrát něco příjemného? “Co mne překvapilo velmi příjemně, jsou cyklistické stezky, ty se vám tedy opravdu povedly. Krásný je také nový plavecký areál u Chrudimky Na Olšinkách a moc se mi líbila i nová úprava Pemerovy pamětní desky na nádraží na počest 5. výročí Dopravní fakulty Jana Pemera. Mám na mysli tu podlouhlou desku novou znázorňující Pardubice na 50. rovnoběžce, která odtud na západ vede přes Prahu, německý Mainz, britský Lizard Point a ostrov New Foundland a směřuje na město Winnipeg do Kanady. A právě to přímé spojení Pardubic s Kanadou po 50. rovnoběžce je pro mne osobně přímo symbolické.” Je ještě něco nového v souvislosti s tvou návštěvou, co by stálo za zmínku? “Možná to, že jsem tady naposledy jako osamělý vdovec, příště už budu ženatý, chystám se k tomu ještě letos. Má nastávající paní, která je tady se mnou, pochází z Roztok u Prahy a je podstatně mladší než já. To se zatím ukazuje jako šťastné řešení, které mohu doporučit všem svým přátelům. V Pardubicích se mé snoubence moc líbí, obdivuje například secesní budovu zdejšího divadla a doufá, že se příště podíváme i dovnitř.” Článek vyšel v Pardubických novinách 25.6.1998 Reportér: Ivan Ladýř Mirko Janeček posílá Kanadské listy pravidelně pro redakci Střípků - Čriepku. Redaktor a členové klubu přejí panu Mirkovi Janečkovi a jeho nastávající manželce hodně štěstí a zdraví do dalších let, aby mohl stále vydávat Kanadské listy které se čtou po celém světě. 10 [pageend10]Sportovní události Hledá se investor pro strahovský stadion Praha (cho)- Zase o krok postoupila jednání související s výstavbou Národního fotbalového stadionu na pražském Strahově. Sekretář fotbalového svazu Jan Obst potvrdil, že smlouva o tom by měla být schválena do konce srpna a brzy poté podepsána. "Rada zastupitelstva hlavního města schválila zásady smlouvy, podle nichž bude majetek města, tedy plocha Velkého strahovského stadionu a část tribun, poskytnuta jako bezplatná výpůjčka na padesát let s možností prodloužení," oznámil. Podobný kontrakt bude uzavřen také s ČSTV, vlastníkem zbytku tribun stadionu. A tak až se seženou finanční prostředky, nebude nic bránit tomu, aby se na stávajícím stadionu, na němž proběhly spartakiády a slety, začalo stavět. Poslední velkou akcí by měl být slet v roce 2000. "Některé zahraniční firmy už vyjádřily o projekt zájem, česká firma se asi těžko najde," říká Obst. Výstavba stadionu by měla stát zhruba 1,2 miliardy korun, celý sportovně-společenský areál asi 3,7 miliardy. Národní fotbalové mužstvo má v současnost i v Praze k dispozici stadion Sparty a Stadion E. Rosického na Strahově. Fotbalový svaz uzavřel se Spartou nájemní smlouvu do konce června roku 2000. Na Rosického stadionu byla provedena kontrola komise pro stadiony UEFA, která vydala, rovněž do roku 2000, certifikát, na základě něhož se tam mohou hrát zápasy reprezentace i klubových pohárovýcvh soutěží. Hned příští úterý toho využije Slavia, která na Strahově přivítá v zápase druhého předkola Poháru UEFA bratislavský Inter. Výjimka byla udělena Sigmě Olomouc, jež svůj stadion už začala rekonstruovat a předložila plán přestavby do roku 2000. Může tedy pro Pohár UEFA obsadit kromě sedadel i deset procent míst k stání. Mezinárodním parametrům odpovídá rovněž zmodernizovaný stadion v Teplicích, kde budou hrát zápasy Poháru vítězů pohárů fotbalisté Jablonce a možná tam k jednomu utkáni ještě letos zavítají i reprezentanti. Naopak neradostná je situace hřišť v oblastech, jimiž se v minulých dnech přehnala povodeň. Fotbalový svaz včera na výkonném výboru rozhodl, že uvolní milion korun pro nejnutnější opravy sedmi hřišť na Rychnovsku, aby mohly být zahájeny všechny nižší soutěže. Mladá fronta Dnes 5.8.1998 Zomrel čs. futbalový reprezentant Josef Ludl PRAHA (ČTK) - Vo veku 82 rokov zomrel v stredu po krátkej ťažkej chorobe dlhoročný futbalista pražskej Sparty a reprezentácie Československa Josef Ludi. V jeho osobe stráca český futbal technického záložníka, ktorý preukazoval po celý čas svojej dlhodobej aktívnej kariéry stabilnú formu. Pred príchodom do Prahy pôsobil Ludl v Mladej Boleslavi a najskôr to skúšal vo Viktorii Žižkov. Najslávnejšie roky prežil v Sparte. Za výber Československa začal hrať pred druhou svetovou vojnou, nazbieral celkom trinásť štartov a dal v nich tri góly. Reprezentoval na majstovstvách sveta vo Francúzsku 1938, o deväť rokov neskôr bol členom mužstva Európy v exhibičnom zápase proti výberu Veľkej Británie. Minulý rok prevzal Josef Ludl pri príležitosti vyhlásenia Futbalistu roka Cenu Václava Jíru pre zaslúžilých reprezentantov. SME 7.8.1998 Norbert Hročár (vpravo), jedna z vydarených posíl Slovana, sa v stretnutí s Bardejovom prezentoval úvodným gólom belasých v tejto sezóne. Na fotografii bojuje o loptu s Jozefom Hrivňákom. Zo stretnutia 1. kola Superligy Slovan - Bardejov 3:0. FOTO SME - ALANHYŽA SME 7.8.1998 Superliga od roku 2000? Európska futbalová Superliga sa má údajne začať v roku 2000. Tento turnaj nahradí súčasnú Ligu majstrov a bude v nej hrávať 32 klubov. "V Superlige bude 32 klubov, 16 bude mať účasť istú, 16 sa bude musieť kvalifikovať," skonštatoval manažér Bayemu Mníchov Uli Hoeness. V rozhovore pre časopis Focus povedal, že "zakladatelia Superligy už uzavreli príslušnú predbežnú dohodu". Podľa neho euroligu nezastavia ani protesty národných zväzov, a už vôbec nie autorita Európskej futbalovej únie (UEFA). "Pravdupovediac, nikto ani nie je na ich názor zvedavý," povedal. Podľa talianskych novín Tuttosport dostane víťaz tejto súťaže odmenu 57,3 milióna dolárov. "Koncept je jasný. Kluby a investori sa budú stretávať dva až tri razy za mesiac a som presvedčený, že konečné rozhodnutie bude známe do konca roku," dodal Hoeness. Pre väčšinu z 36 nemeckých profesionálnych klubov predstavuje však Superliga hrozbu. "V Superlige vidím veľkú hrozbu pre národnú ligu a obávame sa rozkolu medzi klubmi," hovorí sa vo vyhlásení predsedu Ligového výboru Nemeckého futbalového zväzu (DFB) Gerharda Mayera-Vorfeldera. (TASR, ČTK) Pravda 10.8.1998 Plánička může kralovat brankářům WIESBADEN - František Plánička a Ivo Viktor pronikli v anketě Mezinárodni federace fotbalových historiků a statistiků o nejlepšího evropského gólmana Evropy do první třicítky, která se bude v příštím roce ucházet o titul Nejlepšího brankáře světa. Před dvěma lety zesnulý Plánička, finalista mistrovství světa v roce 1934 a legenda pražské Slavie, se dokonce v hlasování odborníků z celé Evropy objevil mezi elitní sedmičkou a bude se ucházet o prvenství. Vítěze, který vzejde z těchto sedmi jmen, pořadatelé ankety zatím tají. Viktor, mistr Evropy z roku 1976, se v pořadí dělí o 24. místo s Edwinem van der Saarem. Pořadí ankety: 1.-7. Banks (Ang.), Jašin (Rus.), Maier (Něm ), Plánička, Schmeichel (Dán ), Zamora (Šp ), Zofif (It), 8. Shilton (Ang.), 9. Grosics (Maď.), 10. Pfaff(Belg.), ...24. Viktor. Slovo 12.8.1998 Mistr světa trénuje Mistr světa v enduru trénuje na Evropu Valašské Meziříčí (kš)- Oslavy titulu mistra světa nemohly trvat věčně ani u Romana Michalíka. Jezdec Valašského enduro klubu, čerstvý světový šampión motocyklového endura do 125 ccm, opět trénuje. O víkendu ho v Považské Bystrici čeká závěrečný kvalifikační závod na finále mistrovství Evropy, které se pojede začátkem září v Polsku. "Splnil se mi sen, oslavy byly nádherné, ale musím zůstat na zemi a makat," řekl čtyřiadvacetiletý jezdec. "Chci ke světovému titulu přidat evropský a pak uspět při Šestidenní v Austrálii." Mladá fronta Dnes 13.8.1998 [pageend11]Z českých letopisů Tiskem proběhla zpráva o nedostatku bílých vajíček, používaných dětmi a lidovými malířkami kraslic. Ministerstvo zemědělství potvrdilo, že bílá vejce podlehla neviditelné ruce trhu. “Lidé na celém světě chtějí hnědá vejce. Vypadají jako domácí, ” vysvětlil Jaroslav Opit z oboru živočišné výroby. Byla vyšlechtěna slepice s názvem Hisex brown (vysoce sexuální hnědá), schopná snést až 300 hnědých vajec ročně. “K vůli několika dnům před velikonocemi nebude přece někdo předělávat výrobu, ” omlouvá drubežáře Opit. Jedna z prodavaček kraslic na Staroměstském náměstí v Praze potvrdila, že přebarvovat hnědá vyjíčka na bílá je sisyfovská práce. Prodávané barvy na vajíčka jsou vyráběné na bílý podklad. Ten je náležitě rozzáří. Hnědá skořápka, ať ji barvíte, jak dlouho chcete, pořád vypadá ušmudlaně. (Satelite, Kaanada, 16.4.1998). Maminkám a děvčátkům, které chtějí koledníkúm dát krásné vajíčko, nezbývá, než ptát se a shánět. Jako v nedávné předlistopadové minulosti. V propadlišti dějin zmizel rudý ismus. Na scéně je vládce nový: globalismus. Dohrály svou smutnou roli státy národní, světu budou vládnou vlády čistě obchodní. Za námi jsou časy bratrského útisku, dnes jsme v poutech snění o markách a o zisku. V zemi šumných borů slyšet nářek kresliček: proč jen hnědá vejce vykukují z krabiček?! “Hnědá vejce mají rády dnešní zákaznice, bílá vejce hodí se jen na kraslice.” Další lidu zvyk v nepamět se ztrácí, bratr nezná bratra, když se nevyplácí. Tajný spirit trhu, kampak asi míří? Dočkáme se rudých vyjec - na Sibiři? ______________S. Berlon, NSW, Austrália, 20.7.1998 Tento dopis byl poslán panu M. Janečkovi v Kanadě: Začátkem tohoto roku zemřel v Montrealu pan Frank (František) Lederer. Bylo mu 88 let. Byl židovského půvadu a z ČSR utekl v roce 1939 po nacistické okupaci a dostal se do Kanady. Byl textilním odborníkem a po válce dostal zaměstnání u velké mezinárodní konsultacní firmy Werner, pro kterou pracoval po celém světě a žil větší dobu mimo Kanady. Asi před patnácti lety, šel do pense a vrátil se opět do Kanady. Byl to můj velmi dobrý přítel a já jsem s nim také několikrát po světě cestoval. Ve své poslední vůli odkázal většinu svého majetku dobročinným účelům. Největší část svého majetku odkázal Fakultní Dětské nemocnici v Motole u Prahy a Fakultní Dětské nemocnici v Brně. Každá z těchto nemocnic dostane přibližně US$ 350,000.00. Taková je štědrost našich krajanů. M. Frank Vilitn, Montreal, Kanada O lánek je přebrán z Internetu (Neviditelný pes 5.8.1998) Umění guláše (recept) Minulý týden jsem tu psal o dvou nepříliš zdařilých guláších, které spolu soutěžily na zahrádce Domu pánů z KunŠtátu. Sám do umění guláše pronikám už dobré čtvrtstoletí, vyzkoušel jsem nejrůznější postupy, bloudil po slepých cestách, ale dospěl také k několika zásadním zkušenostem, které mne trochu přiblížily gulášovým veledílůtn, jaké jsem poznal v několika málo hostincích. Mnozí kuchaři jsou přesvědčeni, že skutečně dobrý guláš nelze připravit v domácností, ale jedině v hospodě. Snad nejlepší pražský guláš se kdysi vaříval U Pinkasů. Chodil jsem na něj počátkem osmdesátých let každé ráno po sedmé hodině, když skončila má noční uklízečská šichta na metru. Kostky masa držely tvar, ale daly se krájet tím nejlehčím dotykem nože, šťáva byla temně narudlá jako pole vlčích máků v noci, nechutnala ani po vodě, ani po mouce, ale představovala čirou esenci těžké hovězí svaloviny, chuťově rozjiskřenou použitým kořením. Později jsem se setkal s kuchařským pomocníkem, který tenkrát U Pinkasů vařil. Prozradil mi, že tajemství pinkasovského guláše tkví v jeho stáří. Každý večer se sice připraví nové cibulové základy, v nichž se osmahnou nové kousky masa, ale pak se do límce vyškrabou veškeré zbytky starého guláše, které se v novém guláši rozvaří a zahustí jej. Tak se to prý už dělá více než sto let. Pokud nešlo o kuchařskou latinu, mohlo být teoreticky v pinkasovské gulášové šťávě rozpuštěno volské spřežení, které Josef Mánes za živa namaloval na orloj. Pinkasovský guláš pochopitelně neumím, mohu se však svěřit s vlastním způsobem přípravy. Rozhodujícím ukazatelem kvality je pro mne barva šťávy, která signalizuje, kolik přírodních cukrů z masa a cibule při přípravě zkaramelizovalo a dodalo pokrmu náležitou chuť. Prvním krokem je příprava základu: na guláš ze dvou kil masa nakrájím pět větších cibulí, promačkám je se solí, aby rychleji pustily vodu, osmažím je zpočátku prudce, ale pak plamen stáhnu a nechám cibuli hodinu až dvě lehce probublávat v tuku, aby stejnoměrně zhnědla, ale nezčemala. Když dosáhnu toho nejtmavšího možného odstínu hnědi, zcedím ji a tuk vrátím na pánev, abych na něm připravil tmavší jíšku ze dvou lžic hladké mouky. Zatímco se cibule škvíří, krájím maso z kližky. Větší blány stahuji a nabodávám na jehlu, jemnější ponechávám. Dávám přednost gulášům s většími kousky masa, neboť při jídle nabízejí drobný vedlejší efekt - jedlík nenabodává na vidličku kompaktní sousto, ale musí je rozkrojit, a může se tak potěšit barevnými odstíny a strukturami vláken skrytými uvnitř. Nakrájené kousky masa osolím, opepřím, strouhnu nad nimi muškátový oříšek, zakápnu je [pageend12]olejem, promíchám a nechám odležet. Když je cibule i jíška hotová, silně rozpálim tuk na druhé pánvi a po částech do něj vkládám kousky masa, tak aby se co nejrychleji zatáhly a nepustily šťávu (s masem škvarím a dusím i blány nabodnuté na jehle, které po dokončení guláše odstraním). Dvě kila masa takto pražím na trikrát. Povrch kousků by měl být do ruda přiŠkvařen a na dně pánve by se měla usadit rzivá vrstva. Opražené maso postupně vkládám do gulášového hrnce, přidám do něj osmaženou cibuli i jíšku, doplním horkou vodou a zbytkem tuku z pánve, pečlivě promíchám a nechám velice zvolna dusit. Na dně pánve zbyly velice důležité příškvarky. Zaleji je vodou, vrátím pánev na plotnu a stírám dno vařečkou, aby se rozpustily. Zbarvenou horkou vodou z pánve pak guláš dolévám. Pokud jsem při přípravě základu a pražení masa nespěchal, zbarví se šťáva i bez papriky brzy do ruda. Guláš za občasného míchání dusím asi tři hodiny, dvě tři lžičky sušené papriky přidávám (v rozporu se směrodatnými technologiemi veřejného stravování) teprve půl hodiny před jeho dokončením, aby nezhořkla. Guláš by měl velice zvolna chladnout na plotně a dobré je ponechat jej zhruba den odležet, neboť v ohřátém se chutě znásobují. Dříve jsem při přípravě guláše notně experimentoval s různým kořením, dnes se však krotím. Zjistil jsem, že odvážně a pozorně připravovaný guláš dokáže skvěle okořenit sám sebe. Něco takového ostatně asi platí i o životě - zacházíme-Ii s ním odvážně a pozorně, obejdeme se bez dochucovacích přísad. U obojího však lze i znalecky fixlovat. Když jsem nedávno vyprávěl jednomu profesionálnímu kuchaři, s jakým úsilím dociluji temné barvy guláše, podíval se na mne jako na vola. "Proč tam neprdneš kulér," zeptal se. (Poznámka pro nezasvěcené: kulér je potravinářské barvivo.) Jelikož redakce neobdržela žádný recept od Jany Mrázkové pro tento měsíc, tak redaktor vybral tento (snadný a rychlý) recept na guláš z Internetu. (Doufám, že každá hospodyňka to zkusí a nechá vědět redakci, jaký by/-) Omluva V červnovém vydání časopisu Střípky - Čriepky jsme nedopatřením udělali chybu na stránce 6 pod fotografií manželů Hiessových. Šťastní novomanželé na fotografii tráví první společné chvíle v Luhačovicích a ne na Báli jak bylo uvedeno. Redakce děkuje za pochopení. Víte že... ŠKODA- troška historie Akciová společnost Škodovy závody byla jedním z největších průmyslových podniků v rakousko-uherské monarchii. Kromě zbraní vyráběla také motory a příslušenství pro lodě. Po první světové válce byla firma přejmenována na Škoda a hlavním sídlem se stala Plzeň v právě vzniklé Československé republice. Pro svůj vstup mezi výrobce automobilů získala Škoda od Sentinel Steam Wagons licenci na výrobu parních lokomotiv a na Markem Birkigyem navržený vůz Hispano Suiza 37,2 HP. Roku 1925 převzala firma automobilku Laurin & Klement v Mladé Boleslavi. Ze začátku se pokračovalo ve výrobě pod značkou Laurin & Klement. Mezi takto vyrobené modely patři typ I 10 s čtyřválcovým motorem o zdvihovém objemu 1791 cm3 a typ 120 vybavený motorem o objemu 1950 cm3, typy 350 a 360 s šoupátkovým šestiválcem, typ 860 s osmiválcem o objemu 3880 cm3 a typ 465 s šestiválcem o objemu 2490 cm3. V roce 1929 byla značka Laurin & Klement definitvně nahrazena značkou Škoda. Roku 1933 představila Škoda typ 420, který svým páteřovým rámem a kyvnou zadní nápravou připomínal Tatru. Tento typ se velice dobře prodigal. Jeho následovníky byly Populár, vybavený čtyřválcovým motorem o objemu 995 cm3, a Rapid s motorem o objemu 1380 cm3. Současně nabízela Škoda i typ Superb vybavený šestiválcem o zdvihovém objemu 2492 cm3. Bezprostředně před druhou světovou válkou byl výrobní program obohacen o další tři modely v různých provedeních: Populár s motory s visutými ventily, o objemu 995 a 1089 cm3, Rapid ve vylepšené verzi s moderním motorem s visutými ventily o objemu 1560 cm3 a Superb, jehož šestiválcový motor měl visuté ventily a zdvihový objem zvětšen na 3140 cm3. Po roce 1945 se Škoda soustředila především na výrobu modelů Octavia a 1101 Tudor, od r. 1954 na typ 440 a v r. 1957 byl zaveden modernizovaný kabriolet Felicia, vybavený čtyřválci o zdvihovém objemu 1089 cm3 s visutými ventily. V roce 1959 položila Škoda základní kámen stavby nového moderního závodu, který se díky svým na tehdejší dobu enormním rozměrům stal největším průmyslovým komplexem v Československu. Po skončení výstavby zde byla v r. 1964 zahájena výroba modelů 1000 MB a 1100 MB s motorem vzadu. Tyto modely se brzy těšily na československém trhu tak velké oblibě, že již v roce 1969 byl vyroben milióntý vůz této série. Další řada následovala pod označením Škoda 100 a 110. Současně bylo vyráběno krásné kupátko Škoda 110 R, jehož jedinou slabinou byl řadový motor používaný ve všech vozech řady 110. Tuto řadu nahradila modernizovaná řada automobilů Škoda s označením Š 105, 120, 125, 130 a kupátka Garde a Rapid. Kupé Rapid se dokonce vyrábělo ve verzi cabrio, ale pouze pro zahraniční trh. Přelomovým rokem byl rok 1987, kdy spatřil světlo světa model Favorit, jehož karoserii navrhl známý tvůrce Bartoně. Model Favorit opustil v té době již zastaralou koncepci s motorem vzadu. Favorit byl poháněn čtyřválcovým motorem o objemu 1,3 litru, umístěným vpředu a měl pohon na přední kola. Současně bylo vyráběno také kombi, označené jako Forman. Společně se začleněním Škody do koncernu VW byla modelová řada Favorit inovována a označena jako Felicia. Automobil získal moderní tvary, interiér automobilu Felicie je konečně srovnatelný s jinými automobily a vůz dostal inovovaný motor stejného zdvihového objemu, ale se zvýšeným výkonem. Zároveň byla zahájena výroba Felícii s motorem VW o objemu 1,6 litru. Začlenění do koncernu VW7 znamenalo především výrazné zvýšení kvality všech vyráběných modelů, ale také stavbu nové montážní haly, která je určena pro nový vůz střední třídy - Škodu Octavii. Vybráno z České stránky Internetu 13 [pageend13]© Humor! © Mladý Vašek dostal novou motorku. Hned ji nedočkavě chtěl zkoušet na silnici za městem. Byl chladný zimní den a tak si mladík oblékl svůj kabát zadem dopředu, aby se mohl dobře ochránit proti studenému větru. Protože však byl nezkušený a silnice byla dost kluzká, tak se brzy dostal do smyku a skončil v těžké havárce. Když ho sanitka přivezla do nemocnice, nebyl už bohužel na živu: “Tak jste ho už našli na scéně nehody v mrtvém stavu?” vyptává se přijímající doktor v nemocnici příslušníků záchranné služby. “Jo ani ne!” říkají oni. “Přestal dýchat až potom co jsme mu obrátili hlavu do správného směru!” V kupé rychlíku Orient Expres sedí tři cestující. Jeden je Angličan, druhý je Arab a třetí je muž židovského půvadu. Aby zahnali zbytečnou nudu, chytají ve vzduchu mouchy, kterých je v kupé víc než dost. Angličan chytě první, hodí ji s odporem na podlahu a rychle ji rozšlápne. Arab chytí druhou, strčí ji do huby a moc si na ní pochutnává! Israelec chytí třetí mouchu, obrátí se na Araba a říká: “Chceš koupit tuhle chutnou mouchu?” Paní učitelka základní školy v Hodoníně se snaží poučovat svoje žáky o důležitosti dobrých mravů a slušného chování. Jako příklad chce ukázat vysokou úroveň, kterou má v tomto ohledu starší generace, “Tak nám řekni Jeníčku co tvůj stařeček dělajú, když ráno vstávajú?” Prosím paní učitelko, oni sa stále protahujú a hlasně prdijú!” Tyto tři anekdoty poslal redakci pan Evžen Doubek z A uckandu ‘Řekni mi, miláčku, kdy už konečně pronikne vědeckotechnická revoluce do mytí nádobí?” © Velitel pluku jde na kontrolu do terénu. Na okraji cesty zahlédne vojenské auto s plachtou, zabořené do bahna. Poručí zastavit a spolu se svými pobočníky se dře skoro hodinu, než se jim podaří vytlačit auto na cestu. Celý zastříkaný od bláta si otírá špinavé čelo a ptá se řidiče náklaďáku: “A co vlastně máte pod tou plachtou?” “Dvacet pět nováčků, pane plukovníku!” Manžel nepřišel domů na večeři. Znepokojená manželka rozeslala telegramy pěti jeho největším kamarádům, jestli není u nich. K ránu dostala pět stejných odpovědí: “Buďte bez obav, je u mne.” Povídá jeden pán druhému: “Tak jsem v neděli seděl v křesle, četl si noviny, sledoval v televizi fotbal, poslouchal v rádiu hokej, popíjel pivo, pojídal buráky a ještě palcem u nohy drbal psa za uchem. A představ si, že moje žena měla tu drzost tvrdit, že se válím v křesle a nic nedělám!” ‘‘Ještě štěstí, že máme to auto. Jinak by manžel neměl vůbec žádný pohyb. ” Maminka poslala dceři pochoutky z vepře. Maso se ovšem zkazilo a dcera vyhodila celý balíček. Nechtěla však maminku zarmoutit, a proto jí napsala, že si celá rodina moc pochutnala. Maminka se v příštím dopisu jen zeptala, co udělala s dvěma pětistovkami, které do balíčku přiložila. Jak by se v tomto případě zachovala žena veselé mysli, když i tisícovka skončila v ohni? © Do stanice metra Hlavní nádraží vběhne udýchaný mladík. Zamíří k turniketu, který ho zachytí. Po třetím neúspěšném pokusu k němu přiběhne dozorčí stanice. A mladík, s výrazem beznaděje v obličeji a s desetikorunou v ruce, vyhrkne: “Prosil bych jízdenku do Kralup.” Skotský r ů v o d c e vysvětluje vznik obrovských highlandských jeskyň: “To kdysi jistému Patrickovi Mclntyrovi zapadl zlaťák do nějaké škvíry a večer o tom ‘‘Koukej, támhle milánské špagety, hovězí na divoko, rizoto, lečo, támhle dokonce roštěná na víně, jen ty pokaždé ten lunchmeat...!” vyprávěl v hospodě.” 14 [pageend14]zprávu Qu rava telefoního čísla Minulý měsíc jsme informovali čtenáře o levných telefonických rozhovorech do České a Slovenské republiky. Telefoní čísla nebyla správná. Správné číslo je: (09) 526 1166 Net Tel Communications Ltd. Cena S 1.20 za minutu v do České nebo Slovenské republiky. Ale pozor: Ztrácíte automaticky všechny slevy od Telecomu Klubovní knihovna Klubovní knihovna má více než dva tisíce českých a slovenských knih. Zájemci šije mohou vypůjčit v klubovní knihovně, která je u manželů Karagianisových v Títahí Bay. Prosím, volejte předem na číslo: 236 7766 Hospodář klubu: J. D. Koppan vČlenské klubovní příspěvky Členství pro rodinu s příjmem $30.00 Členství pro rodinu bez příjmu $10.00 Členství pro jednotlivce s příjmem $20.00 Členství pro jednotlivce bez příjmu $10.00 Krajaní ve finanční tísni a novousedlíci se mohou přijít pobavit bez členského příspěvku. v Předplatné na Střípky - Čriepky Pro členy klubu $15.00 Pro nečleny klubu $30.00 Pro čtenáře mimo Nový Zéland $30.00 Plus poštovné Pro krajany ve finanční tísni na požádání zdarma (Pouze na Novém Zélandě) Pražské dláždění Sibiřská ocel hřmí po pražském dláždění, když srpnová noc se chýlí ke konci. Městem se valí tanky, jak motorová brnění, která sem poslali Stalinovi potomci. Tak jako kdysi dávno v máji, jen tentokrát s bílými pruhy, si razí cestu k sovětskému ráji obrněné vozy pro soudruhy. Bez smíchu děti a tance děvčat, bez odporu zbraní a pro nic za nic se vydávají nepřítele hledat, leč nenaráží na něj, jen do popelnic. Však dnes místo květů šeříku, pak zápalná láhev do průzoru letí a kulometná palba z tanku rozviřuje pouliční smetí. Major, jež s vojínem snad názory se míjí, křik, a už zase letí poduralská střela. Těch pár hrdinů, co při dlažbě se kryjí. Leč kulka se zarývá do vlastního těla. Mladý život padl na chodník, a ten pohled nikoho neláká, věda, že ruský důstojník právě zastřelil svého vojáka. Snad o tom příliš přemýšlel, že tu nepřítele nevidí. Snad proto, že jej vskutku neviděl, a že nechtěl střílet do lidí... Leč že nesplnil ten rozkaz, to zaplatil moc draze! A možná ani nevěděl, že zemře právě v Praze! Tuto báseň napsal mladý autor v den svých šestnáctých narozenin. A to v Rakousku, kde žije. Alexander Oswald Eret Dva vzrostlé ořechové stromky Pan J. Hiess nabízí zdarma dva vzrostlé ořechové stromky, které je možno v tomto čase přesadit do vaší zahrádky. Zájemci volejte co nejrychleji. Telefon: 589 5816 Firma PLANCO Středisko Plzeň, Zborovská tř. 98, 301 34 Plzeň, Tel. / Fax 472 07 89, Česká Republika Rádi bychom se spojili s krajany, kteří pracují na Novém Zélandě v oblasti architektury a projektování staveb. Chtěli bychom navázat kontakt a případnou spolupráci na architektonických projektech ve Vaší oblasti. Těšíme se na Vaši odpověď. P. Šiška 15 [pageend15]Nezapomeňte na klubovní schůzí Polský dům, středa 2. září v 19.30 hod. Tajenka k řešení křížovky 12 v minulém měsíci je: Ke slepému kohoutu patří slepá slepice. Vyřešení křížovky 13 na této stránce bude uvedeno příští měsíc. Minulý měsíc byla na obrázku “Otýlie Sklenářová” česká herečka, členka Prozatímního a Národního divadla (zemřela 23.2.1912). Kdo je tento muž na obrázku? Odpověď příští měsíc.------------ ------------ -...........-k f 2.9.1951 bylo otevřeno Muzeum Aloise Jiráska v letohrádku Hvězda v Praze. 3.9.1948 zemřel v Sezimově Ústí prezident dr. Edvard Beneš. 7.9.1836 v Praze se uskutečnila poslední korunovace českého krále, byl jím Ferdinand V. 8.9.1841 se narodil Antonín Dvořák, skladatel hudby. 9.9.1437 zemřel Jan Roháč z Dube. 13.9.1868 se narodil Otokar Březina, básník. 14.9.1886 se narodil Jan Masaryk, populární politik. Střípky - Čriepky měsíčník Českého a Slovenského klubu na Novém Zélandě (lne.) Adresa redakce: P.O. Box 27 332, Wellington, New Zealand. Telefon: 478 2177 Předplatné pro členy klubu $15.00, pro nečleny $30.00, plus poštovné pro čtenáře mimo N.Z. Šeky pište na: Czech and Slovák Club in N.Z. Pro čtenáře ve finanční tísni na požádání zdarma. Reportér Honza Koppan. Zodpovědná redakční rada Kamila Skapa a Gustav Knotek. Otištěné články označené jménem autora nemusí vyjadřovat názory klubu ani redakce, vyhrazujeme si právo články jinak upravit. Fax: 478 2177, E-Mail: Gus.knot@xtra.co.nz [pageend16]