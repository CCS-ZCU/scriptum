ČESKOSLOVENSKÉ LIST ČECHŮ, SLOVÁKŮ A PODKARPATSKÝCH RUSlNŮ NOVINY ROČ. II PROSINEC 1956 Č. 12 KDY BUDE PŘEVRAT V ČESKOSLOVENSKU? ALOIS ROZEHNAL Československý exil dluží svobodnému světu odpověď, jakou odezvu zanechaly doma revoluce, které v říjnu vzplály kolem československých hranic. Proč požár revoluce z Polska a z Maďarska nepřeskočil do Československa, aby se ještě mocněji otřásly základy sovětského imperia? Při tom snaha po zjednodušování vede k tomu, že se nečiní rozdílu v politických a hospodářských poměrech jednotlivých satelitů. J ako by vývoj komunismu ve všech zemích za Železnou oponou dospěl tak daleko, že všude je stejně nízká životní úroveň nebo všude se podařilo nasadit oposici nebo titoismus do vedení komunistické strany. Československé poměry jsou na tolik odlišné od ostatních satelitů, že lze jen velmi málo čerpat z jejich zkušeností. I kdyby byla pravdivá slova N. Chruščeva, že každý stát má právo osvojit si svou vlastní cestu k socialismu, na největší odpor hy narazilo přijetí této nové doktriny u loutkové vlády v Praze. Z jejího vlastního tisku se podává, že zde bylo již několik marných pokusů o revoluci a že přes to československý lid se nevzdal naděje na vlastní osvobození. Úspěch každé revoluce závisí na tom, zda má zejména: 1. myšlenku, která dovede uchvátit a zapálit v srdci oheň nadšení, v němž se ztratí chladná úvaha a rozum, 2. lidi, kteří se stanou nositeli této myšlenky a jsou ochotni přinést pro ni jakékoliv oběti. Pokus o formulaci takové revoluční myšlenky v Československu se stal na sjezdu spisovatelů a v požadavcích studentů. Z odvahy, s kterou byla formulována, a z ohlasu, který zanechala v národe, bylo by lze soudit, že šlo o myšlenku, která by dovedla uchvátit lidi. Přes to však z tohoto pokusu zůstal jen doklad o tom, že inteligence může dát podnět k revoluci, ale nemůže ji provést. Zůstalo jen při slovech, neboť myšlenka nenašla lidi odhodlané proměnit ji v čin. Z tohoto neúspěchu plyne, že letos na jaře k zapálení revoluce nestačil protisovětský duch a jemu odpovídající požadavky větší svobody osobní a nezávislosti národní. Avšak úspěchy povstání polského a heroismus povstání maďarského v poslední době nepochybně změnily situaci tak, že zesílila touha po rozšíření těchto svobod. Zbývá tedy otázka, zda tato změna je tak mocná, že by dnes mohla vyvolat revoluci na myšlenkách, které ještě na jaře nebyly dost strhující. Kdyhy tytéž myšlenky nabyly na zápalnosti jen postupem času, pak by tyto úvahy byly zbytečné, poněvadž by byly předstiženy revolucí, která by již vybuchla. Poněvadž však dosud se nic takového nestalo, svědčí to o tom, že tato myšlenková základna není dost přitažlivá pro revoluci a že stále převládá snaha, jak přežít a ne jak se osvobodit. Nedostatek odhodlání k boji za osvobození nevyplývá však z nestatečnosti utlačeného lidu, nýbrž ze síly vládnoucího režimu. Na rozdíl od polského a maďarského příkladu, vedení komunistické stra- [pageend1]STRANA 2 ČESKOSLOVENSKÉ NOVINY PROSINEC 1956 ny Československa je jednolitým celkem, který nemá oposice a který spjal svůj osud s osudem sovětským. Proto komunistický režim v Československu vidí v osvobozovacích snahách Polska a Maďarska začátek rozkladu sovětského imperia, křičí na poplach, že prý jde o útok proti československému lidu a z pudu sebezáchovy se křečovitě drží staré zbrane večného přátelství se Sovětským svazem. Československý lid má proti sobě vychytralého nepřítele, který si počíná jako lupič, jehož se zmocnil strach před svou obětí: krade a vrací, hrozí a lísá se — vše podle toho, jak to potřebuje — ale hlavně lže. Období “tání” po XX sjezdu KSSS se vyznačovalo tím, že místo strachu vše bylo vypočteno na lidský pocit vděčnosti. Když se přestali bát lidé, počala se bát vláda a dělala ústupky ve zvyšování životní úrovně obyvatelstva. Československá vláda se však naučila lhát s úsměvem na rtech ještě lépe než dříve a předkládat i nepříjemná opatřeni proti lidu jako jeho velké vymoženosti. Posledním takovým velkorysým podvodem je přestavba národního pojištění; jejím hlavním cílem je zostření boje proti absenci a fluktuaci zaměstnanců a zostření třídního boje proti osobám samostatně výdělečně činným, zvlášť jednotlivě hospodařícím zemědělcům. Každou chvíli staví před oči československého lidu záměrně vybrané dílčí statistiky ze Západu k důkazu o tom, že lid ve svobodném světě se má ještě hůře. Vedení komunistické strany Československa trpí nedostatkem vedoucí osobnosti, která by dovedla sjednocovat komunisty buď v lásce k ní nebo v nenávisti. Prostí členové strany nemají osobních a lidských vztahů k bezejmennému kolektivu a proto ve věcech nepříjemných se z propagandist stávají alibisté, kteří říkají: My nic, to usnesla strana. Tak vzniká isolace komunistického vedení, které se v komunistické terminologii říká odtržitost od mas. Od ní je již jen krůček k aktivní oposici ze zdola, s kterou se muselo už i pořádat vedení strany na poslední celostátní konferenci KSČ. Komunistická strana nemá tedy ve svých řadách oposici se shora, nýbrž ze spodu. Proti infiltraci těmito nespokojenými živly se chrání tuhým centralismem, v němž dosud nebyla připuštěna zásada tajných voleb a v němž zásada nominační se maskuje veřejným hlasováním. Spolehlivost takto dosazených funkcionářů se kontroluje kádrovými posudky, které zachycují nejen styky, nýbrž i myšlenkové postupy každého kolečka stranické mašinérie. Dostanou-li se přes tuto opatrnost nespolehlivé živly do nejnižších stranických funkcí, jsou svázány demokratickým centralismem, podle něhož neplatí odlišný názor nižších organisačních složek. Poněvadž tedy oposice se nemůže uplatnit na půdě komunistické strany, stávají se z nespokojených komunistů buď alibisté nebo úchylkáři, kteří ve mzdovém rovnostářství a v ostatních otázkách životní úrovně jsou zajedno se všemi ostatními příslušníky národa. Poněvadž se z komunistů nemohou stát oposičníci, stávají se z nich “reakcionáři”, rovněž čekající na příležitost kontrarevoluce. Stalinský duch umíněnosti a sovětského imperialismu dovedl rozdělit národ na dva tábory: jeden, který komunistický režim nenávidí a druhé, kteří ho nemají rádi. Kolaborace s režimem se pokládá za hanebnost a proto se množí i mezi komunisty řady alibistů. Společným znakem obou těchto táborů je odpor proti sovětskému imperialismu a opovržení nad zadáváním národní cti. Toto opovržení má své prameny nejen v ideálních statcích národní svobody, kulturních a duchovních hodnot stojících vysoko nad sovětským vzorem, ale i ve hmotné životní úrovni všeho obyvatelstva, která by mohla být daleko vyšší, kdyby nebylo otrockého napodobování sovětského vzoru. Jestliže tato nahromaděná nespokojenost dosud nevybuchla v revoltu, je to také následkem isolace, která již odsoudila k nezdaru řadu revolt propuknuvších po ožebračující peněžní reformě v červnu 1953. Zkušenost z nich však zároveň ukazuje, že otázky životní úrovně jsou vznětlivým materiálem, z něhož lehce vyšlehne plamen revoluce. Pokud jde o nositele revoluční myšlenky, nejzatvrzelejšími odpůrci komunistického režimu jsou zemědělci, jichž na sklonku minulého roku bylo v soukromých usedlostech 1,315.000 a v JZD 320.000. Jsou však isolováni v malých vesnicích a odděleni od sebe kilometry pozemků tak, že by bylo pokusem sebevraždy, kdyby sami chtěli začít vzpouru proti policejní moci režimu. Naproti tomu jejich roztříštěnost v tisících vesnicích byla by nejmocnější zbraní proti režimu, kdyby požár revoluce vzplál najednou ve městech i na vesnicích. Klíč od revoluce leží však u dělnictva od té doby, co se změnila struktura Československa. Z celkového počtu 6,037.000 pracujících v národním hos[pageend2]PROSINEC 1956 ČESKOSLOVENSKÉ NOVINY STRANA 3 podářství bylo na sklonku roku 1956 — 4,396.000 stálých zaměstnanců proti 2,500.000 zaměstnanců před válkou. A dělníci mají opravdu stále více důvodů k nespokojenosti s režimem, který celou mzdovou politiku postavil na systému vědecky organiso- vaného hladu. Zvýšené úkoly investic těžkého průmyslu ve výši 152 miliard korun mají se v druhé pětiletce hradit především ze zvýšené produktivity práce, t. j. z nadhodnoty zvýšené dřiny dělníka, protože na zlepšení výroby racionalisací, me- chanisací a automatisací se vůbec vážně nepomýšlí pro nedostatek peněz. Za to se chystá nový zákonník práce, v němž výkonová norma dále odlidšťuje práci, zbavuje ji požehnání a ěiní z ní prokletí, neboť člověka proměňuje ve stroj. Stupňované vykořisťování lidské práce vyvolalo v poslední době řadu stávek. Úlohu četnictva převzaly odborové organisace ROH, které pomohly potlačit mzdové nepokoje, ale neodstranily jejich příčinu. Kdyby nebyly tyto nepokoje pečlivě isolovány v jednotlivých závodech, pak by již vypukly v mohutný plamen revoluce, která by zachvátila celou zemi. Komunistický režim je si vědom nebezpečí revoluce a maluje proto strašáky bezuzdného kapitalismu a vyhrožuje jeho návratem. V Československu však kvasí nový společenský řád, o němž již dnes je jisto, že se nemůže pohybovat po extrémech, které jsou dány na jedné straně ničím nevázanou svobodou liberalismu a na druhé straně naprostou sociální nejistotou komunismu. Pro československého občana není ideálem ani svoboda hladu, kdy nevěděl, zda bude mít zítra co jíst a kde spát, ale také ne sociální jistota vojenských kasáren nebo slušného kriminálu, kde se člověk vůbec nemusí starat o zítřek. Proto ani v Československu titoismus a destalinisace nejsou již synonyma pro svobodu a demokracii. Dnes je celé Československo ve stavu kvasu, v němž se přetváří lidská společnost a který probíhá směrem vývoje od demokracie formální (rovnosti občanů před zákonem) k demokracii materiální (rovnosti občanů v blahobytu). Proto dosavadní klasické pojmy svobody a demokracie nestačily k zapálení revoluce; dnes se hledá jejich náplň, která však má nejen stránku hmotnou, nýbrž i duchovní. Člověku nestačí sociální jistota za cenu pošlapání jeho lidské důstojnosti, a proto hledá novou sociální spravedlnost, která by nebyla sama sobě účelem, nýbrž PODZIM 1956 Pavel Javor Lehčeji se jde, když v dálce zase hřímá, fosforeskují drobné hvězdy tmou — Jen držet krok a hlavu pěkně zpříma : pozdravujeme bouři očistnou . . . Pozdravujeme pluky, které vstanou, napřimujeme pokřivený hřbet — Jen nechej slzy, svobodně ať kanou na hrdost ubitou, na pravdu poplivanou, na suchopár těch přikrčených let — Tak vlekla se ta léta zakřiknutá, jako se plouží sžírající plyn. Teď ale slyš, jak v dálce bratr sténá, krvácí obloha tím hlasem rozražená, než jasné slunce padne do květin — Pozdravujeme pluky, které vstanou, napřimujeme pokřivený hřbet. Jen nechej slzy, svobodně ať kanou na hrdost ubitou, na pravdu poplivanou, na suchopár těch přikrčených let .. . Vánoce, Nový rok 1957 a šťastné a veselé předplácení Československých novin! [pageend3]STRANA 4 ČESKOSLOVENSKÉ NOVINY PROSINEC 1956 NESOUHLASTE VŠEMI SILAMI FERDINAND PEROUTKA Několik setkrát jsem odtud již mluvil k domovu — nikdy bez trémy. Buďto ti, kdo poslouchají, nevěří, a pak mluvím do prázdna. Nebo věří, a pak každé slovo třeba vážit na vážkách. Kdybych sliboval, lidé se mohou ptát: kde zůstává, co jsi slíbil? Kdybych neměl říci co povzbudivého, lidé mohou říci: proč mluvíš; nech nás spát. Náš úkol zde není básnický, nýbrž praktický. Nemáme právo vyslovovat, podle čeho ělovčk může žít v exilu. Musíme nalézt, podle ěeho může žít doma. Mluvíme za národ, který chce znovu nabýt svobody, ale nechce být fysicky zničen na cestě k svobodě. Jsem přesvědčen, že existuje potřebná rovnováha mezi opatrností a odhodlaností. Vedle v Maďarsku dohasíná, dohasl heroický pokus národa dospět ke svobodě jedním skokem. Vedle v Polsku je v proudu velký pokus národa dospět k svobodě po stupních. V Budapešti rozhlas, který nejdříve patřil vládě, potom revolucionářům, pak revolucionářské vládě a nyní patří Rusům, po několik dní vyhrával po ulicích valčíky. Snad tato hudba přehlušila rachot výstřelů a valících se tanků. Ale neprehlušila projev národní vůle. Jestliže kdy vůle byla jasně, bez pochyb vyjádřena, jestliže kdy panovalo velké odhodlání vším zaplatit, jestliže kde pavouěí síť komunistické propagandy byla protržena, stalo se to v Maďarsku. Tyto děje nikdy nebudou odstraněny ze svého místa v historii — a v přítomnosti nepřestanou působit. Maďarští revolucionáři vzdorovali do poslední chvíle v beznadějné situaci; děti útočily na tanky a ženy se před ně vrhaly; v New Yorku před budovou Spojených národů maďarské ženy klečely na dlažbě. Není nic falšovaného, předstíraného v tom, když lidé jsou ochotni umírat. To je výbuch národní duše, který je skoro neslušno posuzovat. Maďarská revoluce snadno by byla mohla dobýt vítězství, kdyby se byla chtěla zastavit na prvním nebo druhém stupni vývoje, kdyby byla chtěla přijmout ten souhrn zisků, který polský Gomulka přijal. Ale národ vzal celý svůj osud do svých rukou a vsadil jej na jednu kartu. A byl to výbuch těch historických sil, které v jiných zemích, také v Rusku, zvolna, tišeji podemílají komunistický system. Záleží na roozhodnutí národa, chce-li vybuchnout nebo hlodat. Co bylo dokázáno v Maďarsku? Bylo dokázáno, že tanky a Rudá armáda jsou silnější (ale ne dříve než za čtrnáct dní) než špatně ozbrojení revolucionáři. To je důkaz bez duchovní a proto bez trvalé ceny. Na druhé straně bylo dokázáno, že síly, které odporují komunismu, nejsou mrtvy, nýbrž rostou a stávají se odhodlanější. Nový vládce Maďarska jmenuje se Kadar. Praví se o něm, že před časem v sklepení tajné policie byly mu vráženy špendlíky pod nehty. Ačkoli jeho nehty jistě zůstaly citlivé, ačkoli zatím nebude moci ani vzdechnout bez kontroly, hlavní věc je, zda on a Rusové dohromady odváží se vyhlásit stejný reakcionářský a necitelný program, jaký měla vláda před revolucí. Jestliže ne — a již se zdá, že ne — pak nikdo nebude moci usoudit, že, ať cokoli bylo poraženo, také vývoj byl poražen. Je Polsko, Maďarsko a Československo. To jsou tři různé politické situace, tři různé národní charaktery a tři různé methody, jichž národ užívá, aby dospěl k svým cílům. Hrdá maďarská revoluce odmítla kráčet k svobodě po stupních, v etapách, užít etapy první, aby připravila a rozvinula etapu druhou. S rozhodností, kterou se nesluší kritisovat, poněvadž za ni bylo tolik zaplaceno, postavila se na stanovisko: všechno nebo nic. Patrně mám v sobě tolik národního charakteru a tolik jsem myslil o naši situaci, že necítím nejmenší právo předstírat, že se stydím za etapovou cestu k svobodě. Nejen že se nestydím, přeji si takové cesty a nebudu k žádné jiné navádět. Musíme vzpomenout, jak u nás také komunisté spěli k moci: byla etapa první, druhá, třetí, čtvrtá a pátá, a vždy každá postoupila dále ku předu, nepodobala se předešlé. Co oni dovedli, my musíme umět. Nevím, jak to říci mírně, ani nevím, proč to říkat mírně: maďarská revoluce nebyla poražena doma, nebyla poražena Rusy; Anglie a Francie ji porazily. Máme všechny příčiny se rmoutit nad nedostatkem politického talentu, který v rozhodující chvíli se objevil mezi vůdci dvou demokratic- [pageend4]PROSINEC 1956 ČESKOSLOVENSKÉ NOVINY STRANA 5 kých evropských velmocí. Ruští komunisté ničeho nepotřebují tolik jako plášťů, do kterých by zahalili své zlé počínání. Anglie a Francie nyní fungovaly jako hlavní dodavatel plášťů. Rusové dosti dlouho si počínali rozpačitě nad maďarskou revolucí a hned ozbrojenou ruku natahovali, hned ji stahovali. Přestali být rozpačití, když Angličané a Francouzi poslali své vojáky k útoku na Suez. Do té neblahé chvíle byla jedna, jasná ruská agrese. Celý svět se šikoval, aby ji odvrátil. Od té chvíle byly agrese dvě, ruské násilí přestalo být osamoceno, Rusové, kteří před očima každého stáli v Maďarsku jako nazí uchvatitelé, v Egyptě si začali nasazovat čapku osvoboditelů, bylo třeba urovnávat dvě krise místo jedné, Maďarsko bylo postaveno do stínu, morální otázka byla zmatena. Svobodný svět nikdy nemá se dopustit ničeho, aby jeho morální právo mohlo být bráno v pochybnost. Dopustí-li se přece, zaplatí za to, a i jiní za to zaplatí. »Revolta proti ruskému komunismu je morální revolta. Komunisté budou poraženi, jestliže každý bude cítit, že jsou to jediní, isolovaní násilníci. Jakmile místo jedné objevily se dvě agrese, nebylo možno odsuzovat jednu a schvalovat druhou nebo nad ní mlčet. Dvojího odsouzení, dvojího jednání bylo třeba. Vznikl morální chaos. Rusové nepotřebují ničeho více než toho. V těchto dnech Anglie a Francie prokázaly špatnou službu věci svobody. Před sto lety napsal Karel Marx: “Příšera komunismu obchází světem”. Dnes příšera svobody obchází komunistickými zeměmi. Podle zákonů lidské povahy idea svobody se vrací na místo, které jí patří. V národech za železnou oponou zdvihl se ruch proti politickému a hospodářskému absolutismu, proti cizí nadvládě, podobný ruchu, který šel Evropou památného roku 1848. Československý lid dosud je uměle oddělován od tohoto ruchu všemi překážkami, které může do cesty nastavit o sebe se bojící vláda. Mrtvé ticho zahaluje naši zemi, ticho neznámé od dob Mettemichových. Vláda nejen potlačuje svobodné toužení vlastního lidu, nýbrž hanobí i sousedy, u nichž takové toužení nabývá vrchu. A nejen hanobí, nýbrž i vyhrožuje. Vládní rozhlas pravil: “Maďarský lid zaplatí za tyto dny!” Vláda se vychloubá tím, že ruští vojáci pobili několik tisíc maďarských občanů. Toto kamenné srdce vlády, toto hanobení, tyto výhružky staví nás na poslední místo v současné historii. Vláda dosud se utěšuje ozvěnou svého vlastního hlasu a probírá se projevy oddanosti, které sama sepsala a posílá na různá místa s příkazem, aby byly potvrzeny a poslány zpět. Také stalinis- tická polská a stalinistická maďarská vláda do poslední chvíle dostávaly projevy oddanosti. V diktatuře vše je tak dlouho velmi dobré, až náhle vše je velmi špatné. Maďarská komunistická armáda tak dlouho byla prohlašována za věrnou až k smrti až se objevilo, že je nevěrnou až k smrti. Kde historické síly působí, nikdo nevydrží s předstíráním. Nalevo napravo — tišeji nebo bouřlivěji, s vítězstvím nebo bez vítězství, s vítězstvím hned nebo s vítězstvím později, zdvihá se, hýbe se tato změna. Není jí ještě konec, a je solidně založena. Předcházely jí významné sociologické proměny v sovětské společnosti a významný úpadek některých theorií. Změně neodolá ani československá vláda, ačkoli zatím odhodlaně si počíná jakoby podle theorie o “stalinismu v jedné zemi”. Z Maďarska unikla sedmašedesátiletá žena, Anna Kethly, stará socialistka. Má za sebou leta v komunistickém vězení, byla členkou revoluční nynější maďarské vlády. Ještě na hranicích se obrátila a řekla: “Půjdu zpět a budu se pokoušet a pokoušet a pokoušet znovu”. Kde, uprostřed toho všeho, my stojíme? Vláda, zdá se, už má spisovatele zase v hrsti, jak lze usoudit z prohlášení, které proti maďarskému boji o svobodu vydala reakční byrokracie Svazu československých spisovatelů. Patrně také v továrnách, v městech, vesnicích mnozí jsou nuceni podpisovat prohlášení, která vláda nastyli- sovala. Ale záleží na tom, co si člověk myslí, když opouští místo, kde se podrobil násilí. Kde idea zahynula, cíl a čin zahynuly. Možná, že je třeba po- depsat. Ale když je člověk zase sám, není třeba souhlasit. Bylo by dobré, kdyby bylo možno aspoň mlčet. Ale pronikavé násilí vlády zbavuje člověka i té důstojnosti, kterou dává mlčení. Můžete-li, pište na zdi: nesouhlasím. Ruští komunisté otevřeli skřínku zla a zločinu, kterou stále drží v ruce, a rozsypali nad Maďarskem její obsah. Nacismus a komunismus potřísnili dobré jméno dvacátého století. Ať jakékoli projevy vycházejí z vládní dílny, dostatečně je známa historie československého národa, dostatečně známo jeho cítění, dokud bylo svobodné, jeho rozumování, dokud bylo svobodné, aby bylo také známo, že vláda jen pohřbívá národ pod příkrovem nepravdy. Jistě není chvíle, aby se [pageend5]STRANA 6 ČESKOSLOVENSKÉ NOVINY PROSINEC 1956 stavěly barikády. Ale nesouhlaste, nesouhlaste všemi silami své duše. To je sémě, které musí být zachráněno. Z něho vyroste obnova všeho, na ěem národu záleželo. Odtud se vlije lidské teplo do působení objektivních vývojových sil. I v tragicky nebezpečné chvíli nepřestává potřeba vědět, co je dobro a zlo. Nesouhlaste, nesouhlaste. Třeba zatím mlčky, třeba ve čtyřech stěnách, ale nesouhlaste. (Řečeno národu rozhlasovou stanicí Svobodná Evropa) ROZKLAD POKRAČUJE Tanky - poslední opory komunismu Události v Polsku a v Maďarsku — zejména ovšem pak v Maďarsku — otřásly solidaritou, která kdysi vázala komunisty k Moskvě. Dnes vlastně už jen čtyři zbývající režimy zachovávají jednotu se stalinským křídlem sovětské vlády v Kremlu. Režim československý, východoněmecký, bulharský a rumunský. Avšak ani zde kapitola nebyla uzavřena. Podívejme se na obrázek mezinárodní komunistické domácnosti, jak jej odhalily události v Polsku a v Maďarsku. A začneme s tím, co se děje v nejpočetnější komunistické straně ve svobodném světě, v italské kompartaji. Italie V italském parlamentě byla debata, ve které každá strana měla zaujmout stanovisko k událostem v Maďarsku. Čtyři poslanci komunistické strany odmítli v této debatě promluvit, jeden po druhém. Až pátý poslanec si dal říci a odřikal připravenou formulku o chybách v minulosti a omylech, kterých se dopustili maďarští komunisté — ale, samozřejmě, zmínil se také o odpovědnosti mezinárodni reakce za masakry v Maďarsku. Naproti tomu jiný komunistický poslanec, Vittorio, generální tajemník italských odborů, odsoudil ve zvláštním prohlášení — citujeme — “intervenci cizích vojsk v Maďarsku. Maďarští komunističtí vůdci se odchýlili od mas”, píše italský komunista Vittorio, “a nepochopili touhu lidu po svobodě, demokracii a národní nezávislosti. Skutečností je”, pokračuje Vittorio, “že požadavky povstalců jsou povahy sociální a dovolávají se svobody a nezávislosti. Je nanejvýš naléhavé provést hluboké změny v methodách socialistického řádu a to jak v politickém, tak i v hospodářském vedeni”, prohlásil komunista Vittorio. Komunistický deník v Římě “II Pae- se” uveřejnil úvodník svého šéfredaktora, a zaútočil v něm na oficiálni list italské komunistické strany “Unita”, že nadále opakuje vrchnostenskou thesi o tak zvaném fašistickém puči v Maďarsku. V článku italského komunistického listu “II Paese” se praví mimo jiné : “Proč se stále mluví o tak zvaném protirevolučním hnutí, když ve skutečnosti celý maďarský národ, dělníci, rolníci, studenti, vojáci i intelektuálové povstali oprávněně ve jménu skutečného socialismu a demokracie a když sice žádají ukázněnost a důvěru, ale odmítají násilí a libovůli?” Autor článku šéfredaktor Romasso Smith měl při tom na mušce zvláště italského komunistického předáka jménem Luigi Longo, který ještě nedávno prohlašoval, že intervence sovětských vojsk v Maďarsku byla namířena “proti skupinám diversantů a reakcionářů”. Komunistický časopis “II Paese” napsal: “Luigi Longo a jeho příznivci museli k dlouhému seznamu svých chyb a omylů teď připsat další, souhlas s masakrem v Maďarsku”. A zatím co ústřední tiskový orgán italské komunistické strany “Unita” sleduje dosud stalinskou linii — a je za to některými komunisty napadán — deník “Messaggero”, otiskl příznačný dopis skupiny komunistických intelektuálů. Autoři ve svém otevřeném dopise protestují proti stanovisku, které zaujalo vedení komunistické strany k událostem v Maďarsku. A píší, že v Maďarsku nejde o “reakční hnutí, nýbrž že je to vlna skutečného hněvu, která je výsledkem hospodářských potíží, touhy po svobodě a snahy sledovat národní cestu k socialismu”. A vedení italské komunistické strany se z této roztržky ve vlastních řadách potácí. Její ústřední výbor odložil na neurčito svou schůzi, a Palmito Togliat- ti, vůdce italských komunistů, napsal v deníku “Unitá”, že sice do maďarské politiky zasáhly reakční sily, ale povolání sovětských vojsk k potlačení vzpoury je známkou slabosti maďarských komunistických vůdců”. Události v Maďarsku prohloubily ještě více rozpory mezi levicovými socialisty Piera Nenniho a komunistickou stranou Italie. Y článku v listě “Avanti” píše Nenni mimo jiné: “Stovky mrtvých a tisíce raněných prolily krev v Maďarsku v bratrovražedném boji, ve kterém není rozdílů mezi stoupenci a nepřáteli komunismu. V tomto boji se střetli studenti a dělníci, kteří chtějí svobodu a demokratisaci politických institucí, se skupinou reakčních komunistů, která ke svým zločinům a omylům v minulosti připojila ještě nesmyslnou výzvu sovětské armádě, aby intervenovala”. [pageend6]PROSINEC 1956 ČESKOSLOVENSKÉ NOVINY STRANA 7 Francie Tolik o rozkladu italské komunistické strany. Ve Francii je situace podobná. Ústřední tiskový orgán francouzské komunistické strany ‘“L’Humanité” sice píše o “fašistických” bojůvkách v Maďarsku a o “akci odpadků zkompromitované třídy, která se chce dělníkům pomstít”. Ale vůdce francouzských komunistů Maurice Thorez má ve svých řadách také vzpouru. Thorez se urputně drží ducha Stalinova, ale ve spánku ho straší jiný duch jménem Auguste Lecoeur. Auguste Lecoeur byl komunistickým poslancem ve francouzském parlamentě a organisačním tajemníkem strany, a mnoho soudruhů věřilo, že bude politickým dědicem Maurice Tho- reze. Ale Lecoeur vystoupil — byl vystoupen, chcete-li - ze strany a založil v severní Francii konkurenční stranu, která se nazývá “Demokratické a národní komunistické hnutí”. A tato komunistická strana přetahuje stoupence Thore- ze, kterého obviňuje — citujeme — “z neschopnosti sledovat politiku odsta- linštění”. Tedy i ve Francii zachvátil komunisty rozkol. Belgie Nahlédněme do Belgie, jak vypadá tamnější odbočka mezinárodního komunistického aparátu, který byl kdysi spolehlivě oddán Moskvě. Ústřední výbor komunistické strany Belgie uveřejnil prohlášení o událostech v Polsku a v Maďarsku. Odsuzuje v něm — citujeme — “celou řadu vážných omylů a chyb, kterých se dopustilo vedení maďarských komunistů a které vyvolaly oprávněnou vlnu lidové nespokojenosti”. Dále odsuzuje Ústřední výbor komunistické strany Belgie komunistickou vládu v Maďarsku za to, že — opět citujeme — “se jí nepodařilo zmobi- lisovat dělnickou třídu na obranu socialismu a že musela požádat sovětskou armádu o intervenci”. V tomtéž prohlášení vítá belgická komunistická strana nový vývoj v Polsku jako rozšíření demokratického socialismu. Švýcary A nyní příznačná událost ve Švýcarsku: Poslanec Peter Stein z Basileje vystoupil z komunistické strany Švýcarska a oznámil, že se hodlá vzdát také svého křesla v kantonálním parlamentu v Baselu. Stein je mladý intelektuál. Řekl, že vystupuje z komunistické strany “ v důsledku událostí v Maďarsku a v Polsku”. Spojené Státy Přeskočíme-li ze západní Evropy do Ameriky, vidíme americkou komunistickou stranu v podobné situaci. Deník komunistické strany Spojených států “Daily Worker” — mimochodem, list který “Rudé právo” kdysi celkem rádo citovalo — minulý týden napsal: “Aby nedošlo k omylům: Většina maďarského lidu si nepřeje návrat kapitalistů k moci. Přeje si však, aby v Maďarsku došlo k velkým změnám, aby země byla demokratisována a životní úroveň lidu se zvýšila. A je rozhodnut toho dosáhnout”. Tiskový orgán americké komunistické strany doplnil rozbor situace takto: “Ze skutečností vyplývá, že v Maďarsku nešlo o kontrarevoluční spiknutí. Šlo v první řadě o lidovou vzpouru, jejíž příčinou byla neschopnost maďarského socialismu stavět na lidu . . . Trvat na theorii, že vzpoura byla plánována v zahraničí, by bylo velikou chybou . . . Sovětský delegát Sobolev poprávu odsoudil ve Spojených národech koloniální útlak, mluvil však v přímém rozporu se skutečnostmi, když popisoval maďarské povstání jako dílo fašistického podzemí”. A po tomto útoku na sovětského delegáta u Spojených národů list amerických komunistů dodává: “Dvacátý sjezd sovětské komunistické strany si uvědomil potřebu skoncovat se stalinismem a Sovětský svaz sám činí kroky ve směru demokratisace. Avšak činí tak příliš pomalu a váhavě, jak dokazují sovětské akce v polské a maďarské křísí”. Japonsko Jako poslední ilustraci rozpadu mezinárodního komunismu ve svobodném světě vybíráme příznačný úkaz v Japonsku. Tiskový orgán japonské komunistické strany “Akahata” vyjádřil znepokojení nad tím, že sovětská tisková kancelář TASS má monopol na komentáře o protisovětských demonstracích t Polsku. “Akahata” nevěří doslovně tomu, co o polsku přináší “buržoasní” tisk. Japonští komunisté by rádi poslali vlastního dopisovatele do Střední a Východní Evropy, protože nevěří ani západním tiskovým kancelářím, ani sovětskému TASSu. Jugoslávie A nyní přejděme ze svobodného světa do světa titoistického, do Jugoslávie. První komentář jugoslávského rozhlasu o událostech v Maďarsku byl vysílán s podivným zpožděním. Jugoslávský komentátor zdůraznil, jak je důležité, že budapešťský rozhlas hovoří o omylech a chybách předchozího režimu, který prý pokračoval ve stalinismu i po dvacátém sjezdu sovětské komunistické strany. Maďarské povstání nevedou neodpovědné a protisocialistické prvky, ačkoliv i ty se vzpoury účastní, hlásilo bělehradské radio, a pokračovalo těmito slovy: “Hnutí v Maďarsku není namířeno proti socialistické revoluci, nýbrž proti překrucování socialistické demokracie a proti přehmatům a degeneraci byrokracie”. Je jasné — a vyplývá to nejlépe z dopisu, který maršál Tito zaslal předsednictvu maďarské komunistické strany a ve kterém podporuje Imre Nagy- ho a Janoše Kadara — je jasné, že Tito má obrovský zájem na tom, aby v Maďarsku byla zachována tak zvaná socialistiská základna státu. Tito žádá Maďary, aby si uvědomili, že by uškodilo zájmům maďarského lidu a zájmům socialismu vůbec, kdyby jejich “oprávněné rozhořčení” podlomilo víru dělniků v socialismus a ve vývoj socialistické demokracie. Tito si zkrátka nepřeje, aby v sousedním Maďarsku byla nastolena demokracie. Obává se že by to mohlo podlomit i jeho totalitní komunistickou vládu. [pageend7]STRANA 8 ČESKOSLOVENSKÉ NOVINY PROSINEC 1956 V Jugoslávii máme ovšem ještě zajímavý zjev komunisty Milovaná Dži- lase, bývalého předsedy jugoslávského komunistického parlamentu a bývalého člena výkonného výboru komunistické strany Jugoslávie. Milován Džilas kri- tisuje vládu své země za to, že nařídila svému delegátovi v Bezpečnostní radě Spojených národů zdržet se hlasování v debatě o sovětské vojenské intervenci v Maďarsku. “Byla tím opuštěna zásada svrchovanosti lidu a jeho práva nezávisle se vyvíjet”, řekl Džilas. V prohlášení, které dal francouzské tiskové službě Agence France Prese, Džilas připomenul, že jugoslávský delegát u Spojených národů žádal, aby maďarské vládě bylo poskytnuto více času na obnovení pořádku. “Takový postoj je v rozporu se zásadou nevměšování do vnitřních záležitostí”, prohlásil Džilas a dodal: “Jugoslávský lid nemůže být neznepokojen, když v sousední zemi iintervenuje tentýž iimperialis- mus, který do nedávna ohrožoval a stále ještě ohrožuje jugoslávskou nezávislost”. V polovině listopadu Tito učinil projev. Ani slovem nepolitoval bezpříkladného krveprolití v Maďarsku ale pravil, že sovětská krvavá intervence v Maďarsku byla fatální omyl. Moskevská pravda útočí na Tita. Čína Z titoistického světa přejděme teď do říše komunistické, a začněme se situací v největší a nejmocnější satelitní zemi, v komunistické Číně. Čínská komunistická strana dala uveřejnit celé prohlášení Gomulkovo, přednesené 20. října v Ústředním výboru polské komunistické strany. Režim v Pejpingu upozorňuje také na resoluce osmého sjezdu čínské komunistické strany, které plně odpovídají nejnovějšímu vývoji v Polsku a v Maďarsku. Ale po určitém váhání čínský tisk opakuje cynickou thesi o kontrarevolučních bandách v Maďarsku. Rumunsko Vrátíme-li se do Evropy a nahlédneme do Rumunska, vidíme tam tuto si- tuaci: Bukurešťský režim se stále pevně drží stalinského křídla Moskvy. Zatkl a uvěznil studenty, kteří uspořádali nedávno schůze a režim kritisovali a kteří rooztrhali své komunistické legitimace. Rumunská vláda vydala zvláštní nařízení, kterým se cizincům zakazuje pohyb v oblastech podél maďarských hranic. Rumunský režim je velmi nervosní. Zřejmě se bojí o svou existenci. Nedávno na příklad oznámil zvýšení minimální mzdy, zvýšení pen- sí a rodinných požitků. Lidový odpor proti sovětskému vykořisťování se mu však nedaří plně neutralisovat. Někteří pozorovatelé očekávají, že v rumunské vládě budou stalinisté co nevidět na- hraženi titoisty. Zatím však k tomu nedošlo. Bulharsko Podivná situace je v Bulharsku. Parlament měl zahájit své zasedání a projednat resoluce ústředního výboru komunistické strany o liberalisaci soudů a podobné náznaky odstalinšťování. I v Bulharsku však je režim stále stalinský, skoro tak ztrnulý, jako režim v Praze. Současně je však v Bulharsku slyšet tajnou vysílačku, která hlásila toto,: “Soudruzi! Žijeme v osudné chvíli, kdy bratrské komunistické strany a lid se zbavují sovětské nadvlády a přistupují ke správné cestě národního komunismu a nezávislé vnitřní politiky . . Soudruzi ! Jsme komunisti, ale národní komunisti. Máme svou vlastní bulharskou vlajku a svou vlastní národní cestu, jak budovat socialismus v Bulharsku. Odporujeme protinárodní a proti- bulharské politice dnešních vládců v Bulharsku”. A rozhlasová stanice vyhlásila devět požadavků, mezi nimi tento: “Diktatura v naší zemi musí skončit. Musí být položen základ skutečně representativního demokratického socialistického režimu, který by zahrnoval různé politické skupiny pod vedením komunistické strany Bulharska”. Tak hovoří tajná stanice, kterou je slyšet v Bulharsku. Není vyloučeno, že vysílá z Jugoslávie. Alespoň se tak domnívají někteří odborníci. Je totiž jasné, jak jsme řekli, že vývoj v Maďarsku působí Titovi velké starosti. Tito se velmi obává, aby se v Bulharsku nestalo něco podobného jako v Maďarsku. Totalitní Jugoslávie si takový skok k demokracii u svých sousedů nepřeje. V ý c h. Německo Vláda východního Německa vyvíjí velké úsilí, aby zastrašila lid a zabránila změnám. Ohlásila zatčení sedmdesáti tří osob, prý špionů, kteří měli ve Východním Německu připravit vzpouru podle maďarského vzoru. — Jinak pokračuje pankowský režim ve stalin- ítině a maďarské povstání stále označuje za akci kontrarevolucionářů. Propaganda režimu se snaží odvést pozornost občanstva od vývoje v Polsku a v Maďarsku a soustřeďuje se na události v západním Německu. Ale pod povrchem i ve Východním Německu veřejné mínění vře. Studenti žádají, jak musel zaznamenat deník “Neues Deutschland”, aby bylo zrušeno školení v marx-leninismu. Československo A naposled — opravdu to patří naposled — zmínka o komunistickém režimu v Československu. Je skoro osamocen. S otrockou poslušností opakuje moskevský výklad katovského díla v Maďarsku, vyhrožuje na všechny strany a zase na věčné časy se sovětským svazem. Napětí trvá Od Italie až po Japonsko, od komunistické Číny až po Bulharsko — komunistický mezinárodní aparát se otřásá. Příčinou toho není, že z některých zlých, stalinských komunistů, se stávají dobří komunisté. Příčinou je, že sovětská vojenská intervence v Maďarsku otevřela mnohým komunistům oči. Hrdinné povstání utlačeného maďarského lidu způsobilo, že mnozí komunisté dostali rozum a přestali nebo přestávají být komunisty ve vžitém slova smyslu. Mezinárodní komunismus se rozpadá. [pageend8]PROSINEC 1956 ČESKOSLOVENSKÉ NOVINY STRANA 9 PRESIDENT S klidem skoro anglickým, Američané zvolili presidenta Eisenhowera po druhé presidentem Spojených států. Byl to klid vážný ve vážné chvíli. Veřejné mínění žilo pod dojmem nečekaného vývoje v Polsku a tváří v tvář z dálky hledělo na řeky krve maďarského lidu, prolévané bolševickým běsem z východu, věrolomným a podlým, lstivým a necitelným jako vždy. Ve Středomoří bylo otevřeno bojiště, tradiční spojenci se odhodlali k akci, vzdálené intenci americké politiky. Vlásek míru byl přetržen a možnost totální války visela ve vzduchu. Proto také všechny problémy ekonomie, sociálního řádu, reforem veřejné správy a edukace se staly málo významnou složkou volebního zápolu. Presidentův protikandidát A. Stevenson rozvinul teorii o znemožnění vodíkové bomby, chtěje tím asi zdůraznit vážnost mírových snah amerických. Ale ovzduší bylo spíše válečné než mírové a lidový instinkt, třeba jen v podvědomí, pomyslil na národní bezpečnost, na nevyhnutelnost pohotové sí- ly a jistě také na lstivost druhé strany, s níž sjednávat čestné úmluvy je smrtelně nebezpečné. Na srpnové konvenci demokratické strany došlo k incidentu, když starý president Truman otevřeně řekl, že jednou propadlý kandidát není vhodným kandidátem proti tak silné osobnosti jakou je president Eisenhower. Střetnutí bylo sice zahlazeno gentlemanskými gesty, ale docela nebylo zapomenuto ba vyniklo, když republikánský sjezd, jak se dalo očekávat, nominoval osvědčeného presidenta s manifestační jednomyslností. V situaci, kdy svět už skoro hoří a kdy každá hodina může přinést osudová překvapení — americký občan věří veslům v rukou, které se osvědčily, věří vojákovi, na němž spočinula sláva vítězství v největší bitvě dějin. Všechny tyto momenty jednotlivě i v souhrnu způsobily, že vysoce kvalifikovaný a v zemi populární Stevenson dostal méně hlasů a ještě méně volitelů než by mu předpovídal nejtvrdší jeho nepřítel. Nebyla volena strana, byl volen správný muž na správném místě, v nesprávné, chaotické a nebezpečné době. Tak to také vycítil a řekl poražený kandidát ve zdvořilém a vřele vlasteneckém telegramu vítěznému presidentovi. kf AŽ UMRU JAN HERBEN Na štědrý den před dvaceti lety zemřel slavný český novinář a spisovatel Masarykovy generace dr. Jan Herben. V knize “Hostišov” nedlouho před smrtí, napsal si Jan Herben vlastní nekrolog. Mistrovský fragment jako by byl jednou z kouzelných kapitol “Babičky”. Kdybych byl živ tady v Hosti- šově nebo jinde na vsi a kdybych umřel tady, zaplakali by lidé a řekli by: “Hodný člověk umřel”. A nejen to, vyšel by někdo z domácích i na dvůr, zaťukal by na dveře od chlívů a oznamoval by dobytku : “Už váš hospodář zemřel, už vás nebude opatrovat”. Potom by přišel čeledín, vešel by do maštale, pohnul by každým koněm a přinesl by mu tu smutnou zprávu: “Koníčky, hospodář vám umřel” Do kravského chléva šla by děvečka a oznamovala by: “Kravičky hospodář vám umřel”. Také včelám by oznámili mou smrt. Nejstarší syn, dědic, zaklepal by třikrát po sobě na každý úl, a kdyby se včely bzučením ptaly : “Co to?”, řekl by: “Oznamuji vám, milé včeličky, hospodář vám umřel a mně vás poručil”. To proto, aby mne marně nesháněly včely ráno po dvoře a po zahradě ... I tobě, můj chytrý Reku, poklepali by soucitně na záda a řekli by: “Už nemáš pána”. Toto ústní parte na vsi mluví o mrtvém jako o člověku. Poměr hospodářův k živé i mrtvé tváři je čistě lidský, působí jen tím dojmem, jaký byl nebožtík člověk: byl-li agrárník, pokrokář, zpátečník, člen okresního zastupitelstva, to jsou věci lhostejné nebo vedlejší. Až umru v Praze, parte bude obsahovat zprávy, kolik let jsem novinařil a noviny přebírající z něho zprávu o mé smrti, přidají, že jsem bojoval pro národní čest i samostatnost a za ideály lidstva, že jsem pobíjel ve sloupcích novin své nepřátele i škůdce politické a potíral všecku nečistotu veřejného života. Nebo, že jsem byl nepokojný duch, rva- vý a dravý ve všem, co jsem podnikal. Budou ještě o moje kosti metat los. Jaký jsem člověk, to bude udušeno pod násypem slov a pod příkrovem věnců: bude se mluvit, byl-li jsem dobrý či špatný novinář, jako člověk vyjdu s prázdnem . . . (“Hostišov”, kniha druhá) [pageend9]STRANA 10 ČESKOSLOVENSKÉ NOVINY PROSINEC 1956 VLÁDA MAĎARSKO, EGYPT A ONI V krisi kolem Suezu to měla kašpárková vláda pražská celkem snadné. Napětí trvalo několik měsíců a pro všechna mezinárodní jednání, pro pozdější vojenský zákrok Israele, Velké Britanie a Francie —- byly zde jasné sovětské instrukce. Podle nich mohlo jít jen o další akt imperialistické agrese, kterou řídí americká petrolejářská zahraniční politika. Obvyklé volání “Ruce pryč od Egypta”, dostatek pracovních závazků na počest fašistického soudruha Nazíra a posléze půl milionu korun egyptskému Červenému kříži. Otřes v polské komunistické straně, přišlý znáhla, absolvovali jak se sluší na Novotné k k službám vždy ochotné: počkali na moskevský výklad celého případu a nikterak nemuseli namáhat svůj rozum, ani svá svědomí. Revoluce maďarského lidu, tak jak měla své etapy a zvraty, přivedla pražskou vládu do tísnivé nejistoty. Z počátku byl Nagy ještě soudruh, dobrý soudruh, protože do jeho rukou Moskva adresovala své lstivé, záludné memorandum, mluvící o nové úpravě hospodářských i vojenských vztahů mezi oběma zeměmi. Tato nouzová poselství než uzrálo řeznické rozhodnutí, pražský režim poslušně opakoval. Teprve pak když “Sovětský svaz byl požádán o pomoc, kterou neodmítl” — pražská vláda si uvědomila povinnost i potřebu podlosti a cynismu. V té chvíli maďarští vojáci, dělníci, rolníci, studenti, ženy, děti — ti všichni se rázem proměnili v kontrarevoluční bandy, fašistickou reakci, která prolévala dělnickou ( ! ) krev, krev vlastenců a nejlepších synů národa. Třeba totiž vědět, že podle komunistické morálky ti “nejlepší synové lidu” z nichž mnohý přišel o život — jsou nenávidění pochopové tajné policie a poznamenaní de- nuncianti. Na jiném místě našeho listu mezinárodní komentátor svědomitě seřadil hněv a pobouření i komunistů na celém světě proti asiatskému ma- sakru ve Střední Evropě. Jenom pražská komunistická vláda, zločinem křtěná, tleská katovskému dílu, které volá dál než do nebe. V době, kdy se kácí modly, společenské soustavy, odvěké pravdy, berou za své i některá úsloví starých moudrostí. Jedna z nich praví, že národ má takovou vládu jakou si zaslouží, že taková vláda, jaký lid. To není pravda. Náš lid není takový jako je jeho zlořečená vláda, kterou si ani nezvolil, ani nezasloužil. Také ona se dočká, až přijde naše dějinná příležitost. kf CO JE STATEČNOST? Bylo po poznaňském povstání a pan Korda Josef někde u státních hranic sušil seno. Spatřil neznámého muže, přicházejícího z polské strany. Protože byl stranicky bdělý, vyskočil proti němu s vidlemi a s pomocí ještě jednoho občana zadrželi podezřelého muže. Zápotocký mu nyní udělil vyznamenání za statečnost. Ten druhý občan vyšel z toho celkem dobře, ale statečného pana Kordu už ta statečnost mrzí: aby pomalu uvažoval o změně jména a krom toho když se setmí, nesmí z domu. ŽÁDNÉ PŘESTÁVKY V PRÁCI Dráhové režimu přišli už také na to, že přestávky v práci jsou jen pozůstatky bídného kapitalismu. Ztráty činí 10 procent a dva stavební podniky spočítaly, že nebýt přestávek, vydělali by zaměstnanci o 130 - 150 Kčs měgíčně více. Za rok by to bylo již 1.560 Kčs, za deset let již 15.600 Kčs, za sto let dokonce 156.000 — jen kdyby se dělníci vzdali přestávek v práci. Ale, mluvte s nimi, když jsou to dělníci’. HLTAJÍ SLOVA SVOBODNÉ EVROPY Řezníci jsou osvoboditelé, revolucionáři fašistická sebranka, utlačovatelé, mučitelé a kati-vlastenci a nejlepší synové maďarského lidu. Lidem by to mělo být všechno jasné, ale zřejmě není, když Rudé právo vyčítá, že “jsou ještě takoví, kteří hltají slova radia Svobodné Evropy”. Ano, jsou. I mezi komunisty jsou. KRÁTKÁ HISTORIE Poněvadž bylo nařízeno, maršála Tito až na další nepovažovat více za hlídacího psa kapitálu, bylo nutné tento akrobatický přemet přenést také na pole literární. Vyšel soupis literatury o současné Jugoslávii s biografií překladů. Tu je objeveno co pět let bylo ztajeno a potlačeno. V Jugoslávii je z českých spisovatelů nejčetnější Čapek, Hašek, Němcová a přeloženi byli také Vančura a Bass. Nebylo by to úplné kdyby k tomuto konvoji nebylo přidruženo veškeré literární zaměstnanectvo vlády — tedy Majerová, Nový, Drda. Publikace obsahuje také soupis všech článků o Jugo- vii od roku — 1955. Do té doby Jugoslávie neexistovala a ničeho nebylo o ní napsáno. Ale, Tito už zas je halama! TAKÉ PODNIKY SE SOUDÍ Po úplném zničení živnosti advokátské, zachránila se malá část advokátů v advokátních poradnách, které vláda zřídila jako celostátní instituci. V Praze je takových poraden devět a jejich agenda není malá. Během tří měsíců poradny projednaly 6.592 případů. Z toho bylo 1.369 rozvodů, 1.386 trestních případů a 421 sporů, které mezi sebou vedly podniky socialistického sektoru. PROTI EXILU I KRAJANŮM Ačkoli řeč vládního tisku o exilu je řeč dokonale pepická a ačkoli stále mluví o jeho bezvýznamnosti, nemine dne, aby na exil zapomněli. Nyní, kdy Čs. národní rada americká, jako hnutí Američanů tak jednoznačně dává najevo, co si o pražské vládě myslí —- stupňují útoky také na “reakčně smýšlející krajany”. Zasílání balíčků z americké bídy do blahobytného Československa, výměna dopisů mezi příbuznými — to vše podle Rudého práva je jen zakrytá špionáž. Během tohoto roku Československo přece jen navštívilo víc lidí než léta minulá. — Návštěvníci nemlčí a proto vláda ať je to sebevíc proti rozumu, dává o nich psát, že jsou reakčně smýšlející a špiony. Je to jeden ze způsobů nátlaku a vyhrožování občanům, kteří do ciziny píší a kteří se přesto nepřestávají těšit na “špionské” potraviny. [pageend10]PROSINEC 1956 ČESKOSLOVENSKÉ NOVINY STRANA ll URAŽENI A PONÍŽENI Spravedliví tohoto světa, mužové i ženy prolili v uplynulých dnech řeky slz, možná z pouhé prosté člověčenskosti, možná z hněvu na nepolapitelné vrahy i z hněvu na vlastní bezmocnost. Potkávali jsme pobledlé lidi, táhnoucí za sebou stín nespaných nocí, v nichž nebylo proč uléhat, ani proč se probouzet. Jiní pravili, že chléb jim hořkne v ústech a posléze dle všeho ti nejvíc sankvinističtí šeptli, že život je jim přítěží. Od dnů mnichovských, kdy při všech podlostech se přece jen nestřílelo, kdy české děti přece jen se nevrhaly na tanky přepa- davaěe — od těch dnů veřejné svědomí světa nedostalo takovou ránu, jaká přišla ze skrytých hlubin také umlčené, také podmaněné maďarské národní duše. —- Ránu, šíp, výzvu i prosby. S hanbou na českém čele a s nekonečným zármutkem v srdci čteme v pražském tisku jak “Lid” oslavil vítězství nevinných sovětských tanků nad provinilými ženami a dětmi v Budapešti. “Pracující” v Košířích prý se líbali na ulicích když zvěděli o invasi cizích tanků do města netankové, zrádné reakce. Ta zpráva je asi vylhaná, ale kdo je ten, která je ta, co ji psala? Dělníci v Československu uzavírají pracovní závazky na počest mongolských řezníků, dělají sbírky, odvádějí procenta ze svých mezd ba dokonce, což je asi oběť nejtěžší — vstupují do komunistické strany. Takový je úděl uražených a ponížených a — bezmocných v zemi, v níž pathologické bytosti společnost proměňují ve zvěřinec a člověka v poslušný automat. Je to násilná deformace úsudku, konec rozumu i vůle, vědecké zabíjení citu i svědomí. Všechna blázni- vost komunistických experimentů hospodářských bude nakonec napravitelná. Válkami a nekontrolovatelnou lačností kapitalismu svět ztratil víc. Největší zločiny komunismu jsou v tom, co učinil s člověkem. Nechává ho žít jako stroj, nástroj, číslo asi jen proto, že ho potřebuje. Ale ukradl mu život, zbavil ho lidské tváře, zakřikává jeho rozum, dusí jeho vůli, morduje jeho cit, zabíjí jeho duši. kf CHCEL HOVORIŤ Slovenská práca píše: “Započúval som sa do diskusie v električke. Skupina cestujúcich prejavovala práve starosť o ďalší osud maďarských pracujúcich. Každý jasne vidí, kam to speje v Maďarsku, že jeho pracujúci ľud sa má opäť dostať do jarma kapitalistického vykorisťovania. Spolucestujúci hľadali príčiny toho, že to v Maďarsku až tak ďaleko dospelo, že dobrú vôľu väčšiny maďarského ľudu odstrániť chyby a nedostatky, zneužili kontrarevolučné živly. Jeden vyslovoval taký názor, iný onaký. No jeden z cestujúcich vyslovil názor, z ktorého bolo hned vidno, aké snahy podporuje. Chcel hovoriť o novej, vraj čistej demokracii v Maďarsku. Nezašiel však vo svojich rečiach ďaleko. — Neprovokujte, — dostal dôrazné upozornenie. No neostalo len pri takomto upozornení, lebo hned nasledovala výzva, aby sa pratal z električky. A naozaj, na najbližšej zastávke musel provokatér vystúpiť, naozaj po demokraticky — z vôle väčšiny cestujúcich. Nebolo to však už ani potrebné, lebo provokatér bol rád, že vyviazol so zdravou kožou”. VZKAZ DĚLNICTVU V AUSTRÁLII Škodovka v Mladé Boleslavi dodává pro německé vozy Volkswagen náhradní součástky, které jsou posílány všude, kde tento populární německý vůz má zastoupení. Na vnitřní straně jedné bedny, odeslané do Melbourne v Austrálii, olejovou barvou bylo napsáno: “Dělníci v Austrálii. “Jsme tu jako otroci, vyděláváme sotva na jídlo a nuzné ošacení. Pryč s komunistickými vládci. Jsme otroky policejního režimu s koncentráky a věznicemi.” Toto poselství českých dělníků se záhy rozneslo a mezi dělnictvem v Melborne bylo o něm mnoho mluveno. TAKÉ V KANADĚ POHOŘELI Agitace českých a slovenských komunistů pro návrat do Československa nebyla menší než jinde. Mohla zde mít dokonce lepší vyhlídky, zvlášť mezi starou slovenskou emigrasi, která zde prožila tvrdý pionýrský život a která v touze po rodném kraji tím snadněji mohla pod- ČLOVĚK lehnout vidinám rudého ráje. V Kanadě dnes žije patnáct tisíc slovenských a českých duší. Z tohoto počtu se vrátilo do Československa celkem čtyřicet ( ! ) lidí. Jeden z nich poslal příbuznému necensurovaný dopis, který otiskuje torontský týdeník Nový domov. Navrátilec píše: “Vrátil jsem se domů s touhou vyhrát velkou výhru, ale bohužel se mi to nepoštěstilo. Škoda, že nemohu být s vámi. Zde není klidu, míru a pokoje, který jsem u vás prožíval. Zde jsou lidé stále honěni do práce, takže si člověk připadá jako ten kůň, kterého si každý osedlá, protože neví o své síle. Drzá individua tero- risují pokojné a nešťastné lidi”. DÁLE OD STRANY Ještě několik dní před rusko-maďarskou válkou, ozývaly se v komunistickém tisku žaloby na liknavé funkcionáře strany. Nesvolávají schůze, nerozvíjejí pověstnou vnitrostranickou diskusi a sebekritiku, nestarají se o příliv kandidátů strany. Kdo je vlastně v té straně, když Rudé právo vytýká, že organisace citelně postrádají ve svých řadách dělníky, mistry, techniky přímo z výroby, družstevníky? Nyní to bude lepší: na počest katů maďarského lidu, pracující vstupují do strany a zvyšují závazky. To píše vládní tisk v bezmezné otrlosti, aby zakryl tichý slogan lidu: dále od strany, dále. VYLÉČENI KRAJANÉ Český a slovenský tisk stále otiskuje dopisy krajanů, navrátivších se z návštěvy z Československa. Jeden z nich navštívil rodnou zem po dvaceti letech a napsal: “Zařekl jsem se, že již nepojedu do Československa, pokud bude ovládáno komunisty”. KNIHY VÁNOC: Peníz exulantův. Edice Erb, München 2, Karlstrasse 42/2. Přemysl Pitter: Domovu i exilu. Vydal Čechoslovák, 4 Holland Rd., London W 14. Recense v příštím čísle Č. N. [pageend11]STRANA 12 ČESKOSLOVENSKÉ noviny PROSINEC 1956 O SVĚDOMÍ DAVŮ Dr. Štefan Osuský se právě vrátil ze zájezdu do Evropy, kde mezi jiným přednášel v Paríži na francouzské Akademii morálních a politických věd o právním pořádku v lidových demokraciích. Přednáška vzbudila veliký zájem ve francouzské veřejnosti. Nejdůležitější politické časopisy jako Le Monde, Figaro, L’Aurore, přinesly o přednášce obšírné referáty. Uveřejňujeme krátký výtah z přednášky Dr. Osuského Podstata spravedlnosti záleží v tom, jak se díváme na její funkci a na účel lidské společnosti or- ganisované ve formě státu. Jde o to, zda máme považovat stát za výlučný majetek skupinky, řízené malou oligarchií rozhodnutou udržet se u moci. Nebo zda je stát institucí, která má dát lidu možnost zformovat lidskou společnost tak, aby vytvořila podstatné hodnoty, jež by jí sloužily. Je tu stát k tomu, aby bez mravních a právních skrupulí sloužil skupině privilegovaných? Skupině, která by jej používala za nástroj zotročení lidu pod záminkou že zůstává věrna “historické nutnosti”? Anebo je tu stát k tomu, aby pomocí právního systému zajistil rovnost občanů a úctu k jednotlivci, projevující se spravedlivým rozdělením moci a majetku? Politicky je komunistická totalitní spravedlnost především nástrojem třídního boje. Je to rovněž zásada pořádku, kterým komunistická strana ukládá občanu úkoly, jimiž má přispět k vítězství komunismu. Pořádek je udržován mocí, je-li potřebí, i násilím . Překáží-li jednotlivec nebo skupina osob výkonu totalitního systému, nebo je-li tu podezření, případně i jen doměnka, že se snaží mu překážet, jsou likvidováni nebo zničeni bez ohledu jsou- li skutečně vinni či nikoliv. Mimo to komunistické režimy porušily právo spojením zákonných a nezákonných prostředků. Ve vztahu ke svým občanům neuznává komunistický stát žádné omezení vládní moci. Právní postavení jednotlivce záleží na tom, jak je vládou oceňován. S hlediska morálního a intelektuálního je účelem komunistického práva převychovat člověka a pozměnit jeho myšlení. V tomto ohledu komunisté následují radu Adolfa Hitlera, který řekl: “Důležitější ještě než násilí je systematická přeměna myšlenek a citů davů ve světě ... Je nám ještě třeba podmanit si ducha a cítění člověka”. President Nejvyššího soudního dvora v SSSR Golyakov parafrázoval Hitlerovo tvrzení v tomto smyslu: “Socialistický stát musí od základu změnit lidské svědomí: to jest naším nejdůležitějším úkolem”, (On the Task of the Soviet Court, 1947). Komunisté se podjali gigantického úkolu přeměny hodnot, dávajíce nový materielní a morální smysl pojmům: člověk, stát, právní stát vláda, právo, zákon, svoboda, mezinárodní právo, smlouvy, mír, lidskost, demokracie, výchova, dohody, majetek a podobně. Tato základní přeměna hodnot znamená smrtelné nebezpečí pro vše, co je v lidské kultuře nejvyšší a nejcennější, neboť vyvěrá z porušení intelektuální poctivosti a z úpadku mravních a duchovních sil západní civilisace. SHROMÁŽDĚNÍ POROBENÝCH EVROPSKÝCH NÁRODŮ konalo své řádné roční zasedání ve dnech 12. a 13. listopadu v Carnegie Endowment Building v New Yorku. Denně byly dvě schůze, které se kromě administrativních záležitosti zabývaly zejména událostmi v Polsku a Maďarsku, o nichž promluvil prvního dne zasedání také předseda Free Europe Committee gen. Willis D. Crittenberger. Rečníci všech států zastoupených ve shromáždění přirozeně hovořili hlavně o povstání v Maďarsku a změnách v Polsku. Předseda Československé delegace min. dr. Štefan Osuský, který předsedal třetí schůzi SPĚN, pronesl velmi hodnotnou řeč, v niž poukázal na rozdíl mezi leninismem a stalinismem a prohlásil, že po tom, co se stalo v Maďarsku, dojde nyní v satelitnich státech po destalinisaci v další etapě k de-leninisaci a pak na konee k demokratisaci. Velmi důležitým momentem je dle min. Osuského dnes strach, který dnes proniká komunistické vedoucí kruhy ve všech státech a zejména ve státech satelitních. Za československou delegaci se ujali také slova býv. min. Hubert Ripka a býv. velvyslanec Dr. Juraj Slávik. Mezi přítomnými byli: Dr. Kočvara, Dr. Rozehnal, Dr. Lettrich, Dr. Formánek, Dr. Franěk, Dr. Slávik a Dr. Zenkl. — č — [pageend12]PROSINEC 1956 ČESKOSLOVENSKÉ NOVINY STRANA 13 MLÁDÍ VZDORUJE A ODOLÁVÁ M. F. Politickým pracovníkům byla právě rozeslána obšírná situační studie M. F obsahující podrobný rozbor komunistického institucionalismu, kritiky, záměrů i taktiky. Spis má čtyři hlavní kapitoly. Přetiskujeme kapitolu o mládeži. Priepasť medzi záujmami režimu a obyvateľstva vari najživšie sa prejavuje u mládeže a to v škole i mimo nej. Ústavičné pokusy o ovládanie mládeže pomocou ČSM zlyhaly. Pred poldruha rokom, dňa 6. februára 1955, II. sjazd ČSM sa usniesol na všetkom, čo si len režim mohol priať. Usniesol sa, že získa všetku mládež pre účasť v socialistickom súťažení; že vysvetlí význam produktivity práce; že bude pečovat’ o odbornú kvalifikáciu mládeže; že bude bojovať o pracovnú kázeň; že povedie všetku mládež k plneniu smerníc strany a vlády; že poorie a zaseje všetku neobrobenú pôdu a že získa desiatky tisícok na robotu do poľnohospodárstva. Reči funkcionárov ČSM a ich sjaz- dové predsavzatia majú však ďaleko od skutkov. Tie závisia na mládeži. A výsledok? Konštatovanie dvoch svetov:ak- tivisti ČSM žijú v ilúziách režimu, kdežto mládež ide po svojom. Aký je dnešný stav v druhej “prevodovej páke” režimu, v ČSM? Na celoštátnej konferencii KSč v dňoch 11- 15. júna 1956 A. Novotný najprv farizejsky ocenil význam tohoto svojho ramena, potom však všetku chválu podviazal takýmto záverom: “ČSM však dosud málo vykonal pro to, aby se mládež dobrovolné a s přesvědčením masově účastnila socialistického soutěžení, boje za pokrokové metody práce, aby zvládla novou techniku. ČSM ve své práci se málo opírá o dělnické jádro své organisace a sama výstavba organi- sací Svazu na závodech je neuspokojivá. Na vesnici, kde nás v druhé pětiletce čekají zvlášť velké úkoly, je situace taková, že ve 4.500 obcích vůbec ČSM neexistuje”. Odpověď mládeže na sjazdové predsavzatie ČSM z februára 1955 je tedy veľmi jednoznačne záporná. ČSM nielen že nezískal všetku mládež, ani ju neprevychoval, ale sám Svaz má starosti so svojimi aktivistami, ktorých sa režim znova podujíma vzkriesiť. Ako? Pri okresných výboroch KSČ zriaďuje 6-8 členné komisie, ktoré za vedenia tajomníkov krajských a okresných výborov KSČ, budú riadiť náborovú činnosť ČSM. Po roku sa iste dozvieme, že ako mládež nenávidela organizáciu ČSM a jej funkcionárov-aktivistov pred rokom a včera, že práve tak ju nezvá- bia ani 6-8 členné komisie krajských a okresných výborov KSČ. Po celých desať rokov mládež bola vystavená ideologickému náporu režimu v škole, vo fabrike a všade tam, kde žije. — Napriek monopolu režimu vo výchove, mládež odoláva nástrahám a pridržiava sa výchovy svojich rodičov domácich tradicií a nežije podlá učenie a pokynov režimu. O vplyve rodičov a nezapredaných učiteľov, ďalej o vplyve politického exilu, hovoril prvý tajomník ČSM, Miloslav Vecker na zasadnutí Ústredného výboru ČSM v dňoch 10-11. novembra 1953. M. Vecker hovoril toto : “Postavíme-li si otázku, zda Československý svaz mládeže jako celek působí svým vlivem a příkladem na celou mladou generaci, zjišťujeme, že tomu tak zdaleka není. Většina mládeže stojí mimo Svaz a vliv Svazu na ni je velmi malý, minimální. Nejsou odstraněny přežitky z doby kapitalismu, které zůstaly v myslích lidí . . . Tyto zbytky nepřátelských tříd, podporovány štvaním nohsledů imperialistů ze zahraničí, se pokoušejí jako červ nahlodávat duši našeho lidu, snaži se především nahlodávat duši mladých lidí. — Bylo by neodpustitelným omylem, kdybychom se domnívali, že na tu část naši mladé generace, která již valnou část svého života vyrůstá v lidově demokratickém státě a tudíž sama nepoznala kapitalismus, nemohou již působit vlivy staré kapitalistické společnosti. Opak je pravda. Zejména mladý člověk může snadněji podlehnout různým špatným vlivům. Mohou jej ovlivnit nedobří kamarádi, i někdy špatný vliv na něho mají ti rodiče, jejichž postoj k lidové demokracii není přátelský a ve své zášti k němu křiví charakter svých dětí”. Veckrova spoveď zpřed troch rokov a Novotného čerstvé lamentovanie sa kryjú v tom, že česká a slovenská mládež je jeden svet, kdežto ČSM a jeho funkcionári tvoria svet režimu. Vo svetle týchto skutočností je len prirodzené, že len čo mládež v Československu mala príležitosť ukázať svetu smýšlanie a postoj k ČSM a k režimu, ju nepremeškala. Spravila tak verejne, na uliciach Prahy, Bratislavy, Košíc a iných miest ČSR. Manifestovala tak účinne, že to postrašilo stranu i vládu. “Vedúca sila robotníckej triedy” — KSČ opätovne spoznala, ako biedne zlýhalo jej úsilie o ziskanie mládeže. S koľkými štatistickými úspechmi sa honosili všetci tí priekopníci “socialistického vlastenectva”, keď hovorievali o novej inteligenci — o svojej mládeži. A odpověď v máji 1956? Veľmi pôsobivá. Nie však pre režim. Ako páli režim vystúpenie vysokoškolskej mládeže na jar tohoto roku, svedčí o tom priebeh debát na celoštátnej konferencii KSČ v júni t. r. Ukázkou z týchto diskusií strany je príspevok Petra Colotku, kte- [pageend13]STRANA 14 ČESKOSLOVENSKÉ NOVINY PROSINEC 1956 rý sa zaoberal prejavmi študentov v Bratislave. Skúmal postavenie komunistických funkcionárov na vysokých školách a konštatoval veľmi príznačnú živú skutočnosť, že “vo vážnejších chvíľach sa strana nemôže oprieť o členov a kandidátov strany na vysokých školách”. Colotkov príspevok v diskusii strany je hoden na povšimnutie aspoň v týchto častiach : “Bylo by jistě velkou chybou a vlast ně zandčením jedné z vážných príčin událostí, ke kterým později na našich vysokých školách došlo, kdybychom současně nepoukázali na to, že se již na těchto stranických ple- nárkách jednotlivých fakult vyskytly velmi nesprávné, i když ojediněle vyslovené názory na politiku naši strany, výstavbu socialismu v naší vlasti, na naši mezinárodni a vnitrostátní orientaci, práci Ústředního výboru KSC a podobně”. “Zarážujúca je však v priebehu týchto stranických plenárok na vysokých školách okolnost, že väčšinou zostali takéto politické hlasy bez odpovede. Niektorí komunisti si vystvorili falošnú predstavu o vnútrostraníckej demokracii, akoby bolo nesprávne vyvracať či potláčať názory, ktoré kotvia v cudzej, strane nepriatel,skej ideologii. Komunisti na vysokých školách zabudli, že v ich organizáciách sú väčšinou mladší súdruhovia, ktorí sú ešte ideologicky nezralí, nevedia sa samostatne komunisticky orientovať a preto sa nechávajú ľahko ovplyvniť nesprávnymi názormi”. “ČSM tu neurobil taktiež žiadne významnejšie kroky, nezamedzil, aby na jeho pôde nezačali rôzne nezodpovedné živly ovplyvňovat časť našich vysokoškolákov. To zakolísanie niektorých straníckych organizácií na vysokých školách využili ojedinelé triedne nepriateľské elementy, ktoré sa svojím rafinovaným vystupovaním a so zdanlivo konštruktívnymi návrhmi na ‘zlepšenie’ práce na našich vysokých školách votreli do dôvery ideologicky menej vyspelých, ale so socializmom poctivo zmýšľajúcich vysokoškolákov — so snahou využiť konečné výsledky k protistra- nickym cieľom”. “Pravda, uvedeným živlom nešlo o nejaké tiché podpisovanie rezolúcií. To by nevyhovovalo ich práci. Im šlo o niečo iné: získať našich vysokoškolákov k demonštratívnym prejavom nespokojnosti s naším zriadením, ovplyvniť tým váhajúce, so socializmom nezrastené vrstvy nášho občianstva, nakoniec vyvolať chaos v našej spoločnosti a v takýchto podmienkach si vynútiť na vláde rôzne ústupky, z ktorých by mali prospech domáce protisocialistické živly i zahraničná reakcia”. “Jednotlivé stranícke organizácie na vysokých školách preukázali uprostred zmienených udalostí slabú ope- tivnosť zabezpečiť vedúcu úlohu strany na svojich pracoviskách. Medzi členmi a kandidátmi strany na vysokých školách sú jednotlivci, ktorí sú na nízkej ideologickej úrovni, sú málo zrastení so stranou a vo vážnejších chvíľach sa o ne strana nemôže oprieť, naopak, podliehajú triedne cudzim vplyvom”. “Skúsenosti, získané v posledných týždňoch na vysokých školách nám tiež hovoria, že sa medzi našimi vysokoškolákmi ešte stále nachádzajú triedne cudzie elementy, ktoré nemajú na našich vysokých školách miesto, že triedne zloženie nášho vysokoškolského studentstva ešte stále nezodpovedá štruktúre našej spoločnosti”. Hoci Peter Colotka hovoril o študentských udalostiach v Bratislave, takže jeho reč patrila predovšetkým jeho bratislavským komunistickým voličom, je príznačné, že prvý odstavec (český text) vyšeuvedeného citátu nebol uverejnený v bratislavskej Pravde. Už Colotkov popis pomerov na vysokých školách nám vysvetlí, prečo sa strana usniesla zriadiť 6-8 členné komisie pri okresných výboroch strany. Tieto komisie neprivodia život do ČSM. Ich úloha je celkom iná. Pôjdu na trestné výpravy proti študentom, ktorých strana označí za syna alebo dcéru “triedneho nepriateľa”. Budú naprávať “tried ne složenie” vysokoškolského studentstva. Na okraj ČSM podáva sa tento záver: Za fasádou papierovej organizácie Sväzu čsl. mládeže niekoľko funkcio- nárokov-aktivistov strany predstiera “prevodovú páku” režimu povykmi v novinách (Smená a pod.), kdežto mládež kríži plány režimu. Yolá po náprave v učebných osnovách. Kritizuje nevedecký charakter štúdia. Konštatuje, že vysoké školy režim zdegradoval na ú- roveň stredných škôl, z ktorých vychádzajú absolventi “chabých znalostí, často až pologramotní”. Chce sa učiť z bohatých tradícií svetovej a národnej kultúry a nie z pavedy. Dožaduje sa opäť zaviesť bývalé gymnaziálne štúdium. Volá k zodpovednosti tých, čo soslavili reformu stredných škôl a ju presadili napriek odporu učiteľov a pedagógov. Chce sa vrátiť do svojich internátov, ktoré obývajú rôzne druhy pohraničnej stráže a tajnej policie. Volá po politickej slobode, po samostatných politických stranách. Demonštruje na uliciach. Riskuje svoje mladé životy. MUSEUM PŘISTĚHOVALECTVÍ Letos 28. října uplynulo 70 let od chvíle, kdy na malém ostrůvku před New Yorkem byla poostavena Socha Svobody, dar Francie svobodné Americe. Při tomto jubileu byla zahájena národní sbírka vybudování musea vystěhovalectví, které má být zřízeno v platformě pomníku jako centrum památek a historických dokumentů o přistěhovalectvích všech národů. V čele Komitétu stojí prominentní osobnosti amerického života, které vydaly výzvu ke sbírce pěti milionů doolarů na stavbu Musea. Dary možno adresovat : The American Museum of Immigration, State of Liberty, USA. [pageend14]PROSINEC 1956 ČESKOSLOVENSKÉ NOVINY STRANA 15 Jalta ve světle dokumentů a historie VRATISLAV BUŠEK Loňského roku vydalo americké zahraniční ministerstvo velkou sbírku dokumentů Konference na Maltě a na Jaltě v roce 1945. Chybí ještě uveřejnění úředních dokumentů britských a sovětských. V úvodu jaltských dokumentů se praví, že další publikace, ke kterým snad ještě dojde, až na některé detaily sotva změní obraz už nyní známý. Kniha o smyslu Jalty byla napsána několika vynikajícími americkými historiky, kteří nejsou ani politicky, ani osobně jako účastníci jaltské konference zatíženi, a kteří prostudovali všechen dosud známý nesmírný materiál, o ní uveřejněný. Po přečtení knihy “Smysl Jalty” je československý čtenář přesvědčen, že ani v Teheránu, ani na Maltě ani na Jaltě se o Československu přímo a výslovně nemluvilo. Osud Československa byl těmito válečnými spojeneckými konferencemi dotčen pouze nepřímo. Rovněž jen nepřímo, ač ovšem osudně, se poválečného Československa dotýkají některá zásadní rozhodnutí o všeobecných liniích zahraniční politiky spojenců za války. Bylo to především přesvědčení Rooseveltovo a jeho zahraničního ministra Cordell Huila, že úspěšný nový řád světa může být vybudován pouze tehdy, účastní-li se jeho budování Sověty. Zvláštní podvýbor pro politické problémy, presidentem Rooseveltem dosazený, předložil presidentovi Rooseveltovi v lednu 1943 zprávu, ve které se praví, že “spolupráce Ruska na hlavních mezinárodních problémech je základního významu a že jí musí být dosaženo”. V témže duchu je sepsána i velmi tajná zpráva admirála Williama Leahyho, přednosty osobního štábu presidentova pro zahraničního ministra Cordell Huila, ve které admirál Leahy dne 16. května 1944 píše: “Je třeba si uvědomit současný fenomenální rozvoj až dosud skryté vojenské a hospodářské síly ruské, rozvoj, který se zcela jistě ukáže epochálním ve svých důsledcích na budoucí mezinárodně politické vztahy. Rozvoj, který ještě teprve vyvrcholí vzhledem k obrovským ruským přírodním zdrojům. Naproti tomu, pokud jde o Velkou Britanii řada činitelů společně přispěla k umenšení její vojenské a hospodářské moci a vážně umenšuje, ne-li vylučuje, její schopnost účinně vojensky se postavit v cestu Rusku na kontinentě, s výjimkou možných obranných operací na pobřeží Atlantiku. Je zjevné, že Spojené státy by měly, nyní i v budoucnosti, vyvinout největší úsilí a využít veškerého svého vlivu na podporu vzájemné spolupráce mezi Ruskem, Velkou Britanií a námi. Tak dlouho, pokud Britanie a Rusko budou v zájmu míru spolupracovat a vzájemně si pomáhat, nemůže dojít v dohledné době k žádné velké válce”. Toto byly vedoucí principy válečné politiky americké. President Roosevelt se nikdy nevzdal víry, že Velká trojka musí i po válce tak dlouho sloužit jako světový policista, dokud nový světový řád nebude pomocí Spojených národů zcela ustaven, a byl často netrpělivý vůči menším mocnostem, uplatňujícím svoje požadavky. Mimo to trpěl vždy představou, že by dovedl vyřídit každý světový problém, pokud by mohl zasednout k jednání společně s Churchillem a Stalinem. V tomto duchu odpověděl americký zahraniční ministr Cordell Hull americkým senátorům, když s ním projednávali budoucí organisaci Spojených Národů a otázku veta velmocí, že Spojené Státy si nemohou dovolit zastavit se uprostřed války a pustit se do hádky se Sovětským svazem o mírových cílech a nemohou klást ultimatívni požadavky, které by vehnaly Sovětský svaz do náručí Hitlerova. Západ už jednou zažil, jak Stalin se ocitl znenadání v náručí Hitlerově v roce 1939 a po celou válku, v době Jaltské konference, se obával, že Stalin by mohl uzavřít separátní mír s Hitlerem. Jmenovitě potřeba pomoci Sovětského svazu ku zdolání Japonska hrála rozhodující úlohu v uvažování vojenských odborníků spojeneckých, zvláště v době Jaltské konference. Tehdy ještě, v únoru 1945, věděl president Roosevelt pouze to, že teprve někdy v srpnu 1945 budou mít Spojené státy k disposici jednu jedinou atomickou pumu a nebylo tedy v únoru 1945 ještě docela jisté, jaký bude její vojenský účinek. Naproti tomu president Roosevelt věděl, že v Mandžurii stojí velká nedotčená milionová armáda japonská, proti níž pouze Sověty mo- [pageend15]STRANA 16 ČESKOSLOVENSKÉ NOVINY PROSINEC 1956 hly postavit dostatečně silnou pozemní armádu vlastní. Byl upozorňován svými vojenskými odborníky, že námořní akce žabích skoků s ostrova na ostrov až do srdce Japonska by si vyžádala s největší pravděpodobností obětí asi 500.000 životů amerických vojáků a krutých bojů asi 18 měsíců ještě trvajících. Vojensky vzato — Sovětská vojska mohla a měla se zmocnit Berlína a Prahy dříve než by tam mohla přijít vojska spojenecká. Situace se nepředvídaně změnila koncem dubna a počátkem května 1945, avšak to bylo až po Jaltské konferenci. O porážce Německa už tehdy nebylo sporu, avšak bylo tu ještě několik důležitých skutečností. Sovětská pomoc se jevila stále ještě potřebnou pro skončení války evropské, a jmenovitě na Dálném Východě. Americké veřejné mínění naléhalo na nejrychlejší návrat amerických vojáků domů — a sotva by bylo bývalo tehdy sneslo, aby americká vojska zůstala mimo Ameriku po skončení války. Jmenovitě by bylo bývalo obtížné vysvětlit americkému veřejnému mínění, že je třeba se obrátit proti Sovětskému spojenci, o němž propaganda během války pěla chvály často přemrštěné. Hlavně však si Churchill i Roosevelt a jejich poradcové uvědomovali, že už prakticky Sověty držely v době jaltské konference a že budou držet v bezprostřední budoucnosti ve svých rukách všecko, co požadují a že by bylo nutné za cenu nových těžkých válečných obětí je z Evropy vypudit. Na to však nebylo v době jaltské konference pomyšlení. Churchill i Roosevelt si dobře uvědomovali zásadní rozpory, které mezi nimi a mezi Stalinem byly, v otázce poválečné úpravy Německa, v otázce střední a východní Evropy, v otázkách Spojených Národů, dálného Východu a jiných. Nezbývalo jim však leč doufat, že osobní diplomacii se jim podaří docílit na Jaltě přijatelného kompromisu a doufat, že Stalin svoje slovo po válce dodrží. Autoři knihy Smysl Jalty jsou přesvědčeni, že pro historika jaltské konference s hlediska tehdejší situace vojenské posuzováno, byla konferencí zmařených nadějí. Zmařených proto, že Stalin nedodržel závazky na Jaltě učiněná. Otázka zněla, jak vyrvat z rukou Stalinových to, co si během druhé světové války už vzal, mocensky i politicky. Osud Československa byl zpečetěn v Teheránu 1943 nikoli nějakou zvláštní úmluvou o Československu, nýbrž všeobecným usnesením velké trojky, že invase do západní Evropy bude provedena přes Francii, v Normandii, jak se potom v roce 1944 také stalo. Myšlenka Churchillova, aby západní spojenci provedli invasi - nikoli přes Balkán, jak se potom říkalo, nýbrž přes Terst směrem na Vídeň, přijata nebyla a tím vojensky připadlo osvobození Československa Rusům. Z politického hlediska se vztahovala i na Československo Deklarace o osvobození evropských národů. Tato deklarace slibovala osvobozeným národům svobodné volby a volnost upravit si své budoucí poměry podle vlastních přání. Jenom válka mohla vynutit na Stalinovi splnění těchto jeho závazků. Ve dnech jaltské konference měli Churchill i Roosevelt oprávněný strach, aby Stalin, podobně jako to učinil v roce 1939 se neobrátil na obrtlíku a nespojil se s Hitlerem. Báli se, ne neprávem, že místo pomoci sovětské v posledních fásích evropské války a na Dálném Východě by museli bojovat proti Hitlerovi a Stalinovi spojenému. Na Jaltě si Amerika jasně uvědomovala, že i po vítězném skončení války s Hitlerem, Italie i Francie budou vojensky i hospodářsky bezvýznamné, Britanie těžce oslabená a že lid americký nebyl připraven udržovat mocenskou rovnováhu světa a nechat americká vojska v Evropě. Blížící se porážka Japonska hrozila vytvořit i na Dálném Východě podobné mocenské vakuum, jako porážka Hitlerova v Evropě. Zločiny Hitlerovy a japonského militarismu vyvolaly všude po světě takovou obecnou nenávist, touhu po spravedlivé pomstě a požadavek bezpodmínečné kapitulace Německa a Japonska tak, že toto hrozící mocenské vakuum nebylo možno odvrátit. Už na Jaltě a bezprostředně po ní bylo jasné, že do tohoto vakua se tlačí Sověty a zbývala jen naděje, že se podaří sovětské požadavky aspoň cestou diplomacie omezit ve spravedlivých mezích. Jasné nedodržení sovětských slibů a závazků vyvolalo studenou válku, sotva oschl inkoust na jaltských usneseních. V roce 1952 stál Eisenhower a Dulles před toutéž alternativou před jakou stál Roosevelt a Stetinius v roce 1945: S Rusy je třeba buď žít anebo je třeba s nimi bojovat. Konference v Ženevě v roce 1955 měla mnoho podrobností s konferencí na Jaltě roku 1945. V roce 1955 stejně jako v roce 1945 americké úsilí o spolupráci se Sověty narazilo na tvrdou kamennou tvář komunismu. [pageend16]PROSINEC 1956 ČESKOSLOVENSKÉ NOVINY STRANA 17 Wilson JOSEF FALTA Sté výročí narození osmadvacátého presidenta Spojených států Woodrowa Wilsona připadající na 28. prosince t. r., nabývá zvláštního významu právě teď, kdy národy, osvobozené před 38 lety z rakouského a německého područí, musí znovu zápasit o právo sebe- určení, jež Wilson formuloval a vymáhal, a kdy druhá stěžejní Wilsonova myšlenka, Společnost národů, prochází novou zatěžkávací zkouškou. Křesťanské a humanitní snahy, jimiž naplnil svůj život, vyvrcholily jeho rozhodnou úlohou v první válce světové. Wilson vyhlásil r. 1914 neutralitu Spojených států a zároveň určil své zemí vznešený úkol : působit k obnovení míru. Wilson dlouho vyjednával písemně s německou vládou. Toto mírové úsilí mu pomohlo vyhrát druhé volby r. 1916. Ve své nástupní řeči v lednu 1917 volal Wilson ještě po míru bez vítězství, když však potom Němci obnovili ponorkovou válku, dosáhl toho, že v únoru schválil senát přerušení diplomatických styků s Německem a potom 2. dubna kongres ve zvláštním sedění vyhlásil Německu válku, aby, jak chtěl Wilson, byla “světu zajištěna demokracie”. V červnu vkročilo americké vojsko na francouzské bojiště a koncem října střetlo se po prvé s Němci. Wilsona arciť chápal celou tehdejší situaci evropskou a proto 7. prosince 1917 vyhlásily Spojené státy válku i Rakousku- Uhersku a zasáhly tak do budování demokratické svobodné Evropy. Wilson to projevil svými proslulými 14 body, které přednesl v kongresu 8. ledna 1918 a jejichž hlavním obsahem byla zásada sebeurčení národů. Tady se stýká již osud československého národa s cíli Spojených států. V květnu 1918 přijel do Spojených států Masaryk a krajané ho uvítali s neochvějným přesvědčením, že vítají presidenta budoucího samostatného Československa. Wilson znal Masaryka z vědecké práce a to pak s použitím vlivu některých krajanských předáků, zejména chicagského poslance Adolfa Sa- batha, umožnilo to, že Masaryk mohl Wilsonovi předložit československou o- tázku v celém rozsahu a získat Wilsona pro své plány. Tak v září uznala Wilsonova vláda po prvních prohlášeních státního tajemníka Lansinga Národní radu československou za vládu, uznala naše legie za spojenecké vojsko, Wilson oznámil mírové podmínky a nakonec 18. října 1918 prohlásil nutnost československé samostatnosti. Y týž den vydal Masaryk slavnou washingtonskou deklaraci. K Wilsonově představě světa žijícího v zabezpečeném míru náležela nedluč- ně Společnost národů, která, jakožto “community of Power” měla chránit pokoj, demokratický řád a zajistit proti útoku státy velké i malé. Wilson chtěl, aby založení Společnosti národů bylo součástí mírových smluv a proto již 4. prosince 1918 odjel do Anglie, Italie a Francie, aby si zajistil souhlas velmocí. Na mírové konferenci byl Wilson předsedou výboru pro ustavení společnosti národů a sepsání jejích zásad a stanov. Konference přijala návrh 14. února 1919 a Wilson se hned vrátil do Spojených států, kde zatím jeho političtí odpůrci a isolačníci zahájili kampaň proti účasti Ameriky ve světové organisaci národů. Vyloživ americké veřejnosti své stanovisko, odjel znovu do Paříže, kde 28. června po četných sporech byla mírová smlouva s Německem konečně podepsána. Nyní však se začala osobní tragedie Wilsonova. V evropských zemích byl veleben jako osvoboditel a průkopník nového lidství, nového lepšího světa. Doma byl napadán, že chce Spojené státy spoutat nedůstojnými závazky, že proti všemu zvyku jel sám na mírovou konferenci, že si vybral nevhodně členy americké mírové delegace, a že je romantický snílek. Ve volbách 1920 byl presidentem zvolen republikán Warren G. Harding. Ať se již osudné volby z r. 1920 vysvětlují jakkoli, všichni političtí historikové se shodují v tom, že neúčastí Spojených států byly vady staré Společnosti národů ještě zvětšeny a byla urovnána cesta k nové vzpoouře reakce proti demokratickému řádu v Evropě a tím k nové světové válce. Dnes Spojené státy pamětlivy této chyby jsou nejpevnější oporou Spojených národů, o jejichž založení se největší měrou zasloužil Franklin D. Roosevelt. Isolač- nictví v Americe sice nepominulo, v jistých vrstvách je dosud nechuť kwil- sonovské mezinárodní součinnosti, pokládané za neamerickou, senát Spojených států odepřel schválit četné důležité mezinárodní smlouvy související se Spojenými národy, ale myšlenka vzájemného osudového společenství, pomoci, ochrany a obrany, myšlenka společného budování lepších poměrů hospodářských a sociálních ve světě, je dnes v americké veřejnosti zakotvena tak, že ji už nic nemůže vyvrátit. Ze všech národů, kterým Wilson svým úsilím dopomohl k svobodě a samostatnosti, nejvděčnější byli snad Čechoslováci. Hned po převratě r. 1918 objevily se všude ve veřejných místnostech i v domácnostech obrazy Wil- sonovy vedle obrazů Masarykových, jména obou byla vyslovována jedním dechem, největší pražské nádraží bylo nazváno po něm a před ním za účasti amerických krajanů byl vztyčen Poláškův pomník presidenta Wilsona. Byly vydány Wilsonovy spisy a k zásadám Wilsonovým se vracel Masaryk i Beneš, dovolávali se jich českoslovenští politikové i lid. Ale nejdojemnější byl obrázek, který jsem viděl v jedné vsi na Královehradecku : měli tam jedinou ulici, která vedla přes náves, a na dřevěnou tabulku u ní napsal nějaký hospodář neumělým písmem: Wilsonova ulice. Dali, co mohli. Cesta vybíhala do polí, kde právě dozrávaly klasy, a do kvetoucích luk, a vesničané jdouce po ní viděli v jasném modravém obzoru šťastnější spravedlivější svět. A vidí dosud: nejen obyvatelé té vsi, nýbrž všechen československý lid. [pageend17]STRANA 18 ČESKOSLOVENSKÉ NOVINY PROSINEC 1956 Feuilleton TY ČASY SE NESMÍ VRÁTIT S radostnou písní “V kanónu stál” na rtech vyrazil početný průvod do našich krásných českých luhů a hájů. Něco takového soudružka Kmínecká z Prahy XII., Jugoslávská 33, třetí patro vpravo, ve svém dlouhém a těžkém životě ještě nikdy nezažila. A také mezi šestou a sedmou slokou se již nedovede zdržet a poznamenává tak nahlas, aby to i na Západě slyšeli :“Kde bych si za první republiky bývávala byla mohla dovolit takový radostný výlet do našich krásných českých luhů a hájů. Ty tenkrát patřily kapitalistům. Ale tenkrát, před třiceti lety, jsem si ještě neuvědomovala a nechápala, proč mi to vše dnes bude dopřáno prožít”. Tato slova soudružky Kmínecké z Prahy XII. Jugoslávská 33 třetí patro vpravo vyvolávají mezi ostatními výletníky živou diskusi, v níž všichni souhlasí s názorem soudružky Kmínecké z Prahy XII. Jugoslávská 33 třetí patro vpravo. Soudružka chce ještě něco připojit, ale její slova se rozplývají v slzách těžce zkoušené české pracující ženy a matky. Toto vše bylo uskutečněno díky obětavé iniciativě NF, KSČ, STB, URO a NHKG, které pečlivě plánovanou a orgar nisovanou spoluprací umožnily třiceti nejzasloužilejším pražským důchodcům a důchodkyním tento nezapomenutelný výlet, na nějž si budou všichni účastníci ještě dlouho vzpomínat. Ke zdaru výletu přispěly i naše komunnální podniky, které daly výletníkům k disposici dort střední velikosti, který za první republiky byl jen pro kapitalisty, nyní se však časy změnily. Rozjařená společnost se utábořila na pokraji našeho krásného českého lesa, který patří lidu a vydechuje příjemnou vůni do krásného odpoledne, na jehož okraji se výletníci usadili ve stínu naší české lípy, vyrůstající z rodné české hroudy, zbrocené krví nesčetných revolucionářů a odpůrců vykořisťování. Někteří si sebou přinesli rozkládací stoličky, jiní se usadili prostě na naši krásnou českou zem, která dala světu tolik vynikajících lidí. A jen dosedli si soudruh Kucmoch z Prahy XVIII, Bělohorská 153 vzpomíná, že za první republiky často seděl na čtyřce, nyní však ve stínu lípy a říká: “Kde bych si to byl za první republiky porny slel! ” Ostatní s pochýlenými hlavami naslouchají slovům soudruha Kucmocha z Prahy XVIII , Bělohorská 153, která jim připomínají časy, na které i oni se dobře pamatují a které se již nikdy nesmí vrátit. Ale smutná nálada netrvá dlouho a radostná nálada dostupuje vrcholu, když soudružka Landrbová z Prahy IV. Nerudova 7 nachází lanýž. Soudružka Landrbová si při této příležitosti vzpomíná :“Za první republiky byly lanýže jen lahůdkou pro' buržoasii, nyní však náš pracující lid znárodnil výrobní prostředky. I ostatní mají podobné vzpomínky, jedna vzpomínka vede k druhé a brzy jsou všichni v živé diskusi o problémech pěstování lanýžů za studená. Soudruh Bořivoj Doppl z Prahy II. Jungmannova 15 nevrhuje, aby lanýž byl sklizen a věnován pracujícím z pa- tronátního závodu na utužení družby mezi důchodci a pracujícími a tento návrh se setkává s vřelým souhlasem přítomných zástupců NF, KSČ, STB, URO a NHKG. Při té příležitosti si soudružka Hermína F. z Prahy - Nuslí vzpomíná, že za první republiky nikdo s ničím nesouhlasil a soudruh Kucmoch si vzpomíná, že za první republiky si nikdo nevzpomínal. A tak všichni vzpomínají a vzpomínají, až je čas k návratu . . . Vzpomíná si jedna stará soudružka, že za Césara z fontány jí do kuchyně teklo: ach, to bylo otrokářský peklo. Rudé právo přineslo to, by lid věděl a řek’ proto : Já kdysi, jó kdysi nebejvaly Kobylisy. A komu vděčíme za ně? Naší milované straně. Vzpomíná, jak Kleopatra dívala se na ni s patra. Vzpomíná si jakou dřela bídu: neměla ani na pyramidu. Rudé právo přineslo to, by lid věděl, a řek’ proto: Jó kdysi, jó kdysi nebyly leninský spisy . . . a Kobylisy . . . A komu vděčíme za ně? Naší milované straně. Vzpomíná, že i v Sodomě musela žít velmi skromě: Z neřesti jsme nechodily nahé, říká. Prostě šaty byly drahé. Rudé právo přineslo to, by lid věděl, a řek’ proto Jó kdysi, jó kdysi nevisíval švec u Lysý, nebyly leninský spisy . . . ... a Kobylisy. Středověk si každý chválí, říká. My jsme ho však znali. Já nemohla ani na turnaj: hradní paní mi nedala fraj. Rudé právo přineslo to, by lid čeť a řek’ si proto: Jó kdysi, jó kdysi neměli jsme televisi, švec nevisíval u Lysý, nebyly leninský spisy. Ba bez naší rodné strany snad by nebyly až doposad ani Kobylisy! Slunce zapadalo. Zraky pracujících se v dychtění obrátily v tu imperialistickou stranu. Na návrh soudruha Dudka, jednomyslně bylo usneseno, že to slunce za to nemůže. Soudruh Berná- šek, přemáhaje jen ztěží hluboké pohnutí vzpomíná, jak zapadalo slunce za první republiky kdy vládli kapitalisté. Obyčejně pršelo, nebo padal sníh, takže pracující místo kochání museli jit na pivo. Ne a ne, ty časy se nesmí vrátiť. EVA [pageend18]PROSINEC 1956 ČESKOSLOVENSKÉ NOVINY STRANA 19 KDO A CO Členové zastupitelstva RSČ, kteří se sešli ve dnech 10 - 11 listopadu v New Yorku, adresovali občanstvu ve vlasti zvláštní poselství. Státní svátek československý byl oslaven na celém světě, především ve velkých městech a osadách amerických. Pod dojmem událostí v Polsku a Maďarsku všude byla účast mimořádná. V New Yorku, Clevelandu a Ottawě účastníci uspořádali demonstrační průvody před budovy sovětských zastupitelských úřadů. Čs. národní rada americká se sídlem v Chicagu adresovala pozdravy československému lidu. Egon Hostovský napsal nový román z exulantského prostředí “Dobročinný večírek”. Román vyjde česky v nakladatelství Moravian Library a počátkem roku anglicky v Londýně. Dr. Ján Papánek, vyslanec a někdejší čs. delegát u Spojených národů se dožil šedesáti let. František Němec, bývalý vyslanec v Kanadě, byl zvolen předsedou čs. Národního sdružení v Kanadě, tajemníkem spisovatel dr. Jiří Škvor. Pavel Javor, spolupracovník Československých novin na literárním večeru v Moontrealu promluvil na téma : Havlíček a naše doba. Dr. J. Lettrich chystá do tisku novou svou knihu o presidentovi W. Wilsono- vi. Hlavní osnovou knihy je Wilsono- va idea sebeurčení národů, na jejímž základě vzniklo svobodné Československo. Anton Gracík, vynikajúci americko-slo- venský kňaz zomrel v meste Allentow- ne vo veku 78 rokov. Dr. E. Táborský, profesor politických věd v Austinu Texas vydá knihu “Rozbor sovětské politiky vůči Československu v letech 1938-1948. Dr. Táborský byl během války osobním tajemníkem presidenta Beneše v Londýně. Prof. K. B. Jirák, v exulantském spolku Věrni zůstaneme v Chicagu pronesl přednášku o podobnosti české a polské řeči. Učinil tak v rámci živé čes- koslovensko-polské spolupráce, kterou spolek s úspěchem pěstuje. S, Mikšíček, čs. politický uprchlík v Chicagu, tragicky zahynul. V Americe žil teprve rok a doma zanechal rodiče a děti. F. Grabcová, zakladatelka spolku Moravan v New Yorku, zemřela ve věku 76 let. Po celý život pěstovala folklor z Moravského Slovácka, který obdivoval president Wilson. Krojů, které trpělivě nashromáždila, užívala Ema Des- tinová, Jarmila Novotná a také Gustav Mahler pro operní soubor když dirigoval v Metropolitní opeře. Dr. L. Feierabend, národohospodář a finančník, dokončil druhý díl svých Pamětí. Prof. M. Spinka z university Hartgord, vydal knihu “Církev v Sovětském svazu”. Je autorem šesti anglických studií o Komenském, jehož dílo vzorně přeložil do angličtiny. M. Fic, známý studentský pracovník, vydal anglicky knihu “Moskevská mírová ofensiva a její revoluční možnosti”. Knihu vydal Čs. zahraniční ústav v Chicagu. Havlíčkův pomník z Douglas parku v Chicagu, bude přemístěn na Český národní hřbitov. Krajané v Miami na Floridě, sdružení v Americko-československém klubu, poslali do uprchlických táborů v Německu šest set potravinových balíků, do Rakouska dvě stě. Při oslavě 28. října se klub usnesl, že ihned zahájí další sbírky. Jaroslav Plhal z Třeště, nar. 1928 je hledán příbuznými. Poslední zpráva z Melbourne 1950. Redakce č. N. prosí o zprávu a adresu. Dr. Hubert Ripka, po několika měsíčním pobytu v Evropě, se vrátil do New Yorku. Čs. spolky v Chicagu, zaslaly presidentu Eisenhowerovi a Spojeným národům telegramy žádající pomoc maďarským vlastencům. Američtí katolíci čs. původu vydali provolání, ve kterém žádají propuštění arcibiskupa Berana, biskupů, opatů, kně- ží, řeholníků, řeholnic a politických vězňů. Výzva byla adresována Spojeným národům, americké vládě a poslána v českém znění Pražské tiskové kanceláři. Eva Liková zpívala v Chicagu v Mozartově opeře Don Giovani. Na jeviště přišla rovnou z letadla bez jediné zkoušky což kritika zvlášť vyzdvihla po jejím úspěšném výkonu. Po skončení amerického tourné pěvkyně odletí do Barcelony kde s úspěchem zpívala v minulé sezóně. Dr. Zdeněk Formánek, býv. vyslanec ve Španělsku, přibyl do New Yorku jako evropský člen delegace na zasedání Shromáždění porobených národů. Velcí Šebestiáni je název úspěšné hry, jejíž děj se odehrává v Praze v den tragické smrti Jana Masaryka. Po mnoha reprisách v New Yorku hra bude nyní uvedena také v Chicagu. Tisk upozorňuje Američany, že ve hře jsou znamenitě vykresleny policejní stvůry a celý policejní komunistický stát. Věra Fusková, herečka českého původu, bude hrát v Londýně 8 Voskovcem ženskou roli ve hře Deník Anny Frankové. Dr. G. Košik, ktorý po čas prvej svetovej vojny v Rusku organisoval náBor Slovákov do československých legií, zomrel v meste Passaic neďaleko New Yorku. Svědectví je název sborníku intelektuálů, který hodlá vycházet čtvrtletně v New Yorku. Redaktorem je P. Tigrid. Ing. F. Meissner, ekonomista fy Crown- Zellerbach v San Francisku, se stal členem fakulty Golden Gate College, kde přednáší kurs statistické teorie. Před lety býval korespondentem zemědělského tisku ze skandinávských zemí. [pageend19]STRANA 20 ČESKOSLOVENSKÉ NOVINY PROSINEC 1956 ROZPRAVY DRUHÉ STATNÍ OBČANSTVÍ Článek p. dra Rozehnala v Č. N. “Věrnost vlasti v exilu” byl napsán v době, kdy mnoho exulantů stojí před otázkou druhého státního občanství. Thema však není nové. Již v roce 1952 K. Prchal, starosta Americké obce sokolské napsal : “Obec nenutí žádného aby se americkým občanem stal, ale ty, kteří užívají dobrodiní americké svobody a amerického způsobu života, leč občany se státi nechtějí, do svého středu nechce”. Autor tehdy přehlédl že ani jeden exulant neměl ještě zákonné právo o občanství žádat, protože americká ústava předpisuje pět let nepřetržitého pobytu v zemi. Mnozí krajané ani po mnohaletém pobytu občanství nepřijali, ale jejich synové umírali na všech frontách světa kde byla americká vojska. Jen ten Američan, který sám by se svého občanství nikdy nevzdal, dovede pochopit, co je to láska vlasti. Občanský list ještě neudělá dobrého Američana. Komunisté jsou také Američané a není jednoho komunisty, který by se neskrýval za “Bill of Rights”. Všichni žadatelé státního občanství amerického skládají přísahu věrnosti, která začíná: “I hereby declare, on oath, that I absolutely and entirely renonce and abjure all allegiance and fidelity to any foreign prince, potentate, state or sovereignty of whom or which I have heretofore been a subject or citizen”, a končí, “that I take this obligation freely without mental reservation or purpose of evasion. So help me God”. Je mně tedy nejasné, přijímají-li exulanti cizí státní občanství proto, jak píše dr. Rozehnal — že to může být také jedna z cest, jak přispět k osvobození staré vlasti, anebo proto, že je to podmínka k získání lepšího zaměstnání? Jak je to potom s přísahou před Bohem a jak je to svěmostí Americe, mé vlasti ? Vlasta Brožová, St. Petersburg “Fla RUDÝ DĚKAN V KANADE Nejde o pověstrého děkana Johnsona z Cantebury, který z titulu míru, ale ve skutečnosti ve službách komunismu lacino procestoval celý svět. Jde o jeho kněžského bratránka z Prahy, už stejně tak pověstného komunistického emisara prof. Hromádku. V měsíci říjnu byl v Montrealu. Evropská politická emigrace, které v městě nežije málo, končila právě úspěšný zápas s panem Muirem, presidentem of The Royal Bank of Canada. Muir byl na obchodní cestě v Moskvě, dva dny se zdržel v Praze a po svém návratu dal tisku informace pravdě vzdálené a neuvěřitelně naivní. Hromádkovi se dostalo široké publicity. Měl kázání, dvě přednášky u presbitariánů a mluvil na universitě McGill, kam přišel i děkan theologické fakulty. Nebylo možné ihned reagovat na jeho přítomnost, šlo o pozvaného hosta a k tomu kněze a v takovém případě zdejší veřejné mínění je hodně citlivé. Proto patrně náš obšírný článek, obsahující věrný portrét Hromádkův, redakce vlivné Gazette pozdržela, ale nikoli ke škodě věci. Prohlášení Čs. národního sdružení bylo o- tištěno v plné šíři a mělo velmi příznivý ohlas v naší i anglické veřejnosti. Váš vk, Montreal SVOBODNÉ VOLBY -PO KOMUNISTICKU Nový šéf polských komunistů Gomul- ka prohlásil, že v polovině prosince budou v Polsku provedeny — svobodné volby a krvavý režim maďarský, moskevskými tanky nastolený, oznamuje světu, že také v Maďarsku, až si kati trochu odpočinou — budou “svobodné volby”. Vznikne totiž obrozená Národní fronta a z kouře lidských jatek se vynoří Plojharové, Fierlingeři a Neumanové jako představitelé “nekomunistických” stran. Naivní lidé zas budou obelháni a kožená svědomí si s úleČESKOSLOVENSKÉ NOVINY — měsíčník Pracovního sboru Rady svobodného Československa. Vedoucí a odpovědný redaktor F. Klátil — Redakce, administrace, adresa : Československé noviny, 31 East 72nd Street, Apt. 14 B - New York 21, N. Y. — Telefon LYceum 6-6621. Předplatné doL 3.00 ročně, jednotlivá čísla 25 c. — Universum Press Co., 355 Pearl Street, New York 7, N.Y. vou řeknou, že se aspoň “něco” stalo. Tím si svobodný svět zachrání veselé Vánoce a pokojné trávení. L. V olše, Londýn MAD'ARSKÁ tragedie a českÁ ZKUŠENOST Američan, který v den gtátniho svátku československého potkal protestní průvod, táhnoucí k budově sovětské misse, prohodil: “Kdepak Češi, ti jsou chytří, ti mají zkušenost s mezinárodními sliby a závazky”. Na tento výrok muže z ulice jsem si vzpoměl když jsem četl vážený Christian Science Monitor 12. listopadu. Paul Wohl v úvodníku vykládá, že maďarskou tragedii, mimo ovšem jiných faktorů způsobilo také to, že lehkomyslně spoléhali na účinnou pomoc světa a uvěřili povzbuzující propagandě. PPro nás je zajímavý poslední odstavec článku. Autor píše: “Češi, kteří pamatují Mnichov jsou tradičně skeptičtí k projevům přátelství a sympatií ze zahraničí. Horkokrevní Maďaři, kteří nemají tuto zkušenost a prozíravé vedení, byli zřejmě méně opatrní”. V. T. New York MATICE VYŠŠÍHO VZDĚLANÍ Vážení, v čísle 9 Československých novin měli jste stručnou zmínku o Matici vyššího vzdělání. Zpráva je neúplná. Matice byla založena v roce 1902 v Cedar Rapids Iowa panem J. W. Se- verou, aby podporovala vyšší vzdělání americké mládeže českého původu. Od té doby byly poskytnuty bezúročné půjčky 409 studentům. Tím, že po komunistickém puči v Československu do Spojených států přišlo mnoho universitních studentů, jsou půjčky povolovány ponejvíce jim, protože jak se zdá, američtí studenti československého původu mohou si studia financovat sami. Jsem členkou výkonného výboru od roku 1924 kdy byla Matice přeložena z Cedar Rapids do Chicaga a dvacet pět let jsem byla její tajemnicí. S pozdravem ]. B. Kosnerová, Hollywood, lil. [pageend20]