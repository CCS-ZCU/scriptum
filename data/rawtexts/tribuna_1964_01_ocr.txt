LIST ČESKOSLOVENSKÉHO ZAHRANIČNÍHO ÚSTAVU V EXILU ČÍSLO 1 1964 ROČNÍK XVI. OČ JDE ... ať jsou bez počtu! Tak jako Jakob patriarcha na smrtelné posteli své, žehnaje se s syny svými dával jim požehnáni; jako i Mojžíš odchá- zeje od lidu svého: tak i já, z úst jejich vezmouc slova, Tobě také, národe český, na rozžehnanou požehnání vyhla- šuji od Hospodina Boha Tvého, abys Ty přece byl a zůstával ratolestí rostoucí. Požehnání mé silnější při Tobě bud’ nad požehnání otců mých, až ke končinám pahrbků věčných. Živ buď, národe posvěcený, v Bohu; neumírej, muži Tvoji ať jsou bez počtu! — JAN AMOS KOMENSKÝ, Kšaft umírá- jící matky Jednoty Bratrské. Potomci národa, který byl kdysi jedním z nejmocněj- ších v Evropě, vymírají ve prospěch černošských kmenů v Africe. Takovéto prohlášení vzbudí podiv mezi nezasvěcenými a lítost mezi těmi, kdo milují český a slovenský národ. Mělo by pohnout svědomím dnešních československých vůdců, protože je na neštěstí pravdivé. Země koruny české před třicetiletou válkou měly asi čtyři milióny obyvatel. Na tehdejší dobu byl to neoby- čejně mocný stát. Opřen o přírodní bohatství — stříbro a zlato — a o píli českého lidu, dosáhl český stát pod obratným vedením svých státníků vedoucího postavení v Evropě. Postačí jen jmenovat Karla IV., vítězný boj hu- šitů proti ostatní Evropě a skutečnost, že Praha byla síd- lem císařským. Hrůzy třicetileté války zmenšily počet obyvatel české- ho státu v míře, kterou je dnes možno přirovnat jen k důsledkům atomické války. Palacký mluví o vyhubení dvou třetin obyvatelstva; podle některých pozdějších od- hadů ze čtyř miliónů obyvatel zbylo v českých zemích pouhých 800,000. Z této rány se český národ dosud ne- vzpamatoval a populační posice českého národa mezi ostatními evropskými státy zůstala slabá. Tato početní slabost byla hlavním důvodem toho, že jsme se nemohli vzepřít Mnichovu a neodvážili odporovat Sovětskému svazu. Je proto tím tragičtější, že Československo se nyní obje- vilo na třetím místě OD KONCE světové tabulky národ- ního růstu. (Viz Tribuna, čís. 2., 1963.) Je to nevyhnutel- ný výsledek záměrného úsilí komunistické strany o osla- bení rodiny. Rodina, malý, pevný a neovladatelný celek, je největší překážkou v komunistické převýchově člově- ka. V převýchově, která je mimochodem tak proti lidské přirozenosti, jako naučit vodu téct do kopce. Aby rozrušili rodinu, použili komunisté jako výmluvy socialistické výstavby. Výstavby nikoli Československa, které chátrá, nýbrž Číny, Kuby a Afriky. Ve jménu so- cialistické výstavby byly české a slovenské ženy donu- ceny opustit své rodiny a jít do práce. Komunistické plá- nování manipuluje hospodářství tak, aby mužův výdělek nestačil na krytí životních potřeb. A tak ženy se nemo- hou věnovat svému prvotnímu poslání, péči o rodinu. Stát jim k tomu dokonce přispívá zákonodárstvím o ‘ umělém přerušení těhotenství”, které přispívá ke zdra- votní i morální zkáze rodinného života. Ve jménu výstavby a propagace socialismu byla velká většina českých a slovenských žen zbavena možnosti ne- bc omezena v možnosti být matkami. Pozbyly rodinného štěstí pro investice v dálných zemích. Jejich oběti pro rudou Čínu posílily největšího dnešního soupeře sovět- ského komunismu a obrátily se v niveč. Totéž se může snadno stát na Kubě i jinde. Jejich oběti v černé Africe pomáhaji k vývoji zaostalých zemí, jehož prvým výsled- kem je značný vzrůst porodnosti. Není divu. V afrických zemích se žije lépe, žije se radostněji pod tamními feudál- nimi vládami — na úkor středoevropských kolonií Sovět- ského svazu. Z těch, kteří jsou takovými obětmi postiže- ni, je úděl českých a slovenských žen nejžalostnější: stát jim nabízí lékařské zákroky místo bytů, nábytku a po- travin. Růst československého národa je zastaven, aby byl umožněn růst afrických kmenů, pro něž slovo “di- vosi” je dosud nejvhodnějším popisem. ZE STUDENĚ VÁLKY Kudy kam? Nástupní řeč amerického presidenta Johnsona ukázala, jaký obrat prodělala zahraniční politika Spojených států za vedení jeho předchůdce presidenta Kennedyho. Byl to PRVNÍ oficielní projev amerického presidenta, ve kte- rém nebylo mezi cíli americké zahraniční politiky uve- děno osvobození porobených národů střední a východní Evropy od komunistické nadvlády. Americká zahraniční politika se tak aspoň navenek vzdala jednoho ze svých cílů, o které usilovala od r. 1948, právě v době, která se jeho uskutečnění zdála nejpříhodnější v důsledku selhání celé sovětské světové strategie posledních let. Tato strategie měla trojí cíl: nabýt nad Spojenými stá- ty převahu v raketových a jaderných zbraních; zvětšit náskok v meziplanetárním badání, a tak získat meziná- rodní prestyž; a politickou a hospodářskou pomocí si získat barevné národy. Mocenský přesun ve prospěch SSSR, kterého by takto bylo dosaženo, by byl upevněn změnami ve struktuře Spojených národů a zajištěn tak, aby už nemohl být zvrácen. A jakmile by se Spojené ná- rody ocitly jednou v situaci slabšího, nebyla by jim už dána příležitost se z ní dostat a světové vítězství komu- nismu bez války by bylo jen otázkou času. K dosažení této převahy vystupňoval Chruščov požadavky na sovět- ské hospodářství a hospodářství celého komunistického bloku až za míru snesitelnosti u vědomí, že poražený Západ by musel platit účet za tyto výdaje. Tyto plány se nepodařily ani v jednom bodě. Sovět- skému svazu se nepodařilo nabýt nad Spojenými státy vojenské převahy — naopak, U.S.A, svůj náskok v ato- mických zbraních ještě zvýšily. V meziplanetárním vý- zkumu se Spojeným státům podařilo sovětské úspěchy více méně vyrovnat, v některých směrech předstihnout. A spoléhat na přátelství a vděčnost barevných národů se ukázalo omylem. — Umístěním raketových základen na Kubě vrcholilo toto sovětské úsilí o získání mocenské převahy ve světě, a v tomto bodě se také celá jejich stra- tegie zhroutila. Sovětský svaz byl nucen z Kuby své atomické zbraně odstranit, a později přerušit i soutěž se Spojenými státy ve výzkumu meziplanetárního prostoru. Prohra na Kubě měla pro vládnoucí skupinu sovět- ských komunistů nelibé následky. Předně přepětí národ- ního hospodářství v SSSR a jeho satelitních státech se už nedalo zvládnout — nastala situace, kdy nebylo možno zajistit zásobování obyvatelstva ani nejnutnějšími život- nimi potřebami, a to v době, kdy jeho požadavky na spotřební statky stoupají. Za druhé zesílilo mezinárodní tribuna [pageend1]postavení komunistické Číny, která na neúspěch Chruščo- vovy politiky vůči Západu velmi škodolibě poukazuje. V této situaci měly Spojené státy na vybranou dvojí možnou politiku: buď přivodit další zostření sovětských nesnází a využít jich k zatlačení komunistické mocenské sféry, zejména na Kubě, případně v Berlíně; anebo So- větskému svazu v jeho nesnázích pomoci. Americká po- litika pod vedením presidenta Kennedyho zvolila cestu druhou, a president Johnson v ní pokračuje. Tato volba je odůvodňována následující teorií: Pokus zostřit a využít sovětské nesnáze by mohl do- nutit SSSR k použití atomických zbraní, protože Chruš- čov bojuje doslova o svůj život. I kdyby k atomické válce nedošlo, mohl by vnitřní a vnější neúspěch Chruščovovy politiky způsobit pád jeho směru v sovětské politice a jeho nahražení “stalinisty”, resp. stoupenci pro-čínského směru. Tím by se nejen obnovila jednota komunistického bloku, jejíž rozštěpení je největší politickou výhodou Zá- pádu, ale vedení tohoto bloku by připadlo Komunistické straně Číny, což by znamenalo komunistickou agresi po celém světě a nakonec nevyhnutelně světovou nukleární válku. Naproti tomu — pokračuje tato teorie — pečlivě odměřovaná podpora SSSR bude mít účinky opačné. Po- může zvednout životní úroveň jeho občanů, kteří pak budou žádat další její zvýšení, a tak bude Sovětský svaz nucen věnovat stále větší podíl svých hospodářských zdrojů výrobě spotřebních statků místo zbrojení, zahra- niční pomoci a meziplanetárnímu výzkumu. Vedle toho ruku v ruce se zvyšováním životní úrovně půjde nutně i uvolňování politické — kulturní výměna, možnosti cesto- vat do sovětského bloku a ze sovětského bloku, což všechno bude působit rozkladně na uzavřenou společnost, jakou komunistická společnost je. — Vědomí, že Spojené státy, jakkoliv v zásadě protikomunistické, nejsou v praktické politice oddány zničení všech forem komuni- stické vlády, prý povzbudí odstředivé síly ve středo- a východoevropských národech, a to právě v řadách ve- dění komunistických stran, protože pak komunisté v těch- to zemích nebudou odkázáni na Sovětský svaz z důvodů sebezáchovy; Spojené státy jejich odklonu od SSSR ne- využijí k tomu, aby pomohly vnitřním silám, které by komunistické vlády zničily. Tento vývoj pak prohloubí rozpory SSSR a Čínou, obrátí jejich energii proti sobě navzájem, bude udržovat komunistický svět ve vzájem- ných sporech a ve vření, a dá Západu možnosti dalšího jeho rozkládání. Sledování této politiky vyžaduje dvojího: na jedné stra- ně SSSR šetřit a mu hospodářsky pomáhat; na druhé straně tuto pomoc odměřovat tak, aby se Sovětský svaz ze svých potíží nedostal a nemohl zahájit znovu útočnou politiku. Tato teorie byla spojenci Spojených států od počátku přijata velmi kriticky. Na jedné straně Velká Britanie odmítla americký požadavek, aby hospodářská pomoc So- větskému svazu byla poskytována jen v míře, nezbytně nutné k tomu, aby jej udržela na mírové cestě. Angličané tvrdí, že sovětské hospodářství by se nezhroutilo tak jako tak a že možnost ovlivňovat sovětskou zahraniční politi- ku hospodářskými návnadami je jenom iluse amerického ministerstva zahraničí. Sovětská “mírumilovnost” je v očích Angličanů výsledkem americké vojenské převahy a sporu s Čínou, nikoliv hospodářských obtíží. Proto Angli- čané prosahují, aby Sovětskému svazu byly poskytnuty dlouhodobé úvěry a aby seznam t. zv. strategických stát- ků, které SSSR nesměji být dodávány, byl podstatně zmenšen. Další konflikt mezi americkou a anglickou po- litikou vyvolala snaha U.S.A, o udržení hospodářské bio- kády Kuby. Spojené státy se pokusily tvrdit, že uvolnění hospodářských styků se Sovětským svazem je odůvod- něné, protože v současné době je SSSR mocností nevý- bojnou, zatím co Kuba je státem agresivním. Toto odů- vodnění vyvolalo ve Velké Britanii přímo posměch; bylo velmi snadné poukázat na to, že americká hospodářská pomoc Sovětskému svazu zvyšuje sovětskou podporu Ku- bě, a britské dodávky Kubě pokračují přes americké protesty. Zcela jiným směrem šla kritika francouzsko-německá. Podle ní je pro Evropu Sovětský svaz nepřítelem silněj- ším, bližším a daleko nebezpečnějším než nevyvinutá, za- ostalá Čína, a proto je politika, která podporuje Sovět- ský svaz proti Číně, politikou pochybenou. Francie se rozhodla jít svou cestou a posílit Čínu, aby tak vyvážila posilu, kterou dle jejího názoru chybně dávají Spojené státy Sovětskému svazu. Francie a Německo a do znač- né míry i ostatní svobodné národy evropské by raději viděly úpadek sovětské než čínské moci. Nejtěžší rány však americké politické teorii zasazuje komunistická prakse. Vytvoření “lidové demokracie” v Zanzibaru, infiltrace Jižní Ameriky teroristy a zbraněmi z Kuby a americké potíže s Panamou jsou nejmarkant- nějšími důkazy, že označení SSSR za mocnost “nevýboj- nou” třeba brát s velkými výhradami. Sovětská politika tu má připravenu půdu celou řadou mylných kroků ame- rické politiky v minulosti, zejména jejím doktrinářským a umíněným antikolonialismem v Africe. V Africe bylo vytvořeno na desítky “států”, které rychle klesají dp předkoloniálního stavu kmenové rivality, barbarství a li- dožroutství. (Nejlepším příkladem je Kongo a nová “li- dová demokracie” v Zanzibaru, jejíž “ministr výchovy” na př. uveřejnil výzvu ke svému předchůdci, aby se dobrovolně dostavil k oběšení, jinak že jej po dopadení dá polít benzinem a vlastnoručně za živa zapálí.) Státy s takovýmito vládami pak zasedají ve Spojených náro- dech, a ovšem humanitní ideály Spojených národů jsou jim dosti vzdálené. Dvojí loket, kterým Spojené národy dosud měřily Evropě, hrozí teď i Spojeným státům. Ve sporu s Panamou, jejíž obvinění Spojených států z “agre- se” byla vyloženě nepravdivá, hrozilo Spojeným státům odsouzení ve Spojených národech s velkolepým ignorová- ním skutečnosti. Americká politika, jejímž předním cí- lem je podpora Spojených národů, se tudíž musela za- měřit na to, aby se otázka panamská do Spojených ná- rodů vůbec nedostala! Pozice Spojených států vůči Pa- namě je nadto podkopána stanoviskem, které Spojené státy zaujaly proti Velké Britanii a Francii ve věci Suez- ského průplavu za obdobné situace — jednostranného po- rušení mezinárodní smlouvy Egyptem. Téměř současně musely t. zv. koloniální mocnosti An- glie a Francie vyslat vojsko do celé řady afrických “stá- tů” na žádost jejich protikolonialistických domorodých vlád, proti kterým se vzbouřilo jejich vlastní vojsko, mi- lice, nebo policie, nebo odbory, kmeny, obyvatelstvo. Ko- lonialismus byl jistě systém, který zasloužil odstranění; ale současná situace, kdy opovrhovaní běloši musí africké státy vydržovat finančně a teď ještě udržovat vojenský- mi zásahy, kdy vzájemné vyvražďování afrických kmenů a rasových, náboženských a politických menšin je na den- ním pořádku, je zhoršením, ne zlepšením předchozího sta- vu. Při tom komunistická obstrukce a početní síla těchto “států” ve Spojených národech paralyzuje tento jediný orgán, který by mohl nápravu zjednat. Vypadá-li politika svobodného světa ve svém hledání a tápání ve vztazích zahraničních jako zmatená, jeho ho- spodářský růst a vnitřní stabilita je neustávajícím zdro- jem zvyšování jeho síly. V komunistickém bloku je tomu naopak. Sovětská politika s obvyklou pohotovostí a zruč- ností rozdmýchává každý konflikt ve světě a ztěžuje je» ho rozumné urovnání; ale vnitřní poměry komunistické- ho světa jsou obrazem beznaděje a bezradnosti. Sovět- ská mocenská sféra se váhavě rozkližuje a liberalisace shora jako rozpačité pokusy uchlácholit nevrlé a apatie- ké obyvatelstvo a udělat dobrý dojem na Západ se snaží sloučit neslučitelné: ústupky s udržením veškeré moci v rukou komunistických místních oligarchií. Nezbytnou [pageend2]součástí komunistického systému je jeho expanzivnost; když je znemožněna, dostává se do potíží. Jenom ty ko- munistické státy, které se nebojí atomického konfliktu, t. j. Čína a Kuba, pokračují v cílevědomé expansi v bia- hém vědomí, že Sovětský svaz nemůže dovolit Spojeným státům, aby je porazily, a že Spojené státy se o to ne- mohou pokusit, aniž by podkopaly celou svou zahraničně politickou koncepci. Na druhé straně se místním komu- nistickým stranám v Evropě v důsledku americké politi- ky otevírá nebývalá volnost jednání, protože sporem s Čínou a nutností udržet přátelskou neutralitu Spojených států má Sovětský svaz do jisté míry svázány ruce. Jsme zřejmě v době přechodné, v níž se kladou základy pro přesuny sil v nastávajících letech, a v tomto rámci i roz- bodnutí malých národů mohou ovlivnit budoucnost vlastní a jiných. NAŠE VLAST Věrni zůstaneme. Po všech koutech světa, kde je jen skupinka Čechů a Slováků, vzpomíná se v březnu oslavou, projevem, po- vstáním narozenin posledního a největšího našeho národ- ního buditele, Tomáše G. Masaryka. Jen v jeho vlasti nelze číst jeho knihy, hlásat, rozebírat a rozvíjet jeho myšlenky. Mluví-li se o něm, tedy jen jako o politikovi; zamlčuje se, že v době, kdy se stal československým pře- sidentem, měl už za sebou téměř půl století účasti na našem životě jako filosof a národní myšlenkový vůdce. V době národního rozletu přiměl Masaryk svůj národ, aby se zamyslel nad otázkou, kterou si nepoložil žádný jiný národ: má naše usilování o národní samostatnost nějaké všeobecné, vyšší oprávnění než pouhý pud sebe- záchovy ? A aby mohl odpovědět tuto otázku, rozvinul před naší kypící a bouřlivě rostoucí veřejností koncem minulého století svou filosofii světa a člověčenstva. Za- vrhoval názor, že vesmír je shlukem náhod a výslednicí slepých sil. Vesmír pro něho je obdivuhodným dílem sebe si vědomé svrchované inteligence a byl stvořen podle určitého plánu a za určitým cílem. Lidstvo má v tomto plánu svou zcela zvláštní úlohu, protože lidský duch ne- umírá s tělem, nýbrž trvá věčně. Na uznání nesmrtelnosti lidské duše a na dobrovolné spolupráci člověka s Prozře- telností na uskutečňování jejího vesmírného plánu stojí celá Masarykova soustava mravnosti. “Věčné věčnému nemůže být lhostejné,” praví o poměru člověka k člověku. A v Hovorech s T. G. Masarykem tlumočí Karel Čapek Masarykovu zásadu: protože svou duší je člověk věčný, každý okamžik jeho života je součástí této věčnosti. “Věčný život” nezačíná až po smrti — jeho začátek žije- me už zde na zemi, a proto každý náš čin, každá naše myšlenka musí obrážet toto vědomí a před věčností ob- stát. Masaryk zásadně zdůrazňoval potřebu drobné, všed- ní práce. Vždy se najde mnoho lidí, kteří sní, že udělají něco velkého pro vlast — ba i život by obětovali, ale při tom jim unikají příležitosti k drobným činům, kterých je stále potřeba, a nakonec pro samé čekání na něco velké- ho se nedostanou k tomu, aby udělali aspoň něco. Opodstatnění existence československého národa viděl Masaryk v tom, že tento národ má svou vlastní úlohu ve věčném plánu Prozřetelnosti, úlohu jedinečnou a jiným národem nezastupitelnou. Náš stát nám v roce 1918 ne- spadl do klína jen prací několika jednotlivců během I. světové války proti Rakousku-Uhersku; nebyl to jen od- por, ale hlavně kladná práce několika generací, která způsobila, že Čechoslováci dali něco celému lidstvu. To kladné “něco”, co jedině opravňuje náš národ k samo- statnému životu, je podle Masaryka humanitní ideál, vy- vozovaný z celých našich dějin a přejímaný národními buditeli. Náš národ má ukazovat světu vzor poměru jed- notlivce k jednotlivci, národa k národu. Ale Masaryk, realista, varuje: “Avšak humanita, jakožto láska k člo- věčenstvu v nejširším rozsahu, snadno se stává abstrakt- ní, láskou ve fantasii, ne ve skutečnosti. Láska musí být soustředěná. Milovat všechny stejně nelze. Vybíráme si a musíme si vybírat předměty své lásky. Musíme mít urči- tý cíl. A proto bližní, má-li být láska k němu praktickou, účinnou, je nám nejbližší. A nejbližší každému je matka, otec, bratr, sestra, žena, děti.” Cílem národního úsilí podle Masaryka musí být: poznávat stále dokonaleji zá- měry Prozřetelnosti a jednat v souladu s tímto pozná- ním. V tomto smyslu chápal a hodnotil naše dějiny: je- jich vrchol viděl v dobách, směrech a postavách, které tak jednaly; úpadek tam, kde se národ tomuto svému poslání odcizil. Na svém životě si cenil nikoliv vysokých poct, jichž dosáhl, ale důslednost svého jednání. Sám říká: “Mám-li říci, v čem se můj osobní život vyvrcholil, tedy ne v tom, že jsem se stal presidentem. Má osobní satisfakce, smím- li to tak nazvat, je hlubší: že jsem ani jako hlava státu nic podstatného nevyškrtl z toho, več jsem věřil a co jsem miloval jako chudý člověk, jako učitel mládeže, jako ne- pohodlný kritik, jako reformní politik; že stoje v moci, nenacházím pro sebe ani žádného jiného mravního záko- na ani jiného vztahu k bližním, k národům a k světu, než jaké mne řídily před tím. Smím říci, že se mi potvrzuje a naplňuje vše, več jsem věříval, takže jsem nemusel změnit nic na své víře v humanitu a demokracii, na svém hledání pravdy, ani na nejvyšším mravním a nábožen- ském příkazu lásky k člověku. Není to osobité uspoko- jení z toho, že jsem po celý svůj život, tak podivně a složitě utvářený, zůstal sám sebou; důležitější je, že v tolika zkouškách zůstaly a ověřily se ty lidské a obecné ideály, které jsem vyznával.” Takový je odkaz, kterým Masaryk završil naše národ- ní obrození. O LEPŠÍ ZÍTŘEK Odbourávat* překážky svobodě« Vzhledem k možnosti nových jednání Spojených států se Sovětským svazem tlumočila Československá národní rada americká státnímu taiemniku Ruskovi své názory memorandem o zásadách, které mají být zachovávány, a o cílech, jichž má být dosaženo. Zásady jednání se Sovětským svazem mají být: 1. Postavení Spojených států jako obránce demokracie a zastánce práv porobených národů v očích lidu za Že- leznou oponou nesmí být narušeno. 2. Činí-li Spojené státy v zájmu míru Sovětskému svazu ústupky, má to být pravdivě a otevřeně řečeno, aby Sovětský svaz tuto politiku nemohl překrucovat. 3. Veškerá jednání musí být postavena na zásadě reci- procity — t. j. za ústupky s naší strany musí být do- saženo stejných ústupků sovětských, ne pouze úznání práv, která nám stejně patří. Cílem politiky Spojených států vůči Československu musí být svobodné volby a plné obnovení základních práv občanských. Není-li možné dosáhnout toho ihned, je třeba během vyjednávání prosazovat cíle dílčí: HUMANITNÍ CÍLE. 1. Propuštění a rehabilitace všech (nejen komunistických) politických vězňů. 2. Svoboda náboženských vyznání a připuštění meziná- rodních církví a náboženských organisací. 3. Svoboda pohybu včetně práva čs. občanů k cestování do zahraničí a práva amerických občanů na cestování do Československa, a práva čs. občanů k emigraci. [pageend3]KULTURNÍ CÍLE. 1. Zastavit rušení zahraničního rozhlasu. 2. Zrušit nařízení a opatření, která znemožňují, aby čs. občan dostával zahraniční knihy a časopisy. 3. Připustit zahraniční výstavy, zejména ze Západu, bez dosavadních omezení. 4. Nebránit čs. občanům ve studiu v zahraničí. 5. Zrušit opatření, omezující svobodné dopisování se za- hraničím. 6. Připustit do Československa všechny naše známky včetně známky Masarykovy. HOSPODÁŘSKÉ CÍLE. 1. Odstranit clo na dárkové balíčky. 2. Vyměňovat čs. občanům dolary za koruny ve spra- vedlivém a skutečnosti odpovídajícím poměrům. 3. Nahradit škody, které utrpěli dnešní američtí občané činy komunistické vlády. Dopis čtenáře. Prosím Vás, vážená redakce, abyste otiskli můj dopis. Chtěl bych poslat touto cestou upřímný pozdrav domů, a přál bych si, aby se jim zdál být aspoň hřejivý. . . Drazí naši! Odešel jsem z Československa studovat ještě před ro- kem 1948. Komunismus znám jen z universitních předná- šek, z četby, ze svědectví uprchlíků, kteří prošli Jáchy- movem a kteří byli týráni v Leopoldově a na Mírově. Pak jsem jej viděl usilovat o “revoluci” v některých ze- mích západní Evropy, Afriky i přední Asie. Hodně jsem o něm četl — i z dopisů svého otce a bratra po jejich návratu z kriminálu — a snažím se porozumět dnešnímu vývoji a boji o moc ve světě. Ve svobodných zemích máme přístup k objektivním in- formacím o tom, jak Váš denní upracovaný a uschůzo- váný život není lehký, jak dusivá je Vaše nesvoboda a jak nenávistná je prohnanost mocivládců “nové třídy”, která drtí, odstrkuje a šikanuje i nejpovolanějšího cha- rakterního odborníka a jeho rodinu jen proto, že je pro komunistickou partaj nespolehlivý. Přesto však se umí- me jen stěží vžít do Vaší kůže, protože v komunistickém režimu nežijeme. Víme však, že svou tíživou atmosférou je celá dnešní situace našich zemí kritičtější, než tomu bylo za poslední války a nacistické okupace, poněvadž se tehdy okupant nemohl odvážit schovávat se za “vůli li- du”, za “nadšené zástupy pracujících” a za nízce servil- ního presidenta z “našeho pracujícího lidu”. V posledním čísle “Tribuny”, které se mi dostalo do rukou, četl jsem se zájmem všechny praktické rady, kte- ré Vám jsou dávány v tomto časopise Československého zahraničního ústavu v exilu jako návod k uchování si naděje na znovunabytí všech osobních svobod, k prolo- mení umělé izolace, k neodvislému jednání a k hledání cest k postupnému omezování monopolistické moci stra- nického aparátu, tak aby Vaše zítřky mohly být lepší než jsou Vaše nejisté dnešky. Všechny ty rady jsou rozumné, dobře míněné a snad i za dnešních poměrů v některých krajích ČSSR dokonce proveditelné. Osobně mne však na nich zaujalo to dovo- lávání se “precedentů” v Polsku, v Maďarsku a dokonce i v členstvu KSSS. Nevím, do jaké míry se uskutečnilo tajné hlasování o stranických otázkách v KSSS. Nevím také, z jakých vni- tropolitických důvodů došlo v Sovětském svazu k zave- dění tajných voleb stranických funkcionářů — došlo-li k nim vůbec. Jedno však vím jistě. V Polsku i v Maďar- sku — a před tím v Jugoslávii — si vynutil větší svo- body na komunistických režimech LID, naprostá většina národa, lid jako celek, národ jako dobře stmelená rodina. A chcete־li, naši drazí národní bratři, pak nad tim po- krčte třeba jen ramenem, divte se tomu či nedivte, berte to za můj osobní názor či jeden z možných "důvodů”, ale faktem je, že jak Poláci, tak i Maďaři — a podle někte- rých náznaků je tomu tak nyní i na sesterském Sloven- sku — lidé čerpali svou vnitřní sílu k společnému moc- nému odporu proti komunistické totalitě v pevné víře v křesťanského Boha. Víme na příklad o této události: Polský primas a kar- dinál Štěpán Wyszynski měl v září ve varšavském ko- stele sv. Jana Ev. řeč na rozloučenou před svým odjez- dem na druhé zasedání II. vatikánského sněmu. Nikdo o tom ve Varšavě nevěděl, že polský primas bude v kostele sv. Jana kázat, a přesto se věc roznesla hodinu před ká- záním po varšavských ulicích. Když vystupoval na kaza- telnu, bylo v kostele a před kostelem na pět tisíc lidí! A arcibiskup řekl těmto svým “náhodným” posluchačům to- to: “Nerad od Vás odjíždím, protože tentokrát chce režim využít mé nepřítomnosti, aby mohl zavřít z nejrůznějších důvodů několik kostelů a seminářů. Avšak nebojte se! Svobodu vyznání nám zaručuje naše státní ústava. Neu- stávejte ve veřejné modlitbě, choďte v neděli do kostela. I když je v jiné době Vaše nedělní nepřítomnost na boho- službě pochopitelně omluvitelná, nyní se Vaše hromadná přítomnost stává celonárodní manifestací! Všechny Vás z továren, ze škol a z úřadů vyhodit nemohou. Bez Vás ne- dokončí žádný plán ani nespraví chodníky. Ukážete-li jim, že si nedáte na víru v Boha sahat, že v naprosté většině Vám skutečně záleží na tom, abyste v neděli vy- konali svou křesťanskou povinnost, režimní lidé i dobře placená policie si dají dobrý pozor na to, aby zbytečně nezpěnili ve Vašich žilách Vaši polskou krev. Vždyť oni dobře vědí, že to byla právě tato tradiční víra v Boha, která nám Polákům uchovala národní svébytnost při všech nájezdech na naše východní i západní hranice. . . Má־li se zrodit v širokých vrstvách našeho vlastního národa “nová mravnost” a nová láska a nová odvaha k činu, pak snad bude v první řadě třeba této duchovní obrody ve víře v Boha, která jediná komunismus leká a zahání do beznaděje, protože je nezčeřitelným pramenem jistoty v osobní hodnotu každého člověka a zárukou svo- body ducha. Zdá-li se Vám snad, že tato řeč je příliš příkrá, jedno- stranně zaujatá a snad i příliš “nábožná”, pak si spolu prolistujme Masarykovy spisy, na něž se — aspoň v exi- lu — snad příliš rychle zapomíná, a k svému překvapení poznáme, že osud našeho národa závisí právě na hluboké a pokorné oddanosti křesťanskému Bohu. Až se k němu náš národ opět i veřejně vrátí, až budou opět děti ctít své rodiče proto, že se pravé rodinné štěstí ztotožňuje se 4. Božím přikázáním, vzejde pak brzy nad naší vlastí opět slunce svobody, bratrské lásky, národní soudržnosti a jednoty vůle k spravedlnosti pro všechny. —- Váš krajan —an. TRIBUNA, list Československého zahraničního ústavu v exilu. — Redakce: Postbus 8, Haren (Gr.) Holand- sko. Administrace: P. O. Box 934, Chicago 90, U. S. A. [pageend4]