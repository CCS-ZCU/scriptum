ZPRÁVY SPOLEČNOSTI PRO VĚDU A UMĚNÍ PŘI ČS. NÁRODNÍ RADĚ AMERICKÉ SVU Ročník I. Září 1959 Číslo 1. POUZE ZPRAVODAJ Z kušenosti s exilovými časopisy i organisacemi nutí k několika slovům, jimiž bychom chtěli vyprovodit tento tiskopis do světa: Společnost pro vědu a umění nechce vydávat časopis. Všechny další řádky (a také další čísla) nechtějí být ničím jiným, než kulturním zpravodajstvím. Redakce si je při tom vědoma, že první číslo je nutně netypické; jednak prodělává všechny nemoci novorozeněte, jednak bylo nutné zařadit do tohoto nového návštěvníka poštovních schránek členů SVU jakousi visit- ku, kterou by se představil: Proč a s jakými úmysly vznikla Společnost pro vědu a umění. Proč tak pozdě?, ptají se snad členové, kteří vědí, že SVU se ustavila formálně už 24. října 1958. Nuže proto, že žádná učená či kulturní společnost nemůže vznikat překotně, zejména nikoli taková, která si v poměrech zcela mimořádných vytkla za úkol soustředit umělce a vědce, rozváté rudou vichřicí po celém světě. SVU není nikým subvencována, a trvá to chvíli, než se z členských příspěvků sebere tolik, aby nedošel dech před vydáním druhého čísla. Máme ctižádost vycházet měsíčně a dodávat “Zprávy SVU” členům zdarma. Přípravný výbor si také uložil maximum skromnosti. Vykročit za víření bubnů a vytrubování fanfár, ale nikam nedojit — takových začátků jsme za deset let exilu viděli už věru dost. Dáváme přednost nehlučným nadějím, že drobnou a skromnou prací dorazíme k cíli. Jsme si ovšem vědomi toho, že SVU jako žádná organisace nemůže nic tvořit. Ani není schopna splnit vznešené poslání: nést pochodeň svobodné čs. kultury a jejích tradic. Společnost je složena z tvůrčích členů, z dělníků na vinici uměni a vědy, z nosičů této pochodně. SVU jako celek může jejich dílo pouze přivádět na svět s menšími porodními bolestmi a využívat jejich tvůrčích schopnosti pro dobro jména svobodného Československa. Vědě a uměni bylo usouzeno, aby se rodily nikoli na shromaždištích zástupů, ale ve čtyřech stěnách tvůrcovy pracovny. SVU může jen otevírat dveře těchto pracoven do svobodného světa. SVU může pouze pomáhat informacemi, opatřováním dokumentačního materiálu koordinaci a v neposlední řadě soutěžením regionálních středisek. “Zprávy SVU” si nepřejí být ničím víc, než co bylo řečeno. A navíc doufají, že se stanou živým pojít[pageend1]kem mezi členy a poutem, které bude od čísla k číslu pevněji svazovat čtenáře s národem doma a jeho duchovními tradicemi. I to je jedna z cest, jak připomínat našim mladým vědcům a umělcům, topícím se v moři cizího, třebas laskavého prostředí, jejich sounáležitost s Československem; a jejich povinnosti k národu, z jehož duchovních tradic čerpali nadání k vynikajícímu prospěchu na západních učilištích a z něhož čerpají znovu a znovu inspiraci ke své práci umělecké nebo vědecké. Ivan Herben SVU Ano, SVU je zkratka Společnosti pro vědu a umění. Budeme této zkratky užívat v dalších číslech “Zpráv SVU”, a to nikoli proto, že bychom propadli komunistické zkratkomanii. Jsme k tomu nuceni úsporností. Dokud nemůžeme vydávat tyto “Zprávy” aspoň o 12 stranách, musíme šetřit každou řádkou, ba každým slovem. Z téhož důvodu neuvádíme většinou u jmen akademické tituly a jiné hodnosti; ostatně v západním světě je tato prakse běžná. Kdo nemiluješ zkratky, pošli příspěvek na Tiskový fond SVU. CO DĚLÁME Prameny k čs. historii: Washingtonská pracovní skupina sbírá a katalogisuje nebo uskladňuje prameny k čs. historii let 1914 až 1948. Tedy k údobí čs. dějin, které je nejvíc falšováno: na jedné straně železné opony t. zv. sudetskými Němci, na druhé straně komunisty. Tyto prameny budou přístupny všem demokratickým historikům, pokud ovšem autor nebo dárce neuloží SVU zvláštní omezení. Péče o čs. školstvi v zahraničí: Přípravný výbor SVU se rozhodl vytvořit zvláštní sekci pro péči o čs. doplňovací školství v cizině. Přípravou této sekce byla pověřena paní Marie Provazníková, která jako mnohaletá profesorka a náčelnice ČOS je vybavena potřebnými zkušenostmi pedagogickými. Jako předsedkyně Sokolského pomocného výboru v Novém Yorku vydala v exilu již řadu publikací pro čs. děti a školy. Kdo má o ně zájem, obrať se na redakci “Zpráv SVU”. Sborník čs. vědy a umění: Pracovní skupina v Chicagu (oblastní jednatel dr. J. Čada) pracuje na myšlence vydat Sborník čs. vědy a umění. Podrobný návrh, který je předmětem studia, vypracoval dr. Jaroslav Tuzar. První skupina v Evropě: Naši členové a přátelé v západním Německu zahájili organisační práce a nábor členů pro založení první pracovní skupiny SVU v Evropě. Přípravy se konají v součinnosti se Sdružením čs. politických uprchlíků a se skupinou kolem revue “Archa”. Historie čs. krajanství v USA: Věrni programu SVU zahájili členové washingtonské skupiny sběr pramenů k dějinám čs. krajanského života, zejména pokud — 2 — [pageend2]NÁŠ ÚKOL VE STUDENÉ VÁLCE Václav Hlavatý Několikrát za posledních tři sta let jsme stáli s kloboukem v ruce před mocnými tohoto světa. Prosili jsme, ale také dávali, rozmnožujíce duchovní statky současného světa a dokazujíce tím, že duchovní rovnováha, jež je stejně důležitá jako biologická rovnováha, by byla porušena potlačením svobody i malého národa. Komenský klečel před Oxenstjer- nou a byl oslyšen. Současně však obohatil a ovlivnil duchovní svět svými průkopnickými methodami pedagogickými a svou vysokou morální hodnotou. V obou světových válkách měli naši osvoboditelé štěstí, že jejich prosby byly totožné s tužbami západních mocností. Rovněž v tomto období jsme nejen prosili, ale také dávali. Také nyní stojíme před mocnými tohoto světa s prosbou v očích, majíce na mysli prolitou krev mučedníků svobody. Také nyní je na nás, abychom nejen prosili, ale také dávali a positivní tvůrčí činností dokázali právo malého národa na svobodu. Naším nevyšším cílem je návrat svobody a lidské důstojnosti do země, z níž jsme vyšli. . . . Posláním Společnosti pro vědu a umění je vyhledávat živé síly mezi námi, ať již starousedlíků, či nově příchozích, síly, které jsou ochotny a schopny tyto povinnosti plnit. Musíme je nejen vyhledávat, ale také podporovat a v každém směru umožňovat jejich rozkvět, aniž si při tom budeme osvojovat jakékoli vedoucí postavení. Musíme a chceme sloužit, nikoli rozkazovat. S tohoto zorného úhlu je plnění našeho posláni důležitější, než jeho okamžitý úspěch. I kdyby se komunistům podařilo udržet panství nad Československem déle, než je vyměřena doba našich životů, i kdybychom vymřeli tak, jako vymřel exil Komenského, přece budeme nad nimi vítězem tak, jako zůstal vítězem Komenský! Plnit toto poslání je těžký úkol, který vyžaduje, abychom pracovali s veškerou vážností a odpovědností k osudu národů naší rodné země. Věřím, že po zmatcích prvních deseti let najdeme správnou cestu. Věřím, že budeme plnit toto poslání tak, aby každý z nás mohl v okamžiku posledního velkého zúčtování říci: “Dobře, jsem, Pane, hospodařil s hřivnou Svobody”. jde o krajanský přínos kulturní i hospodářský pro USA. První dílčí práce budou vydány mimio- grafovaně a jsou rozvrženy zatím na tři svazky podle měst: Washington, D. C.; Baltimore, Md.; Trenton, N. J. ALFRED FRENCH, Angličan, přednášející na universitě v Australii, vydal v Novém Yorku antologii z české poesie. Ve “Slavic and East European Journal” referoval o této antologii Emil Kovtun z kalifornské university v Berkeley. — 3 — [pageend3]CO DĚLÁME Kdo je kdo? — v čs. vědě a umění ve svobodném světě. Přípravou publikace s tímto názvem pověřil přípravný výbor komisi odborníků, která sbírká biografický a bibliografický materiál. Publikace má vyjít v anglickém jazyce. Komise odborníků již předložila . gen. tajemníkovi hrubý rozpočet na vydání této potřebné pomůcky. Pracovní skupina Nový York: Na podzimní údobí připravuje oblastní jednatel pro nový York schůzku novoyorských členů SVU. Na této informativní schůzce, svolané v dohodě s novoyor- skými členy Přípravného výboru, bude založena pracovní skupina pro Nový York. Stane se tak, jakmile bude v této oblasti aspoň zhruba skončen nábor členů. Služba SVU členům: Generálnímu tajemníkovi SVU docházejí žádosti od universit, kolejí i od soukromníků o potvrzení studia, absolvovaného v ČSR a o jeho evaluaci podle měřítek, obvyklých na svobodných učilištích. Bylo rozhodnuto vydávat tato potvrzení pouze členům SVU, neboť prošetřování uvedených skutečností je zpravidla velmi obtížné a zdlouhavé; zabírá příliš mnoho času dobrovolných pracovníků. Proto může SVU poskytovat tuto službu pouze svým členům. Členské příspěvky mimo USA a Ka- du: Příspěvky ve všech zemích mimo USA a Kanadu budou určeny v dohodě se členy podle místních poměrů a v místní měně. Příspěvky budou složit pouze k úhradě výloh té pracovní skupiny, která je v oné zemi ustavena. To znamená, že do ústředí SVU se z těchto příspěvků nebude nic odvádět. ODCHOD GENERÁLNÍHO TAJEMNÍKA členové přípravného výboru s politováním vzali na vědomost sdělení generálního tajemníka dr. Jaroslava Němce, že v nejbližší době bude resignovat na svou funkci, a to z důvodů existenčních i pracovních. Dr. Němec má úvazek k vědecké práci, kterou musí do stanoveného termínu dokončit — v čemž mu ovšem bránilo svědomité vykonávání funkce generálního tajemníka; náleží totiž mezi ten vzácný druh lidí, kteří nepřijímají funkci pro čest, ale proto, aby jí poctivě a horlivě vykonávali, členové Přípravného výboru na schůzce v Novém Yorku nabídli dr. Němcovi, aby si vzal z této své funkce jen jednoroční dovolenou, ale nakonec se musili dát přesvědčit jeho argumenty, že by nebylo loyální k jeho nástupci, aby přijímal práci generálního tajemníka jen jako dočasný zástupce — i když všechny funkce jsou dočasné vzhledem k dočasnosti Přípravného výboru, který doufá svolat na počátek roku řádnou ustavující valnou schůzi, aby zvolila definitivní výbor a definitivního generálního tajemníka. Odchod dr. Jaroslava Němce je pro SVU vskutku bolestný. Nejen pro jeho vzácné kvality organisační, a pro jeho příkladnou píli i oddanost dílu, ale také proto, že dr. Němec byl jedním z hlavních iniciátorů — 4 — [pageend4]BOJ O DUŠÍ ČLOVĚKA SPOLEČNOST PRO VĚDU A UMĚNÍ vznikla v desátém roce exilu z lítosti nad neutěšenými okolnostmi, kterými doma trpí česká a slovenská kultura. V Československu komunistický režim překáží sterým způsobem vědeckému a uměleckému rozvoji a v mnohých odvětvích kulturního života přímo ničí bohatství tisícileté tradice. V Americe a jinde ve svobodném světě je pak kulturní snažení české a slovenské menšiny brzděno cizím prostředím, odnárodňovacím procesem a nedostatkem nových přistěhovalců. A zejména je ovšem brzděno smutným stavem národní kultury doma, kde je přirozený střed našeho kulturního života. Světové politické poměry, definované položením Československa za železnou oponu a strachem, vyvolaným hrozbou zániku světové civilisace atomovou válkou, nedávají naději na osvobození prostředky politickými a mocenskými. Proto dynamický boj ideologický, boj, vedený na kulturním poli, boj o duši člověka, má dnes větší důležitost než kdy dříve. A je-li takový boj novinkou národům velkým a mocným, není ničím novým nám, Čechům a Slovákům. Je to tradiční způsob našeho zápasu, kterého jsme od staletí užívali k svému přežití. Je-li v těchto slovech obsažena celá idea Společnosti pro vědu a umění, pak její přičlenění — jako samosprávné složky — k československé národní radě americké je dáno okolností, že krajanská Amerika dávno již sama cítila potřebu organisovanější práce ve prospěch české a slovenské kultury a řeči, v čemž byla před nedávném utvrzena závažnými prohlášeními vedoucích amerických politiků, podle kterých oživení krajanského života je nej- lepší protiváhou neplodnému konformismu a v zájmu Spojených států amerických jako celku. Společnost pro vědu a umění nehledá hluk veřejnosti, ani nesleduje politické cíle. Jejím hlavním úkolem bude podporovat a koordinovat činnost jednotlivých vědců a umělců a připravovat vhodnou půdu pro plody jejich práce. Společnost pro vědu a umění bude pro svou činnost potřebovat rady, pomoci, spolupráci všech těch, kteří jako ona jsou přesvědčeni, že národy žijí a umírají se svou kulturou a že proto je společnou odpovědností všech přátel Československa usilovat o to, aby hřivny křesťanské a národní tradice nezůstaly v nás zakopány. Považujeme za jisté, že mravní a kulturní vzestup musí předcházet našemu osvobození politickému. (Z programového prohlášení SVU) SVU a od prvopočátku stál u kolébky této organisace. Předseda profesor Hlavatý poděkoval dr. Němcovi za vykonanou práci a s radostí vzal na vědomost, že dr. Němec zůstane aktivním členem Washingtonské pracovní skupiny SVU, a pokud mu to pracovní úvazek dovolí, účastní se radou i prácí všech dalších podniků SVU. — 5 — [pageend5]TVŮRČÍ ČINNOST EXILU. Tiskový referent se podjal nevděčného úkolu. Chce se pokusit o zpravodajství: Co kdo vydal nebo k vydáni připravil. Může ovšem referovat jen o tom, o čem ví. Bude- li některý z vědců či umělců dotčen, že zatím nebyla jeho práce v této rubrice zaznamenána, ať hledá pro tiskového referenta polehčující okolnost v tom, že není vševěd. Pisatel naopak prosí každého z členů SVU, aby přímo jemu nebo generálnímu sekretáři oznamoval stručně vše, co by si přál, aby bylo o jeho práci známo exilové veřejnosti. Každé začátky jsou nesnadné a každé první číslo časopisu je nedokonalé. Nezbývá, než prosit čtenáře i ty, kdo se cítí být opomenuti, za poshovění. VLADISLAV BRDLÍK, někdejší profesor zemědělské ekonomiky a zemědělské správovědy na Vysoké škole zemědělské a ministr zemědělství, dožil se 26. července 1959 osmdesáti let. Dr. Brdlík žije na odpočinku ve Phoenix, Arizona. Všechen český demokratický tisk v Americe přinesl k tomuto dni článek z pera dr. Jaroslava Němce, generálního tajemníka SVU. Také my předsedovi programové komise SVU srdečně blahopřejeme. JOSEF KORBEL, profesor politických věd v Denveru, Colorado, vydá tento podzim nákladem Princeton University Press objemnou studii, které dal název: The Communist Subversion of Czechoslovakia. Podtitul knihy pak zní: Neúspěch koexistence. Kniha zahrnuje čs. historii od roku 1938 do roku 1948. Na VŠEM ČLENŮM. Tiskový referent a redaktor “Zpráv SVU” má ctižádost, aby členové SVU dostávali co měsíc nejúplnější kulturní zprávy. Aby toto předsevzetí mohl plnit, potřebuje nutně SPOLUPRÁCI všech členů. Proto je prosí, aby mu zasílali zprávy o své činnosti publikační, přednáškové, umělecké atd. Stačí telegrafický sloh na korespondečním lístku. Upozorňujte laskavě také na vše, co se vyskytne o československých vědeckých či uměleckých pracovnících v tisku místním nebo v tisku odborném. Stačí poslat výstřižek. Zprávy laskavě adresujte: IVAN HERBEN 36-25 — 37th Street LONG ISLAND CITY 1, N. Y. obálce knihy je otištěn neobyčejně uznalý posudek, který napsal profesor Phillipe Moseley. Dr. Korbel se nyní vrátil ke starší práci. Je to studie o německé a sovětské politice vůči Polsku v letech 1920 až 1933. Na základě archivů ukořistěných americkou armádou v nacistickém Německu, ukazuje mimo jiné autor na to, jak Lenin a Stalin tajně pracovali s německými mili- taristy proti Polsku. Západnímu čtenáři má být tímto dílem ukázán osud menšího nebo malého národa, žijícího mezi Německem a Ruskem. IVO DUCHÁČEK, profesor politických věd na City College v Novém Yorku dokončil či dokončuje dva politické spisy. První je učebnice politických věd o šesti stech stranách, kterou od dr. Ducháčka objednalo jedno z nejrenomovaněj— 6 — [pageend6]ších vědeckých nakladatelství v Novém Yorku. Dílo ponese název: Spory a spolupráce mezi národy. Kromě toho v Pittsburgu vydá dr. Ducháček studii o Československu. Zatím co jeho první politická kniha, vydaná před lety nákladem Yale University Press, analysovala příčiny komunistického puče, jeho nová práce hledá vysvětlení pro skutečnost, proč dr. Ducháček musel svou knihu nazvat: “Československo — mlčelivý satelit” s podtitulem: “Deset let, která neotřásla světem”. Ivo Ducháček tu sebral maximum důvodů, proč se nedělo a neděje v Československu něco podobného jako v Maďarsku, v Polsku atd. VÁCLAV BENEŠ, profesor politických věd na Indiana University v Bloomington, pracuje rovněž na velké studii o Československu. Vrátil se nedávno z Londýna, kde studoval v archivech a knihovnách, když dokončil studium pramenů ve Spojených státech. Předmětem jeho studie je osvobozovací program protinacistického podzemí doma, program londýnské vlády i plány komunistických emigrantů v Moskvě — a co z toho vzniklo mezi rokem 1945 až 1948. JOSEF MARTÍNEK, nestor českých novinářů ve svobodném světě, autor hesla o svobodných volbách v Československu a v neposlední řadě americký básník, zaznamenal nové básnické úspěchy. Není jistě běžné, aby se přistěhovalec ve zralém věku stal básníkem země, která se mu stala novou vlasti. Tím pozoruhodnější je úspěch Josefa Martínka, jemuž na př. New York Herald Tribune otiskla již po sed- ČLENSKÉ PŘÍSPĚVKY Pokladník SVU se zármutkem zjišťuje, že někteří členové dosud nesplnili svou členskou povinnost za letošní rok; Členský příspěvek byl stanoven tak nízký, (dva dolary), že pro nikoho neznamená újmu. Pro členy Přípravného výboru a funkcionáře nevčasné placení příspěvku však znamená, že musí všechny svoje hotové výlohy (jako poštovné) hradit ze svého, aby nezatěžovali pokladnu SVU. Žádáme proto všechny členy, kteří tak dosud neučinili, aby zaslali příspěvek na adresu: OLDŘICH ČERNÝ 2029 Park Road, N. W. WASHINGTON 10, D. C. Šek laskavě vyplňte: Society for Arts and Science. mé báseň, a to jako ukázku nej- lepší básnické tvorby v USA. V posledních měsících pak otiskl Martínkovy básně poetický sborník “Nomad” (Kalifornie), dále “Wisconsin Poetry Magazine” a sborník “Flame” (Texas). Ve sborníku “Flame” se stal Martínek již stálým autorem. Báseň “Coastlines Receding”, otištěná v “Compass Review” v St. Louis bude pojata do “Best Stories and Articles Magazine” v Bloomington, (Indiana.) Další ukázky Martínkovy básnické tvorby vyjdou v magazínech “Epos” (Florida), “Whet- stane”, (Penna) a “Quicksilver” (Texas). FERDINAND PEROUTKA vydal anglicky v nakladatelství Voyages Press v Novém Yorku knihu: “Democratic Manifesto”. Předmluvu napsal profesor Adolf A. Berle, Jr. — 7 — [pageend7]z Columbijské university. Charak- terisuje Peroutkovu práci i důvod, proč byla napsána, slovy: “Demokracie dvacátého století se nemůže vyjádřit jednoduchou formulkou jako komunismus. Není to mo- nomanie, je to citlivý systém, který nabízí každému muži a každé ženě největší možnost, aby se svobodně vyvinuli. To ovšem vyžaduje více času a přesvědčování, stejně jako více činů. Jak Peroutka poznamenává, zapálit knihovnu, trvá chvíli, ale vybudovat knihovnu trvá léta. Zastřelit, okupovat, zničit, deportovat, vyhnat do exilu, to je snadné a rychlé. Avšak vychovávat, napomáhat k vývoji i rozřešit problémy — to může trvat celý život.” Na jiném místě najdeme vysvětlení titulu knihy: má být demokratickým protějškem i vyvrácením Komunistického manifestu. Kniha vychází také v překladu francouzském, německém a polském. O českém vydání se jedná. Francouzský překlad pořídil Jiří Pistorius se svou ženou. Anglický překlad Pavel Sivák. RUDOLF ŠTURM, profesor moderních literatur a jazykozpytu na koleji v Saratoga Springs, N. Y,, pracuje již několik let na soupisu knih v angličtině, týkajících se Československa. Dílo se jmenuje Czechoslovak Bibliography 1918-1958. Bude obsahovat vyčerpávající seznam bohemik a slovakian, a to krásné literatury, vědeckých publikací, divadelních her, filmů, doktorských disertací, psaných anglicky a vydaných či provedených kdekoli ve světě. Každé dílo bude uvedeno obvyklými knihopisnými údaji, krátkou charakteristikou spisovatele a stručným popisem díla samotného. V knihopise budou zachyceny anglické preklady českých a slovenských knih a spisy autorů, Čechoslováků, pokud byly psány přímo anglicky. Podle odhadu bude do tohoto soupisu zařaděno asi jeden tisíc pět set výtisků. Povahu tohoto díla, které je jistě velmi potřebné, možno vystihnout větou: Co dalo Československo anglosaskému světu. SKLIZEŇ SVOBODNÉ TVORBY Upozorňujeme své členy, že Robert Vlach má na skladě dosud sérii “Sklizně svobodné tvorby” na rok 1958. Je to těchto deset knih: Otakar Odložilík: Obrázky z dvou světů. Petr Den: Evropan na Manhattanu. Alfa: Mrtví chodí po světě. Zdeněk Němeček: Bloudění v exilu. Milovan Džilas: Nová třída. První a Druhý Sborník Sklizně svobodné tvorby. Mosaika Amelie Posse. Robert Vlach: Princezna (verše) a Veselé pohádky o psu Maďulovi. Doporučujeme členům, aby si tuto sérii objednali. Zašlete jedenáct dolarů buď přímo na Robert Vlach, c/o University of Oklahoma - Dept, of Modern Languages Norman, Oklahoma, nebo na adresu redaktora “Zpráv SVU”. News of SVU. Proprietor and Publisher: Society for Arts and Science. Editor: Ivan Herben, 36-25 — 37th Street, Long Island City, 1, N. Y. Printed by: “Slovensky Sokol”, 283 Oak Street, Perth Amboy, N. J. — 8 — [pageend8]