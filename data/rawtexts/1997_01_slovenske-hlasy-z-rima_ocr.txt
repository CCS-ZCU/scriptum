Slovenské hlasy z Ríma ČASOPIS SLOVENSKÝCH KATOLÍKOV 1997 ročník 46 2 Štefan Vrablec: NADVÄZUJÚC NA ROK 867 3 JUBILEJNÝ ROK 2000 6 Kard. Giacomo Biffi: DESATORO V ŽIVOTE MODERNÉHO ČLOVEKA 9 Ján Pavol II.: KŇAZSTVO: DAR A TAJOMSTVO 10 MUČENÍK NAŠICH ČIAS O KŇAZSTVE 11 Albert Vanhoye, SJ: BIBLICKY O KŇAZSTVE 15 NÁŠ PRIATEĽ SA DOŽIL SEDEMDESIATKY 16 ® Antonio Buoncristiani: POZDRAV MONS. JOZEFOVI MEDOVÉMU 18 Anton Solčiansky: PÁTER WERENFRIED VAN STRAATEN 21 SVÄTÝ OTEC USTANOVIL SVETOVÝ DEŇ ZASVÄTENÉHO ŽIVOTA 23 Rudolf Blatnický, SDB: PREHĽAD PRÁC SLOVENSKÉHO VEDCA SVETOVÉHO FORMÁTU (tretia časť) 31 RUŽENEC PATRI AJ DO NAŠICH RÚK - IV. 32 Jozef Markuš: SYMBOLY I SKUTKY 34 Mária Jenčová: PATETICKÁ PIESEŇ O SLOVENSKU 35 SVÄTÝ OTEC POVEDAL SLOVÁKOM 36 Adalbert Zeman, SDB: PRÍDEŠ AJ TY DO PARÍŽA? 37 Jozef Rajčák: BRAT ALOJZ MÁRIA CHMEĽ 38 UNIVERZITA KONŠTANTÍNA-FILOZOFA 38 Kamil Tomko: VELIKÁN XIX. STOROČIA - DR. ŠTEFAN MOYSES 38 Augustín Visco: EŠTE RAZ O DEJINÁCH SLOVENSKA A SLOVÁKOV 39 MAJSTER LADISLAV PUDÍŠ SPOMÍNA 41 Jozef Krištof: JE DOBRE SPOMENÚŤ, ŽE... - III. 44 Francesco Gligora - Biagia Catanzaro: PÁPEŽI V DEJINÁCH CIRKVI 46 Z KRONIKY ÚSTAVU 48 ČO SVÄTÝ OTEC PODČIARKUJE Spedizione in abbonamento postale ISSN 0394-8978 1 [pageend1]Priravujeme sa na jubilejný rok 2000, Mnohí obracajú zrak na Rím, kam istotne povedú ich kroky. Sú ľudia, ktorí si už zabezpečili ubytovanie vo Večnom meste. V Rímskej diecéze sa začala duchovná príprava: konajú sa celomestské misie. Misionármi sú nielen kňazi, ale aj dvanasť tisíc laikov a dva tisíc rehoľných sestier. Do každej rodiny sa dostane Evanjelium podľa svätého Marka. Pripravuje sa veľa nových ubytovní, pripravujú sa nové cesty. Priečelie svätopeterskej baziliky bude vynovené... Aj na Slovensku badať pohyb v úsilí o duchovnú obnovu. Pekne pripravený mesačník Veľké jubileum pomáha charakterizovať toto duchovné snaženie. A tešíme sa, že vo vianočnej noci roku dvetisíc budeme môcť radostne a vo veľkom počte a s obnovenou vierou pozdravovať Krista, modlitbovým zvolaním, ktorého slová nám už vložil do úst Svätý Otec v Levoči r. 1995: «Buď pozdravený, Ježišu, Syn Panny Márie!» Táto naša pozornosť obrátená na rok 2000, by mohla nadväzovať na rok 867. Vtedy nebol Svätý rok. Ale vtedy naši vierozvestovia a prví veriaci z našich krajov putovali prvý raz do Ríma: prišli dosvedčiť svoju pravovernosť a dať vysvätiť za kňazov prvých kandidátov z cyrilometod- skej školy. Teda nadväzujme v svojich snahách v týchto troch rokoch prípravy na rok 867. Už 1130 rokov je tomu, čo začali slovenské srdcia tiahnuť k Rímu. My sa chceme napojiť na túto nepretržitú reťaz poslušnosti tomu, ktorý nás má utvrdzovať vo viere v Ježiša Krista, jediného a potrebného Spasiteľa sveta. Nadväzujme na rok 867 aj vo veci formácie kňazov. Svätí vierozvestovia Cyril a Metod priviedli so sebou skupinu kandidátov na kňazstvo z našej starej vlasti do Ríma. Dnes sa nachádza v Ríme Slovenský ústav sv. Cyrila a Metoda, v ktorom sa pripravujú slovenskí kňazi na špeciálnu službu Cirkvi na Slovensku. Tento Ústav je nateraz diecézneho práva a spadá pod jurisdikciu diecézy Porto-Santa Rufína. Je zaujímavé, že práve biskup tejto diecézy - Formozus, vysvätil za kňazov tých žiakov, ktorých sv. Cyril a Metod priviedli so sebou do Ríma. Možno v tom vidieť akési prorocké gesto. Myslím, že teraz je čas, aby sa tento Ústav stal aj Pápežským kolégiom pre kňazov, ktorých nástupcovia svätého Cyrila a Metoda — naši Otcovia biskupi — posielajú na vyššie štúdiá do Ríma. Bolo by to naozaj krásne, keby roku 1997, keď slovenskí Otcovia biskupi prídu do Ríma na vizitu «ad limina apostolorum» mohli dostať do rúk Slovenské pápežské kolégium sv. Cyrila a Metoda v Ríme ako jedno z odporúčaní: pokračovať v tradícii, ktorú začali naši svätí vierozvestovia! 2 NADVÄZUJÚC NA ROK 867... ŠTEFAN VRABLEC [pageend2]JUBILEJNÝ ROK 2000 Pane Ježišu, Ty si plnosť času a Pán dejín. Priprav nášho ducha, aby sme s vierou mohli sláviť Jubileum roku dvetisíc, aby bol rokom milosti a milosrdenstva. Daj nám srdce pokorné a jednoduché, aby sme so stále novým úžasom rozjímali o tajomstve Vtelenia, keď si sa Ty, Syn Najvyššieho, stal naším bratom v lone Panny, svätyne Ducha. Ježišu, počiatok a dovŕšenie nového človeka, obráť k sebe naše srdcia, aby sme opustili bludné chodníky a kráčali v Tvojich šľapajách cestou, ktorá vedie k životu. Daj, aby sme, verní krstným sľubom, dôsledne žili svoju vieru, horlivo dosvedčovali Tvoje slovo, aby v rodine i v spoločnosti zažiarilo oživujúce svetlo Evanjelia. Ježišu, Božia moc a múdrosť, roznieť v nás lásku k Svätému písmu, v ňom zaznieva Otcovo slovo, ktoré osvecuje a rozohňuje, sýti a utešuje. Ty, Slovo živého Boha, obnovuj v Cirkvi misijný elán, aby všetky národy dosiahli poznanie Teba, opravdivého Božieho Syna a opravdivého Syna človeka, jediného Prostredníka medzi človekom a Bohom. Svätý rok v biblickom chápaní nás upozorňuje na základnú myšlienku: Bohu treba dať prvé miesto. Jeho je zem. Jeho je človek. Nijaká ľudská autorita si nemôže nárokovať právo ani na zem ani na človeka. Na osvetlenie tohoto tvrdenia uvedieme niekoľko výňatkov zo Svätého písma: —- Človek má odpočívať každý siedmy deň, v sobotu: «Spomni na sobotňajší deň, aby si ho zasvätil. Šesť dní pracuj a vykonávaj svoju robotu, siedmeho dňa však je slobota Pána, tvojho Boha* (Ex 20,8-9). (Sobotňajší deň) — Zem má odpočívať každý siedmy rok: «Za šesť rokov osievaj pole, za šesť rokov orezávaj svoju vinicu a oberaj jej úrodu! V siedmom roku však nech má zem úplný odpočinok, čas pokoja pre Pána. Vtedy neo- sievaj... nazbieraj to, čo samo narástlo...* (Ex 23,10-11; Lev 25,3-7). (Sobotňajší rok) — Po siedmich sobotňajších rokoch, teda každý päťdesiaty rok bude jubilejným rokom: «Zasväťte päťdesiaty rok. Ohláste slobodu pre všetkých obyvateľov zeme! Má to byť pre nich jubilejný (milostivý) rok. Vtedy každý dostane do vlastníctva svoj majetok a každý sa vráti k svojmu rodu* (Lev 25,10-17). (Jubilejný rok) 3 JÁN PAVOL II. Jubilejný rok vo Svätom písme [pageend3]Tým sa chcelo zdôrazniť absolútne Božie prvenstvo: «Pôda sa teda nepredá nastálo, lebo pôda je moja a vy ste len cudzincami a prišelcami u mňa» (Lev 25,23). «Ak tvoj brat pri tebe ochudobnel a predal sa ti, nedávaj mu robiť otrockú službu! Nech žije pri tebe ako robotník a ako prišelec! Bude ti slúžiť až do jubilejného roku, potom nech voľne odíde od teba so svojim deťmi, nech sa vráti k svojmu rodu a nech opäť dostane do vlastníctva otcovský majetok. Veď oni sú mojimi služobníkmi, ktorých som vyviedol z egyptskej krajiny, nesmú sa predať, ako sa predávajú otroci» (Lev 25,39-42). Žiaľ, dnešná mentalita sa snaží dať viac človekovi ako Bohu. Nie teocentrizmus, ale antropocentrizmus je v móde. Pavol VI. to vyjadril na audiencii 21. novembra 1973 takto: «Boli sme hádam priveľmi slabí, zhovievaví a nerozumní v postoji, ku ktorému nás pozýva moderné kresťanstvo; totiž v uznaní práv a hodnôt profánneho sveta a v obdive, ktorý si zasluhuje. Išli sme často priďaleko. Prílišná povoľnosť v mravnom úsudku a spôsobe života; ľahkomyseľné vyhľadávanie zla s odôvodnením, že ho treba poznať; laicizmus, ktorý sa vnucuje ako sebestačný a popiera iné hodnoty; pochybné a hadám pokrytecké zriekanie sa vonkajších znakov nášho náboženstva... To všetko viedlo mnohých k pohodlnému náhľadu, že dnes aj kresťan sa má celkom prispôsobiť ľudskej mase bez snahy o nejaké odlíšenie a bez presvedčenia, že by mohol byť iným prospešný... “Nepripodobňujte sa tomuto svetu, ale premeňte sa obnovou zmýšľania, aby ste vedeli rozoznať, čo je Božia vôľa, čo je dobré, milé a dokonalé” (Rim 12,2). Treba, aby sa kresťanský život do istej miery odlišoval od svetského a pohanského života, ktorý ho obklopuje. Kresťanský život potrebuje istú originalitu, svoj vlastný štýl. Ba možno povedať: potrebuje vlastnú slobodu pre život podľa požiadaviek evanjelia... Nebyť zo sveta, ale byť pre svet! To znamená preniknúť ho naším kresťanským duchom, dať mu novú dušu, z lásky mu slúžiť. To chce Koncil, a to isté chce Svätý rok!» Prví kresťania neslávievali Jubilejný rok, o ktorom sa hovorí v knihe Levitikus. Pod vplyvom rôznych duchovných hnutí pápež Bonifác VIII. vyhlásil 22. februára 1300 prvý Jubilejný rok. V ustanovujúcej bule sa odvoláva na biblickú tradíciu. Nariadil, aby sa slávieval každých sto rokov. Pútnikom, čo prišli do Ríma, vyspovedali sa a navštívili baziliky svätého Petra a Pavla (spočiatku bola povinná návšteva len týchto dvoch bazilik), udelil plno- mocné odpustky. Ak išlo o Rimanov, mali navštíviť tie baziliky 30 ráz, cudzinci len 15 ráz. Do Ríma prišlo do dvoch miliónov pútnikov. Rimania ťažko niesli, že pápeži sa odsťahovali do Avignonu. Chceli pritiahnuť pápeža naspäť. Preto žiadali Klementa VI., aby sa Jubilejný rok slávil každých 50 rokov. Aj Pe- trarca o to prosil pekným latinským veršom. Klement VI. sa dal uprosiť, 17. augusta 1349 uverejnil bulu, podľa ktorej sa má Jubilejný rok sláviť každých 50 rokov, ako ho slávievali Židia. Skrátil dobu 100 rokov na 50 aj preto, aby každému veriacemu bolo umožnené raz za života zúčastniť sa na tomto všeobecnom odpustení. Pri storočných prestávkach by to pre krátkosť ľudského života nebolo možné. Tak máme r. 1350 druhý Svätý rok (na púť prišla aj svätá Brigata zo Švédska). Klement VI. sa však z Avignonu nevrátil. Poslal do Ríma svojich dvoch delegátov. Tento pápež nariadil, aby pútnici navštívili aj tretiu baziliku — La- teránsku. Pápež Urban VI. chcel, aby sa Svätý rok slávil každých 33 rokov. Tretí Jubilejný rok vyhlásil Bonifác IX. v roku 1390. Nariadil ako povinnú návštevu štvrtej baziliky — Panny Márie Snežnej. Štvrtý Svätý rok sa slávil r. 1400 za pápeža Bonifáca IX. Piaty Jubilejný rok bol 1423 teda podľa vôle Urbana VI. — ktorý r. 1390 nariadil, aby sa slávili Jubilejné roky každých 33 rokov. Tento Svätý rok sa slávil po skončení západnej schizmy a mal slabý ohlas. Pápež Martin V. otvoril prvý raz Svätú bránu v Lateránskej bazilike. Šiesty Svätý rok sa slávil za pápeža Mikuláša V. r. 1450. Do Ríma prišlo mnoho pútnikov 4 Jubilejný rok v Cirkevných dejinách [pageend4]z celej Európy. Kronikári zaznačili dve veľké nešťastia v tom roku. Mor v mesiaci auguste a nešťastie na moste S. Angelo, v ktorom zahynulo 200 pútnikov. Pápež Pavol II. ustanovil (19.4.1470), že Svätý rok sa má sláviť každých 25 rokov, aby každá generácia mohla dosiahnuť veľkého odpustenia, a mal sa slávievať od Vianoc do Vianoc. Sériu Svätých rokov s 25 ročnou prestávkou zahájil Sixtus V. roku 1475 (7. v poradí). Aby sa zdôraznil význam Jubilejného roku, zaviedol novotu, že v Jubilejnom roku sú zrušené všetky ostatné odpustky. Za Alexandra VI. sa r. 1500 slávil ôsmy Svätý rok. Novota v tomto roku je tá, že sväté brány sa otvárali aj v troch iných bazilikách, nielen v Lateránskej. Deviaty Svätý rok za Klementa VIL r. 1525 mal slabý ohlas. Polemika o odpustkoch a reforma neblaho vplývali na oslavy a púte. Veľmi živý bol desiaty Svätý rok za pápeža Pavla III. a Júlia III. r. 1550 zásluhou presvedčivej lásky svätého Filipa Neriho a svätého Kamila de Lellis. Aj jedenásty Svätý rok 1575 za Gregora XIII. bol úspešný. Opísal ho básnik Torquato Tasso. Najveľkolepejší Svätý rok bol dvanásty — r. 1600: tri milióny pútnikov — za Klementa VIII. Pápež vyzval biskupov z celého sveta, aby připutovali do Ríma. On sám dennodenne bol niekoľko hodín v spovednici vo Svätopeterskej bazilike. Navštevoval útulky pre pútnikov, umýval chudobných, ošetroval chorých. R. 1625 sa slávil 13. Svätý rok. Pápež Urban VIII. dovolil klauzúrnym reholiam, že môžu získať jubilejné odpustky doma. To isté dovolenie platilo aj pre chorých. Okázalosťou vynikal 14. Svätý rok 1650 za Inocenta X. Prísne vyžadoval, aby návštev bazilík bolo 30, ako je predpísané. Pútnici po kajúcnych úkonoch usporiadali radostné manifestácie na poďakovanie. R. 1675 sa dobre vydaril 15. Jubilejný rok. Vyznačoval sa početnými púťami rôznych bratstiev. Za Inocenta XII. a Klementa XI. sa slávil r. 1700 šestnásty Jubilejný rok, ktorým sa začína séria úpadkových Jubilejných rokov. Benedikt XIII, vyhlásil r. 1725 Jubilejný rok, 17. v sérii, ktorého ohlas neprekročil hranice Talianska. Osemnásty Jubilejný rok bol za Benedikta XIV. r. 1750. Kliment XIV. vyhlásil 19. Jubilejný rok, ale zomrel, otvoril ho 26. februára 1775 Pius VI. Je to najkratší Jubilejný rok v dejinách. Jubilejný rok 1800 sa neslávil pre ťažkú politickú situáciu a pre neobsadený pápežský stolec. Dvadsiaty Jubilejný rok za Leva XII. r. 1825 sa dosť dobre vydaril. Rok 1850 bol vyhlásený za Jubilejný, ale sa vôbec neslávil. Napätie medzi Svätou stolicou a Talianskym kráľovstvom tomu prekážalo. V úradných dokumentoch tento rok nie je započítaný ako Jubilejný. Roku 1875 Pius IX. vyhlásil Svätý rok, bol to v poradí 21. Pre pohnuté politické udalosti v Taliansku a v Pápežskom štáte nemal normálny priebeh. Púte neprišli nijaké. Kroniky zaznačili len niekoľko miestnych rímskych podujatí. Rokom 1900 Sväté roky zaznačujú nový rozmach. Za Leva XIII. prišlo veľa pútnikov do ukľudneného Ríma, teraz už hlavného mesta Talianskeho kráľovstva. Lev XIII. znížil počet povinných návštev v štyroch bazilikách na desať. Na konci Svätého roku pápež zasvätil nastávajúce dvadsiate storočie Kristu Kráľovi. Svätý rok 1925 za Pia XI. mal svetové rozmery. Známa vatikánska misijná výstava mu dala misionársky charakter. Veľký duchovný úspech priviedol Pia XI. k tomu, aby vyhlásil mimoriadny Jubilejný rok 1933, na pamiatku tisícdeväťstého výročia spasiteľskej smrti Krista Pána. Dvadsiaty štvrtý riadny Jubilejný rok vyhlásil Pius XII. r. 1950. Povinné návštevy štyroch bazilík zredukoval z desiatich na jednu. Pútnikov bolo veľa. Počas tohoto Svätého roku bol vyhlásený článok viery o Nanebovzatí Panny Márie. Svätý rok, ktorý vyhlásil Pavol VI. r. 1975, v poradí dvadsiaty piaty, bol triumtom. Připutovalo do Ríma asi 9 miliónov veriacich. Pripravujeme sa s vierou a nádejou na jubilejný rok 2000. Kiežby bol rokom zjednotenia kresťanov! 5 [pageend5]DESATORO V ŽIVOTE MODERNÉHO ČLOVEKA Vo Svätom písme akoby nadpis Desatora sú slová: JA SOM PÁN, TVOJ BOH. Teda desatoro nie je iba akýmsi vnútorným a súkromným zákonodarstvom veľkej ľudskej rodiny ako napr. cestný zákonník a pod, ktorý podlieha ľudskej vôli. Desatoro je zakorenené vo vyššej autorite, ktorá je ponad človekom, je transcendentná. Bez tejto autority by stratilo Desatoro svoju nemeniteľnú objektívnu platnosť. Boh určuje, čo je správne, čo je dobré. Pre človeka to môže byť aj «nepríjemné» stále Komusi vydávať počet zo svojich skutkov. Preto sa objavujú nové a nové tendencie u niektorých «ospravedlniť» si svoj ateizmus. Radšej by boli bez Boha, aby mohli byť «slobodní» — podľa seba. V posledných rokoch sa dosť šíri zásada: «Je zakázané zakazovať.» Ja som pánom seba. V takejto mentalite je Desatoro veľmi antipa- tické, lebo ide o zákazy a príkazy, ktoré mu prichádzajú zvonka. Ba aj medzi veriacimi sa najdú takí, ktorým neznie dobre: «Toto nemáš robiť, ani tamto...» Treba si uvedomiť, že kto verí, že Boh jestvuje a že je stvoriteľom, musí pripustiť, že Boh (a teda nie sú to cirkevné prikázania) môže určiť predpisy a pravidlá pre svoje tvory. To nie je nijaké násilie, to je zvýraznenie lásky Stvoriteľa k svojim tvorom. Ak chceme ideálny rozvoj seba a sveta, musíme sa pridŕžať týchto pravidiel, ináč všetko pokazíme, ako pokazíme stroj v prípade, že nezachováme pokyny pre používateľov. pre nás: «Aká zhoda je medzi Kristom a Beliarom?... Ako súvisí Boží chrám s modlami? » (2 Kor 6,16). Morálny dôsledok tejto Božej « žiarlivosti» pre nás je zapísaný v Deuteronomiu takto: «A ty budeš milovať Pána, svojho Boha, celým svojim srdcom, celou svojou dušou a celou svojou silou» (Dt 6,5). Toto prvé prikázanie je všeobsahujúce. Stačilo by aj samo. Je najťažšie. Kto zachová toto, zachová všetky ostatné. Nezdalo by sa, ale je tomu tak. Ani nie je také ťažké byť pravdovravnými, čistými... je ťažké byť «náboženskými » — byť vernými JEDINÉMU BOHU a neblázniť sa za bôžikmi, ktorých nám spoločnosť predkladá — nebyť modloslužobníkmi. 6 Kard. GIACOMO BIFFI MODERNÉ MODLOSLUŽOBNÍCTVO: 1. Modly či bôžikovia človeka Pred povinnosťou «milovať Boha CELÝM SRDCOM» je človek najviac pokúšaný ku kompromisu. Rád by spojil trocha modlitby a trocha liturgie so svojimi « nedotknuteľnými» záujmami. Má strach pred Bohom, ktorý vyžaduje všetko a nechce byť druhým pred ničím. Preto sa snaží vytvoriť si «Boha na svoj obraz ». Je ako Ráchel, ktorá prijala Jakubovho Boha, ale «ukradla svojmu otcovi domácich bôžikov», keď odchádzala do Jakubovho domu (porov. Gen 31,19.34). Človek si vytvorí bôžikov obyčajne keď prehnane vyvyšuje niektoré hodnoty: napr. uplatniť sa za každú cenu, incenzovať vlastnú dôstojnosť, oplývať hmotnými dobrami. V plánoch Božej prozreteľnosti aj tieto hodnoty majú svoj zástoj, ale neslobodno sa im «klaňať*. 2. Modly či bôžikovia sveta Obmedzíme sa na tri skutočnosti, ktoré tiež samy v sebe sú dobré a majú slúžiť plánom Božej prozreteľnosti, ale ľahko sa stávajú bôžikmi, ktorí strhnú celého človeka. NEBUDEŠ MAŤ INÝCH BOHOV OKREM MŇA, ABY SI SA IM KLAŇAL (Dt 6,14-15) Boh je «žiarlivý* ako ľudia, keď tak hovorí? Nie. Žiada, čo je správne. Jediný Boh, jediný Záchranca vyvoleného ľudu v Starom zákone, jediný Spasiteľ v Ježišovi Kristovi v Novom zákone. Je toto tvrdenie azda málo «ekumenické*? Svätý Pavol to vidí jasne aj [pageend6]a) Zákon ekonomie. Podľa kresťanskej sociálnej náuky jestvujú zákony ekonomiky, ktoré neslobodno ani ignorovať, ani preceňovať. Musia však rešpektovať primát ľudskej osoby. Neumiernený kapitalizmus a honba za konzumizmom nasto- lujú «modloslužbu trhu» (JÁN PAVOL II, Cen- tesimus annus, č. 40). b) Sex. Dnešná kultúra považuje sex za «absolútno », ktoré nepripúšťa pravidlá e nemá svoj vnútorný cieľ, jestvuje len na to, aby sa ho využilo. Pohlavný pud vraj vysvetlí všetko ľudské správanie sa a nepotrebuje nijaké « osvetlenie » zvonka. Je to však kultúra klamárska. Sex má v Božom pláne dôstojné miesto. Nie je však niečím absolútnym, je relatívny vzhľadom na lásku, ktorej má byť vyjadrením i vzhľadom na život a má slúžiť jeho odovzdávaniu. Absolutizova- nie sexu značí jeho degradáciu. c) Masmédiá. Tretia modloslužba má korene v prehnanej dôležitosti, ktorá sa pripisuje masmédiám. Dáva sa väčší dôraz na «správu» než na udalosť. Správy sa vyberajú podľa ich pravdepodobného zapôsobenia, a to za cieľom, aby televízna stanica mala väčší počet divákov než druhá, aby časopisy a noviny mali väčší počet čitateľov. «Obraz» sa pokladá za čosi viac než skutočnosť. Čím častejšie sa niekto objavuje na obrazovke, tým za väčšiu osobnosť ho pokladajú. Toho počúvajú ako učiteľa života vo všetkých problémoch. V tomto kontexte prekvitá modloslužba — tzv. divizmus, mýty filmových a televíznych hviezd, fanatický kult osobností športových kampiónov atď. 3. Modly či bôžikovia v kresťanskom svete Izaiášov nárek by sa mohol aplikovať v niektorých prípadoch aj na naše kresťanské kraje: « Krajina je preplnená modlami, klaňajú sa dielu svojich rúk» (Iz 2,8). a) Bôžik chronolatrie. Kresťanský filozof Jacques Maritain hovoril o « klaňaní sa aktuálnosti». Dnes, ak sa chce znehodnotiť nejaká náuka, nepovie sa, že je nelogická alebo pomýlená, ale sa povie že je «zastarala ». Neplatí, či je alebo nie je pravdivá, ale či je «moderne» povedaná. Ako by aj tu malo platiť, čo platí o vajíčkach — že sú dobré, keď sú čerstvé. Keď sa chce zhodiť nejaký teológ, povedia o ňom, že sa «zastavil pri Tridentskom koncile*. Ešte by ušlo, keby sa tým chcelo odsúdiť, že nesúhlasí s Druhým vatikánskym koncilom (to by bola oprávnená kritika), ale tu je nesúhlas s tým, čo samo osebe je zásluhou — totiž vernosť nemennému Učiteľskému úradu, akokoľvek starému, ale vždy platnému. b) Bôžik kozmolatrie. V tradičnom asketickom žargóne boli od prvých rokov kresťanstva zaužívané výrazy ako «útek od sveta*, «zrieknutie sa sveta*, «pohŕdanie svetom*. Dnes sa šíri iný postoj k svetu, niekedy až taký neprimeraný, že by sa mohlo hovoriť o «kozmolatrii» — o klaňaní sa svetu. Hovorí sa Cirkvi, aby sa obrátila a vyslovuje sa túžba, aby boli uznané čnosti sveta, splnené jeho ašpirácie, ocenené jeho hodnoty. Keď človek počúva tieto oslavné ódy na svet, skoro by sa chcel spýtať, ako prišiel Pán Ježiš na myšlienku založiť Cirkev, veď sa ňou veci len — «zhoršili*. Dnes sa môže zle hovoriť o Kristovej Neveste a nemať nijakú ťažkosť zo strany Cirkvi, ale keď sa kto odváži napísať dva riadky proti svetu, nech čaká, že ho vyťahá za uši niektorý aj z tých najmilosrdnejších recenzentov našich pastoračných časopisov. c) Byť zajedno za každú cenu. Ďalším bôžikom našej doby je, že kresťania musia byť zajedno za každú cenu. Vyhýbať zbytočným dišputám a sporom je povinnosťou Kristových učeníkov a je to aj rozumné. No nie až do takej miery, že sa mlčí o pravdách, aj tých najzákladnejších a stráca sa vlastná identita. Stačí pripomenúť, ako sa môže stať anti- -evanjeliovým zabsolutizovanie princípu: «Treba hľadieť viac na to, čo nás spája, než na to, čo nás rozdeľuje.* Táto zásada platí podľa dôležitosti toho, čo nás spája a podľa bezvýznamnosti toho, čo nás rozdeľuje. Napr. ak nás 7 [pageend7]spája viera v Najsvätejšiu Trojicu, v Kristovo vykupiteľské dielo, vo večný život, je správne nehľadieť a nedbať na maličkosti, ktoré nás rozdeľujú, napr. kedy možno a kedy nie spievať Aleluja. Ale ak nás rozdeľuje viera v božstvo Ježiša Krista a v jeho zmŕtvychvstanie, nie je správne nehovoriť o tejto pravde pred nekresťanmi, len aby sme boli s nimi v pokoji. A napokon... tri zásady Aby sme neupadli do modloslužby týmto trom bôžikom, ktorí by sa chceli uplatniť v kresťanskom svete, treba zachovať v srdci tieto tri zásady: • Presne rozlišovať medzi dobrom a zlom. Neúprosný boj medzi dobrom a zlom ešte stále pretrváva a každý z nás je povolaný zohrať v ňom tú úlohu, akú každému z nás Pán pridelil. • Byť hlboko presvedčený, že Ježiš z Naza- reta, Boží Syn ukrižovaný a zmŕtvychvstalý, je jediný a potrebný Spasiteľ sveta. Nie jeho majú zachraňovať ľudia svojou šikovnosťou, ani prínosy rôznych kultúr, ale on môže zachrániť všetkých ľudí a všetky kultúry. • Vedieť vidieť krásu Cirkvi a vedieť zostať v údive nad ňou, ktorá zostáva veľdielom nebeského Otca i napriek biedam, slabostiam a hriechom všetkých tých, ktorí v sile sviatosti krstu sú jej údmi. Desať prikázaní je desať základných pravidiel pre hru života. Bez pravidiel nijaká hra nie je možná. Pri futbalovom zápase, keď všetci prijímajú pravidlá hry, dokončia zápas i napriek tomu, že mnohí sa dopustili faulov, so zadosťučinením. Keby sa chlapci naháňali za loptou bez pravidiel, po piatich minutách sú si vo vlasoch. Prečo dnes mnohí mladí ľudia stratili chuť k životu? Pretože sa im zdá, že moderná mentalita neprijíma nijaké morálne smernice. A život, v ktorom je všetko dovolené, je hrou, ktorá sa stane otravnou a neznesiteľnou. Ak Boh nejestvuje, všetko je dovolené. Ak je všetko dovolené, všetko je bezvýznamné. Tento prípad našej doby je veľmi vážny. Vieme, že aj v minulosti ľudia prestupovali Desatoro. Ale uznávali ho za normu. Aspoň teoreticky uznávali to, čo je spravodlivé. Zlo dneška je iné: Ľudia veria, vyhlasujú a tak aj učia mladú generáciu, že destoro prikázaní už neplatí. Ale ono platí, pre chudobných i pre bohatých, pre súkromných občanov a pre správcov verejných vecí, pre neznámych jednotlivcov i pre oslavované a vynášané osobnosti. Znova pripustiť ich všeobecnú platnosť a účinnosť znamená vrátiť rodine ľudstva trocha nádeje. (Skrátené) PÁPEŽSKÉ VYZNAMENANIA SLOVÁKOM Ján Pavol II. vyznamenal Dr. Antona Neuwirtha veľvyslanca SR pri Svätej Stolici Veľkým krížom Rádu Pia IX. ako uznanie za jeho diplomatickú činnosť. Svätý Otec udelil dvom katolíckym laikom zo Spojených štátov vyznamenanie Pro Ecclesia et Pontifice - Pre Cirkev a pre pápeža za ich aktivitu pre dobro Cirkvi zjednotenej okolo pápeža. Na fotografii: Otec biskup J.V. Adamec odovzdáva vyznamenanie zaslúžilým členom SSK. Sú nimi: p. Daniel Tanzone a pi. Justina Wesnáková. 8 Záver [pageend8]JÁN PAVOL II. Pohľad na pápežský oltár v bazilike sv. Petra, pri ktorom Ján Pavol II. slávi svoju jubilejnú svätú omšu spolu s jubilujúcimi kňazmi z celého sveta. KŇAZSTVO: DAR A TAJOMSTVO 10. novembra 1996 Svätý Otec oslávil 50. výročie svojej kňazskej vysviacky. Na ďakovnej svätej omši sa zúčastnilo do 3000 Slovákov, koncelebrovali s ním dvaja slovenskí kardináli a osem slovenských kňazov, ktorí tiež slávili zlaté výročie kňazstva. Svätý Otec sa vrátil v spomienkach na tieto dni vo svojom príhovore k Rímskej kúrii dňa 21.12.1996. Vyberáme z jeho príhovoru: V živote laikov je Kristus oslávený ako základ, z ktorého dostávajú hodnotu a zmysel všetky stvorené veci. V živote zasvätených osôb, ktoré sa oddávajú Kristovi s nerozdeleným srdcom, Kristus je kontemplovaný ako posledný cieľ, ku ktorému všetko smeruje. V služobnom kňazstve, danom k službám Cirkvi v čase spásy «už začatom, ale ešte nezavŕšenom », sa prejavuje tvár Dobrého pastiera, ktorý sa neprestáva starať o ľud, ktorý si získal vlastnou krvou. Tomuto povolaniu som venoval minulý mesiac osobitnú pozornosť, využijúc príležitosť päťdesiateho výročia môjho kňazstva. V láske, ktorú mi preukázala celá Cirkev a ktorá sa stala výraznejšou aj pre moju hospitalizáciu, videl som nielen ocenenie mojej osoby, ale aj úctu, akú celé kresťanské spoločenstvo prechováva ku kňazskej službe. Kňazská služba je darom a tajomstvom. Je darom, ktorý treba nástojčivo vyprosovať od Pána. Je tajomstvom, ktoré treba znova a znova objavovať. Všetci, ktorí prijali milosť kňazstva, stali sa «správcami Božích tajomstiev» ohlasovaním Slova, vysluhovaním sviatostí a láskavým vedením kresťanského spoločenstva. Osobitný vzťah, ktorý majú k Eucharistii, ich má pohýnať, aby s osobitnou intenzívnosťou prežívali obetu, v ktorej sa Kristus obetoval na Golgotě a aby sa spolu s ním stávali «rozlomeným chlebom » pre bratov. Nech stále zostávajú, ako v sugestívnej prostrácii v deň vysviacky, « pevnou dlážkou », po ktorej môžu bratia a sestry kráčať v ústrety Pánovi. Ján Pavol II. pri incenzácii počas ďakovnej sv. omše: Nech sa vznáša tvojho mena sláva, jak tymiana ľubovonný dým nech úcta, čo tvoj ľud ti vzdáva, preborí sa k tebe do svätýň (JKS 493). [pageend9]V aule Pavla VI. sa 7. novembra 1966 udialo neobyčajné stretnutie dvoch kňazov sláviacich zlaté jubileum kňazskej vysviacky: Jeden žil svoje kňazstvo v plnej službe v diecéze, potom na Petrovom stolci, druhý vo väzení pre Krista. V rozdielnych životných postaveniach ich spájala tá istá láska ku Kristovi, ktorý si ich povolal do služby. Prinášame osobné svedectvo albánskeho kňaza O. Lulliho, SJ, ako ho predniesol s veľkou jednoduchosťou a skromnosťou predtisícami kňazov-jubilantov v audienčnej hale. Bol som práve vysvätený, keď v mojej domovine, Albánsku, sa k moci dostala komunistická diktatúra. Spolu s ňou sa rozpútalo aj jedno z najkrutejších náboženských prenasledovaní. Niektorí moji spolubratia boli po vykonštruovaných súdnych procesoch — plných klamstiev a podvodov — odsúdení na smrť a zastrelení. Zomreli ako mučeníci za vieru. Oni slávili svoju poslednú Eucharistiu chlebom vlastného tela a preliali za spásu mojej krajiny vlastnú krv. Písal sa rok 1946... Odo mňa Pán chcel, aby som žil, zdvihol ramená a nechal sa pribiť na kríž. Chcel, aby som takto, kňazstvom, ktoré mi bolo upreté a životom stráveným v reťaziach, podrobený mučeniam tých najrozličnejších druhov, slávil moju Eucharistiu a prinášal moju kňazskú obetu. 19. decembra roku 1947 ma uväznili s obvinením zo štvavej protivládnej propagandy. Prežil som 17 rokov v tvrdom väzení a ďalších 30 rokov v pracovných táboroch. Mojím prvým väzením v onom mrazivom decembri roku 1947 sa stala drevená búdka, ktorá slúži ľuďom na vykonávanie telesných potrieb, v jednej odľahlej dedine, v horách nad Škodérom. Zostal som v tomto väzení 9 mesiacov, nútený zaujať skrútenú polohu nad stvrdnutými výkalmi bez toho, že by som sa bol mohol čo i len raz celkom narovnať, pretože som nemal dostatok priestoru. V noci zo Štedrého večera na prvý vianočný sviatok ma odtiaľ vytiahli a odvliekli do druhej podobnej miestnôstky na druhom poschodí väznice. Musel som sa vyzliecť. Zavesili ma na povraz, ktorý mi prevliekli pod pazuchami. Bol som nahý a mohol som sa dotýkať zeme len špičkami prstov na nohách. Cítil som, že život ma opúšťa... pomaly ale neúprosne. Chlad mi vystupoval po tele stále vyššie a keď sa dostal k hrudi cítil som, že sa mi zastavuje srdce. Z úst sa mi vydral zúfalý výkrik. Moji katani na jeho počutie pribehli, zvesili ma a uštedrili mi toľko kopancov, koľko len vládali. V tú noc, v samote tohoto prvého utrpenia, som prežil a uvedomil si, aký zmysel má Kristovo Vtelenie a Kríž, ktorý niesol. Pri všetkých útrapách a súženiach mi bola vždy po boku a aj vo mne, útechu prinášajúca prítomnosť Pána Ježiša, najvyššieho a večného Veľkňaza [...] Niekedy bola taká silná a veľká, že ju nemôžem nazvať inak, ako zázračnou. Neprechovával som však vo svojom srdci zášť voči tým, čo ma okradli o život. Po oslobodení som sa náhodou stretol na ulici s jedným z mojich trýzniteľov... išiel som mu naproti a objal som ho. V roku 1989 som sa na základe amnestie dostal na slobodu — mal som vtedy už 79 rokov. Takéto boli moje kňazské skúsenosti po všetky tie roky, skúsenosti odlišné a nevšedné, ale určite nie ojedinelé. Tisíce iných kňazov vo svojom živote zakúsilo prenasledovanie za to, že nasledovali Krista. A aj keď boli muky odlišné, spájala ich všetky... láska! Kňaz je v prvom rade človek, ktorý spoznal lásku. Je človekom, ktorý žije preto, aby miloval Krista a v ňom a skrze nebo všetkých svojich blížnych. V každej životnej situácii, až do takej miery, že je v mene tejto lásky ochotný obetovať svoj život. 10 Preložil FRANTIŠEK SOČUFRA, SJ MUČENÍK NAŠICH ČIAS O KŇAZSTVE [pageend10]ALBERT VANHOYE, SJ BIBLICKY O KŇAZSTVE Ľudia sa obyčajne domnievajú, že vedia, kto je kňaz, ale v skutočnosti je málo takých, čo by vedeli dať presnú odpoveď. V skutočnosti to nie je nič prekvapujúce, nakoľko takáto otázka je postavená príliš zoširoka. Bolo by treba položiť ďalšiu otázku: na aký druh kňazstva sa myslí? V skutočnosti jestvuje niekoľko typov kňazstva: staroveké pohanské náboženstvá mali svojich kňazov, tak ako aj starozákonný ľud Izrael. Texty Nového zákona hovoria o kňazstve Krista a kresťanov. V Cirkvi tie osoby, čo prijali sviatosť posvätného stavu sú pokladané za kňazov zvláštneho typu. Rovnaký termín však nezodpovedá v týchto prípadoch rovnakému označeniu a používanie toho istého slova často spôsobuje konfúziu. Mnohí kresťania nevedia, aký je rozdiel medzi kňazstvom Starej a Novej zmluvy. No stáva sa však aj opak; ak sa upútava prozornosť iba na rozdiely, príde sa až k tomu že sa poprie existencia služobného kňazstva v Novom zákone. Diskusie o tejto problematike spôsobili nejasnosti aj medzi samotnými kňazmi, pochybujúcimi niekedy o vlastnej identite. Pokúsme sa teda — vychodiac z Biblie — priniesť trocha svetla do tejto problematiky. Kontinuita a prelom. Nový zákon sa vo vzťahu k Starému zákonu nachádza zároveň v kontinuite a prelome, pretože je jeho naplnením i prekonaním. Ako príklad možno uviesť kráľovský mesianizmus: Boh prisľúbil Dávidovi potomka, ktorý mal po ňom nasledovať (2 Sam 7,12-13); Ježiš, syn Dávidov, sa zmŕtvychvstaním stal kráľom-Mesiášom, ktorý kraľuje na veky (porov. Sk 2,30-36). Existuje tu naplnenie prísľubu i kontinuita. Ale zároveň aj prelom: «židovský kráľ» zomrel ukrižovaný, nenastúpil na kráľovský trón v Jeruzaleme ako Dávidov následník, pretože jeho kráľovstvo je kráľovstvom celkom iného typu (Jn 18,33-37). Analogicky možno hovoriť o kňazstve. Kristus nenasledoval po veľkňazovi v Jeruzaleme: jeho kňazstvo je totiž odlišné (Hebr 7,11-19). V akom zmysle môžeme hovoriť o kontinuite a v ktorých bodoch nastáva zlom? Aké sú z toho dôsledky na rozličné formy kresťanského kňazstva? Toto sú otázky, ktoré si chceme položiť. Stará obeta. Medzi izraelským a Kristovým kňazstvom jestvuje hlboká kontinuita: v obidvoch prípadoch totiž ide o vzťah s tým istým jediným a pravým Bohom. Starý zákon rázne zamieta kult bôžikov, ktorý praktizovali pohanskí kňazi (Ž 115,4-8; Iz 44,9-209). Nový zákon reaguje podobne {Sk 14,11-15; 17,24- -29) a pozýva k uznaniu a klaňaniu sa jedinému pravému Bohu {Mt 4,10; Zjv 19,10; 22,8-9). Treba však uznať, že pojem kňazstva a kultu v Starom zákone sa radikálne nelíšil od pojmu, aký mali staroveké pohanské náboženstvá. Kňaz bol predovšetkým «človekom svätyne», tešil sa privilégiu vstupu do božieho domu, na posvätné miesto, čo bolo ostatným ľuďom zakázané. Aby sa mohol stať bohumilým, nepredstupoval pred tvár božstva s prázdnymi rukami. Prinášal dary, z ktorých najdôležitejšie boli «obety», čiže dar obetovaných zvierat: mäso spálil na oltári a krv používal na rozličné symbolické úkony. K úlohe prinášať obety sa pridružovali aj iné povinnosti, akými boli: bdieť nad dodržiavaním predpisov o rituálnej čistote (napríklad vylúčením chorého na lepru zo spoločenstva), veriacim oznamoval odpoveď Boha na ich životné problémy a otázky, v božom mene požehnával ľud. Tieto úlohy však nemali rovnakú dôležitosť ako prinášanie obiet. V Kristových časoch bolo vrcholom hebrejskej liturgie slávenie dňa zmierenia (jom kippur). Veľkňaz vstupoval do najsvätejšieho priestoru jeruzalemského chrámu (do ktorého nesmel vstúpiť po iné dni roka) s krvou obe11 [pageend11]tovaných zvierat. Tu vykonal pokropenie krvou, ktoré malo mať účinok odpustenia všetkých hriechov spáchaných počas roka (Lv 16,34). Symbolicky prítomný pred Božou tvárou vo «Svätyni svätých», veľkňaz takto obnovoval vzťah medzi Bohom a jeho ľudom. Ježiš a kňazstvo. Ježiš počas svojho pozemského života nikdy nevystúpil s nárokom zaujať funkciu jeruzalemského veľkňaza. Na základe Mojžišovho zákona nebol kňazom a nemohol sa ním ani stať: kňazstvo bolo vyhradené niektorým rodinám a prenášalo sa dedične. Ježiš nebol Áronovým potomkom, ale pochádzal z Júdovho kmeňa «z ktorého nik nekonal službu pri oltári* (Hebr 7,13). Ježiš teda nemal žiadny dôvod na vykonávanie židovského kňazstva a ani svojich apoštolov nepoveril vykonávaním niektorou z úloh tohoto kňazstva. V akom zmysle bol teda Ježiš Kristus kňazom? Zaiste v takom zmysle, že ustanovil nový typ kňazstva: kňazstvo nie rituálne, ale «existenciálne*, ktoré už nie je viac oddelené od života, ale vzťahujúce sa na plnú realitu ľudského života a smrti. Ježiš nevzal zviera zo stáda a neobětoval ho na oltári v chráme, ale «sám seba priniesol Bohu na obetu* (Hebr 9,14). Svoju vlastnú smrť premenil na dokonalú obetu, ktorou uskutočnil to, čo sa márne snažili dosiahnuť staré obety: dokonalú harmóniu v našom vzťahu s Bohom. Čo je obeta? Keď sa hovorí, že Kristova smrť je obetou, obyčajne táto myšlienka vedie k pomýleným úvahám; často sa na obetu myslí v starých kategóriách. Uvažuje sa o rituálnych úkonoch, ktorých cieľom bolo vyhnúť sa hnevu zlostného, pomstychtivého a krvilačného božstva. Obeta sa takto chápe ako dar, určený na to, aby sa ním zmenili nariadenia božie, a aby sa takýmto spôsobom popudené božstvo primálo k náklonnosti. Prinášajú sa mu dary, aby sa získali isté milosti. Perspektívy Kristovej obety sú celkom iné. Tieto boli pripravované už niektorými textami Starého zákona, ale ich prevyšujú nepredvídaným spôsobom. Podľa knihy Levitikus obeta prv než je darom človeka Bohu, je Božím darom pre človeka: «Veď základ telesného života je v krvi a dal som vám ju pre oltár, aby ste ňou zmierovali svoje duše* (Lv 17,11). Keďže ľudia sú hriešni, potrebujú prostriedok zmierenia a očistenia. Boh vo svojej dobrote im dáva k dispozícii krv zvierat, aby slúžila pri obradoch očisťovania, ktoré mal vykonávať kňaz. Nový typ kňaza. Zároveň sa teda musí zmeniť i koncept, ktorý si ľudia tvoria o kňazovi. Spontánne by sme mohli kňaza definovať ako «človeka, ktorý slúži božstvu na oltári*. Predovšetkým nás prirodzene môže zasiahnuť myšlienka, že kňaz má privilégium vstúpiť do vzťahu s tým, čo je posvätné. Zabúda sa však na to, že kňaz je postavený z vôle Božej do služby ľudu: «vybratý spomedzi ľudí, je ustanovený pre ľudí, aby ich zastupoval pred Bohom* (Hebr 5,1). Ako je krv darom Božím na očisťovanie ľudu, tak aj samotný kňaz je jeho darom, ktorý má umožňovať spoločenstvo s Bohom. Úloha kňaza je prostredníctvo, ktorého cieľom je v konečnom dôsledku jednota všetkých ľudí v láske, ktorá pochádza od Boha. Táto perspektíva v istom zmysle, ale ešte dosť nejasne, sa tuší už v Starom zákone. Obety prinášané židovskými kňazmi nedokázali zrealizovať pravé prostredníctvo; tvorili len neúčinný predobraz. Ako by mohla mŕtvola živočícha sprostredkovať spoločenstvo medzi Bohom a ľuďmi? Je primerané Bohu, aby «jedol hovädzie mäso alebo pil krv koz- ľaciu?» (Ž 50,13). A či môže krv zabitých zvierat očistiť svedomie človeka? Je totiž «nemožné, aby krv býkov a capov odstránila hriechy* (Hebr 10,4). K pravému kňazstvu je potrebná realizácia autentického prostredníctva. Ak sa nad tým zamyslíme, potom zistíme, že takéto prostredníctvo požaduje radikálnu premenu ľudskej prirodzenosti. Hriešni ľudia nie sú hodni vstúpiť do vzťahu s Bohom, ktorý je čistota sama. Aby sa toto stalo možným, je treba, aby sa zmenilo nie Božie, ale ľudské postavenie. Toto je cieľom obety a tento cieľ bol skutočne dosiahnutý Kristovou obetou. Obeta Kristova. Kristus sa obetoval Bohu v tom zmysle, že sa štedro otvoril voči láske 12 [pageend12]pochádzajúcej z Boha, ktorá ho chcela urobiť spasiteľom ľudí. Radikálnu premenu stavu, v ktorom sa ľudstvo nachádzalo, bolo možné uskutočniť jedine v prípade, keby niektorý človek v plnosti prijal, a to v celom svojom bytí a až po smrť — v prospech všetkých ľudí — naozaj účinné pôsobenie lásky Božej. Ide o konečné víťazstvo nad zlom zakoreneným v srdci človeka, teda o vystavenie sa všetkým škodám, ktoré to zlo spôsobilo (zrada, zapieranie, nespravodlivosť, krutosť), bez toho, aby sa upustilo od lásky, a aby každé utrpenie bolo premenené na neustály rast v láske bez hraníc. Žiadny človek-hriešnik nebol schopný prijať pozitívne takúto dávku lásky. Hriešnik dokonca nie je schopný ani pochopiť tento ušľachtilý úmysel Boha. Vo svojej slepote si predstavuje Boha na svoj vlastný obraz a pripisuje mu svoje reakcie agresivity. Ale Ježiš — jediný bez hriechu — poznal srdce svojho Otca a obetoval sa prijať plnosť lásky v podmienkach nášho ľudstva zdeformovaného zlom. A tak jeho krv, vyliata na odčinenie najväčšej nespravodlivosti, sa stala «krvou zmluvy*. Svoje utrpenie a smrť premenil na účinný prostriedok spoločenstva medzi Bohom a nami a teda na prameň (žriedlo) večného života v prvom rade pre svoje ľudské telo, a potom aj pre nás. Dokonalé kňazstvo. Niet iného prostredníctva a niet iného kňazstva. Ide predovšetkým o Boží dar, ktorý Kristus prijíma a s ktorým sa spája, aby ho zároveň aj odovzdal. Kristova obeta je Božím dielom, v ktorom Otec oslávil Syna a Syn Otca. A toto je dar lásky, ktorý slávime vo sviatosti Eucharistie: dar určený na to, aby nás premenil, aby nás nasmeroval na cestu lásky podľa príkladu Krista a vďaka jeho pôsobeniu v nás. Kristovo kňazstvo je jediným pravým kňazstvom: jediné kňazstvo, v ktorom sa uskutočnilo autentické prostredníctvo medzi Bohom a ľuďmi. Kristus nahradil starý systém mocným « dynamizmom komunikácie a spoločenstva*. Kňazstvo všetkých kresťanov. Počnúc krstom sú kresťania začlenení do dynamizmu Kristovej obety a majú účasť na jeho kňazstve. V Cirkvi máme všetci veriaci «smelú dôveru, že vojdeme do Svätyne skrze Ježišovu smrť* (Hebr 10,19). Čo bolo kedysi výlučným privilégiom veľkňaza, teraz sa stalo právom všetkých. Všetci sú pozvaní, aby prinášali svoje obety (1 Pi 2,5; Hebr 13,15-16). Ale samozrejme, tieto obety sa musia podobať tej, ktorú priniesol Kristus: ide o obetu samých seba Bohu, aby sme sa stali prijímateľmi jeho lásky a aby nás on poslal slúžiť bratom. Boh nepotrebuje naše dary, aby sa obohatil, ani naše služby. Ale my potrebujeme jeho milosť, aby sme sa vďaka nej zmenili a stali sa nástrojom jeho lásky vo svete. Naše obety — píše sv. Peter — majú byť duchovné (1 Pi 2,5). To však neznamená, že sú len dispozíciou nášho ducha, ale že musia byť prinášné pod vedením Ducha Svätého, podľa príkladu Kristovej obety, «ktorý skrze večného Ducha sám seba priniesol Bohu na obetu* (Hebr 9,14). Takto lepšie chápeme, prečo kňazská obeta nie je jednoducho ľudským skutkom. Ona je predovšetkým dielom Ducha Božieho v nás, s ktorým sa zjednocujeme v najväčšej možnej miere a uznávame, že pritom oveľa viac dostávame, než dávame. Duch, ktorý je nám daný, rozlieva v našich srdciach lásku, ktorá pochádza od Boha (Rim 5,5): lásku, ktorá nás uschopňuje dať sa do služby bratom a sestrám až po utrpenie a smrť (porov. 1 Jn 3,16). Kňazstvo a služba. Ježiš prijal vo svojej ľudskej prirodzenosti pre nás Ducha Svätého, keď sa otvoril jeho pretvárajúcej činnosti v hodine svojho utrpenia i v sláve zmŕtvychvstania. A Ježiš nám teraz dáva Ducha, ako to potvrdzuje Peter v deň Turíc (Sk 2,33; Jn 16,7). Bez Kristovho prostredníctva, nikto z nás by nemohol uskutočňovať svoje povolanie ku kňazskej obete. Aby bolo pre nás toto prostredníctvo prístupné, Kristus ho sprítomňuje a zhmatateľňuje vo sviatostiach, ktoré sú jeho zásahom do nášho sveta a vovádzajú nás do dynamizmu daru jeho lásky. Kristus toto prostredníctvo sprítomňuje aj v osobe tých, ktorých posiela — ktorí prijali sviatosť posvätného stavu, kňazskú vysviacku — aby všade rozširovali jeho životodárné slovo, aby hrieš- 13 [pageend13]nikom vysluhovali jeho odpustenie vo sviatosti zmierenia, aby zjednocovali veriacich v jedinom tele a aby ich pripojili k vlastnej eucharistickej obete vo svätej omši, aby sa obeta, ktorú konajú, stala «obetou príjemnou, posvätenou v Duchu Svätom» (Rzzt z 15,16). Služba týchto « Božích spolupracovníkov» (1 Kor 3,9) je v úzkom vzťahu s Kristovým kňazstvom, keďže sa nachádza v priamej službe jeho prostredníctva. Zároveň je aj v službe kňazstva veriacich: Jediným cieľom vysvätených kňazov je zaistiť veriacim možnosť žiť krstné kňazstvo tak, že vo svojom živote opravdivo prijmú kňazské prostredníctvo Kristovo. Preto sú títo «služobníci Krista a správcovia Božích tajomstiev* (1 Kor 4,1) kňazmi z celkom zvláštneho titulu, samozrejme pri uznaní, že tu nejde o kňazstvo na starý spôsob, čiže o kňazstvo založené na systéme rituálneho oddelenia, ale o kresťanské sviatostné kňazstvo, ktoré je úplne v službe dynamizmu spoločenstvar (komúnie). Kňazstvo a život v spoločenstve (v komú- nii). Nakoniec sa musíme pozastaviť nad slovom spoločenstvo (komunio). Kto chce správne chápať kňazstvo, musí uznať, že jeho esenciálna úloha spočíva v umožnení spoločenstva v dvoch neoddeliteľných dimenziách: spoločentva s Bohom a spoločentva medzi ľuďmi. Ak neprijímame lásku pochádzajúcu od Boha, nemôžeme žiť v pravom spoločenstve medzi sebou. Už Starý zákon chápal stále jasnejším spôsobom toto nutné prepojenie a pokúšal sa ho uskutočniť skrze inštitúciu kňazstva. Avšak kňazstvo také, aké bolo, bolo neschopné naplno zrealizovať prostredníctvo medzi Bohom a ľudom. Koncept kňazstva sa zastavil pri pochopení kňaza ako strážcu posvätného miesta, ako odborníka kultu, odde- leneného od reálneho života. Nový zákon priniesol jasné svetlo do chápania základného cieľa kňazstva a zároveň poukázal na nedostatky starého kňazstva: Kristus účinne zrealizoval sprostredkovanie tým, že v plnosti prijal lásku svojho Otca v tragických okolnostiach svojej ľudskej existencie. Kresťania dobre vedia — alebo by mali vedieť — že, keď sú zjednotení s Kristom, majú účasť na jeho kňazstve. Ich povolaním je prinášať samých seba na obetu spolu s Kristom, aby vo svojom živote mohli prijať Ducha lásky, a tak vstúpiť do služby spoločenstva (komúnie) medzi ľuďmi. Kresťania vedia — alebo by mali vedieť — že služobné kňazstvo ich vysvätených kňazov je v službách spoločenstva (komúnie), avšak komplementárnym spôsobom: úlohou vysvätených kňazov je zaisťovať (najmä slávením Eucharistie a vysluhovaním sviatosti pokánia) účinné prijatie Kristovho prostredníctva, bez ktorého nie je možné pravé spoločenstvo (komúnia). Toto je Boží dar, ktorý Cirkev nepretržite prijíma skrze Kristovo kňazstvo a za ktorý nikdy neprestáva ďakovať. Otec Anton Javorský, SVD. oslávil 50. výročie kňazstva 1. septembra 1996. Najprv pracoval v prvej línii ako misionár na Novej Guinei. Odtiaľ sa presťahoval medzi Slovákov v Austrálii a staral sa o udržanie a zveľadenie viery svojich krajanov, teraz žije na odpočinku v Eppingu. Počas jubilejnej svätej omše mu odvzdali symbolický dar — zlatú palicu — to akoby « pastorale » — za láskavé zhromažďovanie a vedenie Božieho ľudu. 14 Preložil PAVOL FARKAŠ [pageend14]NÁŠ PRIATEĽ SA DOŽIL SEDEMDESIATKY Pápežský prelát ThDr. mons. Jozef Zlat- ňanský, náš priateľ a spolupracovník sa 13. marca 1997 dožil životnej sedemdesiatky. Pokladáme si za povinnosť oznámiť to slovenskej verejnosti, aby sa spomienkou poďakovala Pánovi za dary, ktoré nám dal prostredníctvom nášho jubilanta. Narodil sa v Topoľčiankach 13. marca 1927. Po maturite začal študovať teológiu v Bratislave a pripravoval sa na kňazstvo. Roku 1947 odchádza do Ríma, kde študuje filozofiu a teológiu na Pápežskej Lateránskej univerzite. 21 decembra 1951 bol vysvätený za kňaza v Lateránskej bazilike v Ríme. Po vysviacke pôsobí 2 roky ako kaplán v tridentskej diecéze vo farnosti Tavodo. Potom sa vracia do Ríma na ďalšie štúdiá. Dosiahol doktorát z teológie na Lateránskej univerzite a licenciát zo sociálnych vied na Gregoriánskej univerzite. Po skončení štúdií (1961) vyučoval filozofiu v Pápežskom regionálnom seminári v južnom Taliansku v Catanzaro. Roku 1964 sa vracia do Ríma a pracuje v Sekretariáte vieroučnej komisie Druhého vatikánskeho koncilu. Roku 1966 je študijným pomocníkom Kongregácie pre vieroučné otázky, a stáva sa vedúcim náukového oddelenia tej istej Kongregácie. Roku 1981 sa stáva pápežským prelátom. Od roku 1984 je podsekretárom Kongregácie pre vieroučné otázky a túto funkciu zastáva dodnes. V rokoch 1990-1995 bol členom Pápežského výboru pre medzinárodné eucharistické kongresy. Popri svojom úradnom poslaní nemalej zodpovednosti sa náš jubilant zúčastňoval na podujatiach Slovenského ústavu sv. Cyrila a Metoda v Ríme, preto ho nazývame priateľom a vzácnym spolupracovníkom. V mennom registri v knihe Dr. Jozefa Rydlu: Vydavateľské dielo SÚSCM v Ríme v rokoch 1963-1988 sa meno mons. Zlatňanského uvádza 49-krát. To poukazuje na jeho intenzívnu prítomnosť vo vydavateľskej činnosti SÚSCM. Napísal: Jestvuje Boh? (1975), Vývojová teória a pôvod človeka (1978). Pripravil tri zväzky rozjímaní podľa Chiary Lubichovej: Slovo života (1973, 1976, 1980). Spolupracoval na prekladoch: J. Guit- ton: Dialógy s Pavlom VI. a J. Sheed: Teológia (Náčrt). Napísal komentáre k Vyhláseniu o niektorých otázkach sexuálnej etiky a k Dokumentom o teológii oslobodenia. Pripravil do tlače: Tebe, Malá sestra, - Aj také má dnešný svet, - V Jeho šľapajach (od Gazzeru-Leoneliho) a On chce naše srdce (od Ch. Foucaulda). Mimoriadnu zásluhu má mons. Zlatňanský na príprave troch diel, ktoré zrevidoval: Bogliolo: Filozofia. Celý kurz má 6 zväzkov. Pamätám si, že pri odovzdaní tohto diela Svätému Otcovi, keď Ján Pavol II. prichádzal k nám, Svätý Otec hodil milú poznámku na adresu mons. Zlatňanského: «Piccolo Ratzinger - Malý Ratzinger.» Druhé dielo, ktoré ešte nie je dokončené: M. Schmaus: Dogmatika. Doteraz vyšli zväzky: Cirkev, Život milosti a Milostiplná, Sviatosti, Božie zjavenie. Tretie dielo: A. Gunthór: Morálna teológia. Ešte chýba jeden zväzok, aby sme mali úplný manuál mravouky. Mons. Zlatňanský, ako to svedčí jeho úradu, bol pri príprave takmer všetkých prekladov encyklik a pápežských dokumentov, ktoré vyšli v Ústave, zúčastňoval sa aj na preklade liturgických kníh a teraz neúnavne pracuje na revidovaní prekladu Katechizmus Katolíckej cirkvi. Prajeme mu, aby mal čím skôr radosť uzrieť preklad tohoto katechizmu v peknej slovenčine a v starostlivo vycizelovanej presnosti teologických výrazov, o ktorú sa nemálo pričinil spolu s inými spolupracovníkmi aj on. Bude to na úžitok nielen našim bohoslovcom ale aj mnohým slovenským veriacim. Vďaka, drahý náš priateľ, Nech Pán hojne požehná všetko, čo si svojou prácou zasial! Mons. Jozef Zlatňanský (prvý z prava) s prof. Bogliolom odovzdávajú Svätému Otcovi slovenský preklad Filozofie. 15 [pageend15]POZDRAV MONS. JOZEFOVI MEDOVÉMU Drahí veriaci, zišli sme sa s pocitmi bôľu a nostalgie. Chceme vyjadriť úprimnú vďačnosť nášmu milovanému monsignorovi Jozefovi Medovému, ktorý na konci dlhej cesty, trocha skôr než kalendár predvídal, odovzdáva do iných rúk zodpovednosť za toto farské spoločenstvo. Cítiť záťaž bolesti pri tomto nutnom rozhodnutí pre dosiahnutý vek a pre chorobu, no nechýbajú city radostnej vďačnosti za dlhé roky prežité vo veľkodušnej a oddanej práci. Narodil sa v Smoleniciach na Slovensku (1. marca 1926), za kňaza bol vysvätený v Ríme 23. decembra 1950 (teda pred 46 rokmi). Vo svojej mladosti zakúsil na vlastnej koži hrôzy vojny i náboženského prenasledovania. Prišiel k nám ako utečenec a tu našiel stále bydlisko. Prišiel som v tento večer medzi vás vyjadriť mu hlbokú vďačnosť našej diecézy za dlhú a vernú službu vykonanú medzi nami. Najprv v Sasso, neskôr v Santa Marinella, potom ako farár v Castel Giuliano a konečne v Marina di Cerveteri, kde vlastne položil základy tejto farnosti a opatril ju potrebnými pastoračnými službami. Jeho ľudské, intelektuálne a duchovné vlohy boli veľmi vzácne pre rozvoj našej Cirkvi v rozličných službách diecéznych rozmerov, za čo sa mu oprávnene dostalo úcty od biskupov, kňazov a všetkého ľudu. Drahý don Jozef, teraz sa Božia vôľa ináč prejavila a musíš nechať toto spoločenstvo, ktoré ti bolo také drahé a ktoré ti preukazuje takú veľkú synovskú oddanosť. Dobre chápem obeť odlúčenia a som s tebou s pocitmi hlbokého spoločenstva. Mám nádej, že aj naďalej nám budeš nápomocný vytrvalou modlitbou a obetovaním utrpenia, ktoré opätovne žiada od teba Pán v duchu prvotného povolania. Odopovedajúc na Pánovo volanie, don Jozef jednoducho a s radosťou povedal svoje « áno», ktoré potom s Božou pomocou dennodenne opakoval verným plnením daného sľubu. To vysvetľuje, prečo dnes viac než ďakovať jemu (i keď si to zasluhuje), treba ďakovať Bohu, ktorý ho miloval, povolal ho a neprestal mu byť blízo svojimi darmi. Byť kňazom, dnes práve tak ako včera, znamená obetovať svoj život až kým sa nestane znakom — podľa možnosti čo najmenej nehodným — znakom lásky nebeského Otca. Byť kňazom znamená otvoriť svoje srdce, aby sa citmi bratskosti a otcovskosti sprístupnilo pre všetkých a znamená tiež stať sa hlasom a dosvedčením ohromujúcej novosti spásy, ktorú nám dáva Boh. A toto nie je ľahká vec, ba naháňalo by nám to strach, keby sme nepočítali s jeho pomocou a nepokladali sme sa len za úbohé nástroje (za neužitočných sluhov, ako nás nazval Pán Ježiš), ktoré Boh nemusel, ale chcel upotrebiť. V kresťanskom živote spása prichádza z viery, a táto sa zakladá na Božom slove a je udržiavaná sviatosťami. A sviatosti dostávame prostredníctvom kňazskej služby. Je mi ťažké hovoriť vám o donovi Jozefovi: cítim sa trochu ako hosť — vybavený otcovstvom biskupskej služby, ale ešte len pri prvých krôčkoch — ktorý prichádza do rodiny rozprávať jej o starom otcovi. Farský kostol v Marina di Cerveteri na Via Monti Tatra (na Tatranskej ulici) ktorý vybudoval mons. Jozef Medový. 16 ANTONIO BUONCRISTIANI Príhovor 0. biskupa diecézy Porto-Santa Rufina 8.12.1996 pri ďakovnej a rozlúčkovej svätej omši [pageend16]Nie je ťažké predstaviť si, ako v osobe dona Jozefa je zapísaná smutná i radostná história mnohých z vás... Keď prišiel do Cerenovy, bolo treba robiť takmer všetko (1972 bola filiálkou, 1976 farnosťou): posviacka kostola bola 1976 a potom spoločenstvo rástlo dosť rýchlym tempom. Skôr než zastaviť sa nad materiálnymi výsledkami, ktoré tu istotne boli, ako môžeme nemyslieť na toľkých kresťanov, ktorí za posledných 20 rokov počúvali Božie slovo z úst dona Jozefa, ktorých pokrstil, pripravil na prvé sväté prijímanie, požehnal ich manželstvo a pripravil na večný život? Ak máme vieru a správne oceňujeme dôležitosť posvätných znakov môžeme povedať, že rukami dona Jozefa ste dostali záplavu milostí. Táto naša slávnosť je kňazským sviatkom a dňom rodinnej radosti. Je príležitosťou poďakovať sa aj donovi Františkovi Labricciosovi, ktorý pôsobil medzi vami viac než dva roky. Jeho preukazovanie lásky a pomoci donovi Jozefovi iste na vás dobre zapôsobilo, ako evanjeliové svedectvo a evanjeliová dôslednosť. Svojou mladosťou ho miloval a ctil ako «Deduška» (tak ho s láskou oslovoval). Práve duchovné otcovstvo je hlavnou známkou vzťahu farára so svojimi farníkmi. A farnosť musí byť spoločenstvom otvoreným pre všetkých, spoločným domovom, nástrojom bezhraničnej lásky, ako bezhraničné sú potreby farníkov, tých praktizujúcich, ktorých je málo i tých vzdialených, ktorých je častokrát veľmi mnoho. I keď nechýbajú ťažkosti, ako nechýbajú v nijakej životnej voľbe, byť kňazom je oduševňujúce. Je ťažké, ale oplatí sa rizikovať. A som presvedčený že don Jozef dnes — obklopený vašou láskou a vašou vďačnosťou, — môže nám dosvedčiť s úprimným srdcom, že Ježišov prísľub, že nám dá stonásobne už tu na zemi, nebol prázdnym slovom. Myslím, že vyjadrím aj vaše city ak poviem, že dnes viac než inokedy — pretože sú ohrozené tie najdôležitejšie hodnoty života a zmocňuje sa nás veľká neistota pred rastúcim egoizmom a šíriacou sa zlobou — pociťujeme potrebu týchto svedkov čohosi večného, ktorí by nás uistili a ukázali nám cestu, ktorí by nás priviedli k uvažovaniu o Don Francesco Labriccioso, ktorý sa príkladne stará o svojho « Deduška» mons. Jozefa Medového. hlbšom význame ľudského života, ktorí by nás podopierali darmi Božieho slova. Božej milosti a radou. My kňazi sa máme usilovať byť čoraz viac medzi vami pravými a radostnými svedkami spásy, ktorá nám prichádza od Boha, ako aj svedkami hodnôt viery a stať sa čím jasnejším znamením «dobre vynaloženého» životného úsilia. Vy, kresťania musíte byť presvedčení o nutnosti našej služby v Cirkvi. Máte milovať svojich kňazov a pomáhať im, pretože Cirkev a farnosť to nie je iba farár, to ste všetci vy a musíte sa usilovať — aj za cenu osobných obetí — utvárať opravdivé kresťanské spoločenstvo, ktoré by svedčilo o Božej láske, ktorá je našou nádejou a istotou. A nebojím sa otvorene adresovať výzvu na kňazskú službu aj mladíkom, ktorí ma teraz počúvajú. Obetovať svoj život bez akýchkoľvek výhrad — to je ideál, ktorý priťahuje aj dnes napriek kríze hodnôt, ktorá sa stáva črvotočou nášho každodenného života a napriek egoizmu, ktorý nás pohýna stále viac sa uzavrieť do súkromia a starať sa iba o vlastný blahobyt. S týmito citmi sme sa zhromaždili okolo dona Jozefa: aby sme v prvom rade ďakovali Pánu Bohu a súčasne aby sme sa pomodlili za neho s prosbou aby zostal spojený s týmto spoločenstvom, odteraz už v celkom inej podobe, ale s tou istou láskou ako doteraz. Prosím vás, drahí veriaci, o modlitbu aj za dona Roberta Gonzalesa, ktorého poslušnosť Cirkvi povolala, aby vám slúžil. Na budúcu nedeľu budeme opäť tu, aby sme mu symbolicky odovzdali tú fakľu, ktorú don Jozef verne udržoval zažatú a živifjej plameň s takou láskou a oddanosťou. Nech ich oboch požehnáva Pán. 17 [pageend17]Muž modlitby, pokory, nádeje, muž živej viery v Boha bohatého na milosrdenstvo, a viery v dobrotu človeka, neúnavnej vôle pomáhať tam kde, ako on hovorí: « Boh plače ». A utierať mu slzy všade tam, kde plače v trpiacej Cirkvi, je úlohou organizácie « Pomoc trpiacej Cirkvi». Pomoc trpiacej Cirkvi (PTC): je organizácia založená roku 1947 pátrom Werenfriedom van Straa- tenom, O. Praem., ktorá uskutočňuje svoju neúnavnú aktivitu po celej zemegule. Pomáha všade tam, kde je potláčaný a obmedzovaný život viery a nádeje. Pomáha tisícom ľudí podporujúc život cirkevných spoločenstiev. Rok 1997 je rokom, v ktorom si p. Werenfried so svojimi spolupracovníkmi pripomína 50. výročie existencie PTC. Rok vďakyvzdania za všetky milosti a Božie dary obdržané počas uplynulých rokov p. Werenfried začal v piatok 17. januára t.r. v bazilike sv. Petra; bol to práve deň jeho 84. narodenín. Ďakovná sv. omša bola pri hrobe sv. Petra o 9.30 hodine. Hlavným celebrantom bol dlhoročný spolupracovník a súčasný prezident diela p. Willem de Smet OSB. Koncelebrovalo 25 kňazov za účasti pracovníkov rímskej pobočky PTC a niekoľkých priateľov. Krátky príhovor p. Smeta bol predovšetkým vďakyvzdaním Trojjedinému Bohu za uplynulých 50 rokov diela a všetky dary a zázraky lásky, ktoré sa udiali. Taktiež to bolo poďakovanie všetkým predstaveným Cirkvi počnúc pápežom Piom XII. a Jánom XXIII. až po Jána Pavla II., všetkým biskupom a kňazom, ktorí sa akýmkoľvek spôsobom podielali na vzniku, podpore a rozširovaní diela. Bolo to poďakovanie za vyše 600 000 registro- váných dobrodincov, za všetkých ľudí dobrej vôle, za všetkých, ktorí prijali pozvanie pomáhať Cirkvi všade tam, kde trpí, a tak sa podieľali na realizácii Ježišových slov: «Bla- hoslavení milosrdní, lebo oni dosiahnu milosrdenstvo» (M15,7); a napokon bolo to poďakovanie za p. Werenfrieda a jeho neúnavný zápas o pomoc iným, za jeho životné jubi- leum, za jeho neustály optimizmus a odhodlanie hľadať neustále nové cesty, ako pomáhať. Skromný p. Werenfried na konci svätej omše len dodal: «Ďakujem vám za všetko. A teraz spolu zaspievame Salve Regina». Ďakovná svätá omša bola príležitosťou poďakovať sa p. Werenfriedovi van Straatenovi a p. Willemovi de Smetovi za všetku pomoc poskytnutú aj slovenským veriacim. Po spoločnej koncelebrácii obom poďakoval za všetku doterajšiu duchovnú, morálnu i hmotnú podporu riaditeľ SÚSCM mons. Štefan Vrablec. Pri tejto príležitosti p. Willem de Smet povedal: «A teraz už vy musíte pracovať, už je rad na vás. Je toho treba ešte mnoho urobiť.» V blízkom hoteli Kolombus potom nasledovala tlačová konferencia o 11.30 hod. a bolo na nej naozaj rušno. Pozornosť bola sústredená na skromného vyše osemdesiatročného muža v premonštrát- skom habite a na dielo kresťankej lásky, ktoré vedie päťdesiat rokov. Jeden z «najväčších žobrákov tohoto storočia», je jedno z označení tohoto skromného muža, ktorého tipickým znakom je jeho pokojný úsmev. P, Werenfried počas 50 tich rokov existencie PTC dokázal zozbierať vyše 3 miliardy dolárov a sústrediť okolo seba okolo 600 000 dobrodincov spolupracujúcich so šestnástimi národnými sekretariátmi. Dnes je PTC jednou z najväčších nadnárodných organizácii dobrovoľníkov. Všetko začalo v r. 1947, keď Europa bola poznačená následkami 2. svetovej vojny, a keď prvá pomoc bola poskytovaná 14 miliónom Nemcov vyhnaným z domovov v dôsledku jaltských dohovorov. Boli to ťažké chvíle, povedal počas tlačovej konferencie p. Werenfried: 18 muž ktorý vyžobral pre Boha už viac ako 3 miliardy dolárov PÁTER WERENFRIED VAN STRAATEN [pageend18]«Naj ťažšie obdobie bol začiatok — náročný na obnovenie lásky a ohlasovanie zmierenia vo svete, ktorý bol zmietaný nenávisťou. Ale hľa, dopadlo to dobre, a som presvedčený, že ľudia sú oveľa lepší, než si myslíme, a tiež Boh je omnoho lepší. A tak s dobrotou ľudí, a s Božou pomocou sme dokázali začať a rozvinúť toto dielo: Pomoc trpiacej Cirkvi.» «Potom sa začala organizovaná starostlivosť o duše, s obnovou chrámov: pojazdné kaplnky i stavby nových kostolov, kláštorov a seminárov pre formáciu kňazov. A hneď nato sa začalo pomáhať umlčanej Cirkvi, prenasledovanej komunistami v strednej a východnej Europe.» «Moje povolanie, hovorí p. Werenfried,/<? osúšať Božie slzy, kdekoľvek on plače. Nové nástojčivé výzvy sa dnes volajú: Afrika, Cina, Cirkev v okolí Veľkých jazier, ale tiež samotná Cirkev na Západe potrebuje pomoc v oblasti komunikácie, Latinská Amerika. A nie na poslednom mieste našu pomoc potrebuje sesterská Cirkev pravoslávna v Pušku, a to v túžbe pomôcť procesu zmierenia a zjednotenia kresťanov a obrátenia krajín bývalého Sovietskeho zväzu.» k k k Pater Werenfried zodpovedal i na nasledujúce otázky. Otec Werenfried po páde berlínskeho múra, zmenili sa veci za bývalou železnou oponou, ktorá už nejestvuje? Náboženská sloboda teraz je, a je možné ľahšie pomáhať Cirkvi, ale mnohé problémy zostávajú nevyriešené, pretože bojový ateizmus zanechal obrovské škody v dušiach. Tie rany sú tam stále a potrvajú dlhý čas. Bude to trvať generácie, kým sa vyliečia. Pater Werenfried, O. Praem., zakladateľ diela Pomoc trpiacej Cirkvi a páter Willem de Smet, OSB, terajší riaditeľ tohoto pomocného diela. Hovoríte, že dnes aj na Západe Cirkvev trpí: Čím? Trpí odkresťančením veriacich, ktorí nežijú podľa zákonov Evanjelia. Cirkev na Zapade nie je prenasledovaná ako na iných miestach, ale je zrádzaná svojimi vlastnými synmi, ktorí nedodržiavajú Božie prikázania. Ake sú cesty znovuobrátenia? Cirkev musí ohlasovať Evanjelium bez zbavovania. Potrebujeme celé a úplné Evanjelium. Mnohé pravdy nie sú dnes ohlasované, alebo aspoň nie dostatočne, pretože sú obavy, že by sa veriacim nepáčili. Preto sa dnes mlčí o niektorých pravdách. O ktorých? O existencii zla a diabla, o poslednom súde a prvotnom hriechu. Ľudia stratili pojem hriechu a veria, že všetko sa stalo dovoleným. V skutku, viac sa nespovedajú a neprijímajú sviatosti, ktoré sú prostriedkom na uzdravenie z hriechu. Označujete sa za najväčšiu nadnárodnú kresťanskú charitatívnu organizáciu; čo je pre vás bohatstvo? Bohatstvo podľa Krista je nebezpečenstvom. Vieme, ako je ťažké pre bohatého človeka vojsť do Božieho kráľovstva. Ale je možné robiť dobré veci pomocou «mamony», ako to urobil sluha v podobenstve o talentoch. Bohatstvo môže slúžiť, aby urobilo aj iných spoluúčastných. Ktorá krajina vám robí viac starostí? Afrika. Situácia je strašná. Kolonializmus spôsobil veľa zla. Takmer všetky kolonizátorské krajiny urobili hrozné veci. Možno dekolonizácia v Afrike prišla vo chvíli, keď národy neboli ešte pripravené. V Latinskej Amerike kolonizátori rozšírili katolicizmus a tento priniesol mnohé pozitívne výsledky. V Afrike tomu tak nebolo. Ruanda a Burundi sú kresťanské krajiny, ale tam sú dnes ukrutné konflikty. Aké sú budúce záväzky, úlohy vášho Diela? Mohol by som povedať, že sú štyri. Na prvom mieste, rozšírenie diela v Latinskej Amerike s novými Delegáciami v Cile a v Brazílii. Otvoriť sa pre južnú Ameriku nás nabádal už ján XXIII, a preto sme upreli pozornosť na Nový svet. Specializujeme sa aj v masmédiách, aby prispievali k šíreniu kresťanských hodnôt. V Moskve už pracuje dva roky kresťanská rozhlasová stanica v ktorej sa stretajú katolícki a pravoslávni kňazi, je to krok smerom k uzmiereniu s Pravoslávnou cirkvou, a toto je tretím cieľom nášho Diela. A nakoniec, znovuobrá- tenie Západu, predovšetkým prostredníctvom ochrany života. Ale všetky tieto štyri ciele sú úzko spojené medzi sebou. Vo Fatime Matka Božia povedala, že ak by sme sa obrátili, obrátilo by sa Rusko. Žiaľ, nemôžem povedať, že Západ sa obrátil. Úpadok 19 [pageend19]Riaditeľ SÚSCM ďakuje P. Werenfriedovi za podstatnú pomoc poskytovanú SÚSCM, aby mohol pomáhať Cirkvi na Slovensku. P. Willem de Smet OSB, povzbudzuje riaditeľa SÚSCM k ďalšej práci v spolupráci s dielom PTC. viery je znamením, že sme ďaleko od čistého a pevného kresťanstva. Vaše dielo opätovne potvrdilo, že chce poskytnúť veľkú pomoc Pravoslávnej cirkvi. Prečo? Pretože v tomto storočí trpela viac než ktorákoľvek iná kresťanská cirkev. Bola pod vládou bojovného ateizmu počas 72 rokov. V bývalom ZSSR všetko, čo bolo kresťanské, bolo ničené počas troch generácií. Dnes kresťanstvo je chudobnejšie, a bude veľmi ťažké zlepšiť túto situáciu. Je to choroba duše. Preto je nevyhnutné pomôcť tejto Cirkvi povstať z ruín. Sme si ešte veľmi ďaleko, my a pravoslávni? Neviem, nie som teológ, ale nie je normálne, že je niektoré cirkevné spoločenstvo oddelené od nás, ako nie je normálne, že kresťanská láska by mala vylúčiť pravoslávnych, ktorí majú s nami tú istú vieru v Ježiša Krista e tie isté sviatosti. Diskusia je pre teológov. Ja viem len to, že sú kresťania, a že sú bratia. My chceme, aby im Cirkev Západu pomohla. Bez proze- litizmu. Bez latinizácie, ale pomáhať im veriť vo viere, ako ju prijali. Pápež povedal, že Cirkev musí dýchať obidvomi polovicami pľúc. Štruktúra Cirkvi na Západe nie je jediná, ktorá je možná. Sú tiež iné obrady a spôsoby modlitby, ale my sme v minulosti považovali pravoslávnych za kresťanov druhej či tretej triedy. Nie je to tak: sú kresťanmi, ktorí majú svojich mučeníkov, svojich svätých, ako ich máme aj my. Čo budete prosiť od pápeža? Nech nám iba povie, v čom mu môžeme my pomáhať. Aj vo svojich 84 rokoch p. Werenfried pokračuje vo svojom dobrodružstve kresťankej lásky a je pripravený pomáhať všade tam, kde viera nachádza ťažkosti prejaviť sa. S hlbokou vďakou za všetku pomoc, ktorú Slovensko obdržalo skrze p. Werenfrieda a jeho diela «Pomoc trpiacej Cirkvi», pripájame sa ku všetkým gratulantom. Dúfame, že všetci, ktorí akýmkoľvek spôsobom dostali pomoc, nezabudnú v modlitbách podporovať p. Werenfrieda, aby nielen on, a dielo Pomoc trpiacej Cirkvi boli vždy ochotní počúvať a realizovať to, v čom môžu Petrovmu nástupcovi poslúžiť, ale chceme tak robiť aj my všetci. Mnohí ktorí poznáme tohoto « Veľkého Božieho žobráka» alebo ako ho tiež volajú «Pátra slaninu*, si kladieme otázku, kde berie silu pre svoju odvážnu misiu, ktorá ide často «proti prúdom», a aké sú cesty Božej prozreteľnosti, ktoré mu umožňujú byť pohotovým nástrojom Božej milosrdnej lásky. Odpoveďou nám môžu byť slová ktoré adresoval čitateľom dvojmesačníka « Ozvena lásky» v októbri 1996: Čo sa mňa týka, chcem verejne vyhlásiť, na oslavu Boha a jeho svätej Matky, že ďakujem ružencu, ak napriek všetkým búrkam, ktoré sa rozpútali aj v mojom kňazskom živote, som sa neutopil a zachoval som si vieru. Od chvíle môjho infarktu, keď mám čas modliť sa denne celý ruženec, nestačím počítať vypočuté modlitby. Za všetky spomeniem aspoň jeden príklad. Keď som 6. mája 1996 nevedel, kde vziať 150 000 dolárov, ktoré sme v priebehu mesiaca potrebovali na vyplatenie jedného nášho projektu, spomenul som si na jedného nášho anonymného dobrodinců, ktorého adresu som nemal. Presvedčený, že pre Boha nie je problém vzbudiť v našom dobrodincovi znova nový skutok štedrosti aj bez môjho zásahu, prosil som Matku Božiu o príhovor na tento úmysel u Božieho Syna. Po troch dňoch som obdržal od dobrodinců list s dátumom 6. mája! Upozorňoval ma, že mi posiela balíček so «štátnymi znakmi». Po týždni mi ho doručili: šek bol vystavený presne na 150 000 dolárov! Taký je Boh, a taká je Mária! 20 Pripravil ANTON SOLČIANSKY [pageend20]SVÄTÝ OTEC USTANOVIL SVETOVÝ DEŇ ZASVÄTENÉHO ŽIVOTA Ctihodní bratia v biskupskej službe, drahé zasvätené osoby! Cieľom osláv Dňa zasväteného života, ktoré sa budú konať po prvý raz 2. februára, je napomôcť celej Cirkvi, aby si stále viac vážila svedectvo osôb, ktoré sa rozhodli nasledovať Krista zblízka praktickým zachovávaním jeho evanjeliových rád. Zároveň tento Deň pre zasvätené osoby chce byť vhodnou príležitosťou k tomu, aby si obnovili svoje úmysly a oživili svoje city, ktorými sa musí inšpirovať ich se- badarovanie Pánovi. Poslanie zasväteného života, v prítomnosti a v budúcnosti Cirkvi, na prahu tretieho tisícročia, sa netýka len tých, čo prijali túto osobitnú charizmu, ale sa týka celého kresťanského spoločenstva. V postsynodálnej apoštolskej exhortácii Vita consecrata, vydanej v minulom roku, som napísal: « Zasvätený život sa nachádza v samom srdci Cirkvi, ako prvok rozhodujúceho významu pre jej poslanie, lebo je prejavom a znamením najvnútornejšej podstaty kresťanského povolania, ako aj úsilím celej Cirkvi-Nevesty o zjednotenie sa s jediným Ženíchom » (VC č. 3). Zasväteným osobám by som chcel tiež zopakovať výzvu, aby hľadeli do budúcnosti s dôverou, rátajúc pri tom s vernosťou Boha a silou jeho milosti, schopnou vykonať stále nové a nové zázraky. «Nemáte len spomínať a rozprávať o slávnej minulosti, ale aj budovať nové veľké dejiny. Hľaďte do budúcnosti, ku ktorej vás vedie Duch, aby znovu s vami konal veľké diela» (VC č. 110). Dôvody Dňa zasväteného života Oslavami tohoto Dňa sa sleduje trojaký cieľ: V prvom rade je odpoveďou na vnútornú potrebu vzdávania vďaky Pánovi, takýmto slávnostným spôsobom, za udelenie veľkého daru zasväteného života, ktorý obohacuje a potešuje kresťanské spoločenstvo mnohorakosťou svojich chariziem a plodmi v podobe toľkých životov, ktoré sa plne a bezvýhradne darovali pre Božie kráľovstvo. Nesmieme nikdy zabúdať, že zasvätený život je darom zhora, je výlučne iniciatívou Boha, «ktorý silou osobitnej lásky priťahuje k sebe svoje stvorenie, aby mu zveril špeciálne poslanie» (VC č. 17). Tento pohľad vyvolenia sa hlboko dotýka srdca povolanej osoby, ktorá je Duchom Svätým vedená, aby sa vydala po stopách Ježiša Krista a nasledovala ho prijatím a praktizovaním evanjeliových rád — čistoty, chudoby a poslušnosti. Aký je to nádherný dar! Čím by bol svet bez rehoľníkov? — spytovala sa právom svätá Terézia. Je to otázka, ktorá nás nabáda k ustavičnému vzdávaniu vďaky Pánovi, ktorý týmto osobitným darom Ducha pokračuje v oživovaní a posilňovaní Cirkvi na jej náročnej ceste vo svete. V druhom rade je cieľom tohoto Dňa prehĺbiť poznanie a úctu voči zasvätenému životu zo strany všetkého Božieho ľudu. Ako zdôraznil koncil (Lumen Gentium 44) a ako som mal na to možnosť poukázať ja sám v citovanej apoštolskej exhortácii Zasvätený život «vernejšie nasleduje a trvalo sprítomňuje v Cirkvi spôsob života, na ktorý sa podujal Ježiš, najdokonalejší zasvätený a misionár Otca v jeho kráľovstve, a ktorý predložil aj učeníkom, ktorí išli za nim» (VC č. 22). Zasvätený život teda, tak ako Kristov život v panenstve, poslušnosti a chudobe, vyjadruje úplnú synovskú vernosť Otcovmu plánu. Tak ako Jemu, aj zasvätenej osobe je pokrmom plnenie Otcovej vôle v dokonalej poslušnosti. Zasvätený život je naozaj živou spomienkou na život a pôsobenie Ježiša, ako Vteleného Slova v jeho vzťahu k Otcovi a bratom (VC č. 22). Forma života, aký prijal Kristus, je osobitne sprítomňovaná v zasvätených osobách a má rozhodujúci význam pre Cirkev, ktorá je v každom svojom členovi povolávaná k úplnému odovzdaniu sa Bohu skrze Krista, nasledujúc ho svetlom a silou Ducha Svätého. Dar osobitne zasväteného života, v celej rôznorodosti jeho chariziem a ustanovizní je tak v službách krstom zasvätenému životu všetkých veriacich. V kontemplácii daru zasväteného života Cirkev rozjíma o svojom najvnútornejšom povolaní: patriť len svojmu Pánovi a byť pred jeho zrakom takou «na ktorej niet škvrny ani vrásky ani ničoho podobného, ale aby bola svätá a nepoškvrnená* (Ef 5,27). Ľahko si je teda možno uvedomiť, že je na mieste, aby sa slávil takýto Deň, počas ktorého by sa učenie o zasvätenom živote stalo predmetom hlbších a rozsiahlejších úvah a aby si ho lepšie osvojil všetok Boží ľud. 21 [pageend21]Tretia príčina slávenia tohoto Dňa sa týka priamo zasvätených osôb, keď ich pozýva, aby si pripomenuli spoločne, a takýmto slávnostným spôsobom zázrak, ktorý v nich učinil Pán, aby objavili jasným a prenikavým pohľadom viery lúče božskej lásky, ktorými ožiaril ich život Duch Svätý a aby si ešte zreteľnejšie uvedomili nenahraditeľnú misiu v Cirkvi a vo svete, ktorou boli poverení zhora. Ustanovením každoročného slávenia tohoto Dňa sa zasväteným osobám, ktoré žijú ponorené vo svete, často búrlivom a roztržitom, a ktoré sú zaneprázdnené plnením náročných úloh, umožní, aby sa jeho slávením znovu vrátili k prameňom svojho povolania, aby bilancovali svoj život a aby upevnili svoje záväzky, prijaté keď sa rozhodli pre zasvätený život. Budú tak môcť vydávať ľuďom, mužom a ženám dnešných čias, radostné svedectvo v tých najrozmanitejších situáciách, že Boh je láska, schopná naplniť srdce ľudskej bytosti. Je skutočne naliehavo potrebné, aby sa zasvätený život vydal s elánom na cestu misie, aby dostal silu z prežívaného svedectva, ktoré vydáva, pretože « súčasný človek radšej počúva svedkov ako učiteľov a ak aj počúva učiteľov, je to preto, že jestvujú svedkovia » (Evangelii nuntiandi 41). Vo sviatok Obetovania Pána v chráme Deň zasväteného života bude slávený na sviatok Obetovania Pána, na pamiatku udalosti, o ktorej sa v Evanjeliu sv. Lukáša píše: «Priniesli ho do Jeruzalema, aby ho predstavili Pánovi.» V tejto evanjeliovej scéne, v ktorej Panna Mária a sv. Jozef prinášajú Ježiša do chrámu, aby ho zasvätili Pánovi, sa zjavuje Kristovo tajomstvo, tajomstvo Syna zasväteného Otcovi, ktorý prišiel na svet, aby plnil jeho vôľu. Šimon na neho ukazuje a hovorí, že je «svetlom na osvietenie pohanov a slávu Izraela» (Lk 2,32) po čom nasledujú jeho prorocké slová o najvyššej obete, ktorú Ježiš prinesie Otcovi a o jeho konečnom víťazstve (Lk 2,32-35). Obetovanie Pána v chráme je výrečným zobrazením úplného a bezvýhradného darovania vlastného života tých, čo boli povolaní, aby v Cirkvi a vo svete zviditelňovali charakteristické črty Ježiša-čistotu, chudobu a poslušnosť (VC č. 1). Na predstavení Ježiša má podiel Panna Mária. Panenská Matka, ktorá prináša svojho Syna do chrámu, aby ho obetovala Otcovi, zobrazuje svojím spôsobom Cirkev, ktorá pokračuje v darovaní svojich synov a dcér nebeskému Otcovi, pripájajúc ich k jedinej obeti Krista, ktorý je príčinou a vzorom každého zasväteného života. Už niekoľko desiatok rokov sa v rímskej, ale aj v ďalších diecézach, na sviatok Obetovania Pána 2. februára schádza okolo pápeža a diecéznych pastierov takmer spontánne veľký počet stálych obyvateľov Inštitútov zasväteného života a členov spoločností apoštolského života, aby zborovo a v jednote s celým Božím ľudom ďakovali za dar zasväteného života a za poslanie, ktoré ich Pán povolal plniť v celej rôznorodosti jeho chariziem a ustanovizní, ako aj uprostred spoločenstva veriacich. Želal by som si, aby sa tento zvyk rozšíril na celú Cirkev, aby sa v deň oslavy Dňa zasväteného života schádzali zasvätené osoby s ostatnými veriacimi a slávili s Pannou Máriou zázraky, ktoré činí Pán v toľkých svojich synoch a dcérach a aby všetkým svedčili o tom, že «Jemu zasvätený ľud» (Dŕ 28,9) sú všetci tí, ktorí sú vykúpení Kristom. Očakávané ovocie za misiu celej Cirkvi Drahí bratia a sestry, zverujúc ustanovenie tohoto dňa pod materskú ochranu Panny Márie, si zo srdca želám, aby priniesol hojnosť ovocia pre svätosť a poslanie Cirkvi. Obzvlášť, nech napomôže k tomu, aby v kresťanskom spoločenstve stále viac narastala vážnosť a úcta k povolaniam na zasvätený život, aby v ňom silneli modlitby a prosby k Pánovi o udelenie týchto darov tým, že v mladých a v rodinách nechá dozrieť veľkodušný plod rozhodnutia: prijať ich. Bude mať z toho osoh cirkevný život vo všeobecnosti a bude to preň prameňom, odkiaľ bude môcť čerpať sily na novú evanjelizáciu. Verím, že tento deň modlitby a rozjímania pomôže miestnym cirkvám stále viac valorizovať dar zasväteného života a merať sa s jeho posolstvom, aby sa našla správna a plodná rovnováha medzi akciou a kontempláciou, medzi modlitbou a milosrdenstvom, medzi úlohami v dejinách a eschatologickým napätím. Panna Mária, ktorej sa dostalo toho najvyššieho privilégia — predstaviť Ježiša Krista, svojho jediného Syna Pánovi a Otcovi ako čistú a svätú obetu, nech nám pomáha, aby sme boli vždy otvorení a vnímaví voči veľkým dielam, ktoré On nepretržite činí pre dobro Cirkvi a celého ľudstva. S týmito pocitmi a so želaním vytrvalosti a radosti v povolaní, udeľujem všetkým zasväteným osobám svoje apoštolské požehnanie. Vo Vatikáne 6. januára 1997 22 JÁN PAVOL II. [pageend22]RUDOLF BLATNICKÝ, SDB PREHĽAD PRÁC SLOVENSKÉHO VEDCA SVETOVÉHO FORMÁTU (Náčrt bibliografie Prof. Dr. Jozefa Heribana) (TRETIA ČASŤ)* 8. Dve nové štúdie prof. J. Heribana vydané na Slovensku Ako sme naznačili aj v tomto bibliografickom náčrte, prof. Jozef Heriban publikoval spočiatku svoje práce v slovenčine výlučne vo vydavateľstve Slovenského ústavu sv. Cyrila a Metoda v Ríme. Do týchto prác možno započítať aj jeho už spomínané články uverejnené na stránkach časopisu Slovenské hlasy z Ríma a znovu vydané v knihe Apoštol Pavol v službe evanjelia.* * 91 V posledných rokoch však požiadali prof. Heribana o vypracovanie odborných štúdií aj niektorí redaktori publikácií na Slovensku. * Prvá časť bola uverejnená v Slovenských hlasoch z Ríma, 45 (2/1996) na str. 15-23. V tejto časti autor článku uvádza a komentuje práce prof. J. Heribana publikované v japončine, taliančine a v iných jazykoch. Druhá časť bola uverejnená tamže, 45 (3-4/1996) na str. 17-26. Autor článku v nej uvádza a komentuje prvé práce proí. J. Heribana publikované v slovenčine. 91 Ide o články: «Interpretácia Biblie v Cirkvi. Úvodné poznámky k dokumentu Pápežskej biblickej komisie», in: Slovenské hlasy z Ríma, 43 (1/1994), 9-14 a 43, (2/1994), 7-14; « Všetko, co bolo kedysi napísané, bolo napísané nám na poučenie...» (Rim 15,4). Nové úvody do jednotlivých spisov Starého zákona v jednozväzkovom vydaní Biblie v slovenčine», in: tamže, 43 (4/1994), 7-11. ,2Porov. in: Viera a Život, 6 (2/1996), 143-162. ’’Vyšiel znovu v r. 1968-1970. 8.1. Pre slovenský časopis Viera a Život napísal na požiadanie štúdiu Prvé jednozväzkové katolícke vydanie Biblie v slovenčine: jeho zrod, koncepcia a realizácia. Ako naznačuje už titul, cieľom štúdie je informovať slovenskú čitateľskú obec o tom, ako sa realizovalo jednozväzkové vydanie Svätého písma v slovenčine. 92 Na lepšie pochopenie významu tohto záslužného diela prof. Heriban podáva najprv historický prehľad doterajších katolíckych i evanjelických pokusov o preklad celého Svätého písma do slovenčiny: od dvojzväzkového prekladu Juraja Palkoviča (v r. 1829-1832) až po katolícky preklad Biblickej komisie pri Spolku sv. Vojtecha (v r. 1946-1955)93 a evanjelické autorizované vydanie celej Biblie (r. 1978). Podľa prof. Heribana najnovšie vydanie celého Svätého písma v slovenčine r. 1995 sa nielen vyznačuje tým, že je to v dejinách prvé katolícke jednozväzkové vydanie Svätého písma v slovenčine, ale má aj všetky praktické výhody jednozväzkového vydania Biblie, ako je napr. ľahká orientácia v celom Svätom písme, vzájomné porovnávanie starozákonných a novozákonných spisov, zvýraznenie podstatnej jednoty Svätého písma atď. V ďalšej časti štúdie prof. Heriban na základe príslušnej dokumentácie objasňuje vznik a koncepciu nového vydania, ako aj zásady, podľa ktorých sa postupovalo pri úprave biblického textu. Potom poukazuje na odlišnosti tohto jednozväzkového vydania od posledného katolíckeho vydania Svätého písma Spolkom sv. Vojtecha v r. 1968-1970. Ide nielen o jazykovú úpravu biblických textov, ale najmä o nové úvody do kníh Svätého písma. Ako autor týchto úvodov prof. Heriban opisuje ich obsah a charakteristické črty. 23 [pageend23]Ďalej vysvetľuje, prečo spolu s Msgr. F. Javorom urobil nový preklad Knihy Tobiáš a Knihy Judita.94 Upozorňuje tiež na nedopatrenie, ktoré zostalo aj v jednozväzkovom vydaní Svätého písma takisto ako vo vydaní Starého zákona v r. 1955: sedem tzv. «deuterokanonických statí» (107 veršov) Knihy Ester, ktoré nie sú v hebrejskom texte, ale v gréckej Septuaginte, zostalo pre «technické príčiny» aj naďalej na konci Knihy ako dodatok, teda nie na svojom mieste v rámci textu, ako sa to správne uvádza v novom úvode prof. Heribana ku Knihe Ester. 94 Pozri tamže, 157-159. ’’Porov. J.M. Ry d l o [red.], Prínos Slovenského ústavu sv. Cyrila a Metoda v Ríme pre slovenskú kultúru, Turčiansky Sv. Martin, Matica Slovenská 1997 (v tlači). 96Porov. Š. Po r u b č a n , Úvod do Písma svätého (= Biblika [sic!], 1). Rím, Slovenský ústav sv. Cyrila a Metoda 1960, 140 s. 97 Porov. Nový zákon. Podlá grécko-semitskej pôvodiny spracoval Stefan Porubčan (= Sväté písmo, 1). Zredigoval Michal Bystrík [= Štefan Náhalka]. Rím, Slovenský ústav sv. Cyrila a Metoda 1968, 1135 s. + 1 mapka. V kapitolke Perspektívy a nádeje do budúcnosti prof. Heriban pripomína, že toto jedno- zväzkové vydanie Svätého písma je iba provi- zorným riešením a že časom bude treba pripraviť nový preklad biblických textov, najmä Starého zákona, lebo živá reč sa rýchlo vyvíja a biblické vedy robia stále nové objavy. V záverečnej úvahe Sväté písmo v živote Cirkvi na Slovensku prof. Heriban konštatuje, že u Slovákov je Sväté písmo vo veľkej úcte, ale ľudia ho azda málo čítajú a meditujú, a to aj preto, že im chýbajú základné poznatky z biblickej exegézy. Ako jedno z praktických riešení odporúča tzv. lectio divina: individuálne alebo spoločné čítanie istého odseku Svätého písma, ktoré pod vplyvom Ducha Svätého vedie k meditácii, modlitbe a kontemplácii. Panna Mária, tvrdí autor štúdie, je jedinečný vzor, ako máme aj my prijímať, milovať a zachovávať Božie slovo, ktorým sa každému z nás prihovára Boh s otcovskou láskou. 8.2. Ďalšia nová štúdia prof. Jozefa Heribana s titulom Sväté písmo vo vydaniach Slovenského ústavu sv. Cyrila a Metoda v Ríme je zaradená do knihy: Prínos Slovenského ústavu sv. Cyrila a Metoda v Ríme pre slovenskú kultúru, ktorú zredigoval Jozef M. Rydlo. Vydanie knihy si vzala na starosť Matica slovenská v Turčianskom Svätom Martine.95 Prof. Heriban predkladá v tejto štúdii súhrnný prehľad o všetkom, čo vydal Slovenský ústav sv. Cyrila a Metoda v Ríme v oblasti Svätého písma: úplné alebo čiastočné vydania Starého a Nového zákona, diela a príručky vedecko-náučného rázu pre štúdium Svätého písma a dôležitejšie články s biblickou tematikou, ktoré vyšli na stránkach časopisov vydávaných Ústavom. V úvode svojej štúdie autor poukazuje na skutočnosť, že obdobie štyridsaťročného náboženského útlaku na Slovensku je originálnou etapou v dejinách vydávania Svätého písma v slovenčine, lebo to, čo vtedy nemohla vykonať na tomto poli Cirkev na Slovensku, snažili sa aspoň čiastočne nahradiť Slováci v zahraničí. Najväčší podiel na tejto práci mal Slovenský ústav sv. Cyrila a Metoda v Ríme. Prof. Heriban urobil záslužnú prácu už tým, že zozbieral svedectvá o tom, čo Slováci v zahraničí vykonali pre vydanie Svätého písma v slovenčine. Pomohol mu pri tom článok Sväté písmo u Slovákov v zahraničí, ktorý napísal nebohý Msgr. Štefan Náhalka, prvý riaditeľ Slovenského ústavu sv. Cyrila a Metoda v Ríme. Vďaka informáciám uvedeným v článku Msgr. Náhalku sa dozvedáme, že k rozhodnutiu založiť v Ríme Slovenské vydavateľstvo sv. Cyrila a Metoda (SVSCM) došlo ešte roku 1955, teda v čase, keď sa ani len nepomýšľalo na výstavbu terajšieho Slovenského ústavu sv. Cyrila a Metoda v Ríme. Je zaujímavé, že v pláne spomenutého vydavateľstva bolo na prvom mieste Sväté písmo. Už koncom roka 1955 si viacerí slovenskí kňazi rozdelili práce na preklade Starého zákona do slovenčiny. V r. 1957 bol tento preklad odovzdaný slovenskému odborníkovi na redakčnú úpravu, ale k vydaniu prekladu neprišlo. Úspešnejšia sa ukázala spolupráca Slovenského vydavateľstva sv. Cyrila a Metoda s prof. Štefanom Porúbčanom SJ, počnúc r. 1958. Otec Porúbčan najprv napísal populár- no-vedeckú príručku Úvod do Písma svätého (r. I960)96 a potom preložil do slovenčiny celý Nový zákon, ktorý však vyšiel až r. 1968.97 Pred- 24 [pageend24]časná smrť prof. Porúbčana (r. 1969) znamenala pre vydavateľstvo Slovenského ústavu sv. Cyrila a Metoda veľkú stratu. Po informáciách historického rázu prof. He- riban postupne uvádza vo svojej štúdii prehľad edícií vydavateľstva Slovenského ústavu sv. Cyrila a Metoda v Ríme, ktoré sa priamo alebo nepriamo týkajú Svätého písma. Najprv podáva prehľad kníh Svätého písma, ktoré vyšli v Ústave: od Nového zákona v preklade prof. Š. Porúbčana (r. 1968) až po jednozväzkové vydanie celého Svätého písma r. 1995. Niektoré biblické texty vyšli vo viacerých edíciách, najmä Nový zákon a jeho dve hlavné časti (Evanjeliá a Skutky a Listy apoštolov) v zmenšenom, vreckovom formáte.98 Ku každému vydaniu biblických kníh uvádza prof. Heriban aj stručné informácie o prekladateľovi, o type prekladu atď. ’’Praktické vreckové vydanie evanjelií (1969) vyšlo v piatich reedíciách: 21971, ’1976, '’1978, ’1979, 61981; Skutky a Listy apoštolov (1974) v štyroch reedíciách: 21976, ’1978, ’1979, ’1981. ’’Celkový náklad jednotlivých spisov v edícii «Sväté písmo»: 295 830, v edícii «Biblica»: 9 000, v iných edíciách: 50 600 výtlačkov. Spolu 355 430 výtlačkov. ‘“Porov. J. He r ib a n , Renovamini spiritu mentis vestrae... «Obnovte sa duchovne premenou zmýšľania» (E/ 4,23). Meditácie a homílie z duchovných cvičení pre kňazov. Pre Spolok svätého Vojtecha v Trnave. Rím, Slovenský ústav sv. Cyrila a Metoda 1996, 152 s. V ďalšej časti štúdie sa uvádza prehľad kníh, ktoré vyšli v edícii «Biblica». Ide o Porúb- čanov Úvod do Písma svätého a tri knihy prof. Heribana: Bibliografická príručka pre štúdium Svätého písma, Úvodné poznámky k spisom Nového zákona a Príručný lexikón biblických vied. Nasleduje prehľad diel týkajúcich sa Svätého písma, ktoré boli vydané v iných edíciách Slovenského ústavu sv. Cyrila a Metoda. Ide poväčšine o kratšie štúdie a najmä o úvahy nad textami niektorých biblických spisov. Okruh prehľadov sa uzatvára zoznamom štúdií, článkov a úvah s biblickou tematikou, ktoré boli publikované v časopisoch vydávaných Slovenským ústavom sv. Cyrila a Metoda v r. 1957- -1995. V závere článku prof. Heriban hodnotí veľmi pozitívne edičnú činnosť Slovenského ú- stavu sv. Cyrila a Metoda vo vydávaní kníh Svätého písma a publikácií týkajúcich sa biblickej problematiky. Uvádza tiež zaujímavé štatistické údaje o vysokom počte výtlačkov biblických spisov.99 Vyzdvihuje však predovšetkým dôležitý pozitívny vplyv vydaných exemplárov na kresťanský život slovenských veriacich, ktorý zrejme nemožno štatisticky zachytiť. 9. Knižné vydanie meditácií a homílií z duchovných cvičení pre kňazov Najnovšou prácou prof. Jozefa Heribana, ktorú vydal Slovenský ústav sv. Cyrila a Metoda v Ríme pre Spolok svätého Vojtecha v Trnave, je knižné vydanie meditácií a homílií, ktorými sa prihováral mladým kňazom z Ústavu počas trojdňových duchovných cvičení v mestečku Ariccia neďaleko Ríma v dňoch 9.-13. apríla 1996. Kniha vyšla s výstižným titulom: Renova- mini spiritu mentis vestrae... «Obnovte sa duchovne premenou zmýšľania...» (E/4,23).100 Keďže spomínané meditácie a homílie obsahujú veľké bohatstvo duchovného učenia, založeného najmä na exegéze textov Svätého písma, vedenie Slovenského ústavu sv. Cyrila a Metoda sa rozhodlo vydať ich knižne, aby si nimi mohli poslúžiť aj iní slovenskí kňazi. 25 Jednozväzková Biblia, ktorú odovzdáva mons. F. Javor Svätému Otcovi, je obohatená vzácnymi úvodmi prof. J. Heribana SDB, k jednotlivým knihám Svätého písma. [pageend25]Je obdivuhodné, ako O. Jozef Heriban, univerzitný profesor biblických vied, vedel stvárniť hlboké teologické myšlienky do veľmi zrozumiteľných príhovorov, preniknutých úprimnou kňazskou horlivosťou.. Preto vydavateľstvo v úvode oprávnene upozorňuje, že texty týchto duchovných cvičení «nie sú vedeckými prednáškami [...], ale záznamom príhovorov kňazského srdca, ktoré z pokladov biblickej vedy chcelo ponúknuť našim bratom-kňazom myšlienky na zamyslenie a modlitbu* (s. 5). 9.1. Obsah. Kniha obsahuje osem meditácií (prvá časť) a tri homílie (druhá časť), ktorými sa prof. Heriban prihovoril ku kňazom počas troch dní exercícií. V prvej meditácii101 kazateľ vysvetľuje cieľ duchovných cvičení («aby sme boli zakorenení a upevnení v láske* Ef 3,17), ďalej ich program,102 prostriedky, ktoré pomáhajú dobre si ich vykonať atď. S osobitným dôrazom odporúča poslucháčom čítať a meditovať Sväté písmo, najmä počas exercícií. 101 Porov. tamže, 7-25 pod titulom «Nunc tempus accettabile, nunc dies salutis» - «Teraz je milostivý čas, teraz je deň spásy! » (2 Kor 6,2b). 102 Prof. Heriban ho zhrnul do známej latinskej zásady: «Deformata reformare, reformata conformare, conformata confirmare et confirmata transformare» - «Reformovať [Božou milosťou, čo bolo hriechom] deformované, stvárniť [podľa Kristovho vzoru, čo bolo milosťou] reformované; upevniť [silou Ducha Svätého, čo bolo podľa Krista] stvárnené a pretvoriť [vo svätý život, čo bolo Duchom] upevnené.» 103 Porov. tamže, 26-37, «Deus caritas est», «Manete in dilectione mea» - «Boh je láska» ( / J n 4,16), «Ostaňte v mojej láske» (]n 15,9). 104 Porov. tamže, 38-58, «Mysterium iniquitatis operatur...» - «Tajomstvo neprávosti pôsobí...» (2 Sol 2,7). 105 Porov. tamže, 59-71, «Adimpleo ea quae desunt passionum Christi» - «Doplňam to, čo chýba Kristovmu utrpeniu» (Kol 1,24). 106 Porov. tamže, 72-85, «Imitatores mei estate sicut et ego Christi » - «Napodobňujte ma, ako aj ja napodobňujem Krista» (1 Kor 11,1). 107 Porov. tamže, 86-96, «Sacerdos - alter Christus, Christus hodie.» 108Porov. tamže, 97-109, «Haec est voluntas Dei, sanctificatio vestra» - «To je Božia vôľa: vaše posvätenie* (1 Sol 4,3). 109 Porov. tamže, 110-121, «Mulier, ecce filius tuus» - «Ecce, mater tua!» - «Žena, hľa tvoj syn!», «Hľa, tvoja matka! » (Jn 19,26-27). Druhú meditáciu103 venuje autor téme kresťanskej lásky. Objasňuje v nej najmä, čo značí, že «Boh je láska*, a vykladá pravý zmysel najväčšieho prikázania: « Miluj! », pričom cituje a komentuje Pavlov hymnus na lásku (porov. 1 Kor hl. 13). V tretej meditácii104 prof. Heriban predkladá hlboké teologické a psychologické úvahy o hriechu, ktoré na poslucháča, resp. čitateľa bezpochyby zapôsobia hlbokým dojmom. V štvrtej meditácii105 náš kazateľ rozoberá tému o spasiteľnom utrpení kňaza, ktoré spočíva hlavne v tom, že kňaz (podobne ako všetci veriaci) prijíma svoje ťažkosti a utrpenia spojené so svojím poslaním z lásky ku Kristovi a v spojení s trpiacim Kristom. Piata meditácia106 má osobitnú stavbu a náplň. Prof. Heriban v nej majstrovsky rozoberá základné aspekty osobnosti a apoštolskej činnosti sv. Pavla, pričom hovorí nielen zo srdca (ako vo všetkých príhovoroch), ale aj zo svojej osobnej skúsenosti, nadobudnutej dlhoročným štúdiom a meditáciou osoby a diela Apoštola národov. Je to bezpochyby jedna z najoriginálnejších meditácií duchovných cvičení a je veľmi užitočná aj pre «novú evanjeli- záciu», lebo ako oprávnene tvrdí autor, sv. Pavol «je klasickým vzorom pre každého kňaza tak v osobnom duchovnom živote, ako aj v ohlasovaní evanjeliového posolstva* (str. 72). Šiestou meditáciou107 kazateľ najbezprostrednejšie oslovuje svojich poslucháčov kňazov, lebo im názorne predstavuje, kto je vlastne kňaz, a to na pozadí Kristovho kňazstva. Súhrnne definuje kňaza výrazmi: «Alter Christus, Chri- stus hodie» - «Druhý Kristus, Kristus dnes*. V siedmej meditácii108 prof. Heriban príťažlivým spôsobom uvažuje o ústrednej téme duchovných cvičení: úsilie kňaza o dokonalosť, alebo lepšie o svätosť. A v tejto téme hovorí najmä z vlastnej kňazskej skúsenosti. Poslednú, ôsmu meditáciu109 * venuje prof. Heriban Panne Márii. Predstavuje postavu a 26 [pageend26]spasiteľnú činnosť Matky Božej v rámci dejín spásy, teda na solídnych teologických základoch, ale prístupným štýlom. Druhá časť knihy obsahuje tri homílie, ktoré prof. Heriban povedal počas slávenia Eucharistie v jednotlivých dňoch duchovných cvičení: v stredu, štvrtok a piatok po Nedeli Pánovho zmŕtvychvstania (s. 123-150). Právom možno povedať, že sú vzorom homílie počas sv. omše, lebo sú to exegeticko-pastoračné výklady dvoch biblických čítaní (epištoly a evanjelia) z príslušného dňa, pričom hlboko založená exegéza svä- topísemských textov je v homíliách prispôsobená konkrétnym poslucháčom. 9.2. Charakteristické črty. Všetky uvedené meditácie a homílie duchovných cvičení majú korene vo Svätom písme. O biblických základoch exercícií svedčí už sám titul knihy: Renovamini spiritu mentis vestrae... «Obnovte sa duchovne premenou zmýšľania...* (Ef 4,23). Aj nadpisy jednotlivých meditácií sú okrem jedného vzaté z Nového zákona. V textoch meditácií a homílií sa sústavne uvádzajú veľmi výstižné doslovné citácie zo Svätého písma, najmä z Nového zákona a predovšetkým z listov sv. Pavla. Zbierka týchto citácií by už sama osebe predstavovala malú antológiu vybraných biblických textov, určených na meditáciu. Prof. Heriban používa občas aj termíny z gréckej pôvodiny textov Nového zákona, aby spresnil ich teologický význam v slovenčine.110 Aj keď cituje texty zo Starého zákona, občas vysvetľuje slovenský význam niektorého slova pôvodným, výstižnejším hebrejským výrazom. 11(1 Pozoruhodné je napr. vysvetlenie rozdielu medzi gréckym slovom chrónos (časová, chronologická postupnosť) a výrazom kairós (v slovenskom preklade Nového zákona «príhodný čas» čiže «čas spásy»). Pokiaľ ide o cirkevných Otcov, uvádza napríklad v plnom znení slávny výrok sv. Augustína: «Domine [tu excitas, ut laudare te delectet, quia] fecisti nos ad te; et inquietum est cor nostrum, donee requiescat in te» - «Pane, ty [nás podnecuješ, aby sme mali radosť, keď ťa chválime, lebo] si nás stvoril pre seba; a nespokojné je naše srdce, kým nespočinie v tebe» (Confessiones, 1,1). Z profánnych autorov cituje napr. Ovídia: «Video meliora proboque, deteriora sequor» - «Vidím, čo je dobré, aj to schvaľujem, ale robím to, čo je horšie » (Metamorphoses VII, 20-2la). Atď. 112 Veľmi účinne pôsobí aj kazateľova hypotéza o tom, čo by sa bolo stalo, keby bol Judáš oľutoval svoj hriech. Odcitujeme iba ústrednú časť tejto originálnej hypotézy: «Vyjdime z predpokladu, že Judáš mal tú dôveru, ktorá mu v skutočnosti chýbala. Predstavme si ho, ako sa počas Ježišovej krížovej cesty prediera davom ľudí, vrhne sa pred Ježišom na kolená, odhodí pred ním cenu svojej zrady a vykríkne: «Rabbuni, zhrešil som! Zmiluj sa nado mnou a odpusť mi!» — «Co by sa bolo vtedy stalo? Myslím, že nie je prehnané, keď si predstavíme Ježiša ako ho láskavo privinie k srdcu, pobozká a všetko mu odpustí» (s. 54). Keďže úvahy prof. Heribana sú určené predovšetkým kňazom, často cituje významné latinské výpovede zo Svätého písma, z cirkevných Otcov, z teológie, ba aj z profánnej klasickej literatúry atd’.111 Netreba zvlášť upozorňovať, že aj kniha, aj všetky meditácie majú latinský titul. Osobitnú pozornosť si zasluhuje jeden dôležitý aspekt meditácií prof. Heribana. S cieľom predstaviť svoje úvahy veľmi názorne, viac ráz podrobne a pútavým spôsobom rozoberá niektoré udalosti zo Svätého písma, príklady svätých a podobne. Napríklad v meditácii o hriechu majstrovsky vysvetľuje postupný pád prarodičov do hriechu, ktorý opisuje ako prototyp každého hriechu, aj nášho osobného hriechu (s. 42-44). Na základe evanjeliových textov ešte dramatickejšie opisuje a rozoberá postupné kroky, ktoré priviedli Judáša, jedného z Dvanástich, až do hrozného hriechu zrady svojho Učiteľa (s. 46-55).* 112 Podobne v úvahe o kňazovom spasiteľnom utrpení náš kazateľ uvádza teologicko-psycho- logickú analýzu hroznej Ježišovej smrteľnej úzkosti v Getsemanskej záhrade (s. 61-70). Táto hlboká úvaha nemôže nedojat’ veriaceho kresťana. Aj meditácia o tom, kto je kňaz a aké je jeho poslanie, sa končí dojímavým listom sluhu Božieho don Giuseppe Quadria SDB, v ktorom tento horlivý kňaz a univerzitný profesor teológie načrtol v piatich bodoch životný program pre novokňazov, medzi ktorými bol aj náš kazateľ (s. 93-96). V meditácii o kňazskej svätosti prof. Heriban neváha predstaviť a plasticky opísať ako vzor svätosti pätnásťročného mladíka svätého Dominika Sávia (s. 101-108) Do poslednej meditácie o Panne Márii náš kazateľ vložil ako príklad historickú príhodu o japonských kresťanoch, ktorí od krutého prenasledovania v 16. storočí 27 [pageend27]zostali bez kňazov, ale zachovali si kresťanskú vieru cez dvestopäťdesiat rokov — teda až do príchodu nových misionárov —, a to aj vďaka svojej láske k Matke Božej (s. 112-114). Treba tiež vyzdvihnúť, že prof. Heriban sa prihovára svojim poslucháčom kňazom nie ako učiteľ alebo profesor, ale ako ich oltárny brat, ba viac, ako služobník Božieho slova, a teda aj svojich bratov.113 V tomto duchu poníženosti a lásky k bratom sústavne hovorí v pluráli, takže jasne vidno, že to, čo tvrdí, odporúča nielen poslúchačom, ale aj a predovšetkým sebe. 113 Ako praktickú ukážku stačí odcitovať jeho úvodné slová do duchovných cvičení, kde parafrázujúc sv. Pavla (C/3,8-9), tvrdí o sebe: « Práve mne, najmenšiemu zo všetkých, čo sú povolaní k svätosti, bola daná táto milosť, aby som vám ako evanjelium zvestoval nevyspytateľné Kristovo bohatstvo a aby som sa pokúsil všetkým osvetliť, aký je plán nekonečnej lásky a milosrdenstva Boha Stvoriteľa, ktorý od večnosti pripravil pre každého z nás počas týchto dní milostí, ktorými sú duchovné cvičenia» (s. 7). 114 Porov. J. He r ib a n , Úvody do Starého i Nového zákona s výberovou a tematicky zoradenou bibliografiou, Slovenský ústav sv. Cyrila a Metoda v Ríme - Spolok sv. Votecha v Trnave 1997, 543 s. 115 Pozri 4.3. Úvodné poznámky k spisom Nového zákona, in: Slovenské hlasy z Ríma, 45 (3-4/1996), 18-19. 1,6 Pozri 6.4. «Nové úvody do Starého zákona», in: tamže, 22-23. Na záver je vhodné pripomenúť, že táto formátom neveľká knižka prof. Heribana môže výborne poslúžiť všetkým kňazom (a nielen im) na osobnú, prípadne spoločnú meditáciu, ako aj na prípravu kázní, vyučovania náboženstva a pod. 10. Študijná pomôcka s úvodmi do Starého i Nového zákona a s príslušnou bibliografiou Na Slovensku je v tlači aj ďalšie dôležité dielo prof. Jozefa Heribana s titulom Úvody do Starého a Nového zákona s výberovou a tematicky zoradenou bibliografiou. Knihu vydávajú spoločne Slovenský ústav sv. Cyrila a Metoda v Ríme a Spolok sv. Votecha v Trnave v r. 1997.114 Ide v podstate o knižné vydanie úvodov do biblických kníh jednozväzkového Svätého písma, ktoré vydal v r. 1995 Slovenský ústav sv. Cyrila a Metoda v Ríme. Prof. Heriban však vložil do tohto diela veľmi cennú a bohato členenú bibliografiu základných a najnovších vedeckých diel, monografických štúdií a článkov z oblasti biblických vied. Tým obohatil pôvodný text úvodov do kníh Svätého písma o obdivuhodné množstvo dôležitých bibliografických údajov. Prof. J. Heriban SDB, so skupinou slovenských kňazov, ktorým dával myšlienky na rozjímanie počas duchovných cvičení. «Kniha — tvrdí autor — má slúžiť ako učebná pomôcka pre študentov teológie, katechétov a iných, ktorí sa venujú biblickým štúdiám» (v Predslove). Bohužiaľ, priestor nám nedovoľuje, aby sme toto obsahovo bohaté dielo predstavili podrobnejšie. Obmedzíme sa iba na niektoré základné údaje, ktoré dopĺňajú to, čo sme povedali o Úvodných poznámkach k Novému zákonu115 a o úvodoch do Starého zákona v jednozväzkovom vydaní Svätého písma.116 Všetky úvody k biblickým spisom sa v knihe uvádzajú v tom istom poradí ako vo vydaní Svätého písma v jednom zväzku. Keďže však idú bezprostredne po sebe, je oveľa zrejmejší ich organický súvis, ľahšie je porovnávať medzi 28 [pageend28]sebou obsah jednotlivých úvodov atď. Okrem toho si možno do knihy zapisovať prípadné doplnky, poznámky a pod. Nie nadarmo ide o učebnú pomôcku. V tejto knihe prof. Heribana sú úvody dvojakého druhu. Predovšetkým sú to úvody do jednotlivých spisov Starého a Nového zákona. Každý úvod je akoby kľúčom k pochopeniu rozličných aspektov príslušného biblického spisu. Pod titulmi a podtitulmi jednotlivých úvodov sa skrýva obdivuhodné bohatstvo základných poznatkov, ako sú názov, autor a pôvod či vznik spisu; jeho štruktúra a rozdelenie podľa obsahu na viacero častí; jeho charakteristické vlastnosti, jeho náboženské a duchovné posolstvo atď. Treba poznamenať, že obsah úvodov do kníh Starého zákona je rôznorodejší ako obsah úvodov do novozákonných spisov. Túto obsahovú pestrosť si vyžadoval osobitný charakter kníh Starého zákona. Na konci každého úvodu do jednotlivých kníh Svätého písma prof. Heriban predkladá zoznam najlepších diel a štúdií, ktoré sa zaoberajú príslušnou knihou a jej špecifickými vlastnosťami. Ide samozrejme najmä o cudzojazyčné diela napísané v moderných jazykoch. No pre dnešných študentov a intelektuálov by to nemalo predstavovať neprekonateľný problém. Okrem úvodov do každej knihy Starého a Nového zákona prof. Heriban vypracoval aj pekný počet všeobecných úvodov. Keďže všeobecné úvody do Nového zákona sme už opísali na predchádzajúcich stranách, tu iba stručne naznačíme niektoré aspekty všeobecných úvodov do Starého zákona. Hneď na začiatku sú dva všeobecné úvody: o Biblii a o Starom zákone. Do všeobecného úvodu pod titulom Biblia zaradil prof. Heriban okrem všeobecných poznatkov technického rázu veľmi dôležitú kapitolu: Pôvod, obsah a jedinečný charakter Biblie, v ktorej vykladá biblickovedné pojmy, ako je inšpirácia, Božie zjavenie, neomylnosť Svätého písma, kanonickosť biblických spisov, ako aj ich autentickosť a pseudonymita. V ďalšom všeobecnom úvode s názvom Starý zákon autor okrem iného vykladá dôležité otázky, ako je napríklad kánon Starého zákona, pričom poukazuje na závažné rozdiely medzi katolíckym, protestantským a židovským kánonom. Okrem týchto dvoch všeobecných úvodov prof. Heriban vypracoval aj desať cenných štúdií, ktoré sú akoby úvodmi do hlavných literárnych častí, na ktoré možno rozdeliť Starý zákon.117 Napríklad pred prvými piatimi knihami Starého zákona je úvodný výklad pod titulom Pentateuch s veľkým bohatstvom biblických poznatkov. Autor v ňom medziiným rieši veľmi problematickú a diskutovanú otázku o pôvode Pentateuchu (piatich kníh Mojžišových). Najprv predkladá rôzne a rozdielne hypotézy o pôvode Pentateuchu, kriticky ich hodnotí a uvádza aj cirkevné smernice o otázke Mojžišovho autorstva prvých piatich kníh Starého zákona. Až potom triezvo a objektívne predkladá predbežné vedecké závery o vzniku Pentateuchu. Je to typický metodologický prístup prof. Heribana k problematickým a diskutovaným otázkam. K tomu možno dodať ďalší všeobecný postreh o jeho metóde, používanej v publikáciách určených slovenským čitateľom, ktorí celé desaťročia nemali prístup k novým poznatkom z oblasti biblických vied: v mnohých otázkach podáva najprv prehľad o postupnom vývine doterajšieho bádania a o dosiaľ dosiahnutých výsledkoch, aby tak preklenul prípadné medzery vo vedomostiach slovenského čitateľa vzhľadom na danú otázku. Až potom prédkladá súčasné objektívne závery. 117 Úplný zoznam úvodných výkladov pozri v poznámke č. 75. Objektívnu vedeckú metódu používa prof. Heriban aj v ďalších zaujímavých úvodných výkladoch, napr. o dejepisných knihách Starého zákona, o hebrejskej poézii, o helenizme, o Macha- bejcoch atď. Posledný úvodný výklad Mesianiz- mus a Mesiáš je akoby prípravou na prechod do Nového zákona. Na konci každého úvodného výkladu je príslušná bohatá bibliografia, ktorá upozorňuje na možnosť prehĺbiť si uvedené poznatky na základe iných diel a štúdií. Všetkých desať nových výkladov či štúdií predstavuje pre čitateľa výbornú pomôcku na ďalekosiahle rozšírenie svojich poznatkov o spisoch Starého zákona. Ako sme už naznačili, celé dielo je popretkávané majstrovsky vypracovanými bibliografickými prehľadmi, ktoré tvoria spolu štyridsať strán textu. Prof. Heriban však pripravil pre používateľov knihy aj ďalšie prekvapenie. Na konci knihy vložil v podobe Dodatku obsiahly prehľad 29 [pageend29]všeobecných diel o Biblii pod titulom Výberová a tematicky zoradená bibliografia, kde na ďalších štyridsiatich stranách predkladá najdôležitejšie a najnovšie diela a štúdie z rozličných biblických odborov a z pomocných biblických vied. Konkrétne ide o 17 rôznych bibliografických prehľadov, ktoré sú ozajstnou baňou bibliografických údajov o rozličných aspektoch Svätého písma. Iba pre zaujímavosť uvádzame, že v spomínaných prehľadoch sa možno občas stretnúť aj s českým a celkom ojedinele aj so slovenským autorom a jeho dielom. Aj táto konštatácia poukazuje na to, čo všetko treba v slovenčine doplniť v oblasti biblických vied. Našťastie kniha prof. Jozefa Heribana Úvody do Starého a Nového zákona s výberovou a tematicky zoradenou bibliografiou, ako aj iné jeho slovenské publikácie zapĺňajú nemalú medzeru v oblasti slovenských biblickovedných diel. Náčrt bibliografie prof. Dr. Jozefa Heribana, ktorým sme sa snažili priblížiť slovenskej čitateľskej obci jeho literárno-vedeckú činnosť, má ako časovú hranicu december r. 1996. Prehľad jeho publikovaných prác vyšiel v tomto časopise — vzhľadom na svoj rozsah — na tri pokračovania. Podľa úmyslu autora náčrt bibliografie prof. Heribana logicky patrí k článku, ktorý približuje slovenským čitateľom jeho osobnosť a životné osudy pri príležitosti jeho sedemdesiatky (7. mája 1995) a štyridsiateho výročia kňazskej vysviacky (1. júla 1995).118 * * 118 Porov. R. Bl a t n ic k ý , Dve okrúhle výročia Prof. Dr. Jozefa Heribana, in: Slovenské hlasy z Ríma, 44 (2/1995), 44-49. Pozri aj in: J. He r ib a n , Apoštol Pavol v službe evanjelia, Bratislava, Vydavateľstvo Don Bosco 1995 , 254-261. "’J. He r ib a n , Retto phronein e kenosis. Studio esegetico su Fil 2,1-5.6-11 (= Biblioteca si scienze religiose 51), Rím, Libreria Ateneo Salesiano 1983 , 462 s. 120 Pozri posudky odborníkov v prvej časti tohto článku in: Slovenské hlasy z Ríma, 45 (2/1996), 17-19. Knihu používajú niektorí profesori na univerzitách aj ako text pre svoje prednášky. Slovenský misionár P. Šutka SDB, so svojimi štyrmi trvalými diakonmi z kmeňa šuarov. Je to ďalší krok k ich samostatnému cirkevnému životu. Toho roku slávil s nimi aj posviacku novej nemocnice, ktorú im vybudoval. Týmto spresnením chceme zároveň zdôrazniť, že prof. Heriban vôbec neskončil svoju publicistickú činnosť prácami opísanými v tomto bibliografickom náčrte, lebo je ešte plný síl a elánu do práce. Stačí napríklad spomenúť, že niektoré ďalšie svoje práce v japončine a najmä v taliančine už poslal vydavateľstvám, ktoré ho o to požiadali, takže čoskoro vyjdú tlačou. A čo do budúcnosti? Myslíme, že nenarušíme nijaké tajomstvo, keď prezradíme, že prof. Heriban má vo svojom pracovnom programe aj iné cenné štúdie v taliančine. Pritom nezabúda, že aj v jeho rodnej vlasti čakajú na jeho ďalšie príspevky k zveľadeniu biblických vied v slovenčine. Dávnou túžbou prof. Heribana je napríklad sprístupniť slovenským čitateľom svoju vedeckú prácu o kristologickom hymne v Liste Filipanom11’ — ktorou sa stal známym na medzinárodnom fóre120 —, ale v úplne novom, od základu prepracovanom a po slovensky napísanom vydaní, primeranom požiadavkám slovenskej čitateľskej obce. O iných jeho plánoch do budúcnosti je nateraz priskoro písať. Napokon aj v mene čitateľov jeho prác želáme prof. Dr. Jozefovi Heribanovi, vedcovi svetového formátu a veľkému milovníkovi a služobníkovi Božieho slova, veľa Božieho požehnania do jeho ďalšej všestrannej činnosti pre dobro Cirkvi a svojho národa. 30 [pageend30]RUŽENEC PATRÍ AJ DO NAŠICH RÚK IV. Povedali sme, že Panna Mária si želá, aby sme sa modlievali ruženec. Mariánsky ruženec v nás oživuje vieru, nádej s lásku, čím vytvára ovzdušie, v ktorom každý môže ľahšie žiť plnším kresťanským životom. Aj rodina, ktorá sa spoločne modlí ruženec, žije zjednotená a stane sa školou čnostného života. Na zakončenie našich úvah o ruženci spomeňme, aký význam má ruženec pre celé ľudstvo. Pápež Pius XII. napísal: «Vkladáme veľkú nádej do mariánskeho ruženca. Jeho pomocou možno vyliečiť všetky zlá našich čias. Lebo Cirkev sa neopiera o silu, ani o zbrane, ani o ľudské bohatstvá, ale je vystrojená nebeskou pomocou, ktorú možno dosiahnuť touto modlitbou. Ako kedysi Dávid išiel s prakom (proti Goliášovi), tak sa Cirkev bez strachu stavia proti pekelnému nepriateľovi a môže mu povedať slová mladého pastiera (Dávida): Ty prichádzaš proti mne s mečom, kopiou a oštepom, ja prichádzam v mene Pána zástupov® (/ Sam 17,45). Ak rastie zlo a zlé úmysly — pokračuje Pius XII. — nech rovnako rastie a zo dňa na deň zosilnieva nábožnosť dobrých; nech sa usilujú vyprosiť od našej milovanej Matky najmä modlitbou ruženca, ktorá je jej taká milá, aby prišli čím skôr lepšie časy pre Cirkev a pre celú spoločnosť (Ingruentium malorum, 1950). V knihe «Chlieb na nedeľný stôl» čítame, že «pred 150 rokmi dvaja nábožní kňazi vo francúzskom meste Lyone založili spolu s veriacimi skupinu 15 ľudí». Každý z nich sa denne modlil jeden jemu určený desiatok ruženca, takže sa spolu každý deň pomodlili celý 15-desiatkový ruženec. Takýchto skupín, ktoré sa volali «ruže» založili v Lyone čoskoro veľmi mnoho. Aj 15 francúzskych biskupov vytvorilo jednu «ružu» živého ruženca. Pápež Gregor XVI. vstúpil do jednej takej «ruže» a schválil túto pobožnosť, ktorá sa odvtedy rozšírila do celej Katolíckej cirkvi. Aj na Slovensku bolo pred rokmi veľa «ruží» živého ruženca. Obzrite sa okolo seba, či by sa aj vo vašom prostredí nenašlo 15 veriacich, s ktorými by ste vytvorili «ružu» živého ruženca. Keby sa podarilo pokryť celé Slovensko, ba celý svet, hustou sieťou takýchto «ruží», to by bolo niečo nádherné. Náš ľud by dokonalejšie žil svoj synovský pomer k Panne Márii, vernejšie by sa pridŕžal Pána Ježiša, a jeho vnútorná jednota by bola posilnená tým najistejším duchovným spojivom. 31 [pageend31]SYMBOLY I SKUTKY (Príhovor pri odovzdávaní Ceny Štefana Moysesa arcibiskupovi Mons. Dominikovi Hrušovskému v Slovenskom ústave svätého Cyrila a Metoda v Ríme 14.2.1997) Predseda Matice slovenskej odovzdáva Cenu Štefana Moysesa O. arcibiskupovi mons. Hrušovskému. Až osudová je krásna kresťansko-národná symbolika dnešnej slávnosti! Po Popolcovej, naozaj « škaredej strede» nadišli z milosti Božej omnoho krajšie a svetlejšie dni — 13. a 14. február 1997. Slovenský parlament v Bratislave prijal nový zákon o Matici slovenskej a Nadácia Matice slovesnkej udeľuje svoju azda vôbec najvyššiu cenu vo Večnom meste (za rok 1996). Oproti zvyčajnému termínu odovzdávania Ceny Štefana Moysesa došlo k posunu o dva mesiace. Pozrime, čo všetko dobrého a symbolicky vzácneho spôsobil tento posun. 1. Cenu Š. Moysesa, biskupa a prvého predsedu Matice slovenskej, odovzdávame prakticky súčasne so schválením nového zákona o Matici slovenskej. Jeho potreba vyplýva z nových realít Slovenskej republiky i Matice slovenskej. Súčasne preciťujeme historickosť tejto chvíle: po prvý raz v matičných dejinách po zdvihu nenasleduje úder a pád, naopak nový zdvih a vzostup, pokiaľ ide o štátne (úradné) uznanie Matice slovenskej. (Ostatne, bolo by zaujímavé analyzovať právne dokumenty a zákony o Matici slovenskej od r. 1863 dodnes; ony sú totiž zaujímavým zrkadlom a svedectvom ani nie tak o Matici slovenskej ako o dobe, o spoločnosti a o štátnej a úradnej moci na Slovensku a nad Slovenskom). 2. Časový posun umožňuje odovzdať cenu arcibiskupovi Hrušovskému v roku dvojstoroč- nice Moysesa, slovenského velikána, velikána cirkevného i národného. Pred dvesto rokmi sa narodil ten, ktorého dielo — Matica — je živé dodnes a ktorého myšlienky a činy stále osvecujú cestu Matice, národa i štátu. K citátu, ktorý je uvedený v programovom bulletine dnešnej slávnosti1 dodajme ešte dva, ktoré dobre odzrkadľujú časť Moysesovho myšlienkového dedičstva: «Ktokoľvek s národom slovenským poctivo zmýšľa, tomu na udržaní, upevnení a rozkvete Matice slovenskej záležať musí!» «Je teda povinnosť slovenského úradského, ba každého človeka v lone národa slovenského dajaký úrad zastávajúceho, účel Matice slovenskej podľa okolností podporovať.» 1 « Keď sme pevný základ takmer z ničoho položiť mohli, Boh dá, že i celú budovu nášho národného života v krásnej podobe vystavíme.» 3. Cenu udeľujeme na prahu Svetového roku Slovákov 1997-1998 a práve dnes rokuje Národná rada Slovenskej republiky o dlho očakávanom zákone o Slovákoch žijúcich v zahraničí (dúfajme, že s dobrým výsledkom). A v tomto čase dostáva Moysesovu cenu kňaz celého slovenského sveta, kňaz dôverne oboznámený so svetovým spoločenstvom Slovákov, muž, ktorý na mnohých miestach sveta zanechal svoje požehnané stopy. Opäť máme pred sebou vnútornú spojitosť a nádhernú vonkajšiu symboliku: Otec arcibiskup Hrušovský a svetoví Slováci. 4. Cenu biskupa Moysesa odovzdávame v Slovenskom ústave sv. Cyrila a Metoda v Ríme, na tejto skvelej svetovej slovenskej pôde a vernej i významnej súčasti slovenského sveta a 32 [pageend32]dačoho, čo obrazne nazývame Slovenskou národnou katedrálou. Odovzdávame túto cenu bývalému riaditeľovi tohoto ústavu za prítomnosti hlavného hostiteľa — terajšieho riaditeľa Mons. Štefana Vrableca. V tejto chvíli musí zaznieť znovu slovo úprimnej a hlbokej vďaky Matice slovenskej Slovenskému ústavu za všetko, čo pre slobodné slovenské slovo, pre slovenské vzdelávanie a pestovanie slovenskej kresťanskej duchovnosti urobil, robí i bude robiť! 5. A napokon, v pomenovaní i v duchovnom svete Ústavu sú tu s nami pri odovzdávaní Moysesovej ceny sám svätý Cyril a svätý Metod, s celým ich posolstvom, s ich veľkým pokladom pre náš národ, a sme šťastní, že sa smieme zúčastniť slávnostnej omše slovanskej a dnes aj slovenskej na ich počesť v Bazilike svätého Kli- menta a ako pútnici navštíviť hrob svätého Cyrila. Otec arcibiskup Dominik Hrušovský, apoštolský nuncius Svätej stolice v Bielorusku, na ktorého chceme sústrediť našu pozornosť, je vysoký kňaz a verný syn národa. Sú tu dnes s ním okrem matičiarov a účastníkov z ďalších miest Slovenska i sveta aj jeho užší rodáci. Velký deň teda má i Velká Maňa, ako aj dobro- povestné šurianske slovenské gymnázium, ktoré bolo v časoch stredoškolských štúdií Otca Hrušovského vlastne v zahraničí. Neskôr sa tento muž a kňaz zúčastnil na tvorbe a fungovaní iného slovenského gymnázia v zahraničí, totiž práve toho, čo sídlilo v tejto budove. Ako Slováka ma vnútorne trápi a bolí jedna staršia udalosť zo života Otca arcibiskupa Hrušovského; vždy keď na ňu pomyslím musím sa hanbiť, že sa to mohlo stať, moje slovenské srdce obchádza mráz a napĺňa pocit priepastnej skrivodlivosti. Ide len zdanlivo o detail, ale v skutočnosti sa v tejto kvapke odráža takmer celé more slovenského národného utrpenia. V rokoch 1938-1945 bol Dominik Hrušovský vlastne odkrojený a vykrojený zo Slovenska a ocitol sa za hranicami v Maďarsku, hoci ostal na tom istom mieste. Potom obišiel celý svet a celý slovenský svet, aby raz znovu stál na maďarsko- -slovenskej hranici zvonku a cesta do otčiny a na pohreb vlastného otca mu bola surovo zatarasená. Druhú stranu spomínanej hranice ťažko bolo možné v tom čase označiť obsahovo, zmysluplne prívlastkom « slovenská », no predsa cítime malé zadosťučinenie: sme tu dnes ako predstavitelia iného Slovenska — Slovenska láskavého, žičlivého, milujúceho, nezabúdajúceho a verného. V čom však ocenený Otec arcibiskup vynikajúcim spôsobom pochopil a realizoval Moyse- sovu matičnú myšlienku?! Pomôžem si malým príbehom. Istý poslanec vyslovil pochybnosť, či sa Matica môže porovnávať, pokiaľ ide o významnosť, s istou slovenskou technickou ustanovizňou v oblasti zvárania a či teda môže udeľovať ceny za vedu. Nuž, to nie je náš dnešný problém. Iba spresním, že mu išlo, pravdaže, o zváranie kovov. Lenže Matica odjakživa «zvárala* národ, spájala duše a duchov, vytvárala tmel a spojivo. V tomto je pravým a hlbokým matičiarom práve arcibiskup Hrušovský s jeho veľkým a svätým krédom: zhromažďovať roztratených! Zdôrazňujem, že ani teraz nemyslí na seba ale na iných, napríklad na Ústav, napríklad na druhého oceneného. A napokon: Hrušovský a Rúfus, kňaz a básnik, vytvorili ďalšiu obsahovú symboliku našich prestížnych matičných cien. Záverom. Arcibiskup Dominik Hrušovský je pre mňa živým príkladom a dôkazom sily slov Pána Ježiša Krista o dieťati, ktoré postavil ako vzor do nášho stredu, o tom, že kto chce byť najväčší medzi nami, nech je najmenší a nech najviac slúži. To a jedine to chcela, chce i bude chcieť Matica slovenská vo svojej službe Slovensku a svetu. Chceme byť spoločne udržova- teľmi a tvorcami domova a domovov v tomto čoraz, dovoľte použiť nové slovo, bezdomo- veckejšom svete — bezdomoveckejšom a vykorenenom predovšetkým duchovne a hodnotovo. To je naša veľká a časová úloha. Cítime aj v tejto chvíli — v podobe daru, ktorý nám bol zverený v Dominikovi Hrušov- skom i v iných daroch, ktorých som sa z časti dotkol — že nás náš nebeský Otec nikdy neopustí, že vždy bude s nami; zachovajme aj my vernosť a lásku Jemu a národu, z ktorého sme vzišli! Matica slovenská sa v tento deň teší so všetkými radujúcimi, teší sa s Otcom arcibiskupom Dominikom Hrušovským a to o to viac, že aj on vždy vedel plakať s plačúcimi a radovať sa s radujúcimi. Nech je požehnaný tento deň, tento sviatok, a táto slávnostná udalosť! JOZEF MARKUŠ predseda Matice slovenskej 33 [pageend33]Stáročia leteli nad našou zemou, čas uštedril jej mnoho rán. Slovensko moje, ty samo sebou zostalo si - podnes ťa mám. Divoké hordy stade i stade bili ťa často po tvári - ty tu však stojíš, hrdé a mladé a kde sú tamtí mocnári?... Avarské voje a Maďarov tlupy, kruté tatárske prepady ťali ti do žíl, chceli ťa ubiť, posledný úder zasadiť. Turecké vojská a ktovie kto ešte, aké a koľké armády, zatínali ti nad hlavou päste chcejúc ti v žití zabrániť... Nakrátko azda mnohým sa zdalo, Že Slovensko už mŕtve je. Lež ty si žilo, či zmŕtvych vstalo: kto verí v Boha, nezhynie. Snáď veľa pátosu je v tejto piesni, štýl niekomu je nemilý... Buďme však, priatelia, buďme však presní: mali sme veľmi ťažké dejiny. Koľko tu bolo premožiteľov a koľko bolo násilia! Až je to zázrak, že sme sami sebou, Že sme tu teraz - vy i ja. Premnohé národy — veľké a slávne — minulosť mali honosnú. O súčasnosti teraz však vravme: my tu sme, a kde oni sú? Snáď veľa pátosu je v tejto piesni, štýl niekomu je nemilý. Buďme však priatelia, buďme však presní: je zázrak, že sme prežili... Bohu vďaka zaň. Jozef Šimonovič a Mária Jenčová prispeli k umeleckej výške slávnostnej akadémie. Dlhým potleskom bola odmenená Patetická pieseň o Slovensku, ktorú spievala autorka. P. Jozef Trugel, starosta obce Maňa prednáša gratuláciu svojmu rodákovi. V úzadí časť manianskeho folklórneho súboru. V mene Združenia Slovákov a priateľov Slovákov v Taliansku odovzdali O. arcibiskupovi dar s blahoželaním pani Marta Káčeríková a p. Juraj Bohuš. 34 Patetická pieseň o Slovensku MÁRIA JENČOVÁ [pageend34]SVÄTÝ OTEC POVEDAL SLOVÁKOM Usilujte sa o hlbšie poznanie Ježiša Krista. Audiencia 4. decembra 1996 Slovákov prítomných 47 Pozdravujem skupinu študentov piaristického gymnázia Jozefa Braneckého z Trenčína. Vítam vás v Ríme. Chválim vašu vôľu získať nové poznatky vo Večnom meste. Ale chcem vás povzbudiť, aby ste sa usilovali aj o hlbšie poznanie Krista a o vrúcnejšiu lásku k nemu. Jedine on môže opravdu splniť túžby vášho srdca. Nechajte sa v tomto úsilí viesť Pannou Máriou. A ja zo srdca udeľujem apoštolské požehnanie vám a celej študentskej mládeži na Slovensku. — Pochválený buď Ježiš Kristus. Kristus znova chce prísť osobitne k vám každému. Audiencia 11. decembra 1996 Slovákov prítomných 92 S láskou pozdravujem bratov a sestry z Bratislavy a z Košíc. Drahí pútnici zo Slovenska. Vykonali ste dlhú cestu, aby ste navštívili posvätné miesta v Ríme a pozdravili Námestníka Kristovho. Ďakujem vám, že ste prišli. Chcem vás povzbudiť, aby ste v tomto Advente vrúcne očakávali Krista. On už prišiel na svet v Betleheme, ale znova chce prísť osobitne k vám každému, aby osvietil a posvätil celý váš život. Ako Panna Mária - aj vy ho očakávajte s radosťou. K tomu vám zo srdca udeľujem apoštolské požehnanie. — Pochválený buď Ježiš Kristus. Dobre robíte, keď na Vianoce roznášate betlehemské svetlo do všetkých krajov Slovenska. Audiencia 18. decembra 1996 Slovákov prítomných 20 S velkou radosťou vítam skupinu «Poslov betlehemského svetla» zo Slovenskej republiky. Drahí moji! Vianoce sú sviatky plné svetla. Veď Pán Ježiš, ktorého narodenie slávime, prišiel medzi nás ako svetlo a chce svietiť všetkým ľuďom, aby nik nekráčal vo tme. Preto dobre robíte, keď na Vianoce roznášate betlehemské svetlo do všetkých krajov Slovenska. Nech toto vaše gesto pripomína všetkým, že čím viac živej viery v Ježiša Krista bude vo vašom ľude, tým viac svetla bude vo vašej krajine. Nech vás pri tom sprevádza Panna Mária, ktorá porodila svetu večné svetlo - Ježiša Krista. A ja svojím Apoštolským požehnaním vyprosujem radostné a požehnané Vianoce vám i celému drahému Slovensku. — Pochválený buď Ježiš Kristus. Pred 1130 rokmi prišli sv. Cyril a Metod do Ríma. Audiencia 12. februára 1997 Slovákov prítomných 25 Srdečne pozdravujem slovenských pútnikov z Dubnice nad Váhom. O dva dni budeme sláviť sviatok svätého Cyrila a Metoda, spolupatrónov Európy a apoštolov slovanských národov. Pred tisíc stotridsať rokmi oni prišli do Ríma navštíviť Petrovho nástupcu. Po ich stopách ste prišli do Ríma aj vy. Nech vás táto púť utvrdí vo viere, ktorú oni hlásali vašim predkom. A ja Vám k tomu udeľujem svoje Apoštolské požehnanie. — Pochválený buď Ježiš Kristus. Svätý Otec vymenoval americko-slovenského kňaza Dr. Davida Zubika za pomocného biskupa pre Pittsburghskú diecézu. Svätý Otec ustanovil na Slovensku Košický apoštolský exarchát pre slovenských gréckokatolíkov. Exarchom novej cirkevnej oblasti sa stal O. biskup mons. Milan Chautur. 35 [pageend35]Od 18. do 24. augusta 1997 sa budú konať v Paríži 12. Svetové dni mládeže (J.M.J. - Jouemées Mondiales de la Jeunesse). Pod mládežou sa rozumia mladí ľudia od 17 do 35 rokov. Na stretnutie ich pozýva Svätý Otec Ján Pavol II. Terajší pápež je veľkým milovníkom mládeže. Myšlienka organizovať Svetové dni mládeže sa zrodila r. 1984. Išlo o Svätý rok. Ján Pavol II. navrhol, aby mládež prišla do Ríma na Kvetnú nedeľu. Prekvapenie bolo veľké. V Ríme očakávali asi 50 000 mladých, no přihrnulo sa ich vyše 300 000. Rozhodlo sa organizovať dni mládeže na diecéznej rovine každý rok na Kvetnú nedeľu, a Svetové dni mládeže každé dva roky. R. 1987 sa konali v Buenos Aires, 1989 v Santiago de Compostela, 1991 v Czenstochovej, 1993 v Denver (USA), 1995 v Manile na Filipínach a 1997 sa budú konať v Paríži. Aký cieľ majú tieto dni mládeže? OHLASOVAŤ KRISTA. Nejde tu o nejaké turistické dni. Náplň tých dní je duchovná: pomôcť mladým ľuďom prehĺbiť svoj osobný vzťah ku Kristovi. K tomu v tých dňoch poslúži katechéza, modlitba a sviatosť zmierenia. ZAŽIŤ CIRKEV ako spoločenstvo ľudí. Sama skutočnosť, že mladí stretnú iných mladých ľudí z rozličných kultúr a z rozličných kontinentov, ktorí majú tú istú vieru, tie isté ideály a podobné životné problémy, pomôže objaviť mladým, že Cirkev je väčšia než ich farnosť alebo hnutie. A pomôže im v tom aj možnosť stretnúť mnohých kňazov a početných biskupov. USMERNIŤ SA APOŠTOLSKY - MISIONÁRSKY. Cieľom strenutí nie je triumfalizmus, ktorý by si zakladal na množstve prítomných. Je pravda, že v Španielsku ich bolo 600 000, v Poľsku 1 600 000, v USA 650 000 a v Manile 5 000 000 a Svätý Otec tomu bol rád, ale jemu hlavne išlo o to, aby mladí hlásali evanjelium mladým. « Budúcnosť sveta a Cirkvi je v rukách mladých generácií, ktoré sa narodili v tomto storočí a dozrejú v priebehu budúceho storočia. Pán Ježiš očakáva mládež!» Na stretnutie sa nechodí «vidieť pápeža* — veď on už pochodil po celom svete, už ho všade videli. Na stretnutie sa ide, aby človek bol «pri pápežovi*, aby «s pápežom* vykročil na cestu, ktorú mu tu on ukáže a ktorá vedie ku Kristovi. Kde sa prihlásiť? V každej krajine Biskupská konferencia určila hlavného organizátora, ktorý je spojený s Parížom. Jednotlivci nech sa hlásia na svojej fare, pán farár ich zahlási v slovenskom centre, a toto centrum ohlási počet do Paríža. Adresa na Slovensku je: KONFERENCIA BISKUPOV SLOVENSKA, Komisia pre laikov, pán Pavol KOSSEY. Špitálská 7 - 811 08 BRATISLAVA. Tel./fax: 07-321845 - zo zahraničia: 00421-7-321845 Predvídaný program: — 18. augusta: Privítanie hostí pred vchodom do Paríža. Určenie, v ktorej ubytovni budete bývať (zo 412 ubytovní 130 je priamo v Paríži). — 19. augusta: Ranné modlitby, bohoslužba slova, zoznámenie s účastníkmi. — Festival mládeže. Po obede na Champ de Mars sv. omša k úcte sv. Terézie z Lisieux, ktorú bude celebrovať parížsky kardinál Jean-Marie Lustiger. Tým sa začnú Svetové dni mládeže. Po sv. omši návšteva Paríža s duchovným programom. — 20.-22. augusta: tri dni katechézy v 19 jazykoch na rozličných miestach. Jednotliví biskupi budú vysvetľovať Evanjelium podľa sv. Marka a podľa sv. Jána. — 21. augusta: popoludní príchod Svätého Otca z Ríma. — 22. augusta dopoludnia: Svätý Otec bude koncelebrovať svätú omšu s asi 500 biskupmi... Popoludní pobožnosť krížovej cesty v rozličných častiach mesta a sväté spovede. — 23. augusta popoludní na Hipodrome de Longchamp stretnutie mladých so Svätým Otcom: modlitba a dialóg s pápežom, potom Svätý Otec udelí niekoľkým mladým sviatosť krstu a birmovania. Na Hypodrome mladí aj prenocujú. — 24. augusta: vyvrcholenie Svetových dní slávnostnou svätou omšou, ktorú bude celebrovať Svätý Otec a na ktorú sú pozvaní všetci Parížania bez vekového rozdielu. Parížsky kardinál nariadil, aby sa každý piatok pred večernou svätou omšou konala jednohodinová adorácia za duchovný úspech dní mládeže. — Pridajme aj my svoju modlitbu, aby Svetové dni mládeže v Paríži znamenali mocný závan Ducha Svätého do radov mládeže na celom svete. Kontaktná adresa v Paríži: MISSION CATHOLIQUE SLOVAQUE c/o P. Zeman 18, rue Monte Cristo - F-75020 PARIS Tel. 01-437031 36 PRÍDEŠ AJ TY DO PARÍŽA? (Prihovára sa ti misionár pre Slovákov vo Francúzsku) ADALBERT ZEMAN, SDB [pageend36]BRAT ALOJZ MÁRIA CHMEL O. kardinál Jozef Tomko posvätil 28. februára 1997 novú kaplnku v kostole di Gesú e Maria v Ríme, v ktorej bude uložené telo Božieho sluhu Brata Alojza Chmel’a. Výzdobu kaplnky urobil sochár Ferdinando Codognotto a maliar Moreno Bondi. Stuhu pri otváraní kaplnky prestrihol pán veľvyslanec SR pri Svätej Stolici Dr. A. Neuwirth. (Prvá fotografia: Pamätná tabuľa. 2. fotografia: Nová olejomaľba predstavujúca Brata Alojza. Na 3 fotografii O. Kardinál Tomko so záľubou obdivuje novú kaplnku). Brat Alojz Mária Chmeľ, člen Rádu bosých augustiniánov, pochádzal zo Spišskej Starej Vsi. Pán si ho povolal k sebe ako dvadsaťpäťročného v Ríme dňa 16. augusta 1939 po viac než päťmesačnom utrpení — mal rakovinu štítnej žľazy —, ktoré znášal s príkladnou trpezlivosťou a s vierou. Zomrel v povesti svätosti. Preto sa viac ráz uvažovalo o jeho blahorečení. Dňa 19. mája 1993 O. Rafael Borri, vtedajší augustiniánsky postulátor, predložil Rímskemu vikariátu úradnú žiadosť o začatie procesu blahorečenia Brata Alojza Chmeľa. O. Rafael Borri však v júni 1995 náhle zomrel. Už v októbri toho istého roku menovali nového hlavného postulátora pre Rád bosých augustiniánov. Stal sa ním O. Anton Giuliani, ktorý sa hneď dal do práce. Dňa 26. apríla 1996 bola menovaná nová komisia pre spracovanie všetkých dokumentov týkajúcich sa života a smrti Brata Alojza. Predsedom komisie je O. Vincenzo Sorce a ako zástupca zo Slovenska je pisateľ tohoto článku. Komisia má pred sebou ešte veľa práce, ktorú môžu napomôcť a urýchliť veriaci svojimi modlitbami, vierohodne dokumentovanými mimoriadnymi uzdraveniami na príhovor Brata Alojza, ako aj konkrétnou pomocou na krytie výdavkov spojených s touto prácou. Dňa 9. apríla 1997 sa na Vikariáte v Ríme úradne začne kanonizačný proces. Predovšetkým slovenskí veriaci by mali zintenzívniť svoje modlitby za dobrý priebeh a výsledok tohoto procesu. Veď Brat Alojz sa narodil na Slovensku, vyrástol na Slovensku a bolo by dobré, keby aj žiaril na Slovensku svojou láskou k Ukrižovanému, úctou k Božej Matke a oceňovaním mravnej čistoty. Je známe, že svoje posledné utrpenie obetoval za Svätého Otca, za svoju rehoľu a za našu vlasť. Kto chce bližšie poznať Brata Alojza nech si zaobstará jeho životopis. Vyšiel na Slovensku v Spolku svätého Vojtecha roku 1993. Napísal ho Emanuel Barba, OAD. Titul: Brat Alojz Mária Chmeľ od Ukrižovaného Ježiša, bohoslovec z Rehole bosých augustiniánov. Bude nás veľmi tešiť, ak po skončení úradného procesu budeme môcť Brata Alojza uctievať ako patróna mládeže, študentov, trpiacich a chorých najmä na rakovinu, ktorá je dnes veľmi rozšírená. 37 ThDr. JOZEF RAJČÁK [pageend37]Prof. Milan S. Ďurica vydal v roku 1995 historickú príručku v slovenčine: « Dejiny Slovenska a Slovákov v chronologickom prehľade ». Náklad sa rozobral za necelé tri mesiace a preto sa autor rozhodol prichystať druhé, doplnené vydanie. V súvislosti s prvým vydaním, prof. Ďurica rozšíril príručku o 350 nových faktických jednotiek, prípadne opravených a redakčne upravených textov. Tak napríklad prináša nové údaje o tvrdej maďarizácii Slovenska keď píše o deportáciách slovenských detí do Maďarska na konci minulého storočia (str. 90). Pozoruhodná je napr. informácia o českom komunistovi, spisovateľovi Petr Jilemnickom, ktorý v roku 1939 napísal: "Slovensko — nech by ešte malo prejsť akýmikoľvek skúškami a zvratmi, kto vie? — bude sa v budúcnosti isto spravovať samo. Ľud ktoréhokoľvek územia i toho najporobenejšieho kúta v Afrike či inde..., všetok ľud a všade speje k schopnosti spravovať sa samostatne. Tak i ľud slovenský. Preto nie je možné voľajako presne hovoriť o budúcom československom štátnom útvare » (str. 152). Autor dotiahol chronologický prehľad dejín až do konca r. 1995, zaznamenajúc postupne najdôležitejšie kroky integrácie Slovenska do európskych štruktúr. Druhé doplnené vydanie vyšlo v náklade 100 000 exemplárov, z ktorých 90 000 kusov Ministerstvo školstva SR distribuovalo už do slovenských škôl. Ostatných 10 000 exemplárov bolo doslovne rozchytaných v niekoľkých týždňoch. Historickú príručku doplnil prof. Ďurica užitočným úplným záznamom všetkých doterajších vlád SR, ďalej zoznamom skratiek a značiek, ako aj sériou 27 ilustrácií zo slovenských dejín. Autorovi želáme, aby slovenskí študenti, ako aj dospelí Slováci nadobudli pomocou jeho vedeckej práce čo najobšírnejší pohľad na slovenské dejiny. 38 EŠTE RAZ O DEJINÁCH SLOVENSKA A SLOVÁKOV AUGUSTÍN VISCO Moysesovský odkaz uvádza do života "Jazykový konkurz », založený roku 1990, hneď po páde militantným ateizmom sa vyznačujúceho komunizmu. Po troch ročníkoch konaných v Žiari, presnejšie v Sv. Kríži nad Hronom — v budove bývalého biskupského kaštieľa, a dvoch ročníkoch v slovenskom Ríme v Trnave, sa zišli účastníci, členovia Jury a hostia v meste, kde rezidoval Moyses ako biskup, v Banskej Bystrici 9. júla 1996. Navyše v budove katolíckeho gymnázia, ktoré nesie meno Dr. Štefana Moysesa. Skvelým bodom bolo prijatie všetkých spomínaných O. biskupom mons. R. Balážom, ktorý najmä mladým vysvetlil niektoré detaily činnosti biskupského úradu a previedol ich tak pracovnými ako aj reprezentačnými miestnosťami. Bezpochyby bol to veľký zážitok pre všetkých. V roku 1997 bude sa VII. ročník Jazykového konkurzu konať s najväčšou pravdepodobnosťou vo Veselom pri Piešťanoch, v rodnej dedinke Št. Moysesa. Bude to jeden z bodov Celoslovenských osláv — 24. októbra totiž bude 200 rokov od jeho narodenia. Ostáva dúfať, že oslavy po zásluhe priblížia tohoto najvýznačnejšieho dejateľa XIX. storočia, rodoľuba, vynikajúceho biskupa, podporovateľa slovenskej mládeže, spoluzakladateľa a prvého predsedu Matice slovenskej širokej verejnosti od Dunaja až po Vihorlat. VELIKÁN XIX. STOROČIA - DR. ŠTEFAN MOYSES Ing. KAMIL TOMKO Vo štvrtok 13 februára 1997 bola bývalá Pedagogická fakulta v Nitre premenovaná na "Univerzitu Konštantína-Filozofa». Slávnostnej inaugurácie sa zúčastnili: Otec kardinál Ján Ch. Korec, apoštolský nuncius arcibiskup Luigi Dossena, zástupcovia Kancelárie prezidenta Slovenskej republiky, ďalej ministerky: Eva Slavkovská a Oľga Keltošová, viacerí významní pedagógovia a mnohí študenti. Zasadnutie otvoril rektor Univerzity, Prof. Dr. Peter Liba, ktorý vo svojom prejave osobitne poďakoval všetkým, ktorí podporovali, zdôvodňovali, súhlasili a zákonom potvrdili toto pomenovanie. Povedal, že táto Univerzita sa chce stať dôveryhodnou najvyššou vzdelávacou inštitúciou Slovenskej republiky, dielňou tvorivých osobností, chce byť príťažlivým kultúrnym, vzdelávacím a umeleckým centrom. V zložitej a rozpornej dobe na konci 20. storočia a po vyše 1150-tich rokoch chce programovo a tvorivo nadväzovať na zakladajúce európske kristianizačné a kultúrne činy solúnskych bratov, svätého Cyrila a Metoda, na ich duchovnú misiu. « Chceme ako oni — povedal ďalej Dr. Liba — dať kľúč poznania všetkým, ktorí o to žiadajú a vzdelávať v ich rodnom jazyku. Chceme po ich príklade objavovať cesty k poznaniu pravdy a dôjsť na vyšší stupeň dokonalosti, žiť v jednote ducha a rozdávať múdrosť a učenosť, lásku i toleranciu k iným kultúram, rozvíjať vlastnú kultúru, ctiť si evanjeliové zákony ako stále platné morálne regulatívy rozvoja národa»... «Na Univerzitu Konštantína-Filozofa v Nitre sa díva celé Slovensko, celá Európa, ba i celý svet vedy, kultúry a umenia... Dostala do vienka dve výrazné programové epistémy: tvorivosť a pravdu a pridajne aj: lásku a spravodlivosť, ktorým sa nikdy nesmie spreneveriť.» UNIVERZITA KONŠTANTÍNA-FILOZOFA (Podľa Vatikánskeho rozhlasu - 14.02.1997) [pageend38]MAJSTER LADISLAV PUDIŠ SPOMÍNA Dnes v podvečer sa v Slovenskom ústave svätého Cyrila a Metoda v Ríme konalo tradičné vianočné stretnutie krajanov. Po slávnostných bohoslužbách sa v priestoroch Ústavu konalo pohostenie a vianočná nádielka. Jedným z tých, ktorí sa stali počas uplynulých desaťročí neodmysliteľnou súčasťou podobných stretnutí, je aj majster Ladislav Pudiš so svojou manželkou, pani Enzou — prvý Slovák, ktorý stál na scéne talianskej Opery, neskôr náš rozhlasový kolega a spolupracovník, v prvom rade však dobrý spoločník a milý človek, bez ktorého si dnes slovenskú rímsku komunitu azda ani nemožno predstaviť. Majstra Pudiša sme nedávno proprosili, aby si spomenul na to, aké boli jeho prvé Vianoce vo Večnom meste. Aké boli Vianoce tých, ktorí museli v ťažkých povojnových rokoch opustiť svoju vlasť. Svoje spomienky nám doručil písomne a tak sme sa rozhodli, že vám dnešný sviatočný večer spríjemníme aspoň niektorými z nich... Vianoce! Pre nás, veriacich, sú to tie najkrajšie sviatky roka. Musím sa priznať, že ja som ich prežíval od svojej ranej mladosti vždy veľmi hlboko. Na niektoré z nich som síce už zabudol, ale mnohé mi zostali navždy zapísané do duše. Predtým než by som sa rozhovoril o tom, ako som slávieval a prežíval Vianoce po emigrácii z vlasti, v zahraničí, chcel by som spomenúť tie, ktoré mi Z pamäti nevymazali ani roky, ani iné zvyky a tradície. Boli to Vianoce z roku 1932-1933. To bola poézia, krása... Vidím ešte aj dnes otecka a mamičku, ako požehnávajú bochník chleba, ktorý len potom začínajú rozdeľovať. Otecka, ktorý nás potom znovu požehnal aj s medom a po požehnaní dal každému oblátku. Až potom sme začali štedrovečernú večeru spoločnou modlitbou. A všetko to pri krásnom, vyzdobenom stromčeku a darčekmi pod ním, ktoré nám priniesol Ježiško. Po večeri sme sa začali pomaly chystať na polnočnú. Spolu sme sa vydali po čerstvo napadnutom, pod nohami vŕzgajúcom snehu, za svetla hviezd z Ondrášovej do kostola v Mikuláši. Polnočná svätá omša v tomto chráme bola čímsi takým krásnym, že to slovami ani nemožno opísať. Mohutné vianočné spevy zaplnili celý kostol. Pamätám sa ešte i na meno pána regenschoriho — Guzikieviča, ktorý doprevádzal krásny hlas pána kanonika Kožára pri spievaní prefácie naozaj majstrovsky. Polnočná svätá omša trvala dlho, nám menším sa počas nej sem-tam veru aj zatvorili oči, ale na ceste domov, nás štípanie mrazu znovu prebralo a my sme boli radi, že sa zase vraciame k nášmu Ježiškovi a k stromčeku, ktorý nám priniesol. Roky ubiehali, časy sa menili, až sa stalo, že som, ako utečenec, oslávil svoje prvé Vianoce v zahraničí, práve tu vo Večnom meste. Písal sa rok 1945. Nikdy, kým som žil doma, by sa mi nebolo ani len prisnilo, že budem raz sláviť sviatky pokoja a mieru v Ríme, a to toľké roky, odkedy som sa tu vlastne usadil. Stal som sa spevákom, založil som si rodinu a malý Ježiško mi v tomto roku priniesol pod stromček mimoriadne vzácny dar, tretie vnúčatko. Čo teda iné môžem, ako ďakovať Pánovi, chváliť a velebiť ho spevom «Sláva Bohu na výsosti...» Prvé Vianoce v cudzej zemi, boli smutné, ďaleko od rodičov, príbuzných. Ale našli sa anjelské duše, ktoré potešili, dali posilu. Na prvú vianočnú svätú omšu sme sa zišli v starej rímskej bazilike Svätej Agnešky. Na toto stretnutie nás duchovne pripravil slovenský kňaz, Otec Michalička. Bolo nás niekoľko študentov. Po spovedi a rannej svätej omši, ktorú slúžieval Otec Michalička pre sestry generálneho domu uršulínok pri Porta Latina, nám sestričky pripravili krásne raňajky, ktoré sú pre mňa dodnes nezabudnuteľné. Slovom, na Utiereň sme boli dôstojne pripravení. Musím povedať, že na nás pamätali aj so štedrou večerou, pri ktorej nechýbala ani kapustnica. Už deň predtým totiž poslala sestričkám všetok potrebný proviant pani Sidorová, manželka nášho vyslanca pri Svätej Stolici, Karola Sidora. Polnočná svätá omša v Bazilike svätej Agnešky bola slávnostná a dojímavá. Celebroval ju mons. Jozef Kapala, ktorý bol cirkevným radcom na slovenskom vyslanectve a pravou rukou ministra Sidora. Tieto prvé Vianoce, slávené síce medzi svojimi, ale predsa len v cudzej zemi, sa stali pre nás všetkých prítomných povzbudením do neznámej budúcnosti. Po nich si mnohí moji priatelia začali vybavovať doklady, potrebné na odchod do zámoria. Ja som zostal. Pokračoval som v štúdiu spevu u majstra Stracciariho a už v auguste roku 1947 som debutoval na talianskej opernej scéne. Neskôr sme sa v Ríme stretávali na Vianoce v slovenských rodinách, ktoré ešte čakali na odchod do zámoria. Boli medzi nimi aj rodina Sidorová a rodina Konštantína Čulena, vynikajúceho slovenského žurnalistu a vzácneho človeka. Niekoľkokrát som spieval aj na vianočných svätých omšiach pre umelcov. Jednu z tých omší celebroval kardinál Clemente Micara, ktorý bol vtedy vikárom Svätého Otca pre rímsku diecézu. On bol po prvej svetovej vojne aj apoštolským nunciom v Prahe. V Nitre v roku 1921 vysvätil po 39 (Z relácie Vatikánskeho rozhlasu zo dňa 26.12.1996) [pageend39]rozpade Rakúska-Uhorská troch prvých slovenských biskupov. Medzi rodinami, ktoré s láskou pripravovali Vianoce pre nás, slovenských emigrantov, bola aj slovensko-americká rodina pána Farisa, ktorý bol vtedy ako plukovník americkej armády vojenským atašé na veľvyslanectve UX4 v Ríme. V roku 1949 sme slávili vianočné sviatky spolu a hosťami rodiny Farisovej; prišli aj niekoľkí teológovia z Ne- pomucéna. Vtedy už totiž neexistovali prekážky, aby sa títo nemohli stýkať e emigrantmi. Vyslanectvo Česko-Slovenskej republiky pri Svätej Stolici bolo zrušené pre známe politické príčiny v roku 1948. Rozsiahla dušpastierska činnosť medzi slovenskými emigrantmi v Ríme sa začala organizovať po príchode nových utečencov-kňazov. Bolo ich veľa. Nemôžem ich tu všetkých vymenovať, ale nemožno mi nespomenúť monsignora Štefana Ná- halku. Aj na Vianoce sa teda začali organizovať spoločné vianočné posedenia a stretnutia rodín a kňazov, žijúcich v Ríme. Poriadali sa najprv u sestier uršulínok na Via Nomentana, neďaleko baziliky Sv. Agnešky. Slovenské sestry viedla vtedy nezištná duša, Sestra Akvína Bezáková. Za pomoci našich kňazov sa vianočné, ale aj iné spoločenské podujatia, konali aj v sídle Pax Romana v aule paláca Salviati blízko Vatikánu. A na týchto podujatiach sa zrodila a dostala konkrétnu formu aj myšlienka, aby si Slováci postavili v Ríme svoju ustanovizeň, tak, ako ich tu majú aj iné národy už oddávna. Pamätám sa na stretnutie pána opáta Kojiša z Clevelandu, keď bol v roku 1947 na návšteve u Svätého Otca Pia XII. V rozhovore s pánom vyslancom Sidorom spomenul, že Slováci by si mali postaviť nejaký svoj dom, učiliště, tak ako to robili aj Slováci v Amerike. Začiatky uskutočňovania tejto myšlienky boli ťažké, ale nakoniec sa v roku 1963 zrodil Slovenský ústav sv. Cyrila a Metoda, ktorý sa stal stánkom duchovného a kultúrneho života všetkých Slovákov, žijúcich nielen v Ríme, ale aj inde v Taliansku a vôbec za hranicami ich vlasti. V roku 1959 prišla a usadila sa v Ríme aj rodina pána profesora Bugana. Boli sme krajania, on z Ružomberka, ja z Bešeňovej. Spoločne trávené Vianoce dostávali vždy vôňu Tatier. Pani Buganová pripravovala už týždne pred sviatkami kadejaké naše slovenské dobroty a pre nás starších mal pán profesor vždy pripravený aj kalíštek «hriateho». Po zrode Slovenského ú- stavu sv. Cyrila a Metoda sme sa začali stretávať a stretávame sa dodnes pod touto našou, slovensko-rímskou strechou. Naše deti očakávali toto stretnutie, lebo čakali na darčeky druhého, slovenského Ježiška. Spočiatku ich rozdával mons. Štefan Náhalka, ktorý bol pre nás všetkých akoby našim druhým otcom, po ňom mons. Dominik Hrušovský, terajší nuncius v Bielorusku a v súčasnosti mons. Štefan Vrablec. Sväté omše celebrovali vždy naši biskupi, Otec biskup Pavol Hnilica a neskôr nám dobrotivý Pán daroval aj prvého kardinála, Otca Jozefa Tomka. A nakoniec, nemôžem zabudnúť na drahé sestričky vincentky, ktoré s takou láskou pripravovali a pripravujú koláče a makovníky na tieto spoločné slovenské posedenia. Osobitne slávnostnými sa pre nás všetkých stali Vianoce s pred dvoch rokov, kedy na Svätopeter- skom námestí dominoval obrovský vianočný strom Z Oravy. Nejednému z nás sa vtedy tisli do očí slzy dojatia a v mysli sme sa vrátili k prvým, skromným Vianociam z povojnových rokov. Dnes má Slovensko vo Večnom meste svoje zastupiteľské orgány, mali sme tu možnosť privítať našich najvyšších štátnych predstaviteľov, na čele s pánom prezidentom. Svätý Otec navštívil v posledných rokoch už dvakrát našu vlasť. To všetko sú veľké dary, ktorými Pán odmeňuje národ pod Tatrami a o ktorých sa nám mohlo v roku 1945, počas prvých povojnových Vianoc, iba snívať. V tejto súvislosti sa modlím iba za jedno: aby sme raz opäť spolu mohli zasadnúť do kostolných lavíc — tak, ako voľakedy u svätej Agnešky — spoločne, aj s našimi najvyššími diplomatickými zástupcami tak pri Svätej Stolici, ako aj pri Talianskom štáte a poďakovať sa za všetky dobrodenia, ktorých sa nám dostalo a dostáva, aby v krajine pod Tatrami opäť zavládol pokoj, bratská láska a zmysel pre spoločné dobro, vo viere, že Vianoce sú vždy a všade tam, kde sa spolu stretnú ľudia dobrej vôle... Brat Ján Gazdík, slovenský salezián, rodák zo Zbudského Dlhého, sa dožil 5. februára 1997 svojej životnej sedemdesiatky. Dlhé roky pracoval v Ústave. Ďakujeme mu za pomoc v zádhrade a pri expedícii mnohých našich kníh. Zo srdca blahoželáme! 40 [pageend40]JE DOBRE SPOMENÚŤ, ŽE... 17.1.1872 — pred 125 rokmi — vymenoval pápež Pius IX. rektora Pazmanea vo Viedni JURAJA SCHOPPERA za rožňavského biskupa. Kvôli zverejneniu dekrétov I. Vatikánskeho koncilu (neomylnosť pápeža) mal bp. Schopper nepríjemnosti s liberálne orientovanou uhorskou vrchnosťou. Vyznačoval sa dobročinnosťou a štedro prispel aj na obnovu rožňavskej katedrály (Zom. r. 1895 v Rožňave). 28.1.1992 — pred 5 rokmi — umrel v Danville (Pennsylvánia, USA) Dr. JOZEF CINCÍK, slovenský výtvarník, historik umenia, výtvarný kritik, archeológ a spisovateľ. Narodil sa 8.3.1909 v Clopodii (dnes v Rumunsku), ale Cincíkovci sa zanedlho presťahovali na Slovensko do Kláštora pod Znie- vom. Gymnáziálne roky prežil Cincík v Lučenci, kde dostal jeho otec učiteľské miesto. Po absolvovaní štúdia práva na Karlovej Univerzite v Prahe nastúpil do Matice slovenskej (MS) v Martine ako referent jej Umeleckého odboru. Zároveň študoval archeológiu a dejiny umenia na Filozofickej fakulte Univezity Komenského v Bratislave. Navrhol o.i. výzdobu a zariadenie kaplnky Kňazského seminára v Spišskej Kapitule (v spolupráci s Martinom Benkom) a sanktuária kostola Panny Márie v Medzilaborciach. Po vojne emigroval na Západ, nakoniec sa usadil v USA. Úplná alebo čiastočná výzdoba a zariadenie vyše 130 sakrálnych stavieb tam dodnes svedčí o umení Majstra Cincíka (najznámejšie: Lakewood, Cleveland, Gary, Valparaiso). Navrhol aj mozaiky, vitráže a oltáre pre kaplnku Slovenského ústavu sv. Cyrila a Metoda (SÚSCM) v Ríme a mozaiku Sedembolestnej pre baziliku Zvestovania v Nazarete. Jeho pozostatky boli r. 1992 prevezené do vlasti a uložené na Národnom cintoríne v Martine. 9.2.1892 — pred 105 rokmi — sa v Oslanoch (okr. Prievidza) narodil arcibiskup EDUARD NÉ- CSEY, nitriansky biskup (1948-1968). Patril medzi aktívnych účastníkov Druhého Vatikánskeho koncilu (1962-1965) a jediný zo vtedajšej ČSSR sa zúčastnil aj na zasadaní prvej Biskupskej synody roku 1967. Za arcibiskupa ad personam ho r. 1968, krátko pred smrťou, vymenoval pápež Pavol VI. (Zom. r. 1968 v Nitre, poch. je v krypte katedrály sv. Emeráma). 13.2.1927 —pred 70 rokmi — poslal pápež Plus XI. apoštolský list QUOD S. CYRILLUM biskupom Kráľovstva Srbska, Chorvátska a Slovinska ako aj Česko-Slovenska. V liste, ktorý bol napísaný pri príležitosti osláv 1100. výročia narodenia sv. Konštantína — Cyrila (r. 827), pápež o.i. zdôrazňuje, že « Cyril a Metod sú ozdobou celej Cirkvi». 25.2.1957 — pred 40 rokmi — bol v katedrálnom chráme svätých Anjelov v Gary (Indiana, USA) za biskupa novozriadenej diecézy vysvätený ANDREJ GREGOR GRUTKA, farár slovenskej osady Najsvätejšej Trojice v Gary, syn slov, prisťahovalcov zo Spišskej Starej Vsi. Heslom jeho veľ- pastierskej služby bolo: «Ubi Caritas - Ibi Deus.» Novú diecézu zriadil pápež Pius XII. 10. decembra 1956 a vyznačovala sa veľkou národnostnou, náboženskou i sociálnou pestrosťou. Bp. Grutka sa narodil už v Amerike (Joliet), ale hovoril dobre po slovensky a mal živý záujem o slovenskú vec či už v Spojených štátoch, pod Tatrami alebo inde vo svete. Bol čestným predsedom Svetového kongresu Slovákov. S jeho menom zostane neodmysliteľne späté založenie a ďalšie jestvovanie Slovenského ústavu sv. Cyrila a Metoda v Ríme (zal. r. 1963), ktorého bol protektorom a dobrodincom. Krajanskí novinári ho iste právom nazývali «náš druhý Moyses» (Zom. r. 1993 v Gary). 26.2.1657 —pred 340 rokmi — bola jágerským biskupom Benediktom Kišdym založená KOŠICKÁ UNIVERZITA. Zakladacia listina bola vystavená v Jasové. Kráľ Leopold I. dňa 7. augusta 1660 Zlatou bulou (vydanou v Grazi) prepožičal tejto škole práva a privilégiá, aké mali ostatné stredoeurópske univerzity. Prvým rektorom bol Martin Palkovič. Košická univerzita mala spočiatku filozofickú a teologickú fakultu. Roku 1665 pri univerzite otvorili kňazský seminár Seminarium Kis- dianum sancti Ladislai. K univerzite bola r. 1674 pričlenená Univerzitná tlačiareň. Právnickú fakultu zriadili r. 1712. Teologická fakulta zanikla r. 1776 a filozofická a právnická fakulta ako filiálna vysoká škola Univerzity v Budíne dostala v nasledujúcom roku názov Academia Regia. Zanikla roku 1921. Košická univerzita, spravovaná Spoločnosťou Ježišovou (do r. 1773), výrazne ovplyvnila rozvoj vzdelanosti a vedy a nesporne prispela k procesu 41 [pageend41]obnovy Katolíckej cirkvi v našich krajoch v 17. a v 18. storočí. 5.3.1847 — pred 150 rokmi — umrel JOZEF BÉLIK, piaty spišský biskup (od r. 1823). Vyznačoval sa sociálnym cítením a založil viacero dobročinných fundácií. Bol mecénom bernolákovcov a podporoval slovenskú spisbu (Nar. r. 1757 v Do- žerovciach, poch. v Jabloňové). 11.3.1962 — pred 35 rokmi — zomrel v Košiciach JOZEF ČÁRSKY, košický biskup — apoštolský administrátor v rokoch 1925-1939 a 1946- -1962. Pre svoje národné povedomie (vtedy pejoratívne nazývané « panslavizmus ») bol ešte ako seminarista ostrihomskej arcidiecézy vylúčený z viedenského Pazmanea. Ako «pansláva» sa ho nakoniec ujal košický biskup svätého života Dr. Augustín Fischer-Colbrie (ktorého o necelých 20 rokov Čársky vystriedal na košickom stolci). Poslal ho dokončiť štúdiá do Innsbrucku a po ich skončení ho tam prišiel ordinovať na kňaza. Biskup Čársky bol pred svojim účinkovaním v Košiciach krátko (30. marec - 12. november 1925) apošt. administrátorom v Rožňave (Nar. r. 1886 v Gbeloch, poch. v krypte katedrály sv. Alžbety v Košiciach). 12.3.1822 — pred 175 rokmi — sa v Zavare pri Trnave narodil JOZEF KAROL VIKTORIN, katolícky kňaz, spisovateľ, publicista, prekladateľ a národný buditeľ. Patril medzi významných organizátorov slov, kultúrneho života vo vtedajšom Uhorsku a bol jedným z iniciátorov založenia Spolku sv. Adal- berta-Vojtecha (Zom. r . 1874 v Budíne). 14.3.1967 — pred 30 rokmi — umrel v Bratislave ThDr. ALOJZ MIŠKOVIČ, cirkevný historik, vedecký spisovateľ, publicista, profesor CMBF, kňaz Spišskej diecézy. Zameriaval sa najmä na cyrilo- -metodovské obdobie a na dobu národného obrodenia, predovšetkým na hnutie bernolákovcov. Vyhotovil o.i. nový slovenský preklad staroslovenských Životov Konštantína a Metoda (Nar. r. 1902 v spišskom Jurgove, dnes v Poľsku; poch. v Kežmarku). 16.3.1982 — pred 15 rokmi — zomrel v Poughkeepsie (New York, USA) ANDREJ ŽARNOV (vlastným menom MUDr. František Šubík) básnik a prekladateľ. Začínal politickou lyrikou s výrazným národným akcentom (zbierka Stráž pri Morave, 1925). Patrí medzi zakladateľov národne exponovanej polit, lyriky. Svedectvom toho sú aj ďalšie zbierky: Brázda cez úhory (1929), Hlas krvi (1936), a Štít (1940). V zbierke Mŕtvy (1942) smeroval k meditatívnosti. Roku 1943 sa ako odborník- -patológ a člen medzinárodnej vyšetrovacej komisie zúčastnil na objasňovaní masových vrážd okolo štyroch tisícov poľských dôstojníkov v Ka- tyňskom lese (dnes v Bielorusku). Po vojne ho odsúdili a po prepustení z väzenia r. 1952 emigroval do Rakúska, Nemecka, Talianska a napokon zakotvil aj s rodinou v USA. Počas emigrácie, ktorú prežíval ťažko, tvoril iba sporadicky (zbierka Pre- sievač piesku, 1978). Spolupracoval s Vydavateľstvom SÚSCM v Ríme — edícia Lýra (Nar. r. 1903 v Kuklové, okr. Senica). 19.3.1637 — pred 360 rokmi — zomrel v Bratislave kardinál PETER PÁZMAŇ (Pázmány) SJ, ostrihomský arcibiskup (od r. 1616) a uhorský prímas so sídlom v Trnave, náboženský spisovateľ a zakladateľ Trnavskej univerzity (r. 1635). Ako 13- -ročný konvertoval z kalvinizmu, 17-ročný vstúpil k jezuitom. Ako kňaz prešiel rôznymi pastoračnými službami, o.i. bol začas misionárom v Šali a v Košiciach. R. 1618 vydal Ostrihomský rituál, v ktorom sa nachádzali aj texty v reči ľudu, t.j. okrem maďarčiny a nemčiny aj v slovenčine. Na prípravu kandidátov kňazstva z Uhorska založil r. 1623 vo Viedni seminár Pazmaneum. S ním začalo nové obdobie katolíckej obrody na začiatku 17. storočia (Nar. r. 1570 vo Veľkom Varadíne — dnes Oradea v Rumunsku, poch. v Dóme sv. Martina v Bratislave). 21.3.1982 — pred 15 rokmi — umrel v Ríme P. MICHAL LACKO SJ, cirkevný historik, spisovateľ a publicista, od roku 1956 profesor Pápežského Orientálneho inštitútu a neskoršie i Gregoriánskej univerzity v Ríme. Bol znalcom cirkevných dejín východnej Európy a Balkánu. Osobitnú pozornosť venoval gréckokatolíkom na Slovensku. Bol ich hovorcom v zahraničí, predovšetkým v čase, keď bola Gréckokatolícka cirkev po komunistami zinscenovanom prešovskom «Sobore» štátnym zákonom «zrušená» a násilne včlenená do pravoslávnej cirkvi (1950-1968). Na základe úradných dokumentov odstraňoval rozšírený falošný mýtus o údajnej výlučne rusínskej či ukrajinskej národnostnej príslušnosti gréckokatolíkov Prešovskej eparchie na Slovensku. Ako odborník sa zúčastnil na Druhom Vatikánskom koncile. Stál pri zrode mnohých slovenských exilových inciatív, napr. Slov. Ústav sv. Cyrila a Metoda v Ríme, časopisy, cyrilo-metodovské oslavy r. 1963 a 1969. Prispieval do odbornej i krajanskej tlače. Popri pedagogickej a publikačnej práci zvláštnu starostlivosť venoval krajanom, predovšetkým v krajinách bývalého socialistického bloku (napriek rizikám): v Maďarsku, Rumunsku a v Juhoslávii, a to vo forme návštev, dodávaním náboženskej lite- 42 [pageend42]ratúry i litugických kníh a príručiek v slovenčine. Vo svojej vlasti bol pre komunistický režim «persona non grata»(Nar. 19.1.1920 v Krásnej nad Hornádom, dnes časť Košíc). 25.3.1927— pred 70 rokmi — bol v starobylej a všetkým Slovanom vzácnej rímskej bazilike svätého Klementa konsekrovaný za biskupa PAVOL PETER GOJDIČ, kňaz rehole baziliánov a apoštolský administrátor Prešovskej gréckokatolíckej eparchie. Na súkromnej audiencii po vysviacke mu pápež Pius XI. odovzdal pektorál s priam prozre- teľnostnými slovami: « Tento kríž je symbol všetkých ťažkých krížov, ktoré na teba, syn môj, zošle náš dobrotivý Pán počas tvojej apoštolskej činnosti. » Prešovským eparchiálnym (sídelným) biskupom sa stal až 17.7.1940, dovtedy bol iba titu- lárnym biskupom Harpašským. Pre vernosť Bohu a Katolíckej cirkvi bol vladyka Pavol v roku 1950 odsúdený na doživotie. Pápež Ján Pavol II. počas svojej druhej návštevy na Slovensku (r. 1994) zotrval chvíľu v tichej modlitbe pri sarkofágu s ostatkami vladyku-mučeníka Pavla v katedrále sv. Jána Krstiteľa v Prešove. Tam boli po exhumácii z väzenského cintorína v Leopoldove prenesené a uložené roku 1968 (Nar. 17.7.1888 v Ruských Peklänoch, okr. Prešov — zom. 17.7.1960 v Leopoldove). 26.3.1877 — pred 120 rokmi — zomrel vo Veľkom Varadíne (dnes Oradea v Rumunsku) JOZEF KOZÁČEK, katolícky kňaz, kultúrny a školský pracovník. Po vysviacke účinkoval v rozličných pastoračných službách Banskobystrickej diecézy, od roku 1856 bol kanonikom vo Veľkom Varadíne. Podieľal sa na slov, národnom zjednocovacom hnutí ako stúpenec bernolákovcov i štúrovcov, bol členom viacerých deputácií k cisárovi so slov, žiadosťami. Bol zakladajúcim členom Spolku sv. Vojtecha (SSV). V rokoch 1870-1875 bol predsedom Matice slovenskej po bp. Štefanovi Moyse- sovi (Nar. r. 1807 vo Zvolene — 190. výročie). 2.4.1927 — pred 70 rokmi — umrel v Budapešti na kazateľnici Univerzitného kostola ThDr. OTAKAR PROHÁSZKA, Stolnobelehradský biskup (Székesfehérvár v Maďarsku), náboženský spisovateľ. Už na začiatku XX. storočia bol priekopníkom mnohých myšlienok, ktoré neskôr priniesol II. Vatikánsky koncil. Keďže doba ešte nebola zrelá na ich prijatie, u mnohých bol nepochopený (niektoré jeho diela sa dokonca dostali na Index) (Nar. r. 1858 v Nitre). 17.4.1897 — pred 100 rokmi — sa v Holíči narodil DANIEL RAPANT, najvýznamnejší slovenský novodobý historik. Dotvoril koncepciu si. národných dejín a obránil samostatnosť sl. dejinného vývoja do r. 1918. Najviac jeho prác je venovaných 19. storočiu (národné obrodenie). Osobitnou témou boli u Rapanta naše najstaršie dejiny, napr. v dielach: Pribinov nitriansky kostolík (1942) a K otázke pôsobenia sv. Cyrila a Metoda na Slovensku (1945) (Um. v Bratislave r. 1988, poch. v Martine). 18.4.1947 — pred 50 rokmi — bol v Bratislave na základe rozsudku Národného súdu popravený ThDr. JOZEF TISO, prezident prvej Slovenskej republiky (1939-1945), kňaz Nitrianskej diecézy, náboženský spisovateľ, profesor morálnej teológie. Slovenskí katol. biskupi sa ešte pred vynesením rozsudku obrátili listom na prezidenta E. Beneša, predsedu vlády ČSR a podpredsedu SNR s prosbou, aby Dr. Jozefovi Tisovi bola udelená milosť v prípade, že súd prijme návrh obžaloby na trest smrti. Namiesto jednostranných čierno-bielych hodnotení jeho osobnosti iste viac svetla do problematiky vnesie revízia súdneho procesu z rokov 1946-1947 (Nar. 13.10.1887 v Bytči). 20.4.1872— pred 125 rokmi — zomrel v Rad- vani nad Hronom (dnes časť Banskej Bystrice) ANDREJ SLÁDKOVIČ (vlastným menom Andrej Braxatoris), slovenský romantický básnik (o.i. Marína a Detvan), prekladateľ, publicista a evanjelický farár. Viaceré jeho básne zľudoveli, napr. Hojže Bože... (Nar. r. 1820 v Krupine). 22.4.1927 — pred 70 rokmi — dekrétom CE- LEBRE APUD SLOVACAM GENTEM pápež Pius XI. slávnostne potvrdil starobylú úctu Sedembo- lestnej Panny Márie ako Patrónky Slovenska a na žiadosť slovenských biskupov dovolil, aby sa po Loretánských litániách mohla pridať osobitná modlitba k Matke Sedembolestnej. Dokument bol zverejnený v Šaštíne 2. mája na slávnosti za účasti všetkých biskupov a vyše 40-tisícového zástupu veriacich. 27.4.1822 — pred 175 rokmi — sa v Rakovej na Kysuciach narodil JÁN PALÁRIK (pseud. Besky- dov), katolícky kňaz, spisovateľ, dramatik, publicista a národný dejateľ. Bol spoluzakladateľom MS i SSV. Spolu s Andrejom Radlinským založil a v r. 1850-1851 redigoval časopis Cyrill a Method, v ktorom hlásal o.i. na vtedajšiu dobu a okolnosti priodvážne idey ekumenizmu a demokratizácie. To mu vynieslo trest trojtýždňového väzenia u františkánov v Ostrihome. Časopis Cyrill a Method neskôr splynul s Katolíckymi novinami (Zom. r. 1870 v Majcichove, okr. Trnava.) 43 Spracoval: JOZEF KRIŠTOF [pageend43]FRANCESCO GLIGORA BIAGIA CATANZARO PÁPEŽI V DEJINÁCH CIRKVI 131. LEV VIII. 06.12.964- 01.03.965 Pôvodom Riman, bol zvolený za pápeža ako obyčajný laik s podporou cisára Ota I. Za dva dni prijal všetky svätenia. 6. decembra bol vysvätený za biskupa. Rimania nesúhlasili s voľbou. Po smrti zosadeného Jána XII. zvolili za pápeža Benedikta V. Sú historici, ktorí pokladajú Leva VIII. za protipápeža. Ale Liber Pontificate a Annuario Pontificio ho vkladajú do zoznamu legitimných pápežov. 132. BENEDIKT V. 22.05.965 - 04.07.966 Bol rimského pôvodu. Za pápeža ho zvolili Rimania po smrti Jána XII. Mesiac po jeho voľbe cisár Otto I. pritiahol s vojskom do Ríma a Benedikta V. zosadil. Poslal ho ako vyhnanca do Nemecka. Zomrel v Hamburgu 4.júla 966 v povesti svätosti. Tam ho aj pochovali. Po 20 rokoch cisár Oto III. previezol jeho telo do Ríma. 133. JÁN XIII. 01.10.966 - 06.09.972 Pôvodom Riman, bol zvoleý za pápeža 7 mesiacov po smrti Leva Vili, pričinením cisára Ota I. Rimania neboli s voľbou spokojní a zatvorili Jána XIII. do Anjelského hradu. Cisár tvrdo potrestal Rimanov. Pápež Ján sa mohol pod cisárskou ochranou znova ujať svojho úradu. Usiloval sa o zblíženie Východu a Západu. Staral sa o kresťanskú misiu medzi Maďarmi a Poliakmi. Posudok historikov o jeho pontifikáte je celkove pozitívny. 134. BENEDIKT VI. 19.01.973- ...06.974 Rímsky diakon, bol zvolený hneď po smrti Jána XIII. Ale korunovaný bol až v septembri, keď prišiel súhlas cisára Ota I., ktorý niekoľko mesiacov nato zomrel (04.05.973). Rimania protinemeckej strany to využili, zosadili Benedikta VI., zatvorili ho do Anjelského hradu, kde našiel aj smrť a zvolili protipápeža Bonifáca VII. Keď prišiel do Ríma cisársky legát, Bonifác VII. sa utiahol do Carihradu, odkiaľ sa po 10 rokoch vrátil do Ríma, aby nastúpil r. 993 po Jánovi XIV. 135. BENEDIKT VII. ...10.974 - 10.07.983 Pôvodom Riman, kardinál a biskup v Sutri.Bol zvolený za pápeža rímskym duchovenstvom za podpory cisára Ota II. Staral sa o reformu v Cirkvi, podporoval mníšsky život, od ktorého si sľuboval obnovu v Cirkvi. Vyobcoval protipápeža Bonifáca Vil. Posvätil známe opátstvo sv. Skolastiky v Subiaco (v decembri 981). Jeho úctyhodný pontifikát trval takmer 10 rokov, čo je na X. storočie veľa. Pochovali ho v rímskej bazilike Svätého kríža jeruzalemského. 136. JÁN XIV. ...12.983 - 20.08.984 Biskup v Pavii, bol zvolený za pápeža za podpory cisára Ota II. Niekoľko dní po nastolení Jána XIV. cisár Oto II. zomrel ako 28-ročný. Jeho označený nástupca Oto III. mal iba tri roky. V Ríme sa začali neporiadky. Jánovi XIV. chýbala cisárova podpora. Vrátil sa z Carihradu protipápež Bonifác VII. a Jána XIV. uväznil v Anjelskom hrade, kde o 4 mesiace nato zomrel (20. augusta). Pochovali ho vo Svätopeterskej bazilike. Na pápežskom stolci do júla 985 zostal Bonifác Vil. 137. JÁN XV. ...08.985 - ...03.996 Bol pápežom jedenásť rokov. Na jeho náhrobku je nápis: Všetko, čo tento vynikajúci učiteľ učil slovami, vyučoval aj príkladom života a mravov. Nič ho nevedelo odvrátiť od prísnosti kánonických regúl, ani strach, ani peniaze, ani sľuby. Vychádzal zadobre s rímskou šľachtou i s cisárskym dvorom. Vykonal 31.10.993 prvú slávnostnú kanonizáciu, keď zapísal do zoznamu svätých Ulricha, augsburgského biskupa. Za jeho pontifikátu sa šírilo kresťanstvo na Ukrajine, pričinením sv. Vladimíra. 138. GREGOR V. 03.05.996 - 18.02.999 Prvý pápež nemeckého pôvodu. Keď ho zvolili za pápeža, za podpory cisára Ota III., mal 24 rokov. Ním sa začína zvyk, že pápež si spravidla pri korunovácii zmení meno. (Výnimky pred ním boli. Napr.: Ján XIV. Mal krstné meno Peter a nechcel sa volať Petrom II.) Mal proti sebe protipápeža Jána XVI. Proti francúzskemu Robertovi II. obraňoval kresťanské manželstvo. Nedovolil mu vziať si blízku pokrvnú Bertu. Každú nedeľu zaodieval 12 chudobných. 44 [pageend44]139. SILVESTER II. 02.04.999 - 12.05.1003 Prvý pápež francúzskeho pôvodu. Bol zvolený za podpory cisára Ota III. Usiloval sa o odstránenie svätokupectva a o morálne pozdvihnutie duchovenstva. Urobil Hnezdno metropolou v Poľsku a Ostrihom v Maďarsku. Mladému kráľovi Štefanovi dal kráľovskú korunu, čím vniesol poľské a maďarské spoločenstvá veriacich do závislosti od Ríma. Je pochovaný v Lateránskej bazilike. 140. JÁN XVII. 13.06.1003- ...12.1003 Rímskeho pôvodu, bol zvolený za pápeža pod vplyvom patrícia Crescencia. Pred zvolením za pápeža bol ženatý a mal troch synov. Z jeho krátkeho pontifikátu nie je zaznačená nijaká dôležitá udalosť. 141. JÁN XVIII. 25.12.1003 - ...07.1009 Tiež pôvodom Riman, bol zvolený za pápeža za podpory patrícia Crcescencia. Bol nábožný, energický, plný iniciatívy. Založil biskupstvo v Bambergu, ktoré sa stalo odrazovým mostom misijnej činnosti smerom na východ, až do Ruska. Ku koncu života sa utiahol do opátstva pri bazilike sv. Pavla za hradbami, kde aj zomrel. 142. SERGEJ IV. 31.07.1009 - 12.05.1012 Bol biskupom v Albáne neďaleko Ríma, keď ho za podpory rodu Crescenciov zvolili za pápeža. Roku 1010 napísal akoby encykliku, ktorou vyzýva na krížovú výpravu do Jeruzalema oslobodiť Kristov hrob z okupácie moslimov. Sám sa chcel postaviť na čelo výpravy. Jeho výzva nenašla ozvenu. Je pochovaný v Lateránskej bazilike. Náhrobný nápis hovorí o ňom, že bol «ochrancom práv Cirkvi a obrancom ľudu». 143. BENEDIKT VIII. 18.05.1012 - 09.04.1024 Po smrti Crescenzia III., dovtedy pána Ríma, získal rozhodujúce slovo Gregor dl Tuscolo. Jeden z jeho synov, Teofilakt, bol zvolený za pápeža a zvolil si meno Benedikt VIII. Korunoval cisára Henrika II. vo Svätopeterskej bazilike za -Rímskeho kráľa>>. Zvolal synodu do Ríma, na ktorej sa zúčastnil aj Henrik II. Zasadzoval sa o vnútornú reformu Cirkvi. R. 1020 navštívil Bamberg a tam slávil obrady Veľkého týždňa, čo bolo nezvyčajné na tie časy. 144. JÁN XIX. ...05.1024 - ...08.1032 Brat Benedikta VIII, bol zvolený za pápeža ako laik. V ten istý deň prijal všetky svätenia, aj biskupskú vysviacku. Po smrti cisára Henrika II., pozval jeho nástupcu Konráda II. do Ríma a v bazilike sv. Petra ho korunoval. Pre osobné výhody sa chcel zrieknuť svojich práv v prospech Carihradu. Odstúpil od zámeru. Vážil si benediktinského mnícha Guida d’Arezzo, ktorý vynašiel nový spôsob písania hudobných nôt. 145. BENEDIKT IX. 27.08.1032 -.........1044 Synovec Benedikta Vlil, a Jána XIX. Začiatok pontifikátu bol pokojný. Rodina Crescenciov využila jeho nezhodu s cisárom a vyvolala v Ríme vzburu, takže Benedikt musel utiecť z Ríma. Crescenciovci zvolili nového pápeža Silvestra III. Benediktovi bratia ho donútili zanechať Rím. Benedikt sa mohol vrátiť. Exkomunikoval Silvestra, no zo strachu pred Rimanmi sa vzdal pápežstva v prospech svojho príbuzného — Gregora VI. Je bolestné konštatovať, že boli súčasne traja pápeži. 146. SILVESTER III. 20.01.1045 - 10.02.1045 Bol biskupom v Sabine, keď ho zvolili za pápeža. Keď sa Benedikt IX. vrátil po násilnom vyhnanstve do Ríma, utiahol sa do Anjelského hradu. Keď ho synoda v Sutri (december 1046) zosadila, prijal rozsudok a vrátil sa ako biskup do Sabiny. 147. GREGOR VI. 05.05.1045 -20.12.1046 Giovanni Graziano — príbuzný Benedikta IX. Prevzal od neho pápežstvo, za isté hmotné výhody (preto ho pokladajú niektorí za svätokupca). Zvolil si meno Gregor VI. To sa nepáčilo cisárovi Henrikovi III. Na synode v Sutri zosadil dvoch pápežov (Silvestra a Gregora) a na synode v Ríme tretieho — (Benedikta). Rimania zvolili nového pápeža Klimenta II. Gregor VI. sa utiahol do Nemecka, tam ho opatroval mních Hildebrand, ktorý sa neskôr stal pápežom — Gregorom VII. 45 [pageend45]Z KRONIKY ÚSTAVU 11. novembra: Po národnej púti Slovákov do Ríma a po oslave 50. výročia kňazskej vysviacky Svätého Otca sa pútnici vrátili na Slovensko. Aj Otcovia biskupi v tento pondelok opustili Rím. Poslali sme pozdravný fax k meninám O. Martinovi Mazákovi SDB, misionárovi medzi Slovákmi vo Švajčiarsku. 17.-22. novembra: Riaditeľ Ústavu odišiel na duchovné cvičenia do Ariccie. 19. novembra: V sprievode rektora Komenského Univerzity v Bratislave Dr. Šveca a dekana teologickej fakulty Dr. Kutarňu navštívil Ústav nový kandidát na rektora KU - Dr. Divinský. 21. novembra: Riaditeľ Ústavu navštívil prof. Rudolfa Blatnického SDB, obetavého spolupracovníka Ústavu, ktorý utrpel 21. novembra pri nešťastnom páde z autobusu zranenie na nohe. 22. novembra: Bol u nás nový rektor Svätyne sv. Ríty z Cascie, P. Guliver, dohodnúť sa s našimi kňazmi-štu- dentami o výpomoci v spovedaní v novom akademickom roku. 30. novembra: Deň duchovnej obnovy našich kňazov-študentov. Moderátorom bol prof. P. Špidlík SJ. 4. decembra: Po audiencii prišli do Ústavu na svätú omšu skupina gymnazistov z Trenčína. 8. decembra: Na sviatok Nepoškvrnenej sa slávil patronátny sviatok našej farnosti. Riaditeľ Ústavu sa zúčastnil na slávnostnej koncelebrovanej svätej omši. Vo farnosti sv. Františka Assiského v Marina di Cerveteri slúžil sv. omšu O. biskup našej diecézy Mons. Buoncri- stiani, pri ktorej ďakoval mons. Medovému, doterajšiemu farárovi, za vykonané dielo. Mons. Medový sa zo zdravotných príčin lúči s farnosťou a odchádza do Santa Marinella. Za Ústav sa na rozlúčkovej sv.omši zúčastnil O. Anton Solčiansky. Navštívil nás p. Dr. Oravec zo zastupiteľského úradu SR pri Svätej Stolici. 9. decembra: Dokončili práce s inštalovaním novej telefonickej ústredne. Dosiahla sa tým možnosť priameho telefonického spojenia s každou izbou Ústavu. 10. decembra: Bola na audiencii mimoriadna skupina pútnikov z Košíc. Boli to vyžrebovaní ochotníci, ktorí pomáhali pri príprave návštevy Svätého Otca Jána Pavla II. na Slovensku, ako aj pri úprave katedrálneho chrámu v Košiciach. Večer prišli do Ústavu na svätú omšu. 11. decembra: Sestra Veronika odišla do Nitry na schôdzku Sestier predstavených. 12. decembra: Bol s nami na rozlúčkovom obede mons. Medový, člen Správnej rady Ústavu, ktorý odchádza z fary na odpočinok do Santa Marinella. Večer prišli na svätú omšu pútnici zo Slovnaftu z Bratislavy a okolia. 14. decembra: Popoludní bola izolovaná časť Via Cassia pri našom ústave: bolo treba odistiť nevybuchnutú bombu z druhej svetovej vojny, ktorú len teraz počas prác objavili. Podarilo sa to nad očakávanie. 16. decembra: Zúčastnili sme sa na obhajobe doktorskej tézy rev. Jána Babjaka SJ, na Pápežskom orientálnom ústave. Téza bola o P. Michalovi Lackovi SJ: «Informátor a formátor slovenských gréckokatolíkov.» 25. decembra: Na Vianoce sme v celom dome zostali — okrem Sestier — iba dvaja: riaditeľ a p. Milan Zaoral. Je to historické minimum obyvateľov SÚSCM. 26. decembra: Konalo sa tradičné vianočné stretnutie Slovákov. Účastníkov bolo menej než zvyčajne pre zimné a daždivé počasie. 29. decembra: Objavil sa nakrátko a poskromne prvý sneh. Navštívil nás p. Viktor Magdolen aj s rodinou, dlhoročný priateľ Ústavu z Nemecka. 30. decembra: Náš teplomer ukazoval 5 stupňov pod nulou. Doteraz naj- zimnejší deň. Privítali sme v Ústave skupinu učiteľov z Banskej Bystrice. Bola to posledná skupina pútnikov toho roku. (Všetkých pútnikovtoho roku, čo prišli aj do Ústavu bol 13 334). 31. decembra: Rok 1996 sme zakončili v kaplnke: Slávili sme vešpery, spievali Te Deum, po modlitbách vďaky nasledovalo eucharistické požehnanie. Bohu vďaka! 1. januára 1997: Začali sme nový rok vzývaním Ducha Svätého v spojení s Cirkvou vo veľkom trojročí prípravy na Jubileun 2000. Chceme sa utvrdiť vo viere v Ježiša Krista, jediného Spasiteľa ľudí. 5. januára: Zostali sme bez nafty. Nekúrilo sa v celom dome. Našťastie bolo 6 stupňov nad nulou. 9. januára: P. ekonóm navštívil mons. Medového v Santa Marinella. Presťahovali ho z Casa delia Visitatzione do komunity dona Francesca, jeho bývalého kaplána. Bol u nás na obede mons. Jezerník, rektor Pápežského slovinského kolégia. 13. januára: Don Francesco priviezol do Ústavu na kratučkú návštevu mons. Medového. Zastavili sa «cestou»z biskupského úradu. 14. januára: Prišiel do Ústavu na druhý semester O. Juraj Rendeš, kňaz Košickej arcidiecézy. 15. januára: Riaditeľ Ústavu celebroval ďakovnú svätú omšu pre komunitu Sestier pri príležitosti 75. výročia príchodu vincentínok na Slovensko. 17. januára: Riaditeľ Ústavu a rev, A. Solčiansky sa zúčastnili na koncelebrá- cii v bazilike sv. Petra pri príležitosti 50. výročia trvania diela Pomoc trpiacej Cirkvi a 84. narodenín P. Werenfrieda van Straatena, zakladateľa tohoto diela. Pokladali sme si za povinnosť prejaviť vďaku za pomoc, ktorú nám P. Weren- fried poskytoval počas komunistického útlaku i za tú, ktorú dnes poskytuje našim kňazom-študentom v podobe študijných štipendií. 18. januára: Skupina našich kňazov sa zúčastnila na koncerte Gen Rosso, ktorý sa konal vo veľkom Palaeur v Ríme. 46 [pageend46]21. januára: Poslali sme blahoprajný fax. 0. kardinálovi Jánovi Ch. Korcovi pri príležitosti jeho narodenín. 24. januára: Deň duchovnej obnovy kňazov-študentov. Myšlienky na rozjímanie nám povedal O. František So- čufka SJ, vedúci slovenskej sekcie Vatikánskeho rozhlasu. 25. januára: Sestra Viktoria odišla na týždenné duchovné cvičenia na Via Ezio v Ríme. 26. januára: O. Blažej Štrba, no- vokňaz Banskobystrickej diecézy, po návrate z vlasti, kde bol vysvätený za kňaza, slávil v Ústave primičnú svätú omšu pre komunitu Sestier. Popoludní nás navštívil královéhradecký O. biskup Mons. Karel Otčenášek. Chcel sa stretnúť s našimi Sestrami, ktoré s ním spolupracovali za komunizmu v Čechách. 31. januára: Na slovenskom veľvyslanectve v Ríme sa konala schôdzka Združenia Slovákov a priateľov Slovenska v Taliansku. Za Ústav sa zúčastnili riaditeľ, ThDr. Rajčák, JuDr. Balún a ThLic. Káčerík. 1. februára: Svojpomocne sme si pripravili miestnosť, v ktorej sa zariadi «posilovňa». 2. februára: Prišiel do Ústavu O. biskup mons. Dominik Tóth z Trnavy. Bude sa zúčastňovať na stretnutí foko- larínov. 4. februára: Na meniny Sestry Veroniky, predstavenej vincentínok, sme slávili sv. omšu na jej úmysly a za jej komunitu. 7. februára: Navštívil Ústav Otec biskup mons. Kajnek z Hradec Králové. Pozná niektoré naše Sestry, ktoré s ním spolupracovali za komunizmu. 8. februára: O. biskup mons. Dominik Tóth pred návratom do vlasti mal dlhší rozhovor s kňazmi-študentami v knižnici Ústavu. 10. februára: Prišiel z Minská O. arcibiskup mons. Dominik Hrušovský a z Mníchova O. Rudolf Maslák, misionár medzi Slovákmi v Nemecku. 11. februára: Prišiel JuDr. Pavol Hrušovský na dokončenie začatého kurzu z kresťanskej sociológie. 12. februára: Skupina Slovákov z Dubnice nad Váhom a okolia bola prvá, čo sa toho roku zúčastnila na audiencii u Svätého Otca. Popoludní prišli do Ústavu na svätú omšu, pri ktorej prijali aj popolec. 14. februára: Sviatok sv. Cyrila a Metoda, spolupatrónov Európy. Ráno o poldesiatej bola v kaplnke Ústavu bohoslužba slova. Zúčastnili sa na nej aj pútnici zo Slovenska — dva autobusy, jeden s Matičiarmi z Turč. sv. Martina, druhý s rodákmi O. arcibiskupa mons. Hrušovského z Veľkej Mane. Po liturgii slova sa konala vo veľkom salóne Ústavu akadémia, pri ktorej Predseda Maticej slovenskej Ing. Jozef Markuš Dr. Sc. a MUDr. Svetozár Hikkel odovzdali O. arcibiskupovi Cenu Štefana Moysesa, za prínosy k slovenskému národnému životu. Hodnotný program akadémie pod vedením p. Vladimíra Kysľa_ a p. Igora Kovačoviča zaplnili Jozef Šimonovič, Mária Jenčová, Juraj Korec a Marek Spusta. Pridala sa k ním aj folklórna skupina z Veľkej Mane. Pozdravné príhovory a dary pre Oceneného odovzdali: za ministra kultúry SR Ivana Hudeca pani Libuša Klučková, za Veľkú Maňu starosta obce p. Jozef Trungel, za SÚSCM Mons. Štefan Vrab- lec a za Združenie Slovákov a priateľov Slovenska v Taliansku pani Marta Cam- bari-Káčeríková a pán Juraj Bohuš. Na slávnostnom obede sa zúčastnil aj diecézny biskup mons. Anton Buoncri- stiani a kardinál Jozef Tomko, ktorý odovzdal mons. Hrušovskému vyznamenanému Cenou Štefan Moysesa aj insígnie Radu Ľudovíta Štúra, ktorým ho poctil prezident SR Michal Kováč. Súčasne pán Mistrík z redakcie denníka Slovenská republika odovzdal O. arcibiskupovi Hrušovskému Ocenenie Posol Slovenska za rok 1996, ktorý mu na základe ankety medzi čitateľmi spomenutého denníka udelila Redakcia. Medzi vzácnymi hosťami okrem už vyššie uvedených boli: Chargé d’affaires SR pri Talianskej republike p. František Hruška a jeho pani, (chargé d’affaires SR pri Svätej Stolici sa nemohol zúčastniť, lebo išiel privítať vracajúceho sa pána veľvyslanca Dr. A. Neuwirtha), ďalej tu boli pán Števček, prof. Polia, prof. Heriban SDB, prof. Poláček SDB, pán Pudiš — najstarší slovenský emigrant v Ríme a pani Casavecchia- -Mašatová. Popoludní o 17. hodine bola v bazilike sv. Klimenta slávnostná sv. omša pre zástupcov slovanských národov bývajúcich v Ríme. Zúčastnili sa na nej aj diplomatickí zástupcovia Česka, Chorvátska, Slovenska, Slovinska a Ukrajiny. Koncelebrácii predsedal O. arcibiskup mons. D. Hrušovský, koncelebrovali O. biskup mons. Hnilica, O. arcibiskup mons. Rizzi Mario, bývalý Apoštolský nuncius v Bulharsku a vyše tridsať kňazov. Homíliu mal O. arcibiskup Hrušovský najprv po taliansky, potom po slovensky, lebo bolo prítomných vyše sto pútnikov zo Slovenska. Na sviatok sv. Cyrila a Metoda dosiahol na Gregoriánskej univerzite licenciát z biblickej teológie náš kňaz- -študent Ing. Anton Solčiansky z arcidiecézy Bratislavsko-Trnavskej. 15. februára: Po dlhej absencii z Ríma nás navštívil pán veľvyslanec Dr. A. Neuwirth. 16. februára: Odišiel z Ústavu O. arcibiskup Mons. Hrušovský. Vrátil sa do Minská. 18. februára: Prišiel do Ústavu D. Ernest Macák SDB, inšpektor slovenských saleziánov aj so svojím vikárom. Zdržal sa u nás dva dni. Navštívil nás O. Ján Hermanovský, ktorému vďačíme, že umožnil vydať v slovenčine pápežské dokumenty o kňazstve. 22. februára: Kňazi-študenti mali besedu s pánom veľvyslancom Dr. Neu- wirthom. 23. februára: Naša diecéza si pripomenula 25. výročie smrti Kardinála Tisseranta. Jeho zásluhou sme mohli postaviť Slovenský ústav sv. Cyrila a Metoda. — Hlavným koncelebrantom bol kard. Augustín Casaroli, koncelebrovali diecézny biskup mons. Anton Buoncristiani, jeho predchodca mons. Andrej Pangrazio a biskup mons. Arrighi. Kňazov koncelebrantov bolo do dvadsať. Koncelebroval aj riaditeľ Ústavu. 28. februára: Otcovia augustiniáni v Ríme na Via del Corso slávili 300. výročie svojej misijnej činnosti vo Vietname a v Číne. Svätú omšu celebroval O. kardinál Jozef Tomko, prefekt Kongregácie pre evanjelizáciu národov. Po svätej omši bola otvorená v tom kostole nová kaplnka, v ktorej je telo Božieho sluhu Brata Alojza Chrněla. Z tohoto dôvodu prišli koncelebrovať s kard. Tomkom aj riaditeľ Ústavu a niekoľkí kňazi. Členom komisie pre beatifikáciu Brata Chmela je aj Slovák ThDr. Jozef Rajčák, ktorý sa tiež zúčastnil na koncelebrácii. VŠETKÝM PRIATEĽOM A DOBRODINCOM ÚSTAVU SV. CYRILA A METODA V RÍME ŽELÁME V ELA VEĽKONOČNEJ RADOSTI A KRESŤANSKÉHO OPTIMIZMU 47 [pageend47]ČO SVÄTÝ OTEC PODČIARKUJE «Jubuleum nemôže byť iba spomienkou na minulú udalosť i keď veľmi mimoriadnu. Musí byť slávením živej prítomnosti nášho Spasiteľa a výzvou upierať zrak na jeho druhý príchod, na chvíľu, v ktorej nastolí raz navždy svoje kráľovstvo spravodlivosti, lásky a pokoja.» (Pápežskej rade pre masmédiá - 28.02.1997) «Jubileum je pre Cirkev “rokom milosti”, rokom odpustenia hriechov i trestov za hriechy, rokom zmierenia medzi spornými stránkami, rokom početných obrátení a kajúcnych úkonov sviatostných i mimosviatostných.» (Tertio mil. adv. č. 14 - Anjel Pána 02.04.1995) « Boh vo svojom vtelenom Synovi Ježišovi povedal svoje definitívne slovo o človekovi a o dejinách, a Cirkev opätovne predkladá toto slovo so stále novou dôverou, lebo vie, že je to jediné slovo schopné dať plný zmysel ľudskému životu.» (Anjel Pána 26.01.1997) « Nezriedka sa Ježišovo prorocké slovo môže javiť nepohodlné, ale je vždy spásonosné. Kristus je “znamením, ktorému budú odporovať” (Lk 2,34) práve preto, že sa dotýka hĺbky ľudskej duše, núti toho, kto ho počúva, k posúdeniu seba samého, žiada obrátenie srdca.» (Anjel Pána 26.01.1997) « Hľadajte Ježiša. Hľadajte jeho prítomnosť vo svojom živote, usilujte sa poznať ho čoraz vnútornejšie a nebojte sa dať sa Jemu poznať. Predložte svoje otázky a obavy Pánovi, pretože v ňom objavíte pravý zmysel svojho života a svojho povolania na tomto svete.» « Milujte Ježiša. Oddajte sa mu v modlitbe, prijmite ho vo sviatostiach, klaňajte sa mu spoločne so zhromaždenými veriacimi. Milovať Krista, to je vaša odpoveď na jeho lásku k vám, to značí odpovedať na to, čo vám on hovorí vo Svätom písme a v učení Cirkvi.» « Buďte Ježišovými svedkami. Vkladajte silne svoju nádej do neho a nechajte, aby vaše slová a vaše skutky odvážne hovorili o tejto nádeji aj iným. Slúžte Kristovi vo vašich rodinách, v priateľoch a vo všetkých tých, ktorých stretnete na životnej ceste.» SLOVENSKÉ HLASY Z RÍMA — VOČI SLOVACCHE Dl ROMA — periodico trimestrale. Autorizzazione del Tribunale di Roma n. 17112 del 3 febbraio 1978. Zodpovedný redaktor: mons. Jozef Medový. Výkonný redaktor: mons. Štefan Vrablec. Naša adresa: Slovenské hlasy z Ríma, Istituto Slovaoco del Šanti Cirillo e Metodio - Via M.D. Brun Barbantini, 31 -33 (Via Cassia 1415) - 00123 Roma (La Storta) Italia - Tel. 06/30365257 - 30310384 - 30310824; riaditeľ: 06/30336312 - 30366372; Fax 06/30336313. Tlačí Tipolitografia Ugo Detti - Via Girolamo Savonarola, 1 - 00195 Roma, Italia - Tel. 06/39737532 Fax. (Mládeži Bostonského arcibiskupstva 24.04.1995) [pageend48]