VĚSTNÍK KAM S DOLARY Nastává doba šetření i v bohatých Spojených státech, aby se zabránilo nekonečnému odlivu zlata. Američtí občané byli požádáni svým presidentem, aby letos a napřesrok omezili cestování do Evropy, Asie a Afriky. Každým rokem utrácejí Američané mnoho milionů dolarů v Evropě a proto si vymyslelo finanční ministerstvo způsob, jak přimět Američany, aby si to dvakrát rozmyslili a raději zůstali doma, neb omezili se na Kanadu, Mexiko, Střední a Jižní Ameriku, kam mohou cestovat beztrestně. Pro ostatní turisty do zahraničí si ministerstvo vymyslelo pokuty ve formě zdanění a předložilo svůj návrh kongresu k schválení. Lodní lístek a letenka by byly zdaněny 5 procenty. Denní útrata do $7 by byla dovolena; od $8 do $15 by podléhala 15 procentní dani; z obnosu přes $15 denně by se platila 30 procentní daň. Za přivezené nákupy do $500.00 by se platilo clo 25 procent. Před několika lety mohl si americký turista přivézt za $500 bez cla, v posledních letech to bylo sniženo na $100. Po bližším prozkoumání turistická daň není tak vysoká jak by se snad zdálo na první pohled. Dle washingtonské statistiky průměrný americký turista utratí $450 za dopravu: za 33 denní pobyt v Evropě $550, čili $16.73 denně. V tomto případě by doplatil cestující $22.50 za dopravu a jeho celkové cestovní výlohy $1,000 by se zdražily o $78.60. S tím by se mnohý cestovatel smířil. Mnohem horší však než daň je vládní šiml a způsob vymáhání. Finanční ministr Henry Fowler a jeho odborníci předložili tak důkladný byrokratický způsob, že by odvrátili i statečného turistu. Nejdřív by cestující vyplnil přihlášku, sdělil kolik peněz sebou veze a zaplatil by předem daňový poplatek ze svého odhadu, kolik v Evropě utratí. Po návratu do Spojených států by předložil zbývající peníze a vyplnil by daňový výkaz. Kdyby jeho útraty v Evropě přesahovaly o víc než 20 procent jeho původní odhad, zaplatil by 10 procentní pokutu. To ovšem je výmysl vládního “ouřady” a kongres sotva něco tak nepraktického schválí. Co by to bylo za úřadování, co nových úřadů, úředníků a listin! Ne, kongres pravděpodobně zjednoduší turistické předpisy a odhlasuje daň z letu a přeplavby a škrtne $100 na volné nákupy. Za války na nádraží, všude ve stanicích byl nápis: “Is this trip necessary?” Vlaky byly obsazeny vojáky na dovolené a cestujícími za válečným zaměstnáním a různým posláním, takže každý Američan si vzal tuto otázku k srdci. Byla to otázka vlastenectví a každý to řešil dle svého svědomí. Má-li to být i dnes otázkou vlastenectví a naléhavé potřeby, jistě zůstali bychom doma. Všichni jsme zajedno, že se má šetřit, a to nejen na cestování, ale všude, a to především ve vládě. Spojené státy musí dostát svým obrovským povinnostem po celém světě a s tím musíme být srozuměni a ochotni obětovat — a to víc než dosud. Musíme však rozlišovat mezi přítelem a nepřítelem, co slouží našim zásadám a co neslouží. A tak otázka kam cestovat a na kom šetřit je mnohem složitější než by se zdálo. Máme na př. odepřít turistické dolary Itálii, pro kterou cizinecký ruch, hlavně ze západu, je hospodářsky nutný a kde komunistická strana, byť poněkud zeslabena stále ještě zůstává nebezpečně silná a jen vyčkává příznivější dobv? Proč trestat spojence? Podívejme se nejprve za železnou KRAJANSKÉ VEŘEJNOSTI! K 50. výročí československé samostatnosti. Říjen r. 1968 bude měsícem nadobyčejného významu pro lid československého původu, ať je domovem kdekoli. Zvláštního významu má pro krajanskou větev americkou, která tak mnoho vykonala v první světové válce k uskutečnění samostatnosti staré vlasti. Československá národní rada americká připravuje celonárodní oslavu 50. výročí ve Washingtoně ve slavnostních dnech 17. do 20. října. Na výzvu na celonárodní organisace krajanské se podepsaly a svou účast přislíbily: Americká obec sokolská, Slovenský Sokol, Československé spolky v Americe ČSA, Národní svaz českých katolíků, Česká katolická unie, Společnost pro vědy a umění SVU, Slovanská podporující jednota státu Texas SPJST, Ústřední výbor čsl. legionářů. Z různých krajanských osad budou uskutečněny výpravy krajanů do Washingtonu. Zveme vás srdečně k zapojení se k těmto výpravám a k hojné účasti v slavnostní dny. Dne 26. dubna, v předvečer sjezdu ČSNRA, se koná porada delegátů celonárodních organisací v novém sále ČSA • v Ciceru, na které budou dohodnuty důležité podrobnosti o výpravách a washingtonském programu. Pište si o bližší informaci na předsedu pořádajícího výboru, br. James V. Krákoru, c/o ČSNRA. oponu, jak to tam vypadá. Komunistická vláda československá získává víc dolarů od Američanů, kteří zůstanou doma, než od amerických turistů a to ve formě Tuzexu. Československá národní rada americká již léta upozorňuje na toto vyděračství. Zakázáním dárkových balíčků ze Spojených států pražský režim přinucuje americké občany, aby posílali dolary svým příbuzným na Tuzexové bony. Před několika lety činilo to na $2 miliony ročně, dnes to bude pravděpodobně ještě větší odliv našich dolarů do komunistické pokladny. Většina krajanů sice nerada posílá dolary, ale nevidí jiné možnosti jak přispívat starým rodičům, nemocným příbuzným, které komunismus připravil o majetek i úspory. Nelze odepřít staré matce se žebráckou pensí měsíční příspěvek k zlepšení nuzného života. Je to však otázka svědomí, komu a na co se přispívá! Zda $10—$20 měsíčně na nejnutnější živobytí, nebo sta dolary na motocykl, tisíci dolary na auto synovci atd. Z ceníku Tuzexu pro americké zákazníky vidíme, že tuzexový obchod se rozrostl do ohromných rozměrů a do všech odvětví. Američanům se nabízí automobil, třeba na měsíční splátky, Škodovka od $1,300 do $1,600 a výše, Jawa motocykl od $260 výše, transistory, radia, televise, sta a sta předmětů. Nejposlednější novinkou je nabídka rodinných vil: Dejte příbuzným na postavěni domu, se zahradou nebo bez, dle jednoho z oěti schválených typů staveb. Za americké dolary si Čechoslovák postaví vlastní dům. Pomožte komunistům vyřešit jejich obrovský nedostatek bytů. Po dvaceti letech nad- ČESKOSLOVENSKÉ NÁRODNÍ RADY AMERICKÉ Únor 1968 Číslo 163 [pageend1]VESTNÍK FEBRUARY 1968 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRAN KRATOCHVIL Office: 4125 West 26th Street, Chicago, Illinois 60623 Tel. LA 1-7953 Second class postage paid at Chicago, Illinois VESTNIK ÚNOR 1968 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 4125 West 26th Street, Chicago, Illinois 60623 Tel. LA 1-7953 vlády, když se jim rozpadává znárodněný majetek a československý občan nekoupí za koruny cihly, ani cement na opravu starého domu, se nyní dovolí Američanům, aby zachraňovali co komunismus zničil — a dosud ničí. Kam s dolary? Ne na upevňování železné opony, dokud se skutečně nezačne v Československu bourat komunistické vězení. SJEZD ČSNRA. Sjezd se koná ve dnech 27. a 28. dubna v dolejší místnosti budovy ČSA. Zahájení v 9:30 v patek ráno. Všem členům předsednictva, výkonného výboru, předsedům a tajemníkům oblastí a odboček bylo zasláno oznámení. Na předsednické schůzi ČSNRA dne 12. února bylo doporučeno, aby do stanovního výboru byli přizváni delegáti chicagských odboček. Dále bylo jednáno o přípravách k oslavám 28. října. Organisační a přípravný výbor přednesl své návrhy, k čemuž promluvil předseda výboru br. James V. Krákora. K účasti jsou povinni podle stanov ČSNRA Hlava V. — Řádný sjezd ■— Článek 2., 3. a 6.: 1. Členové předsednictva a výkonného výboru. 2. Národní organizace vyšlou na sjezd po dvou zástupcích. 3. Oblastní výbor za každou řádnou odbočku ČSNRA v něm sdruženou po jednom zástupci. Oblastní výbory Národní rady volí ze zástupců přičleněných organizací vedle těch, kdo zastupují přímé odbočky Národní rady, dva zástupce, kteří budou zastupovat příslušný Oblastní výbor. Prosíme, aby odbočky z míst, v nichž neexistují Oblastní výbory, obeslaly sjezd svým jedním zástupcem. Upozorňujeme na Článek 4., Hlava V. stanov, který říká: Každý zvolený zástupce má pouze jeden hlas a nemůže volit za jiného na základě plné moci. Prosíme, abyste jména zástupců ohlásili co nejdříve. Písemnou zprávu o své činnosti pošlete laskavě měsíc předem před sjezdem k rozmnožení do naší úřadovny. Rovněž event, návrhy a resoluce zašlete do 27. března t. r. přímo do úřadovny, tak aby mohly být rozmnoženy a předány příslušným výborům k projednáni. Zvolení delegáti chicagských odboček budou členy stanovního výboru. Návrhy na změny stanov budou předloženy stanovnímu výboru měsíc předem. Vyzýváme zástupce, bratry i sestry, aby se všichni sjezdu Čs. národní rady americké zúčastnili a těšíme se na shledanou. IV. sjezd SVU a 50 let ČSR. Ve dnech 30. srpna až 1. září 1968 se koná ve Washing- toně, D. C., v místnostech staroslavné “Georgetown University” IV. sjezd Československé společnosti pro vědy a umění. Jelikož se bude konat v souvislosti s oslavami 50. výročí založení Československé republiky a v místech, kde vznikla historická Washingtonská deklarace čs. samostatnosti, bude i obvyklá přednášková část sjezdu zaměřena k tomuto jubileu. Na sjezdu budou přednášky z obvyklých oborů, jako je historie, literatura, sociologie, ekonomie, přírodověda a umění. Bude to mezi jiným na příklad vědecký rozbor dnešní čs. literatury, ekonomie a podobně. Mimo to bude na sjezdu několik časových symposií a diskusních panelů. Především to bude symposium na námět “50 let Československa”, ve kterém se odborníci rozhovoří o otázkách hospodářských, literárních, sociálních, historických i politických. Jiný námět symposia bude panslavismus, do kterého mají být pozváni odborníci i jiných národů. Plánuje se též symposium o dnešní politické, hosnodářské a kulturní situaci ve východní Evropě. Z diskusních panelů má to být především diskuse na námět “Češi a Slováci po 50 letech”. Uvažuje se o diskusním panelu, který by se zabýval problémy vyučování češtiny a slovenštiny v zahraničí na různých stupních školské výchovy. Posléze třetí diskusní panel, který se organizuje, má za námět “Problémy a perspektivy českého a slovenského tisku v zahraničí”. Obvyklým bodem pořadu sjezdu bude ovšem valné shromáždění SVU s volbou nových činovníků, které se bude konat po slavnostním zahájení sjezdu už v patek. Mimo to se uvažuje o výstavách knih, uměleckých děl a prací našich architektů. O informace o sjezdu možno si dopsat na tuto adresu: Dr. Milada Lejková, 1931 East-West Highway, Silver Spring, Md. 20910, USA. SVU-W. Prohlášení Čsl. obce legionářské v New Yorku k 25. únoru 1968. Českoslovenští legionáři z první a druhé světové války zůstávají věrni programu Tomáše Masaryka, Eduarda Beneše a Milana Štefánika, a jejich pojetí demokracie a sociální spravedlnosti pro národy v Československé republice. Tento program byl v roce 1948 potlačen komunistickým pučem. Letošního 25. února bude tomu 20 let, co byla vláda ■— od vzniku republiky tradičně demokratická -— záludně a násilně vyrvána z rukou lidu. Důsledky tohoto záměrného činu a existující třídní diktatury se za dobu jejího trvání projevily katastrofálně jak v hospodářském, tak politickém i morálním životě československé země. A snad nejvýraznějším a nejpřesvědčivějším důkazem toho, co bylo mimo jiné režimem záměrně sledováno, byla pro národ doma i pro zahraničí skutečnost, že komunisté zrušili oslavy státního svátku 28. října, dne vyhlášení vzniku Československé republiky a národního osvobození. To bylo jasnou snahou po zkreslení historické pravdy a skutečnosti. Tento čin musil otřásti svědomím každého logicky usuzujícího občana Československé republiky — i všech v zahraničí, kteří znali československou historii. Národ měl zapomenout a pod přísným dozorem komunistických sekretariátů vymazat ze svého vědomí, že se v Čechách po 300 letech a na Slovensku a Podkarpatské Rusi po 1,000 letech dočkal návratu jak své národní, tak hospodářské svobody a skutečné demokracie. Proto jsou se zájmem a sympatiemi sledovány pokusy všech těch, kteří se snaží o opravdovou nápravu nezodpovědné únorové katastrofy, o odčinění napáchaných křivd a 2 • VĚSTNÍK [pageend2]o návrat skutečné demokracie v Československé republice. Proto též neodvolatelně trváme na obnovení státního svátku 28. října jako data skutečného osvobození našich národů v roce 1918 — a na obnovení občanských svobod a demokracie v Československé republice. Českoslovenští legionáři vždy usilovali a budou všemi demokratickými a národními silami usilovat i v budoucnu o obnovu a navrácení skutečné svobody a demokracie v Československé republice, neboť pro ni žili, bojovali a umírali. K tomuto boji nás legionáře zavazuje utrpení a nesčetné oběti životů našich bratří, kteří své životy položili za svobodu Československé republiky a její demokracii. Jejich hroby jsou rozsety po všech bojištích obou světových válek a my jejich odkazu a slibu, který jsme složili u jejich hrobu, věrni zůstaneme a nakonec pravda zvítězí. Rev. Josef Šefl, předseda. Jan Babinec, jednatel. ÚNOROVÁ VZPOMÍNKA V LOS ANGELES, CALIF. Jsou dějinné události a výročí, na která se rádo — s láskou — a oprávněnou hrdostí vzpomíná. Jsou jiná, na něž myslíme se smutkem a lítosti. Letos na podzim tomu bude padesát let ode dne, v němž obnovena byla naše národní nezávislost a samostatnost a země koruny svatováclavské spolu se slovenskou zemí se přiřadily do rodiny svobodných států jako Československá republika. Oslavíme to z iniciativy Československé národní rady americké v této zemi slavně a společně. I doma za mořem budou oslavovat. V těchto dnech dostávají krajané ve světě první číslo časopisu Československého ústavu zahraničního v Praze “Československý svět” a barevná, krásně vypravená první strana nám v číslech i slovy připomíná, že “naše země je padesát let mladá.” Praví se tam dále, že “Vstupujeme do slavného roku 50. výročí samostatnosti Československa. A jak jinak oslavit tuto chvíli, než našim národním zpěvem a tancem, radostným úsměvem a šťastným vzpomínáním.” Na obrázku sedm krásných děvčat v národních krojích tuto radost vyjadřuje tancem zvaným “Furiant”. Mohou prý se šťastně usmívat, protože jsou to tanečnice Československého státního souboru písni a tanců. Před 30ti lety došlo k Mnichovu a za několik dnů uplyne 20 let ode dne, v němž se komunisté u nás doma organiso- vaným násilím, hrozbami a pod tlakem velkého slovanského bratra, který se zaručil za klid a pořádek v naší zemi a cítil se vázán dohodami sjednanými na Yaltě a v Postupimi, zmocnili moci v zemi nesporně proti vůli převážné většiny národa. Na to jsme vzpomínali při své druhé schůzi odbočky T. G. Masaryka v Los Angeles v Californii. Měli jsme milé hosty, Gy. Sgt. F. C. Frey a S/Sgt. J. T. Sylvestr, kteří nám jako zástupci U.S. Marinů předvedli dva filmy, barevný “Jeden den U.S. Marina ve Vietnamu”, slovní doprovod k tomuto filmu namluvil Jack Webb z televisního seriálu “Dragnet” a další film o tom, jak mezi boji pacifikační úsilí pomáhá občanům zahájit nový, lepší život v dobře organisované společnosti. Takové filmy měli by vidět všichni naši krajané v různých částech země. Bohumil Smutník. Dory no činnost Rody: Odkaz bratra Josefa L. Haise, Chicago, Ill..................$100.00 Čsl. Ženská Národní Rada v exilu, Chicago, Ill........... 300.00 Masarykovo Sdružení, Owosso, Mich.............................. 100.00 Brig. Gen. John Slezak, Sycamore, Ill.......................... 50.00 Mr. and Mrs. Antonin Filipi, New York, N. Y............. 20.00 Mr. & Mrs. Anthony J. Srba, Forest Hills, N. Y......... 5.00 Mr. William J. Pavek, New York, N. Y........................ 5.00 Mr. Suzan H. Prince, Blue Island, Ill............................ 7.00 National Geographic o Československu. Světoznámý cestopisný měsíčník National Geographic v únorovém čísle přinesl velice zajímavou studii o Československu od Edward J. Linehana, bohatě ilustrovanou fotografiemi James P. Blaira. Již nadpis článku “Sen a skutečnost” naznačuje, že Edward J. Linehan dobře rozpoznal pravdu, i když byl doprovázen průvodci z povolání a komunistické výchovy a i když byl okouzlen krásou přirody a historických památek. Je to výborná reportáž a myslící čtenář si snadno dokreslí, co autor někdy jen nadhodí. V úvodu a epilogu cituje skalního komunistu, který se chlubí převratem a násilnostmi, a tím odhaluje pravou tvář komunismu. National Geographic se doporučuje všem čtenářům, obzvlášť druhé a třetí generaci, aby poznali krásy rodné země svých rodičů a potěšili se uznáním a nadšením Američana, zkušeného cestovatele, který se do Československa, jeho historie, země, pokroku, a lidu zamiloval, i když odsuzuje “způsob jakým se tam lidu vládne.” Pochybujeme, že únorové číslo National Geographic se dostane za železnou oponu, komunistická censura přísně hlídá americké časopisy a dovoluje jen ta vydání National Geographic bez politicky zaměřených neb časových článků. Kdo je "Dr. I. P"? (Čechoslovák, Londýn, FCI) Plné jméno zatčeného a vězněného “Dr. I. P.”, odsouzeného pro autorství Manifestu čs. spisovatelů, který byl uveřejněn v londýnských Sunday Times 3. září 1967, z nichž byl přetištěn a rozšířen do celého světa, se nyní objevilo v mnichovském večerníku “Abendzeitung”. Je jím Dr. Ivan Pfaff, 421etý přední český historik, spisovatel, literární kritik a žurnalista, až do nedávna zaměstnanec Čs. ústavu historického. Dr. Pfaff je znám jako autor studií o Karlu Čapkovi, Janu Nerudovi, F. X. Šaldovi a jiných. Dík této činnosti, dostalo se jeho práci význačné úcty a ocenění. Za zmínku jistě stojí, že některé z jeho článků otisklo mnichovské “České slovo” ještě před Manifestem pod pseudonymem “Petr Svoboda”. Zmíněný mnichovský “Abendzeitung” doslova uvádí: První odhalení plného jména se objevilo v důvěrné zprávě londýnské “The London Economist Intelligence Unit” 23. listopadu m. r. Mnichovský “Abendzeitung” poté odeslal do Prahy jednoho ze svých korespodentů, aby věc prověřil. Výňatek z jeho zprávy z 11. prosince zni takto: “Pisatelem Manifestu je Ivan Pfaff. Okolnosti, vedoucí k jeho odhalení a zatčeni: Manifest byl psán na stejném stroji, na kterém kdysi psal žádost o povoleni cesty do ciziny. Jedna z kopií Manifestu, které odeslal do ciziny, byla zachycena. Když došlo k prohlídce bytu, byly v zásuvce jeho stolu nalezeny další . . .” (Přel. R. H.) In Memodam: K uctění památky zesnulého br. Franka Mařase věnují Mr. & Mrs. Hynek Mařas, Jackson Heights, N. Y.... $25.00 K uctění památky zesnulých rodičů, bratrů a sester věnují Mr. and Mrs. Frank Macak, Berwyn, Ill.....15.00 K uctění památky bratra Charles T. Antone věnuje Mrs. Hermina Rabštejnek, Oklahoma City, Okla. ... 15.00 K uctění památky zesnulého p. Štefana Klase věnuje Mr. Vojtěch Bittner, Cicero, Ill................................ 15.00 K uctěni památky starého přítele Franka Holuba věnují Mr. and Mrs. Vincent Pleva, Berwyn, Ill.......10.00 K uctění památky výročí smrti milované manželky Lidušky věnuje Mr. Louis Májovský, Berwyn, Ill. .. 10.00 VĚSTNÍK • 3 [pageend3]Z UDÁLOSTÍ V ČESKOSLOVENSKU. CO SE ZMĚNILO PO PÁDU NOVOTNÉHO. Nenápadně zmizelo z Literárních novin jméno Jana Zelenky, dosazeného J. Hendrychem za šéfredaktora tohoto listu, když Literární noviny byly postaveny pod kuratelu ministerstva informací. Z funkce šéfredaktora časopisu Plamen byl odvolán Jiří Hájek a předsedou redakční rady se stal známý spisovatel Josef Škvorecký. Jiří Hendrych, který byl po Novotném mužem číslo 2, již není vedoucím ideologického výboru čs. komunistické strany. Ústřední výbor Svazu čs. spisovatelů si konečně zvolil předsedu. Stal se jím prof. dr. Eduard Goldstücker, přednášející na Karlově universitě. Místopředsedy se stali Miroslav Válek, předseda Svazu slovenských spisovatelů, a Jan Procházka, který bvl na sjezdu spisovatelů v létě 1967 navržen za předsedu, ale nebyl schválen klikou Novotný-Hendrych. Předsednictvo Svazu čs. spisovatelů požádalo o omilostnění vězněného spisovatele Jana Beneše, který byl v létě 1967 odsouzen k pěti létům žaláře za údajnou spolupráci s časopisem Svědectví. Byla též naznačena možnost návratu spisovatele L. Mňačka do ČSR, až se vyřeší otázka jeho občanství, jež mu bylo po opuštěni Československa v r. 1967 z moci komunistické strany odňato. Svaz čs. spisovatelů se rozhodl vydávat týdeník Literární listy, a pověřil výbor redakční rady bývalých Literárních novin, aby se ujal vedení nového týdeníku. Předseda Svazu čs. spisovatelů prof. Goldstücker poznamenal, že svaz nemíní obnovit vydávání Literárních novin, které byly Svazu spisovatelů usnesením plenárního zasedání ústředního výboru komunistické strany odebrány. Literární noviny tudíž nadále zůstávají v moci ministerstva informací, které je nyní přejmenovalo na Kulturní noviny, a jejich první číslo vyšlo 10. února. Svaz se tak vyhnul doprošování se ministerstva vnitra o navráceni Lit. novin do pravomoci Svazu čs. spisovatelů. Komunistické straně tak zůstávají další noviny zaměřené na politiku a kulturu — kromě Kulturní tvorby — ale jejich stránky bude těžko možné zaplnit články, které přinesly Literárním novinám takovou popularitu. Mezitím staré Literární noviny přinesly řadu zajímavých článků k událostem po pádu Novotného, z nichž uvádíme následující: “DEMOKRATIZACE” — “SVOBODA” jsou nejvíce opakovaná slova v posledních Literárních novinách, které budou vycházet nyní pod názvem Kulturní noviny. Slovo má Jan Lipavský, který rozebírá problémy, jež vedly k pádu A. Novotného a dostaly komunistickou stranu do takových potíží, že udržení “status quo” v mocenského posici ve státě nebylo dále možné. “Dosavadní vývoj prokazuje, že současná hierarchie státní moci, zvláště institucionálního charakteru, neodpovídá už dosaženému stupni výrobních sil, ba ani ne vývojovým politickým tendencím vyjádřeným XIII. sjezdem KSČ. Pohříchu se však spása hledá stále v jakémsi vylepšování status quo. Zdá se však, že další proces demokratizace společenských vztahů si vynucuje už docela nové uspořádání politického systému. . . .” “Leč mnohý náš občan se ještě bojí nepokrytě říci, co si vlastně myslí, na čí straně stojí, oč mu jde. Subalterní byrokratické vztahy nedemokratické povahy, které stále ještě ovládají náš život, často deformují myšleni člověka i jeho slovník. Hrozba konfliktu mezi řízeným a řídícím nám zavírá namnoze ústa, totiž pravdu mívá nadřízený. Vymanit se z tohoto nedůstojného postavení nebude snadné. ... Na některých místech padnou i různé ‘autority’, které se sice kryjí jménem strany. . . .” Lipavský se zabýval i kritikou mocenských funkcí shromážděných v jedné osobě, jako na příklad funkcí presidenta a prvního tajemníka KSČ v osobě Antonína Novotného a i jiných. Lipavský píše následující: “Pochopitelně, ne každý občan má odborné schopnosti vykonávat státnické funkce. S tím se ostatně smiřujeme. Těžko však se smířit s tím, aby čelný funkcionář byl ad hoc jmenován do své funkce z vůle jedné nebo nemnoha osob a společnost neměla možnost tento výběr ovlivnit, kontrolovat. Ostatně čím méně má občan možnosti fakticky řídit, tím více možností musí mít ke kontrole těch, kteří rozhoduji. Jinak těžko najít sílu, která by funkcionáře, jenž se dopouští léta letoucí chyb a přehmatů, odvolala. Změna režimu v instituování státních a jiných veřejných funkcí zdá se být prostě víc než aktuální. Oč tedy jde: zvýšit autoritu zastupitelských sborů, na jejich půdě by se mělo zásadně rozhodovat, kdo a jakou mocí bude v tomto státě nadán: by všichni funkcionáři byli vysoce kvalifikováni a charakterní: aby byli kdykoliv i z nejvyšších funkcí odvolatelní: aby mechanismus voleb vyloučil vznik mocenských skupin sdružených zpravidla kolem různých osobností usurpujících práva volených orgánů politických i společenských. Jestliže však z jedné funkce automaticky vyplývá druhá (což v našich podmínkách nebývá výjimkou), potom obě tyto funkce dovolují nekontrolovatelnou činnost: jestliže se jedna funkce snoubí s druhou, ačkoliv by jedna druhou měla neustále prověřovat, není tu záruka, že se ten či onen funkcionář nezpronevěří svým povinnostem, a není tu ani záruka zdravého fungování politického systému.” ODPOR VŮČI VYNUCOVANÉMU SOUHLASU. Dalším zajímavým bodem nespokojenosti z doby kultu Novotného je článek Karla Tomáška v posledních Literárních novinách: Buď pokoj lidem dobré vůle! “Buď. A kéž by už zanikla ta věčná úmorná a nebezpečná povinnost souhlasit se vším, pro co se rozhodla ta nebo ona většina: kéž by i sebeodlišnější názor byl hodnocen pouze jako názor a ne bezmála jako politický zločin, denunciace, hlupáctví. ‘Demokracie je diskuse,’ napsal zakladatel tohoto státu. Demokracií nelze prosadit klackem. Msta není východisko a násilí není, nebylo a nebude politický argument. Jakékoli násilí. To jest i snaha potlačit cizí, třeba naprosto protichůdné hledisko. ‘Démon souhlasu’ nechť konečně přestane strašit. Vynucovaná jednomyslnost nemůže být základem, máme-li k něčemu kloudnému dospět. V literatuře, ve vědě, v hospodářství, in summa ve společenském životě. Normalizace a tolerance. . . . Obsah těchto pojmů je v podstatě velmi prostý. Normální situace v literatuře není, vychází-li například jenom Franz Kafka nebo jenom Alois Jirásek. Je-li jeden potlačován ve jménu druhého. Normální — opakujeme to slovo — poměry jsou, jestliže je zjednán prostor pro všechny a všechno, co má své vnitřní oprávnění existovat.” POCHYBY O NASTOLENÍ PARLAMENTNÍ DEMOKRACIE. Dr. Miloslav Koutecký popisuje v Literárních novinách z 3. února rozhovor s místopředsedou Národního shromáždění dr. Václavem Škodou o parlamentní demokracii v dnešním Československu. Koutecký tvrdí, že dr. Škoda odpověděl méně přesvědčivě na otázku, jaká je souvislost mezi postavením Národního shromáždění a mezi vedoucí úlohou komunistické strany. Uvádí, že dr. Škoda poukázal jen povšechně na skutečnost, že každý stát je veden nějakou politickou silou, v ČSR že je to KSČ, která “i vůči Národnímu shromáždění je zárukou jeho rozvoje,” a to je prý tvrzení příliš všeobecné. Na další otázku o “krizi parlamentarismu” uvedl dr. Škoda, že o tom je namístě hovořit, je-li řeč o západních demokraciích, kde prý je činnost parlamentu stále více omezována, protože vládnoucí kruhy nemohou mít zájem na účasti lidových mas na vládě. “Domnívám se,” podotýká Koutecký, “že dr. Škoda neodpověděl jasně na kladenou otázku, která žádala vysvětlení, zda je možno mluvit o 4 • VĚSTNÍK [pageend4]parlamentní demokracií tam, kde podie ústavy je jenom jediná vedoucí síla ve státě, to jest KSč. Bylo by třeba nejdříve ujasnit rozdíl mezi demokracií buržoasní a socialistickou. Slovník spisovného jazyka českého mluví o buržoasní demokracií jako o státní formě vlády buržoasie ‘prováděné volenými zastupitelskými orgány, poskytující určitá politická práva i ostatním složkám a třídám společnosti.’ Klady této demokracie jsou nyní už uznávány, i když s výhradami, na rozdíl od dřívějšího paušálního zatracování. Ten samý slovník definuje lidovou demokracií jako ‘státní formu diktatury proletariátu, vzniklou po druhé světové válce v zemích střední a jihovýchodní Evropy.’ Vidíme tedy, že se mluví o demokracii, která nevylučuje diktaturu. Prostě je toho víc, co je nejasné a co čeká na objasnění. Jasné se mi zdá pouze to, že z teoretického hlediska, neznamená proces demokratizace našeho veřejného života (po odsouzení kultu osobnosti) ještě nastoleni demokracie v klasickém slova smyslu. Kritické připomínky a otevřená kritika nedostatků, jak k tomu vybízí strana občany, jsou sice projevem demokratizace, ovšem v rámci strany a pod její patronací. Na věci nic nemění existence dalších politických stran.” Michal Lakatoš má pravdu ■— dodává Koutecký — když ve svém pojednání píše: “Demokracie, která nepřipouští veřejnou konfrontaci názorů, veřejné posuzování, a skládá účty toliko za zavřenými dveřmi, bez kontroly občanské společnosti, je politicky neodpovědná.” STALINISTÉ SE BRÄNÍ. Je samozřejmé, že spor mezi Novotným a spisovateli nezůstal bez odezvy mezi “kádry”, které nemile nesou porážku z rukou tak zvané “inteligence” a nemají úmysly složit ruce v klín. Upozorňuje na to Jan Lipavský v Kulturních novinách, dřívějších Literárních novinách, ze 17. února 1968: “Není tajemstvím, že některé stranické orgány reagují na závěry lednového pléna ÚV KSČ jinak, než by se dalo očekávat. Ukazuje se, že nynější kurs ústředního výboru strany bude mít své odpůrce i mezi členy KSČ. Ne náhodou se tedy hovoří, že to základní, co bude nyní třeba překonat, jsou konservativní tendence, jinými slovy, žijí mezi námi konservative!, kteří mohou tak či jinak bránit demokratizaci jak ve straně, tak ve společnosti. Ukazuje se, že období konfliktu neskončilo, a že o demokratizaci poměrů bude nutné svést nejeden zápas.” Je známo, že ani v ústředí KSČ nejsou všichni členové zajedno, a že hlavně ministerstvo vnitra bude hnízdem odporu, neboť je přeplněno bývalými stoupenci Novotného, bývalými stalinisty a dogmatiky, včetně tajné policie a jiných složek, jež jsou poslušný více Moskvy než Prahy. Odpůrci dnešního liberalismu se budou snažit vyvolávat umělé incidenty, aby liberálnější vedení zkompromitovali. Důkazem toho je nový případ zatčeni kanadského občana čs. původu Františka Coufka, který byl obviněn ze zpronevěry 360,000 Kčs, špionáže a organizování agentů pro FBI. 20 LET ÚNORA. U výročí 20 let násilného převzetí moci KSČ přijeli k “oslavám” vzácní hosté, a to samotní pánové Brezněv, Gomulka, Ulbricht. Kadár a další. K výročí “Února” poznamenal v tisku Evžen Erban, bývalý vedoucí Revolučního odborového hnutí, že by se měla povědět pravda o tom, co vše se v únorových dnech odehrálo. Kolik falešných zpráv bylo čs. lidu předkládáno, kolik zlovůle a násilí bylo ve jménu února napácháno. Československý lid prý by měl vědět plnou pravdu, jak vlastně vše bylo. A. ŠALOMOUN. PANORAMA Vyplnil jste již dotazník a zaslal do Rady, abychom mohli upravit Váš životopis, dějiny záslužné krajanské organisace? Neodkládejte! Napište! Vyžádejte si brožuru o Panoramě pro své přátele. ČESKOSLOVENSKÝ DEN V ST. PETERSBURGS FLA. 22. února, za krásného, slunečného dne se v našem Williams parku sešlo téměř 5,000 občanů, aby se zúčastnilo velkolepého programu uspořádaného k uctění památky velikých presidentů, George Washingtona a T. G. Masaryka. Bylo též vzpomenuto 50. výročí prohlášení československé samostatnosti a 50 let od založení Československé národní rady americké. Oslavu zahájila kapela Sunshine City Band za řízeni Josefa Leftera. Na pořadu byla mimo jiné předehra k Prodané nevěstě od B. Smetany, skladby Antonína Dvořáka a J. Horáka. Za doprovodu Lefterovy kapely zazpívaly sestry Plouž- ková a Přibylová pisně: Kolíne, Kolíne, Muziky, muziky a Pode mlýnem. Po skončení koncertu tajemník br. Rosner představil předsedu odbočky ČSNRA St. Petersburg, br. James A. Novotného, který se pak ujal úkolu obřadnika. Představil vynikající hosty a řečníky, z nichž prvním byl mayor města Don Jones, vřele přivítaný značným počtem obecenstva. Mayor Jones předal klíče města br. J. A. Novotnému a rovněž senátoru Romanu L. Hruškoví. Zdravice pronesli John Bonsey, předseda okresní rady komisařů a státní senátor C. W. (Bill) Young, v zastoupeni guvernéra Kirka a kongresníka Cramera. Následovalo představení krajanských úředníků, p. Alberta P. Kalabzy — který je ve svých 93 letech našim nejstarším členem — jeho syna Joe s manželkou Ednou, ses. Anny Novotné, br. Freda Štěpánka, předsedy Amerického čsl. klubu v Miami, ses. Marie Dullové, předsedkyně Amerického čsl. dobročinného klubu v Miami, ses. Marie Soukupové, předsedkyně Amerického turistického spolku, jakož i úředníků místní odbočky ČSNRA, ses. M. Melzerové, pokladníka br. L. Pohajdy a tajemníka br. Frank J. Rosnera. Poté nsledoval krásný projev br. James Krákory, výkonného tajemníka Jednoty ČSA a člena předsednictva ČSNRA, jenž se dojemným, hřejivým způsobem zmínil o presidentech George Washingtonoví a T. G. Masarykovi, a zdůraznil, že vzpomínáme 118. výročí narozeni velikého muže, a čerpáme povzbuzeni z jeho života pro další národní práci, neboť chceme býti členy význačné národnostní složky amerického národa. Jako Američané československého původu vzpomínáme zásluh Tomáše Masaryka, presidenta, který se stal osvoboditelem národa a zakladatelem svobodného a neodvislého státu. Projev br. Krákory byl přijat s velkým potleskem. Dalším řečníkem byl senátor Roman L. Hruška z Washingtonu. Přednesl významnou řeč, jež byla pozorně sledována a vyslechnuta přítomnými. Sen. Hruška se vřelými slovy dotkl účelu pořádané oslavy a poukázal na význam velikánů, jejichž památku uctíváme. Mezi jiným řekl, že my Američané chybujeme, snažime-li se vytvořit mosty se Sovětským svazem, zatím co Moskva pokračuje v zásobování severního Vietnamu. Senátor Hruška pak hovořil o tom, že před devíti lety kongres Spojených států schválil resoluci o Captive Nations a tyto porobené národy vzhlížejí ke Spojeným státům, aby je vedly v jejich zápase o osvobození. Dále pravil, že boj mezi komunismem a svobodným světem není zápasem pouze filosofickým. Je to zápas, jehož prostředky boje ze strany komunistů se staly podvratnost, teror a zbraně, jež zraňují a zabíjejí. Přišel čas. abychom uznali komunismus jako podvratnou sílu a nepodávali ruku nesmiřitelnému nepříteli, ale naopak abychom se mu postavili na odpor rozhodujícím způsobem a se vší silou. Po skončení projevu sen. Hrušky vyzval předseda br. Novotný tajemníka br. Rosnera, aby přečetl a předal sen. Hruškoví resoluci odhlasovanou členy, která byla zároveň udělením čestného členství. Zněla následovně: “RESOLUTION—WHEREAS, the Honorable Roman L. Hruška. U S. Senator, Nebraska, has joined us in our efforts to promote better citizenship of Americans of Czechoslovak descent, and their efforts to combat communism and other VĚSTNÍK • 5 [pageend5]subversive movements, by addressing the gathering of our members and friends on the occasion of the celebration of Czechoslovak Day in St. Petersburg, Florida, held in honor of two great Presidents, George Washington and T. G. Masaryk, RESOLVED, That the St. Petersburg, Florida Branch of the Czechoslovak National Council of America recognizes and records these efforts, and directs the Secretary to express its thanks to the Honorable Roman L. Hruška, for his assistance. February 22, 1968. James A. Novotný, President Frank J. Rosner, Secretary” Za vedeni ses. Emilie Welclové-Růžičkové následoval pak program skupiny tanečníků a zpěváků z Miami v krásných národních krojích, za doprovodu krojovaných sester ze St. Petersburgu a rovněž krojované mládeže z Masaryktown. Byl předveden alegorický rytmický program, při němž účinkující zazpívali písně Slovan jsem a Slovan budu, Bývali Čechové, Prapor vlá — a zakončili hymnou Kde domov můj a Nad Tatrou sa blýská. Skupina z Masaryktown zatančila národní tance za zpěvu písní Ach synku, synku a Teče voda kalná. Tato skupina byla vedena si. Don (Sidney) Romine. Obě skupiny sklidily potlesk. Bohatý program byl zakončen koncertem Air Force Band z MacDill Airport v Tampě, pod taktovkou C.W.O. Ross Whiteheada, kapelníka, jenž uvedl, že to je první koncert této skupiny na Floridě, kam byli před nedávném přeloženi z Texasu. Zahráli též několik československých skladeb a po skončení koncertu br. tajemník kapelníkovi a celé jeho skupině vřele poděkoval. Večerní program po velmi chutné večeři v klubovně Ame- ricko-čsl. turistického spolku byl poněkud zkrácen. Obřad- ník br. Novotný opět představil významné hosty a úředníky, včetně pí. Poláškové z Winter Parku. Přítomné přivítala srdečně jménem spolku předsedkyně sestra Mary Soukupová, popřála přítomným mnoho zdaru a vyzvala je, aby se všichni cítili jako doma. Pěkně promluvil senátor Roman L. Hruška, jenž prohlásil, že se cítí šťasten mezi “svými”. Státní senátor C. W. (Bill) Young projevil radost nad úspěchem oslavy a blahopřál pořadatelstvu. Br. Štěpánek vyslovil dík za pohostinství a představil čelné pracovníky z Miami: ses. Rížičkovou, ses. Duhovou, ses. Nygrinovou, ses. Svobodovou a br. Frank Dlouhého. Br. Dlouhý (z Paw, Paw, Mich.) později zahrál na kon- certinu a sestry Přibylová a Ploužková zazpívaly několik písní. Skupina za vedení ses. Růžičkové zatančila číslo “Silver Stands”. Při večerním programu vyhrával na accordion br. A. Janáček a jeho manželka doprovázela zpěvem. Br. James Krákora, výkonný tajemník Č.S.A. a člen předsednictva Československé národní rady, vyslovil uspokojení nad pěkným průběhem slavnosti uspořádané odbočkou. Vzpomenul a přirovnal tento podnik k mnohým, jež byly pořádány po léta v chicagském Plzeňském parku. Zdůraznil, že památka T. G. Masaryka a 50. výročí prohlášení samostatnosti Československa byly uctěny po zásluze a slavnost že úspěšně splnila svůj cíl. Upřímnými slovy nám k dosaženému úsněchu blahopřál. Jménem předsednictva ČSNRA i jménem Č.S.A. vyjádřil přesvědčení, že společným úsilím nás všech lid v Československu opět dosáhne svobody. Jménem obou organizací nám vyslovil uznání a pozval všechny, abychom se zúčastnili velkolepé národní slavnosti, jež bude uspořádána ve Washingtonu v říjnu tohoto roku. Sen. Hruška ve své řeči vzpomněl toho, že již 35 let spolupracuje s br. Krákorou, on v Západočeské bratrské jednotě a br. Krákora v Č.S.A. Zdůraznil, že můžeme být hrdi na naše krajany, kteří tvoří jednu z nejpřednějších složek v řadách Američanů. Jak senátor Hruška, tak br. Krákora, jsou vynikajícími pracovníky ve všech čelných národních orýanizacích a potěšilo nás, že se naší oslavy s takovým zájmem zúčastnili. Frank J. Rosner Společnost pro vědy a umění SVU z New Yorku píše: Milá predsedkyňa Vrázová: Na Váš dotaz ohľadom spolupráce SVU s Československou národnou radou v Amerike pri oslavách 50-tého výročia československej neodvislosti, Vám týmto úctivé sdeľujem, že Spoločnosť pre vedy a umenie bude pochopiteľne podporovať účasť na oslavách. Predsedníctvu Národnej rady v Amerike je iste známe, že SVU chystá k 50-temu výročiu Československej republiky IV. vedecký sjazd, vlastnú publikáciu osobitné číslo Proměn a viaceré vlastné programy. Povedľa týchto vlastných podujatí sa SVU rada pripojí ku spoločným oslavám vo Washingtone a v iných krajanských strediskách tak v Spojených štátoch ako aj v iných krajinách a pričiní sa o to, aby tieto oslavy vyzneli čo najdôstojnejšie. Vitame preto príležitosť k tomu, aby ste vo svojich oznámeniach uviedli meno SVU ako organizáciu, ktorá spoluporiada oslavy. ZPRÁVY ODBOČEK A OBLASTÍ. KRAJANSKÝ VÝBOR, CLEVELAND, O. Krajanský výbor v Clevelandu pořádal výroční schůzi dne 12. ledna v České národni síni. Po vyřízení všech zpráv úředníků a zástupců debatováno o významu tohoto roku, 50. výročí Československé republiky. Bylo usneseno využít každé příležitosti, která by pomohla k zeslabení komunistické vlády. Počátek již byl učiněn sesazením Novotného z nejdůležitější funkce, o čemž referují všechny naše clevelandské noviny, televise a rozhlas. Krajanský výbor učiní vše, aby význam 28. října a 50. výročí Republiky byl úspěšný zde ve Spojených státech. Přičiníme se, abychom byli silně zastoupeni při oslavách vě Washingtonu. ČSNRA by měla požádat všechny americké senátory a kongresníky, aby učinili projev v tento významný den. Ovšem budeme usilovat o to, aby v Československu 28. říjen byl uznán komunistickou vládou a aby se pokračovalo v obnovováni ztracených svobod. Za své návštěvy br. Krákora objasnil význam Panoramy. Bylo odhlasováno zakoupit jednu stranu s popisem historie Krajanského výboru, k čemuž jsem byl pověřen s br. Zahradníčkem. Přičiníme se, aby i další spolky našeho příkladu následovaly. Na doporučení nominačniho výboru volby v Krajanském výboru dopadly takto: Martin Hrabík, předseda; Stázi Kim- lová, místopředsedkyně; Joseph Kobylák a Ralph Perk, místopředsedové; Josef Hokr, tajemník; Václav Hyvnar, pokladník; Barney Pecka, ůčetník; náhradník na tyto dva úřady Rudolf Peřina; Marie Hrabíková, vedoucí žen; Láďa Kiml, tiskový referent. Obsazení kulturního a zábavního výboru bylo odloženo do příští schůze. Dále bylo usneseno pořádat zábavu dne 31. března. Tento rok bude velmi významný pro nás v naší práci. S přáním zdaru, hlavně zdraví a pevnou vůli vytrvat, Láďa Kiml. ODBOČKA T. G. MASARYK, LOS ANGELES, CALIF. Členská schôdza konaná dňa 11. februára bola navštívená veľmi pekne. Brat predseda privítal zástupcov U.S. Marines, ktorí nám premietali dva filmy z bojov vo Vietname. Jeden z nich nám ukázal s akými ťažkosťami musia zápasiť americkí vojaci v boji proti komunistom, na druhom sme mali príležitosť vidieť prácu tej časti armády, ktorá sa snaží budovať nový, lepší Vietnam. Boli to veľmi zaujímavé filmy. Po prestávke brat predseda privítal medzi nami dôs. pána Pelikána, potom nasledovalo čítanie listov a zprávy jednotlivých funkcionárov. Najväčšiu radosť nám spravila s. 6 • VĚSTNÍK [pageend6]Bila oznámením, že vyberanie členských poplatkov napreduje veľmi pekne a naše pokladňa sa plní finančnými príspevkami. Ďalej bolo rozhodnuté, aby brat predseda a brat Čadek ako predseda Pacifickej oblasti zašli do San Bernardína a do San Diega, navštívili členov ČSNRA a pokúsili sa založiť, alebo prichystať pôdu pre utvorenie odbočiek v týchto mestách. Poznajúc obetavú prácu brata predsedu a diplomatické jednanie brata Čadeka nepochybujeme o ich úspechu. Ďalej sa prejednávala možnosť zájazdu do Washingtonu k príležitosti osláv založenia republiky. Poslali sme pozdrav bratovi Švestkoví, ktorý napriek tomu, že sa dožíva 90tich rokov života, je ešte stále členom našej odbočky. Na našej budúcej schôdzi sa bude premietať farebný film z cesty okolo sveta, už teraz je oň veľký záujem. ODBOČKA WASHINGTON, D. C. Pietni vzpomínková slavnost. Krajanská a exilová obec ve Washingtonu, D. C. vzpomene letošního výročí narození T. G. Masaryka a 20. výročí mučednické smrti jeho syna Jana — pietni vzpomínkovou slavností v nedeli 10. března 1968 ve 3 hod. odpoledne v Lloyd Pláli — Mt. Vemon Junior College (2100 Foxhall Rd. N.W.). Slavnost sponzorují čs. demokratické organisace krajanské i exilové, které pověřily přípravou a provedením místní Řád Jednoty Československé Spolky v Americe (ČSA). Program slavnosti bude míti část vzpomínkovou a část uměleckou. Na thema “T. G. Masaryk a dnešek” promluví člen Domu zástupců ze státu Ohio -— Hon. Charles Vaník, který je českého původu, a br. Dr. Juraj Slavik, který byl členem čs. vlád před Mnichovem a členem exilové vlády londýnské a až do únorového převratu 1948 čs. velvyslancem v Americe. Mučednické smrti Jana Masaryka vzpomene br. Václav Majer, který byl za druhé světové války vojákem čs. zahraniční armády a později členem exilové vlády v Londýne a až do komunistického převratu v únoru 1948 i členem vlády domácí. Uměleckou část programu provede za řízení ses. Lídy Bro- denové Operní soubor Sokola Washington. Na úhradu výdajů bude vybíráno vstupné $2.00 za osobu. Mládež má vstup volný. Letošní tradiční vzpomínka na oba Masaryky se koná na začátku našeho jubilejního roku, kdy vzpomeneme 50. výročí vzniku Československé republiky. Letos v květnu uplyne také 50 let od Masarykova příjezdu do Ameriky a jeho příchodu do Washingtonu, kde v říjnu 1918 napsal a vyhlásil památnou Washingtonskou deklaraci československé nezávislosti. Vzpomínáme těchto historických událostí v době, kdy v porobené staré vlasti došlo a patrně ještě dojde k významným událostem, jimiž je komunistický režim nucen k ústupkům a změnám. Vše dokazuje, že Masarykův duchovní i politický humanitní odkaz je v srdcích a myslích čs. lidu hluboce zakořeněn a že je silnější, než komunistická doktrína. Proti komunistické lži — vítězí Masarykova pravda. Věříme proto, že v neděli 10. března přijdou všichni Češi a Slováci, krajané i exulanti, z Washingtonu a okolí, aby svou účastí manifestovali věrnost Masarykovu učení a odkazu. Oprava. V minulém Věstníku, ve zprávách z Washingtonu bylo vzpomenuto Anny Tvrzické, “poslední ze spolupracovníků TGM”. Snad byla pí. Tvrzická poslední ze spolupracovníků ve Washingtonu, ale ve Spojených státech žijí ještě další, a to významní lidé, kteří se velmi činně a vlivně zapojili do osvobozeneckého boje, na př. Vladimír Geringer, vydavatel Svornosti, nejstaršího českého deníku v Americe, vyznamenaného po válce presidentem Masarykem, Josef Martínek, činný již za první války a za druhé světové války tajemník Československé národní rady. Roztroušeni po Spojených státech jsou bývalí nadšení pracovníci, na př. br. Pavlíček v St. Paul, Minn. atd. Jarní ples Majales. Washingtonská odbočka ČSNRA pořádá svůj tradiční jarní ples dne 4. máje v Palladian plesové síni Shoreham hotelu. Čistý výtěžek bude věnován Americkému fondu čs. uprchlíků. Z loňského výtěžku bylo zakoupeno křeslo T. G. Masaryka v budoucím John F. Kennedy Center for Performing Arts. K vánocům členky washingtonské odbočky poslaly opět do Vietnamu balíčky a gratulace americkým vojákům. Došlo mnoho děkovných dopisů, odezva byla skutečně překvapující. V mnohých případech děkují vojáci nejen za sebe, ale i za vietnamské děti, s kterými se podělili. XVII. ples chicagského Oblastního výboru. Československá národní rada americká — Oblastní výbor Chicago — uspořádala v sobotu 17. února ve velké dvoraně Sokola Havlíček-Tyrš svůj výroční ples. Byl srdečnou, milou a zároveň i okázalou společenskou událostí, které byla vkusně, pečlivě vyzdobená dvorana odpovídajícím rámcem. Lesku a půvabu tomuto milému večeru dodaly nejen mnohé krásné toalety a čerň obleků pánů — i když si i tato stránka jistě zaslouží chvályhodné zmínky — ale především radost v lidských očích, srdečnost a potěšení z pohody, ze shledání s milými přáteli, radost z toho, že krajanský život neumdlévá, z hudby, která nešetřila valčíky a polkami ani moderním pojetím taneční hudby, a nezapomněla ani na líbeznou mazurku. “A last but not least” z přátelské krajanské družnosti, která tak mnohým v této velkorysé zemi, jež jim poskytla útočiště a dala svobodu, pomohla překonat stesk po domově. Jak potěšitelné bylo, že ozdobou večera byl i půvab a nadšeni mladých tváří, a jak milé bylo slyšet, že i ti mladi, již zde narození, umí mluvit českým jazykem —: třeba by v jejich výslovnosti bylo slyšet, že už jsou dcerami a syny této velké, americké země. ' . Byl to hřejivý pocit, podívat se po velkém sále naplněném rozradostnělými, tančícími lidmi, v němž od stropu visely v prohnutých liniích bílé girlandy slavnostní výzdoby, stříbřitě se leskly její vějíře a milým pozdravem byla i karafiátová výzdoba stolů. Lidé si vesele povídali u stolů a k jejich spokojenosti přispělo nejen kuchařské umění, jimž se mohly pochlubit všechny servírované pokrmy a výzorné pečivo, ale v neposlední řadě i dobrý výběr pokladů, jimiž byl zásoben plesový sklípek. Spokojen mohl být každý labužník. Rozruch v sále vzbudila příprava na květinový tanec — a když se na stole uprostřed sálu objevila záplava krásných růžových, bílých a svěže červených karafiátů, ukázalo se, že nestačí uspokojit požadavky pánů, kteří chtěli zakoupením karafiátů projevit svou dvornost dámskému světu. Závěrečný tanec končil ve 2 hodiny v noci. Ještě 3. hodina však nalezla pomalu se rozcházející účastníky plesu, kterým se po tak pěkném večeru nechtělo domů. Za uspořádání a hezký úspěch plesu je co děkovat mnohým. Předsedkyni pořádajícího výboru pí. Mile Ferjenčíko- vé, která je vždy duší a organizátorkou přípravy plesu, br. Franku Kratochvílovi za celkovou i detailní pečlivou přípravu plesu po administrativní, věcné i finanční stránce, který s pí. Ferjenčíkovou každý ples Oblastního výboru ČSNRA obětavě připravuje již po tak dlouhá léta a nezapomene ani na první, ani na poslední. Ten jediný se kromě z finančního úspěchu plesu nemohl z plesového večera těšit, neboť jej povinnosti pokladníka ČSNRA na celý večer zaměstnaly mimo sál. Br. Bláhovi je namístě poděkovat za krásnou hudbu, bratrům Růžičkovi, Plevovi, Millerovi, Má- jovskému, manž. Tesařovým a br. Bindrovi za výzdobu a úpravu sálu, dárkyním domácího pečiva sestrám Bláhové, Kosové, Plevové, Plotzové, Rohelové a Vlčkové — a nakonec vám všem, kteří jste přišli a vytvořili svou přítomností prostředí tak milé pohody. VĚSTNÍK • 7 [pageend7]ODBOČKA GEN. MILANA R. ŠTEFÁNIKA. 20. prosince 1967 konala naše odbočka čtvrtou pravidelnou valnou hromadu v Community House ve Winnetce. Počasí nám přálo a vzdor tomu, že to bylo těsně před vánočními svátky, účast byla velmi dobrá. Předseda br. Dellin zahájil jednání k valné hromadě. Nejdříve podali jednotliví funkcionáři přehledné zprávy o činnosti za uplynulý rok. Br. Dellin vzpomněl v krátkém projevu politických a hospodářských událostí za rok 1967 v naší nové vlasti a na mezinárodním poli s tím, jakou měly odezvu a vliv na vývoj politických a hospodářských poměrů v Československu. V této souvislosti zdůraznil i nadále nesmlouvavý postoj Rady v boji o osvobození našeho národa a na důkaz upozornil na dopisy americkým vládním činitelům a příležitostné projevy, uveřejněné ve Věstníku a American Bulletin, které jsou nejlepším dokladem té neúnavné velké práce naší organisace. Můžeme říci, že Československá národní rada americká je na stráži a dělá vše co je v jejích silách, aby znovu a znovu upozorňovala americké úřady na to, že v naší zemi nebude dobře, dokud tam budou vládnouti komunisti a dokud náš lid sám nebude moci ve svobodných volbách svobodně rozhodnouti o své budoucnosti. Ve své zprávě tajemník br. Halaška uvedl, že naše odbočka konala v uplynulém roce devět členských schůzí, které se odbývaly v domovech členů: bratra Solara, Struhaře, Jana Prochotského, sestry Mossové, bratra Zemana, Synka, Bukovského a Josefa Prochotského. Jen únorová schůze musila býti pro velký sníh odložena, jinak všechny schůze byly hojně navštíveny a každá schůze byla opět zpestřena zajímavou přednáškou, v mnohých případech s barevnými obrázky. Tak na př.. br. Bukovský nám podal velmi zajímavé zprávy o jeho poznatcích z jeho návštěvy na Slovensku, důstojný pan Dr. Bukovský, profesor na Techny, který byl několikráte na návštěvě v Československu, udělal nám velmi poučnou přednášku o náboženských poměrech doma a o životě kněži, kterým je dosud dovoleno vykonávati svůj úřad, pan Tomášek (bratr sestry Matelové) nám zase vypravoval velmi zajímavě o Brazilii, v které žil přes dvacet let, Dr. Synek o jeho návštěvě ve staré vlasti, zvláště pak o dědických záležitostech krajanů, žijících v Americe, Dr. Láška o hospodářských problémech tam a jiné. Měli jsme i letos tradiční rodinný výlet, tentokráte v zahradě bra. Dra. Lauricha v Lindenhurst, který se za pěkného červencového počasí velmi vydařil. Na schůzích samozřejmě vždy propagujeme všechny kulturní a zábavní podniky, pořádané pod záštitou Rady. V pěkném počtu zúčastnili jsme se plesu, Československého dne, oslavy 28. října a navštívili jsme též společně jeden z koncertů Kubelíka. V neposlední řadě chtěl bych se také zmíniti, že na každé schůzi připomínáme členům připravovanou “Panoramu” a doufáme, že se nám podaří také v tomto ohledu zazname- nati nějaký úspěch. Odbočka sama bude samozřejmě zastoupena, text zašleme co nejdříve. Výbor znovu děkuje bratrům a sestrám za pohostinství v jejich domovech. Ke konci roku měli jsme 48 členů. Poté byly provedeny volby do nového výboru na rok 1968. Po volbách br. Dellin udělil slovo bratru Chalupoví, který jako zástupce předsednictva se dostavil během schůze. Podal krátký referát o konaných přípravách pro oslavu 50ti letého výročí založení Československé republiky a nabádal všechny přítomné, aby se všichni podle možnosti zapojili do této přípravné práce. Zodpověděl pak některé otázky našich členů. Při dobrém občerstvení, připraveném našimi sestrami, jsme se ještě družně pobavili a nescházela ani obvyklá vánoční tombola, z které výtěžek příležitostně odevzdáme ústředí na podporu její další práce. A tak jsme zakončili uplynulý rok, popřáli si veselých svátků a spokojení vraceli se domů. Přejeme všem spolupracovníkům v naší organisaci co nej- \íce úspěchů a doufáme a sami podle svých nejlepších sil se o to postaráme, aby letošní oslava 28. října byla vskutku důstojná a manifestační. Karel Halaška, tajemník. ODB. DR. MILADA HORÁKOVÁ, CHICAGO. Výroční valná hromada odbočky dr. Milada Horáková se konala ve čtvrtek 26. ledna 1968 v místnostech ČSNRA. Jednání bylo zahájeno v 8 hodin předsedou Fr. Kratochvílem, který ve svém proslovu vzpomenul zemřelých členů odbočky. Povstáním vzdána jim pocta. Připomenul jaký jest program všech odboček v tomto roce — tedy i nás členů, a nastínil v čem jest třeba se zapojit v práci. Propagovat ve veřejnosti a získat zájemce k vydání historické knihy “Panorama” ■— čím větší počet bude přihlášených — bude kniha ta hodnotnější a nejlepším dokladem toho, jak naši předkové i my jsme pomáhali zde v Spojených státech budovat tuto zem svobody. Pak přečteny byly tajemnicí L. Kosovou protokoly z minulé schůze konané 14. prosince 1967 a ze schůze výroční z 19. ledna 1967 — a celkový výtah ze všech schůzí, aby členům bylo jasno, jaká byla celoroční činnost. Zápisy byly přijaty, schváleny jak čteny. Bratr Vaněk, pokladní, podal finanční zprávu a br. Žení- šek, revisor účtů, hlásil přehlídku knih, že shledal vše v úplném pořádku. Navrženo absolutorium. Místopředsedka Božena Janoušová zahajuje nominaci br. předsedy. Ve své řeči v začátku dala uznání za snahu br. Kratochvíla v přípravě schůzí i programů. Dán návrh, aby ve své činnosti pokračoval. Zvolen byl jednohlasně. Br. Kratochvíl přejímá vedení schůze co předseda zvolený pro rok 1968 a jedná se o volbě místopředsedy. Bratr Bulín dává návrh, aby všichni zůstali ve svých úřadech jak byli v minulém roce, což bylo jednomyslně schváleno. Zvoleni byli: předseda Frank Kratochvíl, místopředsedka Božena Janoušová, tajemnice Ludmila Kosová, pokladník Břetislav Vaněk, revisor účtů Václav Ženíšek. Delegáti do Oblastního výboru: Frank Kratochvíl, Anton Smunt, Ludmila Kosová a Slávka Krejčová. Tím skončilo hlavní řízení výroční schůze. Předseda se rozhovořil ještě o přípravě Panoramy a na dotazy jednotlivých členů dal odpovědi, aby bylo jasné jak může každý z nás jednotlivců být nápomocen — dobrými informacemi ve veřejnosti kde se kdo pohybuje. Požádal přítomné o spolupráci na XVII. plesu, který bude 17. února. Ludmila Kosová, tajemnice. CSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytncuti. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovati vám individuální piány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 113 let její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. ® 2138 S. 61st Court, Cicero, III. 60650 8 • VĚSTNÍK [pageend8]ODBOČKA JIŽNÍ WISCONSIN. Odbočka konala schůzi dne 20. února v 8 hod. večer v Wayside hotelu, Walworth, Wis. Schůzi předsedal předseda hr. Sperl. Br. jednatel Bondy-Charvát přečetl oběžník ČSNRA a připravený dopis na Congressmana Henry C. Schadeberga se žádostí o intervenci u generálního poštmistra O’Briena v záležitosti vydání poštovní známky k uctění 50. výročí založeni Československé republiky. Br. Sperl přikročil na to k jednání o přípravě našeho příspěvku do pamětní Panoramy. Článek se životopisem zemřelého br. Miloše Bezděka a založeni odbočky Jižní Wisconsin upraví br. E. Vosický. Na návrh br. Sperla byl vzdán dík br. jednateli za jeho práci pro odbočku, což má být zaznamenáno v kronice. Zábavní a společenský výbor navrhl, aby večer tanců a zpěvů se pořádal u Sperlů v Beloit, Wis. dne 4. května. V souvislosti s březnovou schůzí, která připadá na 12. března, bude podávána večeře. Počítá se s větší účastí a každý člen přivede hosta. Po zakončení schůze přehrávaly se gramofonové desky českých a slovenských písní. R. O. Bondy-Charvát, jednatel. Proměny do pátého ročníku. Nikoli redaktor, nýbrž přispívatelé a čtenáři dělají časopis. Jim náleží dík za čtyři ročníky “Proměn”. Jsou hrdy na to, že se v nich opakují jména autorů, známých již z domova, raduji se, že v každém jejich čísle se přihlašují ke slovu autoři mladší a dosud neznámí. Proměnám se již podařilo utvořit kolem sebe malou avšak významnou skupinu lidí, kteří se mají rádi. Jde o obec otevřenou každému, kdo v dobré vůli má co říci. Všichni určují ideové zaměřeni časopisu, který chce být ve stálém vývoji. Tato malá obec se nebude vyhýbat rozhovoru s kulturními pracovníky doma a bude rozhovor vyvolávat se silami svobody, jež — zatím na kulturním poli — začínají nabývat vrchu v Československu. S nimi, statečnými, bude pokorně hledat metody k rozšiřování vědecké i umělecké volnosti. Zatím třeba bez přímého styku, který není nutný tam, kde srdce bijí stejným tepem. Pátý ročník “Proměn” přinese mimo jiné i mnoho článků k půlstoletému výročí Československé republiky. Články dokáži všem, že na ni nedáme dopustit. Nebudou to však články oslavné, budou spíše zpytovat naše svědomí a hledat do příštího padesátiletí smysl československé státnosti. Také skutečnost, že rok 1968 je i jubilejním rokem Otokara Březiny, bude nás nutit k hlubšímu zamyšlení a ukazovat k tajemným dálkám. Nejen autoři, nýbrž i čtenáři a abonenti jsou aktivními spolupracovníky na výstavbě časopisu. Není snadné vydávat český a slovenský časopis v zahraničí, je jich bohužel stále méně. A přece dosud nikdy, ani za války a ani v době sta- linistického temna, nebyl svobodný český a slovenský tisk tak důležitý jako právě dnes. Proměnám přibývá stránek i abonentů, což dokazuje, že se jejich úloha chápe: Od prvního ročníku se počet abonentů již zdvojnásobil — ne však tak rychle a do té míry, jak bychom si přáli. Proměny odebírají abonenti nejen ve Spojených státech a v Kanadě, ale také v Mexiku, Guatemale, Kolombii, Venezuele, Peru, ve Velké Britanii, Francii, Německu, Švýcarsku, Rakousku, Belgii, Irsku, Švédsku a Norsku, Itálii Japonsku Austrálii i v Singapuru. Nejsou to všichni členové SVU —- doufáme však, že i ti, kteří dosud odebírají pouze "Proměny”, se brzy také stanou členy SVU. DUBNOVÉ PROMĚNY — druhé číslo pátého ročníku — přinášejí slovenské básně Petera Medvěda a české básně Josefa Benáčka, Míly Pachnerové a O. Štorcha. Článek Antonína Cekoty o současné “vzpouře mládí” měl by vyvolat odezvu čtenářů na stránkách Proměn. J. P. Hodin píše o českém výtvarném umění ve své stati “O pionýrské Osmě”. Pavel Želivan odpovídá na časové otázky, týkající se katolických filosofů a beletristů v dnešním světě. L. N. Zvěřina otiskuje jednu kapitolu ze své knihy “Půl století s Petrem Bezručem”. Antonín Kratochvíl pokračuje ve svém líčeni situace na československé kulturní frontě. Dr. M. Lokay vzpomíná na jaro 1918 v československých legiích v Itálii. Dr. Adolf Procházka uveřejňuje několik kapitol o brněnské právní škole. Dr. Jiří Veselý přináší studii o psychologických testech a psychoanalýze. Miloš M. Šebor rozmlouvá o rozdílnosti historického kriticismu. Proměny lze objednat na adrese SVU, Room 1121, 381 Park Avenue South, New York N. Y. 10016. Snaha o změny v zemědělství. Ze spolehlivého pramene došla mě zpráva, která by nasvědčovala, že se v Československu projevuje snaha zvýšit zemědělskou výrobu a napravit základní omyly. Jeden z mých bývalých sousedů, nájemník městského dvora, který se za komunistů stal vedoucím jedné z četných traktorových a strojních stanic, byl vyzván úředně, aby převzal vedení a obhospodařování 1,000 hektarů zemědělského objektu. Dotyčný nabídku odmítl s odůvodněním, že koná svědomitě službu ke spokojenosti nadřízených ve zmechanizovaném provozu. Ke svému velkému překvapení byl znovu předvolán, aby odůvodnil, proč odmítá vedení a obhospodařování onoho velkého podniku. Jako důvod uvedl, že nikdo rušivě nezasahuje a se nevměšuje do jeho dnešního působení, takže dociluje určitých výkonů s úspěchem, kdežto v provozu zemědělského podniku má oprávněné obavy, že by nový úkol nemohl splnit. Na dotaz koho považuje za “rušivé složky”, označil místní a národní výbory a všechny ostatní osoby bez kvalifikace zemědělského odborníka, jichž neodborné zásahy a vměšování by znemožnily i nejpoctivější snahu k povznesení výrobní výkonnosti. Výsledek rozhodnutí byl neočekávaný a naznačuje obrat ve správě aspoň jednoho zemědělského podniku. V komunistickém táboře je snaha o novou orientaci. Vedení se pře- ■ svědčilo, že iniciativa jednotlivce může ozdravit zemědělství a odstranit omyly zaviněné neproduktivním kolektivem a proto přistupuje na podmínky zkušeného bývalého nájemce městského dvora. Byl ustanoven vedoucím projektu o tisíci hektarech s právem neomezeného výkonného hospodáře. Bu- de-li tato výrobní a hospodářská snaha i jinde uskutečňována, mohlo by to znamenat obrat v dosavadní komunistické politice. R. O. Bondy-Charvát. AŤ SLOUŽÍ KE ZDRAVÍ. Tento krásný pozdrav přivezený ze staré vlasti uskutečňujeme našimi léky. Denně dostáváme dopisy krajanů, jimž naše léky znamenitě pomohly. Tak píše tetička z Výšková na Moravě neteři M. Pitelové do Glencoe. Ill.: Koleno mě bolelo, že jsem nemohla slézti ze schodů a teď po užíváni kombinace BOLVEN-ZDRAVI-TAMIN běhám opět jako nic a jsem 76 roků. I mé dceři tyto dva léky pomohly co jsi nám poslala. — A Frances Denk z Deerbrook, Wisconsin, napsala: “Zdravi- tamin a Bolven jsou pro mne ty nejlepší léky, předči i ty od lékaře. Co já měla bolesti v krku a se srdcem a od nich mi pomohly. Tak ať i vám slouží ke zdraví! Pošleme je za vás i vašim příbuzným do ČSR, když zaplatíte poštovné 51.60. EUROPEAN DRUGS Břetislav Jelínek, čsl. lékárník P.O. Box 927 Laguna Beach, Calif. 92652 Bolven na 5 týdnů ...................................................... $2.90 Zdravi-tamin na 5 týdnů .......................................... $3.98 Zdravi-tamin na 10 týdnů jen ................................. $6.98 Danube herb laxative tablety .................................. $2.98 Moravské Mazání — 1 pint ...................................... $3.50 Prosíme, nezapomeňte si OBNOVIT předplatné Věstníku — $2.00 ročně. VĚSTNÍK • S [pageend9]pnnoRnmn THE WHO’S WHO OF AMERICANS OF CZECHOSLOVAK DESCENT, to be published in English in 1968 by the Czechoslovak National Council of America. The editorial board is already preparing the first biographies for the printer. Panorama Committee asks that you please send in your prepared questionnaire or autobiography as soon as possible. This will give us more time to help you and others in writing the story of your family. You may write in Czech, Slovak or English. Proof of your biography will be sent for your approval before publication. Subscription rates are from $15.00 for one-eighth page to $100.00 for the entire page (approximately 635 words). Please do not delay. Join the many who wish to add the name of their family to the hundreds and thousands of Americans of Czech and Slovak descent who have contributed by their hard work, perseverance, honesty and personal sacrifices to a better life for the family and community. DETACH DETACH Please send us the name of your neighbor or acquaintance to whom Panorama Committee will send free of charge a brochure giving the details about Panorama, sample biographies and a questionnaire to assist the subscribers in writing the story of their life. NAME ADDRESS ________________________ ____________________ CITY STATE ZIP CODE To be sent to: PANORAMA COMM., CZECHOSLOVAK NATIONAL COUNCIL, 4125 West 26th St., Chicago, III. 60623 SECOND CLASS POSTAGE PAID at Chicago, Illinois VESTNÍK CONVENTION CNCA CHICAGO APRIL 27-28, 1968 4125 West 26th Street Chicago, Illinois 60623 RETURN REQUESTED «SUB*» 43í [pageend10]