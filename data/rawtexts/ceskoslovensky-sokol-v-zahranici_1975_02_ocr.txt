ČESKOSLOVENSKÝ SOKOL ČASOPIS ÚSTŘEDÍ ČESKOSLOVENSKÉHO SOKOISTVA V ZAHRANIČÍ Ročník XXV Únor 1975 Číslo 2 1865 1975 V ZAHRANIČÍ [pageend1]110 LET SOKOLSTVA V AMERICE Jan Waldauf Sokolstvo ve Spojených státech oslaví letos 110. výročí založení první sokolské jednoty v Americe. Byla ustavena 14. února 1865 v městě St. Louis ve státě Missouri, tři roky po založení první sokolské jednoty vůbec - Sokola Pražského. K založení první sokolské jednoty v Americe došlo, jak vzpomínal jeden z pamětníků, "za hřmění děl a rachotu pušek", neboť tehdy ještě zuřila americká občanská válka Severu proti Jihu. Vzhledem k bouřlivým poměrům, jakož i k skutečnosti,že pěstování tělocviku bylo provázeno nepochopením a často i výsměchem je pozoruhodné, že na výzvu v časopise "Pozor" se na ustavující schůzi sešel velký počet krajanů a jednota při ustavení měla 65 členů. Členové prvního zvoleného výboru přistoupili k činnosti s příkladnou horlivostí; pustili se ihned do práce v kovárně jednoho z členů, aby tam zhotovili potřebné nářadí,zaj istili místnost na cvičení a k získání potřebných finančních prostředků připravovali také činnost zábavní. První zábava se měla konat 22. dubna; musela být ale odvolána, neboť několik dnů před tím, 14.dubna, byl zavražděn president A. Lincoln, nad jehož tragickou smrtí truchlil celý národ. Mezitím však bratři pilně pokračovali ve výrobě nářadí a na schůzi 22. května mohli ohlásit, že většina nářadí je hotova, takže den na to, v pondělí 23. května 1865 mohlo se konat již první sokolské cvičení v Americe. * * * Ze základů položených před 110 lety v St. Louis vyrostlo dnešní Sokolstvo v Americe. Zůstalo po celá ta léta věrno myšlence zakladatele Sokola dr. Miroslava Tyrše a v jeho duchu se věnovalo výchově tělesné i mravní. Navíc se ujalo úkolu nejvýše důležitého - úsilí o zachování národního uvědomění, tradic i řeči národa z něhož do své nové vlasti myšlenku sokolskou přeneslo. Poslání Sokolstva v Americe bylo vyjádřeno již při ustavení první ústřední organizace,Národní Jednoty Sokolské, kdy v prohlášení z 15. srpna 1878 bylo řečeno mj.: "Nám záleží hlavně na mladých silách našich, aby odvráceny byly od všeobecného proudu tekoucího k odnárod- 22 [pageend2]není. Aby jim poskytnuta příležitost, kde by se mohli osvědčovat! v národních kruzích, co upřímní národovci. Poněvadž jen ve zdravém těle vládne zdravý duch, klademe hlavní váhu na to, aby byl předně mezi námi pěstován tělocvik, sokolování tělesné. A když tělo se vzdělá a vyvine, nechceme zapomínat! na ducha a jeho povznesení a vzdělání, ale toužíme po tom, aby se vzdělával a tužil, by důstojně tu stál každý Čech zvláště každý Sokol, co celý vznešený člověk, pevný, silný, zdravý, otužilý a dokonalý." Lze konstatovat, že zásady vyjádřené před téměř již 100 lety platí i dnes a Sokolstvo v Americe je také dobře plnilo a dosud plní. * * * Od svého vzniku až do dnešních dnů bylo Sokolstvo vždy nejpevnějším pilířem života našich krajanů v Americe.Nic na tom neměnila skutečnost, že nemohlo se Sokolem v českých zemích tvořit jednu společnou organizaci. Nepřízeň rakouských úřadů, jež nedovolovala uskutečnění Tyršových snah o vytvoření jednotné ústřední organizace Sokolstva, vzhledem k tehdejším dopravním prostředkům nesmírná vzdálenost Ameriky od Čech, větší počet jednot rozptýlených na obrovitém území "Nového světa", rozhárané poměry ve Spojených státech po zavraždění Lincolna a některá spolková ustanovení americké ústavy - to vše si vynutilo vlastní organizace sokolské v Americe. Vliv Sokolstva v Čechách byl však silný a trvalý; vzorem byl Sokol Pražský, později Česká a pak Československá obec Sokolská. Tak např. prapor první sokolské jednoty v St. Louis byl objednán z Čech prostřednictvím Sokola Pražského, organizační zřízení bylo zavedeno podle vzoru českého Sokolstva a první společný cvičitel amerického Sokolstva br.Karel Stulík přijel z Čech r. 1885. ČOS měla rovněž velký vlivná sjednocovací snahy Sokolstva v Americe. Po poradách s I. poselstvím ČOS z Prahy r. 1909, došlo ke spojení župy Fügner Tyrš v Chicagu s Jednotou Dělnických Amerických Sokolů v New Yorku a po dalších jednáních s Národní Jednotou Sokolskou došlo r. 1917 k ustavení dnešní Americké Obce Sokolské. Obdobně silný byl vliv 2. poselstva ČOS z Prahy r. 1921, při jehož návštěvě byla zahájena jednání Americké Obce Sokolské se Slovenskou Tělocvičnou Jednotou Sokol v USA, jež vyvrcholila r. 1931 utvořením Svazu čs. Sokolstva v Americe. Velký vliv na činnost amerického Sokolstva měly také výpravy na všesokolské slety v Praze, účast amerických cvi- čitelů ve školách ČOS, příručky a časopisy a vysílání cvi- čitelů do Ameriky. Rovněž emigrace Čechoslováků, mezi nimiž byli příslušníci Sokola, posilovala spolkový život sokolský a vytvářela živé pouto mezi Sokolstvem americkým a československým. Obě světové války přerušily jen dočasně tento bratrský styk amerického Sokolstva s organizací mateřskou. Poválečné zájezdy ČOS do Ameriky, r. 1921 po první světové válce a r. 1947 po válce druhé, prokázaly, jak živé spojení zůstalo; oba zájezdy byly podnětem k dalšímu rozmachu Sokolstva v Ame- 23 [pageend3]rice. Situace po zničení sokolské organizace komunisty v Československu je ovšem jiná. Přerušený styk trvá mnohém déle, soustavné emigrace z Československa není a mezi emigranty mladšími není již sokolských odchovanců, kteří by znamenali posilu Sokolstvu v Americe. Sokolstvo v Americe je zcela odkázáno na své vlastní síly a organizační schopnosti. Poměry čs. krajanského života v Americe se rovněž změnily. Kde v nedávné ještě minulosti v mnoha amerických městech byly veliké, téměř uzavřené krajanské čtvrtě umožňující silný krajanský život, jsou dnes krajané roztroušeni po velkých oblastech měst a usazují se v místech, kde před tím krajanů nebylo; mnohé části měst obývané ještě nedávno výlučně krajany, jsou nyní osídleny Američany jiných národností. V těchto bývalých českých čtvrtích zůstaly mnohé sokolovny a jiné budovy čs. národního života - ztráty jen ztěží nahraditelné. Navíc budovy, jež po desetiletí sloužily spolkovým potřebám a byly chloubou krajanů, jsou v dnešní době mnohdy zastaralé, často ztrátové a nevyhovující požadavkům nové doby. Nová, moderní a bohatě zařízená střediska, vybudovaná velkými náklady různými společnostmi, často jen k výdělečným účelům, jsou mocným lákadlem zejména pro americkou mládež, tedy i mládež našich krajanů. Staré věci a přežité metody v takové konkurenci dlouho neobstojí. Pronikavé změny, způsobené sociálním vývojem v Americe po II. světové válce, jejichž důsledkem je také všeobecné převrstvení amerického obyvatelstva, vyžadují nových cest, nových způsobů a nových metod. Není to pro Sokoly požadavek a úkol nový; již Tyrš ve své stati "Náš úkol, směr a cíl" nás pobízí, abychom zkoumali "zda by snad přece nemohlo všechno být též jinak a ještě lépe" a nabádá: "Mějme odvahu k opravám a dodatkům v našem směru!" * * * Sokolstvo v Americe zapsalo se zlatým písmem do dějin zápasu o svobodu a samostatnost Československa. Po I. světové válce vydal o tom časté svědectví president T.G. Masaryk, který také ještě r. 1926 poslal americkému Sokolstvu tento vzkaz: "Sokolujte a udržte sokolství v Americe. Americké Sokolstvo je naše mocná opora i pro doby příští. Kdyby zlé časy přišly, víme, že na československou Ameriku můžeme spoléhat." Tato přímo prorocká slova našla svou ozvěnu v zápisu pamětní knihy Sokola v St. Louis, do které za II. světové války, 23. května 1943, právě v den 78,. výročí prvního sokolského cvičení v Americe,napsal president Dr. E. Beneš: "V jedné z nejhroznějších chvil moderní doby stáli jste Vy, naši američtí občané-Sokolové na stráži jako Američané, jako synové a dcery československých matek a otců a jako Sokolové. Konali jste věrně svou povinnost. Činili jste tak také ve válce minulé a vyhráli jste. Vyhrajete také nyní a už jste vyhráli. Buätež Vám za to vřelé díky! Zdar Vaší práciIZdar Vaší vlasti dřívější i nynější!" Stejně významného uznání činnosti sokolské dostalo se a dostává americkému Sokolstvu od představitelů amerického 24 [pageend4]veřejného života a to od činitelů nejpřednějších - od presidentů Spojených států. Po II. světové válce, počínaje presidentem Harry S. Trumanem, který své první veřejné uznání projevil Sokolu již jako senátor při oslavách 75 letého trvání Sokola v USA r. 1940 v St. Louis, vyslovili se s uznáním o záslužné činnosti Sokola v Americe všichni následující presidenti - Dwight D. Eisenhower, John F. Kennedy, Lyndon B. Johnson a Richard M. Nixon. Zcela mimořádného uznání se však dostalo Sokolu v Americe r. 1965, kdy na oslavu 100.výročí založení první sokolské jednoty v Americe, vydala správa pošt Spojených států zvláštní sokolskou poštovní známku. * * * Popis činnosti amerického Sokolstva by zabral několik stran - není to možné v tomto článku. Výsledky však vidíme na četných sletech, závodech, cvičitelských školách a mnoha dalších podnicích amerického Sokolstva. Příslušníci Československého Sokolstva v zahraničí se o životnosti amerických Sokolů přesvědčují nejen ze sletů v USA, ale také na svých vlastních sletech, kterých se američtí Sokolové vždy účastní početnými výpravami. Svou účastí přispívají vždy podstatně k zdaru našich sletů, které se tím také stávají manifestač- ními projevy všesokolského bratrství. * * ± Uplynulých 110 let nás opravňuje k víře, že i další léta sokolské práce v Americe budou stejně tvořivá a úspěšná a že splní naději, kterou v jednom ze svých poselství vyjádřil americký president John F. Kennedy: "Doufám, že příklad Amerického Sokolstva se stane inspirací pro miliony lidí k tomu, aby následovali Sokoly v jejich ustavičném úsilí o docílení znamenitosti a dokonalosti." SESTRA ZDENKA FLIPO DĚKUJE Na projev soustrasti k úmrtí francouzského generála bratra Juliena Flipo v Paříži, který jménem Čs. Sokolstva v zahraničí poslal starosta bratr Dr. Antonín Hřebík dceři zesnulého Zdence Flipo, tato odpověděla srdečným francouzským poděkováním, k němuž připsala tato hřejivá slova v krásné češtině: "Děkuji Vám za Vaši upřímnou soustrast k úmrtí mého otce. Víte dobře, jak měl rád Československo, které bylo jeho druhou vlastí, i Sokolstvo, jehož byl členem. Poslední dny před svou smrtí vzpomínal na Prahu a mluvil se mnou česky! Srdečně Vás zdraví Zdenka Flipo." 25 [pageend5]HLÍDKA VZDĚLÁVACÍ STŘÍDMOSTÍ KE ZDRAVÍ Jan Fellmann Plesová sezóna je příležitostí k pořádání zábav, při nichž se obyčejně mnoho pije a "dobře" žije. Snad lze zde bez škarohlídství připomenouti našim členům, kteří trpí žízní nadobyčejnou, že dobrá míra má být dodržována nejen výčepníkem, ale hlavně také jeho žízeň hasícím zákaznictvem. Právě tak je nutno zdůrazňovat našim příslušníkům, jak škodlivé je přejídání - nejen pro srdce, ale pro zdraví vůbec. V této souvislosti je také stále třeba důrazně připomínat bratrům i sestrám škodlivost kouření.Sestrám navíc připomeňme, že kromě známých škod na zdraví si kouřením ještě ničí krásu pleti, zvučnost hlasu, jas zraku; poškozují tím zdraví budoucích matek dalšího pokolení. Konečně, všechny nad míru kupované věci představují podstatnou ztrátu hospodářskou a pomoc inflaci. Náprava v tomto směru je závislá na osobní kázni. Sokol staví na kázni růst a dokonalost členské výchovy. Také zde je ovšem příklad nejlepší pobídkou. Proto naše sokolské výborové i jiné schůze mají býti - podle znění zásadních usnesení - konány v prostředí nealkoholickém a bez kouření. Nemůžeme přece očekávat, že v nezdravém, alkoholem a nikotinem prostoupeném těle najdeme zdravý duch. Nepředstavujme hrdinu slovácké písničky: "Secí ludé povidajů, že já su ožral- čisko ..." RADMILO GRDJIČ Před uzávěrkou došla zpráva o úmrtí bratra R. Grdjice, starosty Ústředí Jihoslovanského Sokolstva ve svobodném světě a bývalého jednatele Svazu Sokola království Jugoslávie. Bratr Grdjic zemřel 21. prosince 1974 ve Firenzi v Itálii ve věku 78 let. Narozen v Sarajevu, vystudoval práva v Záhřebě a věnoval se činnosti novinářské. V Sokole působil od svých 10 let, zastával mnoho funkcí a zasloužil se o rozvoj Sokola v Jugoslávii. Za svou věrnost myšlence sokolské a demokratický postoj byl pronásledován nejdříve nacisty a pak komunisty. Bratrské organizaci Jihoslovanských Sokolů i pozůstalé rodině vyslovujeme naši upřímnou soustrast. 26 [pageend6]ZPRAVODAJSTVÍ IV. SLETU ČS. SOKOLSTVA V ZAHRANIČÍ PŘEDBĚŽNÝ SLETOVÝ POŘAD Datum a pořad sletu budou závazně stanoveny až na jarní schůzi výboru Ústředí, která se bude konat 26. dubna 1975 v New Yorku. Předběžně, a zatím tedy zcela nezávazně, je uvažováno o následujícím pořadu: Pátek 2. července 1976 - Sletový koncert Sobota 3. července - Sletové závody a umělecká akademie Neděle 4. července - Hlavní den a beseda na rozloučenou PRVNÍ SLETOVÝ DOTAZNÍK Náčelnictvem Ústředí v prosinci m.r. rozeslaný dotazník měl za úkol m.j. zjistit, kolik cvičenců jednotlivých složek jednoty mají. Některé jednoty vyplněný dotazník ještě nevrátily. Je Vaše jednota mezi nimi? SLETOVÍ CVIČENÍ Pro hlavní sletový den byla určena tato cvičení: Muži a ženy - společná prostná. Sestavil Jarka Jelínek, hudbu složil Fr. Kubina. Dorostenci - skladba Jaroslava Brejšky, hudba Jana Seeháka. Dorostenky - národní tance. Sestavila Jaroslava Vokáčová, hudbu složil Jaroslav Křička. Žáci a žákyně - společná prostná. Žáci: cvičení s tyčemi, žákyně: cvičení s míčky. Cvičení sestavila Marie Provazníkové, hudbu Karel Matějovec. POPISY CVIČENÍ A HUDBA Popisy všech cvičení byly rozeslány do jednot, které vrátily vyplněné sletové dotazníky. S popisy byly také zaslány klavírní doprovody. Nahrávka hudby pro žactvo byla hotova již v prosinci, hudbu pro cvičení členstva a dorostu nahrál v těchto dnech Dr. Josef Kyselka v Torontě. Hudební nahrávky budou zaslány zdarma; při objednávce je ale nutno uvést zda jednota chce kasetu nebo kotouč. Objednávky adresujte - pro hudbu žactva: Jiří Vohralík, Pappelstrasse 12, 8305 Dieplikon, Switzerland., pro hudbu dorostu a členstva: Jan Waldauf - viz adresu na str. 32. 27 [pageend7]POZDRAV BRATŘÍ LEGIONÁŘŮ Ústředí Čs. Sokolstva v zahraničí obdrželo pozdravný dopis od Ústředního výboru Československé Obce Legionářské v Londýně, v němž je uvedeno m.j.: "Na poslední schůzi Ústředního výboru ČsOL v Londýně byl jsem pověřen, abych Vám vyjádřil naší účast a pocit velké ztráty nad odchodem I. místonáčelnice ČOS, sestry Jaroslavy Vokáčové. Těm kdo ji neznali z její činnosti u nás doma stačí přečíst si její výzvu ze srpna 1968, uveřejněnou ve Vašem Věstníku č. 7-8 z podzimu 1974. Zdá se, že tato výzva, kterou pro paměE a vzájemnou posilu otiskneme v našem "Osvobození", zůstane i její závětí a vzácným dokladem síly sokolské myšlenky. Hlásit se k Sokolstvu a idei Masarykových legií je dnes doma režimem moskevských gauleiterů zakázáno. Legionářům a Sokolům v exilu i doma zůstává tento režim cizím, cizáckým a ve vlasti cizoložným. Zbavit národ této rudé pijavice zůstává našim hlavním společným úkolem. Spějme dál a Nazdar! - Z pověření ÚV ČsOL: Major gšt. M. F. Kašpar, místopředseda" * V dalším zaslaném dopise bylo uvedeno m.j.: " ÚV ČsOL s povděkem vzal na vědomí uveřejnění článku J. Kudely v časopise Ústředí č. 7-8, který nás všechny velmi potěšil. Sokolstvo a legionáři byli vždy úzcí spolupracovníci na poli národním a osvobozeneckém. Uveřejnění článku je legionáři považováno za ocenění Sokolstvem toho, co legionáři podstoupili pro oživnutí národa. Legionáři si ovšem jsou zase plně vědomi té vší práce, kterou Sokolstvo vykonává pro udržení života národa, zvláště za nynějších svízelných okolností." Děkujeme, bratři legionáři. I my s že dny komunistické zlovůle jsou sečteny vlast , podle slov písně "V nový život", boží zem, stejně chléb a svobodu..." Vámi pevně věříme, a že naše krásná "dávat bude všem 28 [pageend8]ŽENA KRÁSNÝCH VLASTNOSTÍ A ŽENA STATEČNÁ Projev generála A. Mikuláše Cíly, starodružinníka, bývalého velitele pluku Jana Sladkého Koziny československých legií na Rusi za I. světové války, nad rakví sestry Hany Benešové 7. prosince 1974. Ženu statečnou kdo nalezne ... tak stojí v písmě. Ženu statečnou kdo nalezne... Paní Hana Benešová, s níž se dnes loučíme navždy, odešla od nás ve vysokém, požehnaném věku, když vyplnila své celoživotní poslání. Odešla, požívajíc všeobecné úcty, jako žena krásných vlastností a jako žena statečná, jako žena samou Prozřetelností nám poslaná. Byla manželkou a spolupracovnicí presidenta Československé republiky Dra Edvarda Beneše a měla přístup k nejvážnějším poradám o naší státní budoucnosti. Její přívětivá,ušlechtilá, důstojná, přímo vznešená povaha vzbuzovala v každém prostředí a za každých okolností ovzduší důvěry, nadějí a síly pro náš zápas za naše české právo, pravdu a svobodu.Po léta byla andělem strážným kladných stránek našeho odboje v prvé a druhé světové válce a s největší obětavostí věnovala se všemu, co mohlo přiblížit a uskutečňovat úspěšné výsledky našeho úsilí. Ta mrtvá paní mnoho vytrpěla. Zažila neúspěchy - zklamání. Viděla zblízka bídu lidí, zkázu civilizace. Viděla hroutiti se hranice států i nejmocnějších. Zanikaly monarchie s tradicemi tisíciletými. Zmíraly životní síly celých národů i generací. Paní Hana nikdy neztratila důvěru v naše konečné vítězství a zůstala věrna svému poslání - poslání ženy statečné, oddané své vlasti a svému národu. Vzácná, drahá naše sestro Hano - jménem všech dosud žijících bratří legionářů z Ruska, Francie, Itálie a Srbska loučím se s Tebou a z hloubi srdce Ti za vše děkuji, zavše, čím jsi k vítězství našich zbraní a naší diplomacie přispěla. Tvoji památku zachováme jako čistou a nejkrásnější vzpomínku na Tebe a Tvého manžela Eduarda. Klid a mír Vám oběma. Vaší světlé památce věrni zůstaneme! Poslední pozdrav. Poslední sbohem. Věčná paměň! 29 [pageend9]ŽIVOTNÍ JUBILEA I STAROSTA SE MŮŽE ZMÝLIT ... Ještě k 75. narozeninám br. Františka Fiedlera v Paříži Když jsem psal svůj vzpomínkový článek k 75. narozeninám br. Františka Fiedlera, bývalého dlouholetého jednatele Pařížského Sokola, který byl uveřejněn v lednovém čísle 1975 "Čs. Sokola v zahraničí", měl jsem stále na mysli, že po všechna dlouhá léta naší sokolské spolupráce s milým bratrem Františkem Fiedlerem byl to vždy jednatel Pařížského Sokola (jak o sobě sám často říkával "věčný jednatel") - a pak i jednatel Sokolské župy Západoevropské. Byl jsem o tom jeho jednatelství přesvědčen tak,že jsem ani nepokládal za nutné podívat se do seznamu činnovníků sokolských jednot v zahraničí, který si od roku 1948 přesně vedu. A proto jsem ve svém shora uvedeném vzpomínkovém článku ponechal - ovšem omylem - bratra Františka Fiedlera v jeho jednatelské funkci Pařížského Sokola až dodnes, ačkoliv ve svém seznamu činnovníků mám správně zapsáno, že funkci jednatele Pařížského Sokola po bratru Fiedlerovi převzal v roce 1971 milý bratr M. Spoutil - a že bratr Fiedler je od 28. února 1971 starostou jednoty. Byl tedy bratr František Fiedler - před svou volbou starostou Pařížského Sokola v roce 1971 - nikoliv 35 let jednatelem jednoty, jak jsem to omylem napsal ve svém článku,nýbrž byl jím 32 roků! I to je ovšem zásluha nemalá! Tož tedy, milý bratře starosto, ještě jednou mnoho zdraví, zdaru a úspěchů do Tvé další sokolské práce! Tvůj Dr. Antonín Hřebík * Po obdržení diplomu Ústředí Čs. Sokolstva v zahraničí náš milý bratr František Fiedler se ihned ozval. Hlavně ovšem tím, co je u něho tak příznačné - svojí skromností, se kterou se brání tomu, že by si za svou sokolskou práci zasloužil nějakého zvláštního uznání. Ve svém dopise z 16. ledna nám -mimo jiné - napsal: "Včera jsem dostal ten krásný diplom - několik dní po obdržení blahopřejného dopisu. Mám velikou radost z tohoto 30 [pageend10]nečekaného uznání a děkuji Vám všem velmi srdečně. Mám také ale starost! Takových neokázalých sokolských pracovníků je dnes ještě po světě celá řada a tak se snadno na mnohé zapomene. Proto by snad bylo nejlépe přidržet se do důsledku našeho hesla "Ni zisk, ni slávu!" - a vzpomenout takových výročí jen velmi stručně - jen abychom o sobě navzájem věděli. Je pravda, že jsem od svých junáckých let všechen svůj volný čas věnoval Sokolu - tak, jako nesčíselný počet jiných, a že jsme v tom našli jak prospěch pro své zdraví, tak i radostnou náplň života. A věříme všichni, že myšlenka sokolská přečká věky a přinese zas obrození národa, až se probojuje ke svobodě. Ještě jednou vřelé díky!" A abychom věděli, že náš milý bratr František Fiedler je opravdu přesvědčen, jak mnoho jiných sokolských bratří pracovalo stejně, jako on, jmenuje ve svém dopise hned řadu sokolských pracovníků z Paříže, kteří se dožili anebo brzy dožijí svých životních a sokolských výročí. Bratrsky mu za tyto jeho informace děkujeme. Hřk VÁCLAV PEŘINA "80" 29. ledna 1975 dožil se v Torontu v Kanadě 80 let zasloužilý člen Sokola Toronto bratr Václav Peřina. Narodil se v Srpcech, studoval v Poděbradech a v Praze na Vyšší škole průmyslové. Za I. světové války bratr Peřina, příslušník čs. legií v Itálii účastnil se m.j. bojů na Piavě a úzce spolupracoval s jugoslávským velitelem Pivkou. Po válce stavitelská a podnikatelská firma bratra Peřiny byla jednou z největších v Brně; plánovala a provedla řadu velkých projektů, mezi nimi stavbu Masarykova okruhu a čs. hraniční opevnění. Bratr Peřina, po celý život upřímný člen Sokola, vypracoval rovněž plány několika sokoloven; po komunistickém puči r. 1948 opustil vlast a po příchodu do Toronta v Kanadě se i zde ihned plně zapojil do sokolské činnosti. Po řadu let zastával také mnohé čelné funkce v čs. krajanských spolcích, zejména v Čs. Obci legionářské, v Čs. Národním sdružení v Kanadě a v torontské Kampeličce. Do mnoha dalších let mu přejeme hodně zdraví a síly. 31 [pageend11]Z ÚSTŘEDÍ NOVÝ VÝBOR ÚSTŘEDÍ ČESKOSLOVENSKÉHO SOKOLSTVA V ZAHRANIČÍ NA OBDOBÍ 1975 - 1976 Písemným hlasováním podle článku III. stanov byl zvolen na dvouleté období 1975 - 1976 následující nový výbor Ústředí Československého Sokolstva v zahraničí. Starosta: Dr. Antonín Hřebík 2115 So. Oak Park Avenue Berwyn, Ill., 60402, USA Místostarostové: Marie Provazníkové 25-64, 35th Street Long Island City,N.Y., 11103, USA Dr. Mikuláš Ferjenčik Box 281, Crawford Road No. 1 Wadsworth, Ill., 60083, USA Dkfm. Antonín Sysel Pezzlgasse 57 A-1170 Wien, Austria Jednatelka a zapisovatelka: Jarmila Uhlířová 339 E, 75th Street New York, N.Y., 10021, USA Náčelník a redaktor: Jan Waldauf 2333 Kenbarb Road Mississauga, Ont., Canada L5B 2E9 Náčelnice: Vlasta Waldaufová 2333 Kenbarb Road Mississauga, Ont., Canada L5B 2E9 Vzdělavatel: Jan Fellmann 200 Kingsview Blvd., Suite 11 Weston, Ont., Canada M9R 1V5 Pokladník: Jaroslav Hanuš 412 E, 73rd Street New York, N.Y., 10021, USA Matrikář: Karel Pavel 16 Coates Avenue Toronto, Ont., Canada M6C 1K7 32 [pageend12]Členové předsednictva: Jose Benko, Manuela Pedraza 2639, Buenos Aires, Argentina František Fiedler, 7 rue Saint Marc, 75002 Paris, France Ota Hora, 2459 Clover Ave., Ottawa, Ont., Canada KÍV 8G6 Jozef Horvath, 485 E, 38th Street, Paterson, N.J., 07504, USA Rudolf Mestek, 8/38a Flood Street, Bondi 2026, Sydney, N.S.W., Australia Matěj Neumann, 2071 Park Rd. N.W., Washington, D.C., 20010, USA Stanislav Žmola, Am Mitterberg 32, A-1170 Wien, Austria Členově výboru: František Kroutil, Tannengut 5, 5000 Aarau, Switzerland Oldřich Mařík, 72 Waterview Street, Mona Vale 2103, Sydney, N.S.W., Australia Ludvik Musil, Kutschkergasse 2/20, A-1180 Wien, Austria Gisela Slonová, Witzeisbergergasse 25,A-1150 Wien,Austria Vladimír F. Svoboda, Rietholzstrasse 56, 8125 Zolliker- berg, Switzerland Otakar Telichovič, Fogdevägen 24, S-121 58 Johannehov, Sweden Ing. Vladislav Zajíc, 4311 Old Orchard, Apt. 1606, Montreal, Quebec, Canada, H4A 3B6 Účetní a hospodářští dozorci: Dr. Jan Janků, 53 Arkona Drive, Agincourt,Ont., Canada MIT 1X4 Otto Stehlík, 1665 Bloor St.East, Apt. 1001,Mississauga, Ont., Canada, L4X 1S4 NAŠIM ČTENÁŘŮM Ve zvláštní příloze lednového čísla byla chyba ve jméně řečníka nad rakví sestry Hany Benešové. Řečníkem byl generál Čila, ne Číhák, jak bylo v příloze uvedeno. Řeč gen. Čily přinášíme na jiném místě v tomto čísle. Četným zájemcům oznamujeme, že omezený počet zvláštních příloh bude, pokud zásoba stačí, rozeslán zdarma těm, kdo o to požádají. Objednávky vyřizuje bratr administrátor: Otto Stehlík, 1665 Bloor St.E, Apt.1001,Mississauga,Ont. L4X 1S4. 33 [pageend13]ZE SOKOLSKÉHO SVĚTA ŽUPA ZÁPADOEVROPSKÁ Paříž "Sokol Pařížský" přizpůsobil správní rok školnímu roku v zájmu snazší programace činnosti, tedy od 1. října do 30. září. Konal tedy svou výroční valnou hromadu 20. října 1974, za účasti 50 členů. Tato poměrně malá účast ze 161 členů, kteří jsou v jednotě zapsáni, se vysvětluje tím, že většina jich bydlí mimo Paříž, ale také tím, že pošta, již v náladě stávky, nedoručila všechny pozvánky včas. Po zahajovacím proslovu starosty, br. Fiedlera, byla vzdána pocta těm, kteří zemřeli v uplynulém období: vzácné přítelkyni našeho národa, čestné člence Sokola Pařížského, jednatelce sko-československého přátelství, paní Renée Fournier, dále pak věrným členům br. Von- kovi a br. Královi. Vzpomenuto bylo také všech zasloužilých bratří a sester na světě, kteří opustili život pozemský. Vzdělavatelka, sestra M. Bělehrádková přednesla poutavou studii o "Vzniku Sokola, jeho vývoji a vlivu v českém národě". Br. Rada přečetl zápis o předešlé valné hromadě,který byl po krátké výměně názorů doplněn připomínkou bratra V. Polanského a schválen. Všichni činovníci přednesli pak své pečlivě připravené zprávy o činnosti za uplynulý rok. I když hlavní funkce /jednatele, pokladníka, předsedkyně zábavního výboru a jmenovitě náčelnictva/ jsou podstatou celé činnosti, to neubírá na významu a práci o- statních funkcí. Sestře vzdě- lavatelce schází pravidelný styk s tělocvičnou /otázka vzdálenosti/ , schází také vlastní místnost na pořádání besed, používá možností Katolické mise, kde koná přednášky a získává přátelství Sokolu. V dnešní době našeho odloučení od rodné vlasti je na místě, aby Češi a Slováci v zahraničí, věrní odkazu Masarykovu, spolupracovali bez ohledu na jejich politické nebo náboženské přesvědčení; všem jest cílem - osvobození a blaho národa . Tak i zprávy: br. archivá- Spolkufrancouz-ře-knihovníka, br. správce "Sokolské louky", br. správce zvukového zařízení, stavebního odboru a br. praporečníka,byly zajímavé a poučné. Sama skutečnost, že činnost tělocvičná se dále vyvíjí uspokojivě a dostane jistě vzpruhu přípravami na příští Slet, a že se jak všechno členstvo tak i přátelská krajanská veřejnost schází pravidelně na tradičních podnicích a zábavách, dosvědčuje, že celková činnost jednoty, která nebyla od založení r. 1892 nikdy přerušena /jen zpomalena za obou válek a přenesena na bojiště/ pokračuje zdárně. Nesmíme o- všem nikdy být spokojeni»neboř jen "věčný ruch, věčná nespokojenost" jsou zdravou podnětnou a pohonnou sílou všeho dění. Zvlášť radostné jest, že 34 [pageend14]mladší generace, odchovaná od žactva tou generací předešlou, se ujímá práce a vedení v jednotě, čímž její budoucnost má dobré vyhlídky. Jest sice již nezbytno uplatňovat dvoujazyč- nost, avšak čeština stále ještě převládá. Až se otevrou hranice rodné vlasti a umožní se styk s kolébkou Sokola,dostane ten původní český a slovenský národní a sokolský duch žádoucí vzpruhu. Hospodářsky si stojí jednota velmi dobře, o to má zásluhu hlavně zábavní odbor,vedený s. a br. Spoutilovými za pomoci br. Starého, správce louky, a celé řady obětavých sester a bratří. Jednota vlastní své hřiště na břehu Marný v rozloze 4000 m^ a na něm chatu se vším,také kuchyňským, zařízením, s šatnami /které bude nutno zlepšit/, se sklepem /na pivo a šampaňské/. Protože pokladní hotovost se přibližuje 40,000 F, uvažuje se o investici do žádoucího rozšíření chaty,která, zvláště za nepříznivého počasí, nepostačuje ukrýt všechny návštěvníky slavností.Také do zavedení vody z městského vodovodu, protože studna, která se nasycuje filtrací z Marný, nezaručuje zdravou vodu . Volba nového správního výboru na základě vypracované kandidátky, prošla velmi hladce. Výbor pro sestavení kandidátky, složený hlavně z mladších bratří a sester, neznalý ještě-správně věcí sokolské organisace /ač měl i stanovy po ruce/, poněkud "předi- mensoval" složení výboru. To však v dobré vůli, aby co nejvíce mladších /od 18 do 50/ bylo zapojeno do činnosti,ale aby, na druhé straně, byla prokázána jakási úcta zasloužilým "veteránům". Dokončení příště švýcarský okrsek Okrskový turnaj v odbíjené Dne 24.listopadu 1974 uspořádal okrsek v Basileji - Binningenu turnaj v odbíjené. Účastníci byli rozděleni do dvou kategorií - "A",do které byla zařazena ve švýcarských volejbalových soutěžích registrovaná družstva -Sokol Bern, Sokol Curych, Rex Basilej a Bachofen Uster; "B",v níž hrála smíšená družstva jednot Sokol Baden, Sokol Basilej, Sokol Basilej-dorost, Sokol Solothurn, Sokol Winterthur a Sokol Curych; podle propozic mohli hráti v smíšených družstvech najednou nejvýše 4 muži a nejméně 2 ženy. Turnaj byl v obou skupinách velmi vyrovnaný, závěrečné boje napínavé a,zvláště v kategorii A,měly vysokou úroveň. Přátelská atmosféra přispěla k vzájemnému poznání účastníků z různých sokolských jednot a turnaj jistě i k propagaci odbíjené v Sokole. Pořadatelům -TJ Sokol Basilej - patří dík za zajištění výborné tělocvičny /dokonce s možností poturna- jového vykoupání v halové plovárně/ i za velmi dobré organizační vedení. Lze si jen přát, abychom se na podobném turnaji sešli opět co nejdříve. Konečná tabulka: "A" - 1. Rex Basilej, 2. Sokol Curych, 3. Sokol Bern, 4. Bachofen Uster. "B" - 1. Sokol Baden, 2. Curych, 3. Winterthur, 4.Basilej-dorost, 5. Solothurn, 6. Basilej. zb 35 [pageend15]• ČESKOSLOVENSKÝ SOKOL V ZAHRANIČÍ« vychází měsíčně s výjimkou července a srpna. Majitel a vydavatel: Ústředí Československého Sokolstva v zahraničí. Předplatné (ročně): Kanada a USA $ 5.00, ostatní země $ 3.00 Předplatné ze všech zemí kromě Kanady přijímá: J. Hanuš, 412 East 73d Street, New York, N.Y., 10021, USA. Změny adres a předplatné z Kanady: Otto Stehlík, 1665 Bloor St. East, Apt. 1001, Mississauga, Ontario, Canada L4X 1S4 Redaktor: Jan Waldauf, 2333 Kenbarb Rd., Mississauga, Ont., Canada L5B 2E9 Tiskne St. Joseph Press, Toronto, Canada. [pageend16]