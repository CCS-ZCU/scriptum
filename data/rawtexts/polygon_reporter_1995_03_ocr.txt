český zahraniční časopis POLYGON 3 2. května 1995 Nechystá se žádný nový svět, nýbrž náš nechutný starý pronikne na východ. Asi Vám není jasné, že díky bolševismu Rusko nastoupí cestu odporné západní civilizace. Joseph Roth Klausu Mannovi (1934) komentáře • názory • informace [pageend1]ČESKÝ ZAHRANIČNÍ ČASOPIS ZEITSCHRIFT IN TSCHECHISCHER SPRACHE - MAGAZINE IN CZECH POLYGON VYDAVATEL - HERAUSGEBER - PUBLISHER: POLYGON-VERLAG, Postfach 1737, CH-8048 ZÜRICH-ALTSTETTEN Nezisková organizace Gemeinnützige Organisation - Non-profit organization Vychází 8x za rok - Erscheint jährlich 8x - Published 8 times a year POLYGON je pokračovatelem dřívějších dvouměsíčníků REPORTÉR (vycházel ve Švýcarsku) a ZÁPAD (vycházel v Kanadě) OBSAZENÍ REDAKCÍ: Ve Švýcarsku: Milena WAHLENOVÁ, tel. +41-1-272 1560 Adresa: Mgr. M. S. Wahlen, Ausstellungsstr.36, CH-8005 Zürich V Německu: Rudolf STRÖBINGER, tel. +49-4931-7525, fax +49-4931-74680 Adresa: Dr. R. Ströbinger, Ansgaristr. 29, D-26524 Hage V Kanadě: Miloš ŠUCHMA, tel. +1-613-824-7439, fax +1-613-834 8757 Adresa: POLYGON (Západ), Box 9021 Terminal P.O., Ottawa, Ont., Kl B 3T8 Sekretariát redakce/administrace: Jaroslav LAMBERT, tel. +41-1-372 0930 Adresa: POLYGON, Postfach 1737, 8048 Zürich-Altstetten Redakce a administrace pro ČR: Arnošt WAGNER, tel. +42-5-4621 3934 (po 18.hod.) Adresa: Arnošt Wagner, Teyschlova 11, 63500 Brno VYDAVATELSTVÍ, ADMINISTRACE A INZERCE: Ludvík FRIEDE, tel. +41-1-432 1768, fax +41-1-433 0620 Adresa viz POLYGON-VERLAG ADMINISTRACE PRO AUSTRÁLII A NOVÝ ZÉLAND: Mrs Marcela CECH, 65 Kiama Av., YEPPOON 4703 QLD tel. +61-79-397 624, fax +61-79-397 552 TISK-DRUCKEREI: Milan CIMBUREK, Badenerstrasse 698, 8048 Zürich tel. +41-1-431 6878, fax. +41-1-432 9592 KMENOVÝ TÝM AUTORŮ POLYGONU: Jan BENEŠ (USA/ČR), Jaroslav BOHANES (ČR), Milan HULÍK (ČR), Josef KOLÁČEK (Vatikán), Adolf F.J. KARLOVSKÝ (Švýcarsko), Jan KRISTOFORI (Norsko/Švýcarsko/ČR), Tomáš KRYSTLÍK (Německo), Robert F. LAMBERG (Argentina), Zdeněk F. LEINER (Francie), Jiří LOEWY (Německo), Jára MECÚ (ČR), Dušan NOVÁK (ČR), Vlastimil RADKOVICKÝ (Německo), Ota RAMBOUSEK (USA), Jindřich STIKAROVSKÝ (ČR), Pavel STILLER (Německo), Vladimír VALENTA (Kanada), Otakar ZOUFALÝ (Německo) DOPISOVATELÉ: Adolf BEČVÁŘ (ČR), Vladimír CÍCHA (Kanada), Marie KAZDOVÁ (ČR), Helena KOSKOVÁ (Švédsko), Radek KUČERA (Holandsko), Antonín MĚŠŤAN (Německo), J.V.PAVLÍK (Dánsko), Pavlína PILCOVÁ (Austrálie), Michaela SWINKELS-NOVÁKOVÁ (Belgie) OBSAH ČLÁNKŮ nemusí vyjadřovat souhlasný názor všech spolupracovníků Polygonu. Přetisk článků a kreseb je dovolen pouze s poznámkou „Převzato z časopisu POLYGON, Curych" PŘEDPLATNÉ NA ROK 1995: SFr.50.00 norm, poštou, SFr.55.00 letecky (nebo ekvivalent jiné měny) DOSAVADNÍ ODBĚR časopisu končí až po jeho písemné nebo telefonické výpovědi. BANKOVNÍ SPOJENÍ: Ve Švýcarsku: Postcheckamt Zürich, Polygon-Verlag, č. konta 80-60451-5. Credit Suisse Zürich, č. konta 4860-637650-01 Polygon-Verlag. V Německu: Volksbank Waldshut, BLZ 684 922 00, č. konta 2175380. Ve švédsku: Postgirot Sverige, č. k. 5 95 37 - 1, POLYGON. V Kanadě: The Bank of Nova Scotia, Orleans Gardens, Gloucester, Ontario K1C 7E2, č.účtu 47929 (Polygon Západ) Z OBSAHU TOHOTO ČÍSLA SLOVO K MLADÉ ČESKÉ GENERACI (1) JAROSLAV BOHANES - DUŠAN NOVAK: Život v našich republikách (2) VLADIMÍR VALENTA: Silokřivky gravitace jiného světa (6) TOMÁŠ KRYSTLÍK: Posbíráno v českých zemích (7) RUDOLF STRÖBINGER: Smíření '95 (8) MILAN HULÍK: Česká politika, její otazníky a vykřičníky (9) MARCELA ČECHOVÁ: Václav Havel v Austrálii (10) MILENA WAHLENOVÁ: Když mi řekneš, kde je Bůh... (12) MICHAELA SWINKELS-NOVÁKOVÁ: Prezident Havel se omluvil (13) JAN BENEŠ: Sloupky (14) JOSEF KOLÁČEK: Vox populi... (17) VLASTIMIL RADKOVICKÝ: Většinová vůle (18) OTAKAR ZOUFALÝ: Buchenwald, Jalta, Benešův dekret (20) ROBERT F. LAMBERG: Pod praporem Čepičky jenerála, část X. (22) JIŘÍ KŘÍŽEK: Pražské květnové povstání (23) ZDENĚK F. LEINER: V čem je rozdíl? (25) ARNOST WAGNER: Poznatky všedního dne (26) ALEXEJ ŽÁK: Dražil si dělá z vnitra blázny (27) VLADIMÍR CÍCHA: Hlavolam (28) KAREL KREJČA: Vysoké školy - bašta reformního komunismu? (28) JOSEF PEJSKAŘ: Pocta exil, sokolským pracovníkům (29) JAROSLAV LAMBERT: Více světla - II. (30) DOPISY ČTENÁŘŮ (32) PŘÍŠTÍ ČÍSLO VYJDE 19. ČERVNA 1995 REDAKČNÍ UZÁVĚRKA: 3. ČERVNA 1995 SEZNAM ZEMÍ, V NICHŽ MÁ POLYGON SVÉ ČTENÁŘE: ALŽÍR, ARGENTINA, AUSTRÁLIE, BELGIE, BOLIVIE, BOTSWANA, BRAZÍLIE, ČR, COSTA RICA, CYPR, CHILE, DÁNSKO, ECUADOR, FILIPÍNY, FRANCIE, GUATEMALA, HOLANDSKO, HONGKONG, IRSKO, ISRAEL, ITÁLIE, JAPONSKO, JIŽNÍ AFRIKA, KANADA, KOLUMBIE, LIECHTENSTEIN, LUXEMBOURG, MAĎARSKO, MALTA, MAROKO, MEXIKO, NĚMECKO, NICARAGUA, NORSKO, NOVÝ ZÉLAND, PERU, POLSKO, PORTUGALSKO, RAKOUSKO, ŘECKO, SAUDSKÁ ARABIE, SINGAPUR, SLOVENSKO, ŠPANĚLSKO, ŠVÉDSKO, ŠVÝCARSKO, THAISKO, URUGUAY, USA, VELKÁ BRITÁNIE, VENEZUELA POLYGON reportér /ápaa (12. ročník) ae. ročník) [pageend2]Slovo k mladé české generaci Každá generace je formována událostmi a duchem doby, v níž vyrostla a jejíž ráz svým postojem zároveň ovlivňuje. My, kteří se dožíváme padesátého výročí konce druhé světové války, v níž jsme pomáhali bojovat za osvobození nacisty zotročené vlasti a takřka celé Evropy, jsme generací Masarykovy republiky. První českou generací, které bylo od Bílé hory dopřáno růst k dospělosti s rovnou páteří a s vědomím tvůrčího společenského vývoje, zakotveného v Husově odkazu hledání pravdy, v Komenského imperativu vzdělanosti a v Masarykově filozofii humanitní demokracie. Tento slibný proces neměl, bohužel, čas uzrát. Jeho formativní fáze občanské odpovědnosti a statečnosti (Masaryk tomu říkal „odrakouště- ní"), kterou náš první prezident odhadoval na půl století, byla ochromena mnichovským diktátem a rozmetána terorem nacistické okupace po pouhých dvaceti létech. Pro nás, kteří jsme v té době studovali na českých vysokých školách, přišlo vyvrcholení této tragedie, když nacisté zavřeli naše školy 17. listopadu 1939 a dopustili se otřesných zvěrstev. O dva roky později byl tento zločin vepsán nesmazatelně do svědomí světa v Anglii námi prosazeným prohlášením 17 . listopadu Mezinárodním studentským dnem. Nám a četným kolegům se podařilo uniknout z tzv. „protektorátu" a vstoupit do čs. zahraniční armády. Náš příspěvek k porážce Hitlerových armád byl motivován Masarykovým příkazem: Bránit se máme, můžeme a musíme, třeba i železem, nebyl však pochopen našimi předmnichovskými politiky a snad ani národním celkem, jenž se ještě nenaučil nést odpovědnost za osud státu a prosadit svou vůli v kritických situacích. V květnu 1945 jsme se vrátili domů jako vojáci. Ne všichni; někteří zahynuli v leteckých bitvách, jiní na bojištích. Poválečné úsilí obnovit vývoj k politické struktuře Masarykovy humanitní demokracie narazilo na komunisty naplánované a pod rouškou okleštěné a paralyzované Národní fronty krok za krokem připravované uchvácení moci bolševickými metodami. Lidé, kteří přežili okupaci v hrůze o život, záhy vycítili záměnu nacistické totality totalitou rudého fašismu (jak i ruští intelektuálové teď říkají zkrachovanému bolševickému zlořádu) a neměli sílu a odvahu riskovat střetnutí s další vlnou teroru. Mezníkem naší dnes již vymírající generace byl únor 1948 - naše novodobá Bílá hora, kterou si, na rozdíl od mnichovské pohromy, národ zavinil převážně sám. Mnozí z nás museli opět odejít za hranice a tam pokračovat v zápase s cynickou a podvodnou ideologií těch, kteří slibovali „nový řád" budování ráje na zemi a přitom potlačovali základní podmínky pokojného tolerantního soužití. Bylo to dlouhé zápolení zcela nového druhu s rafinovanou, za obránce míru se vydávající inkarnací totalitního teroru tohoto nejkrvavějšího století dějin, v podmínkách mnohdy obtížnějších než za druhé světové války. Mělo by být samozřejmé, bohužel však dosud není, že vzkříšení Masarykových ideí vyžaduje nejen dnes dominující soustředění na nápravu mnohých škod, ale především duchovní a mravní obrodu. Ta ovšem nemůže vzejít z rukou a hlav generací, poznamenaných totalitním morem a ztrátou pojmu odpovědné svobody. U příležitosti padesátého výročí konce druhé světové války se proto obracíme k mladé generaci, jejíž vědomí a svědomí není deformováno desetiletími života ve lži, s touto výzvou: ■ Studujte Masarykův odkaz, který vám byl zkreslen či zatajen jeho ideologickými po- mlouvači a kolektivistickými revizionisty moderní historie. Pro naši mravní a duchovní obrodu jsou stále aktuální myšlenky obsažené v „Ideálech humanitních", v „České otázce", v „Sociální otázce" a ve „Světové revoluci". ■ S poznáním duchovní velikosti tohoto odkazu spojujte svou politickou práci i činnost ve všech sférách denního života. Splníte tak předpoklady k žádoucímu pokračování v práci první republiky na postupném vybudování humanitní demokratické společenské struktury. Nezbytným předpokladem ovšem zůstává dokončení nejen Masarykem požadovaného „odrakouštění" (v krizích „osmičkových" roků - 1938, 48 a 68 - byla chybějící občanská spoluodpovědnost za řízení státu osudná), ale nyní navíc ještě obtížnější „odbolševi- zování". To vyžaduje očistu veřejného života od nánosů politického gangsterismu, prospěchářského kolaborantství, korupce a hospodářského loupežnictví, neboť vytouženou lepší společnost nelze stavět, ani s brilantním plánem v ruce, na písku, natož nasáklém krví. ■ Nedopusťte, aby se zapomínalo na našeho prvního prezidenta a řidte se jeho dnes obzvláště potřebným příkazem: Nebát se a nekrást ! ■ Ve všem, co konáte a budete dělat pro lepší budoucnost vás, vašich potomků, národa a lidstva, mějte na paměti nesmlouvavě pravdivé, historií potvrzené diktum, že kdo se nepoučí z chyb a omylů minulosti, je odsouzen je opakovat. Lubor Zink (Kanada) Leo Rozbořil (USA) Pavel Retter (Austrálie) Čeněk Adamec (Praha) POLYGON 3/1995 1 [pageend3]Život v našich republikách a) Politický přehled (20.2. - 12.4.1995) ČESKO-SLOVENSKÉ VZTAHY Mezi prezidenty... Havel a Kováč se setkali na své pravidelné schůzce, tentokrát v Lánech. Informovali se o vnitropolitické situaci ve svých zemích. Havel přitom vyslovil znepokojení nad „některými jevy“ na Slovensku v současné době. M.Kováč považuje tyto jevy jen za „přechodné“. Navzájem se ujistili, že zahraniční orientace obou republik je stejná a směřuje na Západ. Oba považují česko-slovenské vztahy za „nadstandardní“ a jsou pro zachování tohoto jejich charakteru. Hovořili o své účasti na oslavách 50. výročí konce druhé světové války a o činnosti Nadace na podporu studentů obou republik, kterou společně založili. Na tiskovce po schůzce připomněl slovenský prezident, že takové společné hovory hlav obou států jsou významným příspěvkem k zachování a rozvoji vzájemných vztahů. ... a mezi politiky Slovenský premiér prohlásil krátce po schůzce ve slovenské televizi, že atmosféra prezidentského setkání „nebola vhodná a bola pre Slovenskú republiku urážajúca. Má to dopad aj na kontakty predsedov vlád. Obojstranne sme si to uznali. Proste teraz to nejde“. V.Mečiar prý proto uvítá několik „vstřícných kroků" z české strany ještě před setkáním s V.Klausem. Český premiér den nato odpověděl redaktorovi bratislavské Národné obrody, že žádnou komplikaci nevidí. Nemá připomínky k setkání prezidentů a připravuje se dále na schůzku s Mečiarem tak, aby se na ní mohly dořešit vážné problémy mezi námi. Na přímou otázku, zda byl s V.Mečiarem ve styku v posledních dnech, odpověděl, že v žádném styku s ním nebyl. Počítá prý se schůzkou v dubnu, ale neví, kdy přesně to bude. Slovenské protesty Velvyslanec Slovenska v Praze I.Mjartan kritizoval Českou televizi za neobjektivní zpravodajství o vnitropolitické situaci na Slovensku. Nespokojené je také slovenské Ministerstvo obrany s rozdělením majetku federální armády a bude o tom jednat s českým partnerem. Podobně slovenské Ministerstvo dopravy a spojov považuje za nutné znovu otevřít otázky dělení federálního majetku, především Dunajské flotily a Čs. aerolinií. Armády chtějí spolupracovat Obě armády plánují spolupráci při přípravě vojenských odborníků. Počítá se s uzavřením odpovídající dohody o reciproční výměně studentů v těch oborech, které jsou školeny jen v druhé republice. Jednali o tom zástupci ministerstev v Brně v březnu. Charakter našich vztahů se mění Při přípravě rozpadu Československa mnoho politiků říkalo a mnoho lidí věřilo, že vývoj v obou státech bude podobný a že vztahy mezi lidmi novou situaci ani neucítí. Dnes hraniční čára znemožňuje bezprostřední každodenní styk, jaký jsme znali ve společném státě. Vztahy přežívají, ale jejich charakter se za dva poslední roky výrazně změnil. Jde o to, vydrží-li vědomí společných zájmů a vzájemné blízkosti v takové síle, aby potřeba dobrého sousedství a vzájemné podpory uvnitř i mimo náš dvoustranný vztah převážila úzké národní egoismy. Zatím jde o vývoj nepříznivým směrem, styky řídnou a chladnou. Důležité setkání Od svého třetího usednutí do premiérské- ho křesla se V.Mečiar ještě s V.Klausem nesetkal. Otevřené zůstaly stále četné problémy vesměs hospodářského rázu. Naše vztahy zatěžují certifikáty, směnné kursy, clearing a další. Český premiér chce, jak říká, důkladně připravit všechny sporné body a vyhýbá se v této době jakýmkoli komentářům na slovenskou adresu, které by mohly působit na atmosféru připravované schůzky. Slovenská příprava nesporně také probíhá, ale nechybí kritické výroky na českou adresu. Bude to nepochybně důležité setkání, které určí na delší dobu celkové ovzduší a charakter vztahů mezi našimi republikami. Česko-slovenské „oficiální“ počasí je v současné době zamlžené. V příštích týdnech může mlha zmizet a vyhlédnout slunce, může však také zhoustnout a vytvořit mraky. Obě alternativy jsou otevřeny. V dnešní situaci se zdá pravděpodobnější ta druhá. ČESKÁ REPUBLIKA Uklidnění i nové zdroje neklidu Obavy minulého měsíce z vnitrokoaliční krize a s ní spojené hrozby rozpadu koaliční čtyřky se nenaplnily. Přesto trvá napětí. Aféra BIS ztratila svoji brizanci, ale není skončena. Představitelé ODA stále nevylučují krajní postup. Všechno však nasvědčuje tomu, že vystoupení z vlády a tedy vládní krize nehrozí. Březen však přinesl nové spory. Týkají se sociální politiky. Předmětem neshod mezi koalicí a opozicí je především věk pro odchod do důchodu a dále sociální příspěvky na děti. Vláda navrhuje prodloužení aktivního věku, opozice je proti. Do téže oblasti patří i připravovaný zákon o vysokých školách s návrhem na placení školného. Vládní čtyřka nemá sama jednotný názor na tyto otázky, a proto se kompromisní řešení rodí velmi těžce. Odpor opozice je podporován odborovými organizacemi. Boj proti koaliční sociální politice vyústil v demonstraci Českomoravské konfederace odborových svazů na Staroměstském náměstí, která byla protestem především proti vládnímu návrhu na pozdější odchod do penze. Delší dobu již v české veřejnosti roste neklid v souvislosti s otázkou sudetských Němců. Prezident Havel zasáhl do tohoto narůstajícího napětí velmi energicky svým projevem v Karolinu. Odmítl německé požadavky na náhradu i revizi Benešových dekretů. Setkal se s neobvykle jednomyslnou reakcí všech politických stran i veřejnosti. K oživení diskusí na sudetoněmecké téma přispěl i nález Ústavního soudu, který zamítl návrh na zrušení Benešova dekretu, podaný českým občanem německé národnosti. Nález vycházel z právní kontinuity Československa od roku 1918 do 1992 a z uznání prezidentských dekretů za součást českého právního řádu. Sudetoněmecká otázka je opět akutním vnitropolitickým tématem. Potvrzuje se, že české obavy jsou stále ještě příliš silné. Je velice obtížné odhadnout vývoj našich vztahů se západním sousedem, je však nezbytné zabránit ztotožnění či rozšíření sudetoněmecké otázky na celkovou otázku německo- českou. Havel se dal slyšet i ve vnitropolitickém dění. Promluvil v Parlamentě a dotkl se mnohých politických problémů. Podpořil snahu o naplnění Senátu a vyřešení územněsprávního rozdělení státu a vznik neziskových organizací. Přimlouval se také za zřízení úřadu ombudsmana jako strážce základních lidských práv. Jeho proslov se setkal s malým pochopením v řadách ODS i ostatních koaličních stran. Premiér Klaus jej označil za přímo namířený proti ODS. Do třetice je třeba zmínit se o Havlově iniciativě v době prudkého vzrůstu vnitrokoalič- ního napětí. Pozval si postupně všechny čtyři předsedy stran k sobě a plánoval i společnou večeři všech. Z té však sešlo, protože prý důvod k ní mezitím odpadl. Jisté je, že „vášně“ viditelně opadly. Lze se jen domýšlet, jakou roli v tom prezidentova iniciativa hrála. POLITICKÉ STRANY Na stranické scéně je živo již ve znamení příštího volebního roku. S potřebným časovým předstihem se jednotlivé strany připravují a zvažují svoje volební vyhlídky. V obou táborech - koaličním i opozičním - se intenzivně jedná o předvolební spolupráci a také přímo o spojování či slučování stran a hnutí. V zásadě je třeba tento vývoj vítat, ale přispívá přirozeně k nervozitě politického života. Sbližování jedněch vyvolává obavy a neli2 POLYGON 3/1995 [pageend4]bost druhých. Nejmenší koaliční partner - KDS - jedná s KAN, ale také s ODS, která mu oficielně nabídla výhodné podmínky pro sloučení. Ale také KDU-ČSL by ráda dosáhla spojení obou křesťanských stran. Jednání probíhají a nejistota trvá. Také v opozici se projednává, nabízí a odmítá. ČSSD odmítla výzvu SLB ke sjednocení opoziční levice, ale ústy M.Zemana připustila možnost fuze se Stranou zelených. Komunisté opakovaně nabízejí spolupráci s levicí, ale zůstávají nevyslyšeni. Živo je i uvnitř jednotlivých stran. KOALICE ODS Klausova strana se již pečlivě připravuje na příští rok. V druhé polovině února schválila výkonná rada základní téze politického programu, jejichž autorem je J.Zieleniec. Po diskusi v členstvu má být schválena první pracovní verze do konce dubna 1995. Jde o program, se kterým ODS půjde do parlamentních voleb 1996. ODA Kalvodova strana měla celostátní konferenci, na které bylo jednáno o důsledcích aféry BIS i stranického dluhu 52 milionů pro tuto stranu. Přes ostrou kritiku z pléna bylo nakonec zvoleno opět staré vedení v čele s Kalvodou. Odešel jen Daniel Kroupa, který však nebyl spojován s aférou BIS. KDU-ČSL pokračovala v březnu ve své samostatné linii uvnitř koaličních mantinelů. Její spory s partnery se týkají stále restitucí církevního majetku, dále také sociální politiky - příplatků na děti, zvýšení věku pro odchod do důchodu a oddělení financí pro důchodové zabezpečení od státního rozpočtu. Lux projevil zájem o spojení s KDS, zdá se však, že jeho nabídka nenašla mnoho přízně. KDS Nejmenší koaliční strana se stala v posledních týdnech adresátem „lákavých nabídek k sňatku" a je označována za chudou nevěstu s chytrou hlavou. Ve svých postojích k hlavním politickým problémům je opatrná a přibližuje se k ODS. Nesporné je, že s podporou necelého 1% hlasů (podle průzkumů) nemá nejmenší vyhlídky na účast v Parlamentu po volbách a hledá proto novou střechu pro svou hlavu. Má poměrně hodně schopných lidí, nezatížených ani minulostí ani osobními problémy. OPOZICE ČSSD dokončila svůj program pro volby 1996. Jeho hlavní pilíře představuje ochrana životního prostředí, hospodářský rozvoj a sociální politika. Program svou formou simuluje vládní prohlášení a podle Zemana se v mnoha věcech shoduje s programem koaličních stran - s lidovci je to oddělení důchodových fondů od státního rozpočtu, s ODA přístup k otázce střetu zájmů a s oběma názor na regionální členění státu. Plně se ztotožňuje s Havlovým stanoviskem k sudetoněmecké otázce. Sociální demokraté procházejí vnitrostranickým sporem o finanční problémy, v němž jde o odpovědnost za dluhy. Ani obvinění ze zpronevěry a žaloby nechybí. Tato obtížná vnitřní situace značně oslabuje stranu a její věrohodnost. KSČM zůstává stále v politické izolaci, ale její sebevědomí neslábne. Obviňuje koalici z cílevědomé kampaně proti sobě, ale komunisté nemíní ustoupit. Předseda Grebeníček zdůraznil, že musí „zůstat sebevědomí a nekompromisní'. Nové strany Ačkoliv se výrazně projevuje tendence ke spojování a slučování politických stran, vznikly v březnu dvě nové: Strana českých komunistů a Česká volba. Tu první založil M.Štěpán, protože dnešní KSČM je podle něho neperspektivní. Ta druhá se považuje za zvláštní politický subjekt, který nechce patřit k žádnému z klasických politických proudů a chce se soustředit jen na reformu veřejné správy. Závěr Od poloviny února do poloviny dubna byl v České republice čilý politický ruch. Spory, aféry, napětí a hrozby krize v koalici zůstávají a způsobují určité výkyvy přízně veřejnosti. Koaliční strany v celkovém počtu poněkud ztratily, nejvíce ODA v důsledku aféry BIS, kterou vyvolala a nedotáhla do konce. Také ODS ztratila oproti předchozímu průzkumu. Nepochybně to souvisí s rostoucími cenami a ztíženou sociální situací značné části obyvatelů. Připravovaná nová koncepce sociální politiky státu vyvolává pochopitelně spory a kritiku těch, kdo stále více postrádají dřívější státní „péči". To nahrává opozičním stranám, které zaznamenal mírný vzestup příznivců. Nejde však o žádný dramatický výkyv. Pro vedoucí koaliční představitele by však reakce veřejnosti měla znamenat poučení a výstrahu, že zbytečné a nedomyšlené spory se mohou vymstít, protože se ukazuje, že česká veřejnost sleduje politický život stále velmi pozorně. SLOVENSKÁ REPUBLIKA Změny pokračují Slovensko pokračuje v přeměně svého politického systému k Mečiarovu obrazu. Tak lze jednou větou vyjádřit vývoj od února do dubna v zemi pod Tatrami. HZDS prosazuje v Národnej Rade Slovenskej Republiky důležité změny, kterými se upevňuje moc tohoto hnutí a jejího předsedy. Po výměně celé řady vedoucích úřadů, policie, školství a dalších státních orgánů došlo na Slovenskou informační službu (SIS). Parlament převedl tuto organizaci z kompetence prezidenta do kompetence vlády. Prezident a premiér Stále více roste napětí mezi prezidentem a vládou, resp. premiérem. K druhému výročí svého úřadu uspořádal M.Kováč 1.března tiskovou konferenci. Vyjádřil se na ní k uplynulým měsícům i k současné situaci. Uvedl, že vyvinul maximální snahu dosáhnout stability, národního i sociálního smíru ve státě. Také vůči nejvyšším státním orgánům, parlamentu a vládě hledal korektní vztah. Chce v tom pokračovat, ale přiznal, že má někdy pocit, že na jeho vstřícné kroky nepřichází odpovídající odpověď. Měsíc březen ani první dubnové dny nepřinesly další otevřená střetnutí nebo spory mezi prezidentem a premiérem, ale převládá dojem, že Mečiar nezměnil svůj odmítavý přístup k hlavě státu a že další jeho kroky v tomto duchu mohou přijít kdykoli. KOALIČNÍ TROJKA HZDS V.Mečiar má v HZDS pevnou pozici. Dokázal to 5. republikový sněm tohoto hnutí ve dnech 25. a 26. března v Bratislavě. Na něm byl Mečiar zvolen staronovým předsedou všemi hlasy přítomných, jediný nebyl proti. Nově zvolený vůdce charakterizoval svoje hnutí jako jediné lidové hnutí na Slovensku, které dokáže získat podporu všech vrstev společnosti. Oznámil, že cílem HZDS je integrovat Slovensko plně do evropských institucí do roku 2010 a vytvořit k tomu předpoklady hospodářským rozvojem země. ZRS Združenie robotníkov Slovenska s J.Lup- tákem v čele je druhá koaliční strana třetí Mečiarovy vlády. V prvních měsících této vlády se přizpůsobilo přání svého velkého vládního partnera, ale jeho politika je v zásadním rozporu s politikou slovenského kabinetu. Projevilo se to výrazně na celosvětové konferenci dělnických stran, kterou Lupták zorganizoval ve dnech 11. a 12. března v Banskej Bystrici. Před 189 delegáty ze 44 zemí vyzval pracující celého světa, aby zvýšili svoje úsilí proti privatizaci a chránili dělníky. V přijatém listu všem vládám protestovala konference proti světové konferenci v Kodani o sociálních problémech světa. Obvinila ji z neschopnosti řešit tyto světové problémy. Rozporné stanovisko a rozporuplná účast Luptákovy strany ve vládě, proti jejímuž programu je zaměřena, přineslo první nepříznivé důsledky. Na prvním celostátním sjezdu této novopečené vládní strany v Lučenci došlo k závažné roztržce mezi předsedou Luptá- kem a místopředsedou Kočnárem. Místopředseda a další dva členové, kteří patří ke 13 poslancům za ZRS v Parlamentě, potom opustili zasedání, jehož regulérnost neuznali. Je to nejen otevřený rozkol ve vládní straně, ale současně i nežádoucí potencionální oslabení Mečiarovy koaliční většiny v Parlamentě. SNS Také třetí strana vládní koalice, Slotová Slovenská národná strana, není zcela spokojena se všemi činy této vlády, resp. jejího předsedy. Nedávno v Paříži uzavřená základní smlouva o dobrém sousedství a spolupráci mezi Slovenskem a Maďarskem, která přinesla premiérům obou zemí značné mezinárodní uznání a příznivější pohled právě na V.Mečiara, obsahuje doporučení o úpravě práv menšin, s nímž SNS nesouhlasí. Místopředseda této strany M.Šedovič k tomu řekl, že s doporučením č. 1201 je smlouva pro jeho stranu „nevyhovujúca“ a že ji proto při ratifikaci v Parlamentě nepodpoří. POLYGON’3/1995 3 [pageend5]Podle téhož politika to vládní koalici neohrozí a ratifikace smlouvy pravděpodobně projde. Opoziční strany, jak se zdá, smlouvu vítají a tak v tomto případě budou výjimečně hlasovat společně s HZDS. Přesto je odmítavý postoj Slotový strany signálem, že soudržnost současné slovenské vládní trojky není tak pevná, jak se v prvních dnech jejího vzniku zdálo. Mečiarova dominance v tomto vládním týmu není zřejmě neomezená a to může v některých sociálně nebo národnostně vyhraněných situacích na Slovensku sehrát důležitou roli. OPOZICE Opoziční strany „bubnují na poplach“ proti připravované změně politického systému na „kancléřský“. Všechny opoziční strany cítí, že proti silnému Mečiarovu HZDS mohou mít úspěch jen společnou politikou. Zatím však jsou pokusy o sblížení v řadách opozice ojedinělé. Jen Demokratická únia se sloučila s Černákovou Národnou demokratickou stranou. Ostatní o spolupráci hovoří, ale zatím k ní fakticky nepřistoupily. Moravčíkova Demokratická únia je přesvědčena, že HZDS vyvolává stálé napětí, aby zamlžovala vládní kroky, které směřují k moci jedné strany. Weissova SDĽ se snaží o společný postup levice, ale dosud s malými výsledky na komunální úrovni. Ani s nejbližší stranou, Slovenskou sociální demokracií (SDSS), se tato spolupráce dosud nedaří. Další relativně velkou opoziční sílu představují maďarské menšinové strany. Spolupráce s nimi je však stále pro celou slovenskou opozici nepřijatelná. Taková roztříštěnost protivládních politických sil je samozřejmě příležitostí pro silnou osobnost V.Mečiara, aby intenzivně pracoval na zajištění koaliční vládní moci. Po jejím upevnění bude mít otevřenou cestu k dalším krokům. Jejich charakter lze odhadovat z jeho kroků minulých i současných. Poslední události V prvním týdnu dubna došlo k několika událostem, které nezůstanou bez přímého vlivu na další vnitropolitický vývoj. Především vláda snížila hodnotu majetku pro druhou vlnu privatizace na polovinu. Asi 40 miliard tak zůstává v rukou státních podniků, tedy v rozhodovací kompetenci vlády. Vzápětí premiér v Parlamentě obvinil svoje protivníky ze zneužití tajné služby proti sobě. Dosáhl zamýšleného cíle - SIS byla podřízena vládě. Obnovil tím útok proti prezidentovi. Hned nato jeho vládní partner Slota (SNS) předložil návrh novely trestního zákona, který obsahuje ustanovení známého zákona na ochranu republiky, který může podstatně omezit opoziční činnost. Současně Ministerstvo financí odňalo licenci jedné z největších investičních společností, První slovenské investiční společnosti (PSIS), a svěřilo její majetek do nucené správy dvěma společnostem. Daleko víc než polovinu tohoto majetku svěřilo společnosti, která má velmi blízko k HZDS, kdežto PSIS byla spoluvlastníkem opozičních novin SME. Učinilo tak bez jakéhokoli bližšího vysvětlení nebo zdůvodnění. Také deník Pravda byl prodán a přešel do rukou společností, které mají blízko k témuž Hnutí za demokratické Slovensko. Mnoho pozorovatelů vidí ve všech těchto projevech, návrzích a rozhodnutích promyšlené a koordinované kroky k dokončení onoho slibovaného „napraveni'“ nezávislých sdělovacích prostředků. K těm dnes patří na Slovensku už jen noviny a komerční, neveřejné rozhlasové stanice. Další krok v tomto duchu představovaly personální změny ve vedení Východoslovenských železáren v Košicích ve prospěch lidí blízkých HZDS. VÝHLEDY Přehled těchto posledních událostí jistě neposkytuje příliš optimistický pohled na budoucí vývoj demokratického systému na Slovensku. Není sporu o tom, že Mečiar je velmi schopný - a politik. Nedopustí se pravděpodobně tak závažné chyby, aby porušil pravidla demokratické vlády způsobem, který by bezprostředně vyvolal odmítavou reakci demokratického světa. Ví dobře, že velikost a síla jeho země mu přikazuje ohlížet se na okolí a získávat toto okolí ke spolupráci. Lze ovšem zachovat demokratická pravidla formálně a vyprázdnit jejich obsah v takové míře, že zůstávají prázdnou skořápkou. Není jistě možné takový stav trvale udržet, ale na kratší dobu to možné je. A moc vždycky lákala a sváděla ke zneužití. Dnes má V.Mečiar veřejné mínění na Slovensku z velké části na své straně. Co s ním udělá, to snad napoví již v dohledné době očekávané setkání s Klausem. Vztah česko-slovenský může být zkušebním kamenem. JAROSLAV BOHANES Brno, 14. dubna 1995 □ b) Hospodářský přehled ČESKÁ EKONOMIKA Průměrný vývoj V únoru se spotřebitelské ceny zvýšily o 0,8%, nejvýrazněji vzrostly ceny potravin a nápojů (1,2%). Při srovnání s únorem 1994 činí vzestup 9,5%, největší podíl na ročním zvýšení vykazují opět potraviny. Meziroční pokles však způsobil nový spotřební koš, který používá Český statistický úřad od 1.1.1995. Počet nezaměstnaných se ve srovnání s lednem poněkud snížil na 173 tisíc osob, tj. 3,3%, volných pracovních míst bylo 81 tisíc. Nejnižší nezaměstnanost tradičně vykazuje Praha (0,3%) a nejvyšší Nový Jičín (8,2%). Ve srovnání se světem vykazuje ČR yelmi nízkou nezaměstnanost (SRN 8,2%, Španělsko 23,9%, Rakousko 6,5%), jen Japonsko s 2,9% je lepší. Komentátoři však tvrdí, že ekonomika, která se rozvíjí, potřebuje určitý počet osob mimo pracovní poměr, aby mohly vznikat nové podniky a zaměstnanci neměli dojem, že mají na své pracovní místo monopol. Skutečná nezaměstnanost údajně začíná u 4% a její optimální míra dosahuje 6 až 7%. Nízká nezaměstnanost není výsledkem úspěšné práce podniku, ale pozůstatkem nevýkonnosti bývalého režimu. Současná situace vyžaduje, aby ztrátové podniky skončily provoz a úspěšné se rychle rozvíjely. Průmyslová výroba, včetně drobných podnikatelů, vzrostla letos v lednu proti lednu 1994 o 8,4%. Podle komentářů je to důsledek restrukturalizace podniků i vzestupu poptávky a exportu. Produktivita zpracovatelského průmyslu se zvýšila o více než 10%. Průměrná měsíční mzda v průmyslových podnicích dosáhla za leden 7189 Kč (19% více než v lednu 19941). Pro udržení nižší mzdové úrovně vůči zahraničí by mzdy neměly růst rychleji než produktivita, zatím však výplaty předbíhají. Vývoz roste pomaleji Hrubý domácí produkt se v loňském roce zvýšil po odpočtu inflace o 2,6%. Výsledky zahraň, obchodu za 1994 nejsou zcela uspokojivé. Dovoz se zvýšil o 13% a dosáhl 424 mid. Kč, vývoz je rovněž vyšší, ale jen o 6,9% a jeho hodnota činí pouze 411 mid. Kč, čili saldo je pasivní. Podle komentářů je struktura dovozu poměrně dobrá, neboť podíl strojů a zařízení dosáhl téměř 35%, potraviny jen 7% a spotřební zboží 12%. Ke konci března překročila ČR už po deváté hranici mezního úvěru při obchodu se Slovenskem. Saldo dosáhlo rekordních 239,8 mil. ECU ve prospěch Slovenska, ČR zaplatí 145,2 mil. USD. Za první dva měsíce tohoto roku dosáhl deficit zahraničního obchodu téměř 13 mid. Kč, tj. tolik jako za celý minulý rok. Export zůstal na úrovni roku 1994, ale dovoz se zvýšil o 40%. Podle ministra Dlouhého zlepšení situace závisí na samotných vývozcích, vláda již požadovaná^opatření na podporu exportu uskutečnila. Česká exportní banka zahájí obchody ještě v první polovině t.r. a bude financovat především vývoz strojů a zařízení investiční povahy. Začátkem března překročily devizové rezervy české bankovní soustavy magickou hranici 10 mid. USD. V lednu 1993, po rozpadu federace, začínala ČNB s 0,5 mid. USD, ale cizinecký ruch (1994 dvě miliardy USD) i příliv zahraničního kapitálu přivedly zásoby deviz na současnou vysokou úroveň. Jsou nadbytečné, neboť dosahují objemu de- vítiměsíčního dovozu a poměrně nízkou dluhovou službu do zahraničí pokryje platební bilance obchodního styku. Příliv cizího kapi4 POLYGON 3/1995 [pageend6]tálu podporuje inflaci, neboť banky promění devizy na koruny a rozšíří úvěry. Pokud se ČNB nepodaří toto nebezpečí zmírnit, pak zbývá pouze revalvace koruny. Ale pokles vývozu od začátku roku varuje, že zhodnocení koruny by vůči zahraničí zvýšilo ceny a export znesnadnilo. Příliv cizího kapitálu V roce 1994 dosáhl čistý příliv cizího kapitálu 3,2 mid. USD a letos ČNB předpokládá o něco málo více. Zahraniční kapitál přichází ve formě přímých investic, středně a dlouhodobých úvěrů (úroková míra ČR je vyšší než v cizině) a portfoliových investic (nízké ceny akcií). Příčinou je příznivé hodnocení ČR poradenskými společnostmi. Mezi 26 ekonomikami východní Evropy a bývalého SSSR se ČR umístila na 2. místě ve střednědobých vyhlídkách na další růst. První je Slovinsko, na třetím místě Slovensko, Maďarsko a následují pobaltské státy a pak teprve Polsko. Vyjednávání se zahraničními zájemci je v poslední době opatrnější, např. hledání partnera pro petrochemii trvá již řadu měsíců, údajným sporným bodem jsou náklady na odstranění ekologických škod. Podle pověstí však jednání zdržují stoupenci tzv. české cesty, kteří cizí účast odmítají. Podobně dlouho hledá SPT Telecom svého strategického partnera, který by zaplatil podíl 1 mid. USD. Korejsko-rakouský podnik Daewoo- Steyer projevil zájem o 34% akcií automobilky Avia Praha a je ochoten investovat až 10 mid. Kč do technologie. Jihokorejská automobilka Hyundai jedná o případné spolupráci s Tatrou Kopřivnice. Ztráta Tatry dosáhla v minulém roce 1,38 mid. Kč a dluží bankám 3,8 mid. Kč. Úspěšné zahraniční účasti přinesou česPOJIŠTĚNÍ NÁVŠTĚV Z ČR, SR ČI JINÉ ZEMĚ Jistě Vám přijde vhod možnost uzavřít výhodné pojištění na nemoc, úraz, úmrtí, event, převoz nemocného či zemřelého na náklady pojišťovny (i nad stáří 85 let). Pojištění od 0,22 SFr. na osobu a den II! Informujte se u: paeBsra für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien Kreuzplatz 20, 8008 Zürich, Schweiz © 01 -932 32 22 FAX 01-932 52 03 kým podnikům zpravidla kapitál i know-how různého druhu. Např. švýcarská společnost Vetropack se stala postupně držitelem 65% akcií kyjovských skláren a založila Vetropack Moravia Glass a.s. (VMG). Švýcaři investovali do technologie 800 mil Kč a pro vedoucí pracovníky zorganizovali několik intenzivních kurzů z oblasti managementu. V současné době vedení vysílá techniky na praxi do továren firmy v Rakousku a Švýcarsku. Produktivita se ve srovnání s rokem 1990 zvýšila o 40%, denně opustí závod dva miliony lahví a konzervárenských sklenic. Podobně firma Siemens investovala do spol. s r. o. Elektropřístroje Turnov půl miliardy Kč a nyní podnik vyrábí inovované transformátory, stykače, relé, součástky pro světlovodné kabely atd. Při školení 800 zaměstnanců uplatňuje vedení světové metody, aby motivovala pracovníky a dosáhla vysokou kvalitu výrobků. Demografická situace Národní zpráva pro Světovou konferenci o sociálním rozvoji uvádí, že v r. 1993 poprvé klesl podíl dětí do 14 let pod 20%. 1994 se rovněž poprvé od 1. světové války na území ČR narodilo méně dětí (106.000) než kolik osob zemřelo (116.000). Populační vývoj se tak přibližuje stavu v Evropské unii. Schodek není velký, ale nastává v době, kdy se do věku plodnosti dostávají početné ročníky žen ze začátku 70. let a zároveň významně klesá úmrtnost. Příčinou je zvýšení nároků na kvalifikaci a výkonnost, pro které ženy odkládají narození dítěte do pozdějšího věku, rovněž bydlení a vyšší životní náklady rodin s dětmi. Průměrný čistý příjem na člena bezdětné rodiny dosáhl ve 3. čtvrtletí 1994 téměř 6000 Kč, v rodině s dětmi 3500Kč a u důchodců 3200Kč. U mužů se zvýšila naděje délky ži- vota na 69 roků, u žen dosahuje již dlouho 76 let. Koncem roku 1994 dosáhl počet obyvatel 10,334.000, z toho bylo přibližně 5 mil. ekonomicky činných, 200.000 nezaměstnaných, dva miliony dětí do 15 let a tři miliony neaktivních. Značná část nepracujících se asi zabývá šedou i černou ekonomikou, rovněž část nezaměstnaných i zaměstnaných si přivydělává bez jakékoliv evidence Vyšší jízdné, poštovná a telefony Železnice prodělává na osobní dopravě sedm miliard Kč ročně a zdražení jízdného od 1. dubna v průměru o 55% má zvýšit v letošním roce tržby asi o 400 mil. na 2,7 mid. Kč, pokud nenastane větší odliv cestujících. ČD zavádí různé slevy a management slibuje zlepšení kvality poskytovaných služeb. Česká pošta (ČP), často kritizovaná pro neochotu zaměstnanců a nedostatečné služby, skončila loňské hospodaření hrubým ziskem 360 mil. Kč. Pošta má skutečný monopol pouze v listovních službách, v ostatních činnostech (peněžní a balíkové zásilky) existuje konkurence. Služby vnitrostátních pošt přeřadilo ministerstvo do věcného usměrňování (tj. stanoví se podle prokázaných nákladů). Ceny služeb se od 1. dubna zvyšují v průměru o 21%. Ministerstvo financí zvýšilo s účinností od 1.4.95 rovněž maximální ceny telekomunikačních služeb v průměru o 7%. Cena jednoho impulsu se zvyšuje z 1,60 na 1,90Kč, délka jednoho impulsu se snižuje v době silného provozu na 4 minuty, v době slabého provozu se zvyšuje na 8 minut. Mezinárodní hovorné se snižuje v průměru o 7%. Odbory proti vládě V sobotu 25. března se v Praze uskutečnil dlouho připravovaný míting odborářů. Odhady počtu účastníků kolísají od 50 do 100 tisíc. Kritika mítingu vytýká, že mnohá hesla, která manifestanti nesli, vládu urážela a připojili se i anarchisté, Sládkovi republikáni, komunisté přerušili sjezd, aby se zúčastnili. Předseda ČMKOS ve svém projevu odmítl vládní návrh důchodového pojištění, žádal odložení pozdějšího odchodu do důchodu o pět let, plošné vyplácení dětských přídavků a mimo program protestoval proti placení školného. Odbory se nyní připravují ovlivňovat poslance při projednávání příslušných zákonů v parlamentu, Falbr upozornil: „Budeme si pamatovat, jak bude kdo hlasovat.“ Z celé akce však nevyplývá, že by odboráři bojovali za životně důležité požadavky zaměstnanců. Chtějí politicky uplatnit silu svých údajně 2,9 mil. členů. Jejich snahu zvláště podporují všichni stoupenci bývalého a odpůrci současného režimu, proto na Staroměstském náměstí v podstatě probíhala demonstrace proti vládě. V blízké době by však privatizované podniky měly zahájit dlouho očekávané propouštění přebytečných pracovníků. Pokud se odbory postaví proti těmto racionalizačním snahám, označovaným jako štíhlá výroba, mohly by nepříznivě ovlivnit růst produktivity. DUŠAN NOVÁK □□□ POLYGON 3/1995 5 [pageend7]Komentáře VLADIMÍRA Val en t y Silokřivky gravitace jiného světa ? Ano, nacisté odpravovali injekcemi vězně, kterých se chtěli zbavit. Ale úplná pravda je, že injekční stříkačka nakonec zůstala v rukou komunistů a že oni také injekcemi odpravovali lidi, kterých se chtěli zbavit. V koncentračních táborech byly dvě krvavé diktatury: jedna viditelná, diktatura SS-manů. Druhá, neviditelná, diktatura komunistů. LíníSS-mani napsali jen číslo, kolik vězňů má odejít. Komunističtí vězni, kteří seděli v písárně, to naplnili jmény. A užili toho k tomu, aby na transport smrti poslali své politické odpůrce. Pamatuji si, jak poslali na takový transport synovce prezidenta Beneše, jakmile se objevil v táboře. Není pravda, že stejné události mají na lidi stejný vliv. Z koncentračních táborů se někteří vrátili se zjemnělým svědomím, ale jiní se vrátili zhrublí a suroví. Komunisté se vrátili s chutí užít pro vlastní cíle celého toho umění a ničit lidi, které jim nacisté ukázali. Ještě jsme byli v Buchenwaldu - a už čeští komunisté mezi námi říkali, že je věčná škoda, že Československo nemá tolik solných dolů, aby tam bylo možno dopravit všechny příslušníky inteligence. (Nedělní úvaha Ferdinanda Peroutky v rozhlasovém vysílání Svobodné Evropy 11. května 1952. LN, 22.3.1995.) Minulý měsíc uveřejnily Lidové noviny komentář Ferdinanda Peroutky z roku 1952 o jeho zkušenostech z koncentračního tábora Buchenwald. Jeho konstatování o zločinné činnosti komunistických vězňů, kteří ovládali správu koncentračních táborů nejen v Buchenwaldu, se setkala s nevlídnou odezvou na stránkách téhož listu, který kdysi redigoval i Ferdinand Peroutka. Sociolog Lubomír Brnkl mimo jiné napsal: Když Ferdinand Peroutka řekl, že „v táborech byly dvě krvavé diktatury - SS-manů a komunistů“, nerozlišoval mezi viníky a obětmi, příčinami a následky. Nemohl rozlišovat, nemohl nesoudit, protože byl účastníkem a téměř se stal obětí. Z jeho hlediska bylo lhostejné, že mohl být obětí i jiné oběti. Měl právo takto soudit. Ale znamená to, že měl také tu pravdu pochopení, kterou bychom měli brát za svou vlastní my nezúčastnění? Nejsme-li účastníky, předpojatí, vcítění, nebo zcela prostoduší, brzy poznáme, že v případech koncentráků většinou hodnotíme něco, co se našemu hodnocení vymyká, něco, co zcela mate naše pojmy spravedlnosti a mravnosti. A začínáme tušit, že se pohybujeme v silokřivkách gravitace jiného světa, v souřadnicích jiné interpretační soustavy hodnot, v silokřivkách pekla. (Lubomír Brokl, sociolog: „Vězni koncentráků a my“. Lidové noviny 23.3.1995.) Užasl jsem, že v českých demokratických novinách může ještě někdo se pokoušet takto překrucovat historickou pravdu a omlouvat neomluvitelné. Vím, že historie Buchenwaldu je daleko za onou posvátnou tlustou čárou, ale právě tento případ je příkladem toho, kam zavádí paměť národa apologetická dialektika těch, kteří se soustavně snaží přeměnit před historií komunistické zločiny na idealistické omyly. Možná, že nelze dosáhnout absolutní spravedlnosti, ale pravda zůstává vždy pravdou a nějaká „pravda pochopení" je prostý nesmysl. Komunistická činnost v německých koncentrácích nebyla činností ubožáků, kteří zápasili o své přežití a jen přebírali funkce kápú jen proto, „že to někdo udělat musí'“ - což je typická kolaborantská argumentace, komunisty samými tolikrát pranýřovaná a vysmívaná - ale byla to také záměrná zločinná činnost, která měla likvidovat ostatní nekomunistické spoluvězně. To je celkem obecně známo a v Cechách se půl století o tom jen šeptalo. Přesto bych rád připomenul zkušenost jednoho ze svých přátel, který jako šestnáctiletý koncentráčník z Osvětimi dorazil pověstným pochodem smrti na jaře 1945 do Buchenwaldu. Jako ostatní i on byl na konci sil a další pochod, který měl následovat, by byl znamenal jistou smrt. Buchenwaldský písař Jiří Žák, který sestavoval několikatisícový seznam nešťastníků, majících si dojít pro smrt, přišel i za Jirkou Krausem a zeptal se ho, zda je komunistou nebo jestli jeho rodiče byli komunisty. Záporná odpověď stačila k tomu, aby jej zařadil do seznamu. Nezařazení do seznamu - pomoc, která by byla poskytnuta v případě kladné odpovědi, nepřicházela v úvahu. Následující den Jirka nastoupil s ostatními. Okolo tohoto zástupu stáli kápové a jejich komunističtí pomocníci, kteří se drželi za ruce a tvořili na obou stranách kordon, kterým se procházelo k bráně tábora, kde teprve byli SS-mani. Jirka viděl jedinou možnost: vyrazil z řady a hlavou vrazil do břicha jednoho z členů této komunistické internacionály a prorval se jejich řadou. Správně uvažoval, že ho komunisté nebudou moci pronásledovat, protože nemohli riskovat, že se jim rozběhnou i ti ostatní. Jirka se zachránil a necelý týden se ukrýval v jednom vězeňském baráku pod kavalcem spoluvězňů. Pak přišli Američané. Rád bych, aby mi pan sociolog Brokl vysvětlil, kdy je omluvitelné „být obětí oběti“ a kde začíná zločin. Co je to v tomto případě „pochopitelná pravda“ a jak je to s těmi „silo- křivkami gravitace jiného světa“. Není totiž jiný svět než ten, který máme a v němž žijeme. Nemohu přijmout tvrzení, že je jiná pravda očitých svědků a jiná pravda historiků. Historici mohou pouze být nedovzdělaní a nebo neinformovaní. Ale ti, kteří popřou přímé svědectví a důkaz, jsou lháři a podvodníci. A to je právě to, co nás odlišuje. Tvrzení pana Brokla o té „pochopitelné pravdě" a o těch silokřivkách má jedinou cenu: vymezuje to přesnou vzdálenost nikoli z dneška do rádoby zapomenutelné minulosti, ale z Čech do Evropy. Nejde vždy jen o prokázání faktů, pro něž je dnes těžko shánět svědky. Někdy jde i přímo o tu mravnost, s níž má pan Brokl takové potíže. Ani ne celých pět let uplynulo od doby Buchenwaldů a ve střední Evropě se opět plnily jiné koncentráky a vězení. Pro ty, kteří prošli formalitou soudní procedury, zbývala údajně jediná cesta k záchraně života nebo z vězení: žádost o milost k „presidentu republiky“. Pro nás politické vězně to byla ožehavá otázka: za prvé jsme bolševické presidenty neuznávali za legitimní vládce a za druhé bychom byli automaticky degradovali sami sebe na obyčejné zločince. Proto advokáti, kteří nám to navrhovali, s tím neuspěli. Navíc bylo vůbec naivní se domnívat, že by komunisté někomu dávali milost. Slyšel jsem o jediném případě, kdy milost byla udělena: šlo o syna spisovatelky Marie Pujmanové. Jen v případech rozsudků smrti jsme toto ponížení chápali. I když vím o jednom případě, že odsouzený trest smrti přijal: Pavel Babec. Měl však štěstí. Byl důstojníkem Svobodovy armády a jedním z prvních odsouzených. Soudu šlo o to jej spíš vystrašit než pověsit a i bez milosti mu rozsudek asi po roce změnili na doživotí. Naposledy jsem se s ním viděl v roce 1968 na Zofíně. Žádost o udělení milosti komunistickým tyranem byl pro nás mravní problém, otázka cti. Jestliže všechno převálcovala bolševická diktatura, pak tohle nikdy převálcovat nemohla. Je to jedna z mravních zásad politických vězňů, která by neměla být zapomenuta, ale pochopena. Nemohu říci, jak to bylo dál po roce 1968. Ale ti z disidentů, kteří jsou mými přáteli, také neklekali a nežebrali o milost. Aspoň pokud já vím. Nedávno byl zatčen pan Jiří Wonka proto, že připomínal trutnovské soudkyni a prokurá- torce smrt jeho bratra, známého disidenta Pavla Wonky, ve vězení v létě roku 1989, za kterouž je činí zodpovědné. Dotyčné dámy jsou však pevné v kramflecích, protože dnešní pan ministr spravedlnosti se veřejně potupně vyjádřil o Pavlu Wonkovi a navíc má prý pan ministr zaplacené členské příspěvky KSC až do listopadu 1989. Jak známo - není ve vládě sám. Je zřejmé, že vznikla trapná situace. Komunističtí vrazi, odpovědní za smrt tolika obětí, chodí na svobodě, časové lhůty zákonů na jejich potrestání procházejí a pan Jiří Wonka volá po spravedlnosti pro svého nebohého bratra a je uvězněn. Našlo se východisko: president republiky udělil Jiřímu Wonkovi milost a pustili ho z vězení. Když president demokratického státu uděluje milost, jde o akt, který občané respektují a chápou, že viník se dopustil špatného činu a že president sice odsuzuje takový čin, ale 6 POLYGON 3/1995 [pageend8]je jménem všech občanů státu velkorysý a potrestání pachatele promíjí. Nejde o právo a spravedlnost, ale o mravnost samu. Udělením milosti se neříká, že právo není v souladu s mravností a vykonání spravedlnosti by bylo vlastně nespravedlností. Milost je projevem soucitu nad hříšníkem. Kdyby byla něčím jiným, president by vlastně přiznal, že je slaboch, který navzdory své vysoké funkci není schopen zjednat zákonnou nápravu. Udivuje mne, že právě president Václav Havel to nedomyslel a nepochopil. Hrátky osudu jsou rozmarné. V době Won- kovy smrti byl ve vězení i Václav Havel. Stačilo tak málo a Havel mohl ve vězení zemřít, jeho soudci a prokurátoři ho také neměli v lásce, a Pavel Wonka se mohl stát presidentem. Byl by bratr Václava Havla, pan Ivan Havel, dneska vděčen za to, že mu pan president Wonka udělil milost? Namísto toho, aby mu president republiky pomohl dosáhnout spravedlnosti? Nebo je i toto mimo „pochopitelnou pravdu“ pana sociologa Brokla a „v silokřivkách jiného světa"? 14. dubna 1995 □□ Posbíráno v českých zemích TOMÁŠ KRYSTLÍK B Nález Ústavního soudu ČR číslo 164/1944 Sb. situaci v oblasti mimosoudních rehabilitací (restituce zabaveného majetku) pro osoby nemající trvalé bydliště na území ČR značně zkomplikoval. ÚS vyhověl návrhu poslanců Poslanecké sněmovny Parlamentu ČR a vyškrtl ze znění zákona o mimosoudních rehabilitacích (č.87/1991 Sb.) slova „a mající pobyt na jejím území" (rozuměj republiky) a na dvou místech „ode dne účinnosti tohoto zákona“, která navozují běh nových Ihút, ačkoliv z hlediska oprávněných osob (restituentů) bylo třeba je vyškrtnout na dalších sedmi místech. Tím se otevřela pouze jediná možnost, a to k restituci nemovitého majetku in natura, tedy vydáním povinnou osobou. Ostatní možnosti restituce jsou ztíženy nebo vyloučeny, protože lhůty k uplatnění nároků uběhly již dávno před vstoupením nálezu ÚS v platnost. Pro finanční náhradu za zabavenou nemovitost nevyškrtnutím slov „ode dne účinnosti tohoto zákona“ proběhla lhůta pro uplatnění 31.březnem 1992. Jelikož zákon o mimosoudní rehabilitaci obsahuje v tomto paragrafu i klausuli, že žádost o finanční náhradu lze uplatnit též do jednoho roku poté, co nabyl právní moci rozsudek, kterým byl zamítnut návrh na vydání věci, jsou nově oprávněné osoby nuceny nynějšího vlastníka žalovat, aby dosáhly finančního odškodnění od Ministerstva financí ČR po předložení zamítavého rozsudku. Stát tím cynicky přesunuje nemalé výdaje za soudní poplatky a za palmáre advokátům obou stran, které mohou dosáhnout výše srovnatelné s finanční náhradou od státu, na bedra restituentů. Osoby, jejichž příbuzní onehdy jejich zabavený majetek v jejich zastoupení vykoupili a pak jej okradeným odkázali, nebo jej zdědily od příbuzných ze zákona, jsou z finanční restituce vyřazeny, neboť jsou současně povinnou i oprávněnou osobou a nemohou u soudu zažalovat samy sebe o vydání zabaveného majetku. Tím jsou značně poškozeny, protože jejich dědictví by bylo o cenu vykoupeného majetku vyšší. Paušální finanční náhrady za zabavený movitý majetek nelze kvůli nevyškrtnutí slov „ode dne účinnosti tohoto zákona“ v příslušném paragrafu docílit, neboť lhůty pro uplatnění nároku již proběhly. Pokud restituent ví, kde se nyní jeho onehdy zabavené věci movité nalézají - a to bude zřídka -, může nynějšího vlastníka zažalovat o vydání a způsobem popsaným výše si vynutí finanční náhradu od MF ČR předložením zamítavého rozsudku. Byla-li nemovitost již v roce 1991 podle téhož zákona vydána jedné nebo více oprávněným osobám, nemohou další oprávněné osoby, žijící v zahraničí, se domáhat svého podílu u soudu, neboť tato cesta je jim nevyškrtnutím slov „ode dne účinnosti tohoto zákona" uzavřena, protože lhůta proběhla již v roce 1992. Dále nevyškrtnutím výše uvedených slov zákon o mimosoudních rehabilitacích ve smyslu nálezu ÚS nezakazuje povinným osobám převod majetku na jiné osoby a tím jim umožňuje vyhnout se jeho vydání. Nevyškrtnutím oněch inkriminovaných slov nejsou podniky povinny vydat potvrzení, že dotyčný byl vyhozen z práce z politických důvodů, což znamená, že takto postižený si nemůže nechat započítat léta po vyhození až do roku 1992 do důchodu. Zbývá se jen zeptat, zda to vše je pouhým opomenutím poslanců nebo záměrem. Proti hypotéze o opomenutí mluví fakt, že skupina poslanců zcela určitě při podání Ústavnímu soudu spolupracovala s právníky a někteří právníci byli i v jejich řadách. Domnívat se, že by jim výše uvedené důsledky ušly, je nereálné. M Hrátky mezi koaličními stranami pokračují i nadále. Po Kalvodově prohlášení, že Bezpečnostní a informační služba shromažďuje i materiály proti parlamentním stranám nad rámec své kompetence, byla ustavena k vyšetření zvláštní parlamentní komise. Ta mluvila jen s ředitelem BIS Devátým, protože onen pán odmítl zprostit mlčenlivosti kohokoliv ze svých podřízených. Při té příležitosti se mohli poslanci podívat do počítačové databáze, aby se přesvědčili, že v nich nejsou případy, o kterých mluvil předseda ODA Kalvoda. Návrh poslance Maška, člena oné vyšetřovací komise, aby byl k analýze databáze povolán počítačový expert, byl jeho kolegy zamítnut, aby - nedej Bože - nevyplulo něco kompromitujícího na světlo světa. Počítačový expert by se totiž nespokojil s pracovními disketami, nýbrž by vyžadoval originální. Speciálními postupy by pak zjistil, kdo (password), kdy a co na nich mazal. Inu, jak se říká dnes často v Čechách, „nebyla k tomu politická vůle“. Na protiúder nemusela ODA čekat dlouho. V souvislosti s vyrovnáním 52milionového dluhu ODA (Polygon 1/95) u Kreditní a průmyslové banky byl obviněn vedoucí sekretariátu ODA Josef Reichman ze spolupachatelství k trestným činům zkreslování údajů hospodářské a obchodní evidence a podvodu. B Ústavní soud rozhodl, že Benešův dekret č.108 z 25.října 1945 zůstává v platnosti. Zamítl tak podání českého občana Drei- thalera z Liberce, který se touto cestou dožadoval majetku zabaveného jeho rodičům. Onen dekret zakotvil presumpci viny u osob německé a maďarské národnosti, nikoli však u kolaborantů z titulu stejného dekretu. Břemeno prokazování, že dotyčné osoby německé nebo maďarské národnosti zůstaly věrny ČSR a neprovinily se proti českému a slovenskému národu, bylo přesunuto na bedra jich samých. ÚS ve svém zdůvodnění uvedl, že dekretu bylo třeba k znovunastolení demokratického pořádku v ČR (sic) a že se v něm nejednalo o presumpci viny, nýbrž o presumpci odpovědnosti, což má být podle Ústavního soudu odpovědnost příslušníků německého a maďarského národa za zvolený nacistický a fašistický režim. Místy připomínalo zdůvodnění nálezu ÚS více politický JASMIN v il l a mo t el Motel v krásném slunném prostředí Vaši hostitelé: rodina Naňákova 801 South Ocean Blvd. POMPANO BEACH, FL 33062-6315 Telefon: (+1-305) 941-7930 Fax: (+1-305) 941-9717 Pro USA a Kanadu: 1-800-941-9939 POLYGON 3/1995 7 [pageend9]projev poplatný dnešní době, než seriózní právnické zdůvodnění. Dreithaler je odhodlán věc řešit formou stížnosti k Evropské komisi pro lidská práva ve Štrasburku. Bude se tedy prát naše prádlo před evropským fórem. Na druhé straně je jasné, chce-li ČR do Evropské unie, že nělderé Benešovy dekrety budou muset být zrušeny. ■ ODS vydala „pozoruhodné" stanovisko k restituci církevního majetku. Církve by měly dostat jen to, co jim zabavil komunistický režim po roce 1948, avšak nikoliv to, o co přišly na základě pozemkové reformy v roce 1947. Naopak tam, kde církvím majetek nějakým způsobem zůstal, ačkoliv měl být zabaven podle pozemkové reformy z roku 1947, jim nebude zabaven ani nyní. Čili milostivě dostanou to, co nyní vlastní. A jakousi záruku, že jim to nebude v budoucnosti zabaveno. Vše korunováno Klausovým prohlášením, že jeho strana „vychází z názoru veřejnosti, která si nepřeje změny statu quo". Lepší diktát ulice si nedovedu představit. Vše pro hlasy v budoucích volbách! S Obvodní soud v Praze 1 uložil Ministerstvu hospodářství nepokračovat ve výběru partnera pro český SPT Telekom na základě žaloby českě firmy Telis, svévolně ministerstvem vyřazené ze soutěže, ačkoliv složila účastnický poplatek 100 tisíc USD, pod záminkou, že nemá zkušenosti s provozováním telefonní sítě s určitým počtem telefonních účastníků v České republice. Nicméně ministerstvo rozhodnutí soudu nedbá, ačkoliv výše uvedenou podmínku stanovilo až po zaplacení účastnického poplatku a k jehož vrácení se nemá. Ze stejného důvodu byly vyřazeny ze soutěže i čtyři další, tentokrát zahraniční firmy. I ČR se chlubí, že snížila počet trestných činů za minulý rok. To se zdá být demagogií, protože policie např. při vykradení auta může poslat poškozenému dopis následujícího znění: „Věc byla odložena, neboť se nepodařilo zjistit skutečnosti opravňující zahájit trestní stihání.“ Přeloženo do češtiny to znamená, že se policii nepodařilo zjistit pachatele. Dobře, berme to tak. Ale ve statistikách se tento případ neobjeví jako krádež! Je to jenom případ, který policie „odložila“, tedy je nezachycen ve statistice trestných činů. I tak se dá dělat politika. B Klaus vypustil z úst další nesmysl, a to na téma zdravotnické pojištění: „Za léčebné úkony a léky musí co nejvíce platit sám pacient, co nejméně neosobní zdravotní pojišťovna, která je jakýmsi zprostředkovatelem." Pro znalce evropských systémů nemocenského pojištění přímo šok! H Vláda to nemyslí s integrací do Evropské unie asi příliš vážně. Potvrzují to statistiky. Zatímco ČR za poslední dva roky ratifikovala pouze jednu smlouvu s EU, Slovensko šest. Polsko do dnešního dne padesát. M Ministr vnitra vypověděl z ČR kvůli spojení s KGB Mezinárodní organizaci novinářů, Světovou odborovou federaci a Mezinárodní svaz studentstva. H Odbočme na chvíli na Slovensko. Me- čiar při příležitosti státní návštěvy ruského premiéra Černomyrdina prohlásil doslovně: „Slovensko se vrací tam, odkud před pěti lety nerozumně odešlo." Tím je zdůvodněn fakt, že slovenské závody budou vyrábět pro Rusy motory do letadel a vrtulníků a další slovenské zbrojařské podniky přejdou na rusko- slovenský joint venture. Kromě toho, bude slovenská armáda i nadále vyzbrojena převážně ruskými systémy. □□□ SMÍŘENÍ '95 To prohlášení má necelé dvě stránky a podepsalo je 105 Čechů a Němců. Oč jim jde? O nic jiného než o to, aby padesát roků po skončení druhé světové války se konečně zapomenulo na to nedobré ve vzájemné minulosti - a bylo toho jistě z obou stran dost a dost - a aby začal společný dialog o možnosti sousedského soužití. Prostě, aby rok 1995 byl rokem smíření. Aby na české straně ti, kteří - jak řekl předseda parlamentu Milan Uhde - ještě žijí v roce 1945 a bojují v duchu proti již dávno poraženému nacismu, přestali vidět nepřítele národa v každém, kdo mluví německy. A na německé straně aby konečně mlčeli ti, kteří se domnívají, že se píše rok 1938 nebo 1939. Jsou takoví - na obou stranách hranice. Když čte člověk jména signatářů, má dobrý pocit. Katolický kněz Václav Malý a arciopat břevnovského kláštera Anastaz Opasek, evangelický duchovní Miloš Hübner, historik a politolog Emanuel Mandler, novinář Ivan Binar a další a další. Lidé, kteří v minulosti prokázali statečnost a pevnost, když šlo o dobrou věc. A z Němců: vynikající sochař prof. Otto Hajek, univ. profesoři Prinz a Hampel, poslanci spolkového sněmu Peter Glotz (SPD), Grünbeck (FDP), Jüttner a Werner (CDU), Franz Olbert z katolické sudetoněmecké Ackermann-Gemeinde, dr. Peter Becher, tajemník Spolku Adalberta Stiftera a člen Českého centra PEN-Klubu, překladatel P.-P.Künzel, světící biskup Pie- schl... a další a další. Jména, jejichž nositelé v bilanci česko-německých vztahů do rubriky „dal" přispěli již mnohým. Člověk by se domníval, že dobrá věc bude mít také patřičně kladnou odezvu. Ale - chyba lávky! Ozval se pan premiér Klaus s prohlášením, že on nemá potřebu se s nikým smiřovat. Je prý již smířený. Ozvaly se některé spolky a organizace - že by těch, kteří ještě žijí v roce 1945 tolik... - že prý ti, kteří prohlášení podepsali, vpadli do zad panu prezidentovi i usmířenému premiérovi. Žádný dialog se sudetskými Němci...! A žádná revize výsledků druhé světové války! Jako by někdo v prohlášení volal po revizi. Signatáři jsou vlastizrádci, řekli také někteří. Začala honička na čarodějnice... V Německu se reakce Prahy setkala s neporozuměním. I když se i tady přihlásili o slovo ti, kteří podobnými argum nty, jaké byly slyšet v Praze, odsoudili - signatáře německé. Inu - nakonec se skoro potvrdilo staré lidové přísloví o vráně, která k vráně sedá. I když jsou samozřejmě čeští a němečtí kritici na zcela opačném břehu myšlení, mají něco společného. Myslí stále postaru. Nacionalisticky, šovinistický. Člověk by však neměl nikdy ztrácet naději. Naději, že zdravý rozum nakonec zvítězí nad emocemi. Emocemi, které škodí všem. Bylo by toho třeba. Vždyť prohlášení „Smíření '95" si nedělá nárok na dokonalost. Chce být jen impulzem. Impulzem k dobré věci. RUDOLF STRÖBINGER 8 POLYGON 3/1995 [pageend10]Česká politika, její otazníky a vykřičníky MILAN HULÍK Dění na politické scéně nám denně předkládá otázky a hle- dáme-li na ně odpověď, pak mnohdy váháme, máme-li odpovídat na skutečné otázky české politiky, nebo na pseu- dootázky jejich skandálů a afér. Jsme udiveni, mnohdy i šokováni, ale hlavně zklamáni, když čas, tak potřebný na řešení problémů, které nám zanechal totalitní režim, věnuje koalice a politické strany sporům - a dnes už i válce mezi sebou. Máme-li odpovědět na otázku, co to „česká politika“ vlast- Česká politika měla i svoji slavnou a velkou minulost. Vzpomeňme třeba období českého krále a římského císaře Karla IV., kdy česká politika byla současně i politikou evropskou a při neznalosti Nového světa i politikou světovou. Již středověk a po něm novověk přinesl jeden fenomén, typický pro dějiny české politiky - aktivní a významnou účast „nepolitických odborníků“ v rolích politických profesionálů. Vzpomeňme třeba jenom lékaře Jana Jesenia nebo pedagoga Jana Amose Komenského. Novodobou českou politiku zrodilo české národní a kulturní obrození a jako moderní ji chápeme od roku 1848, kdy po kulturním a nacionálním sebeuvědomění přišly na řadu i snahy po politické emancipaci českého národa v rámci rakouské říše. Tento proces se odehrával formou bojů o vyrovnání s německou menšinou, disponující politickou převahou. Tato desetiletí zápasů o vyrovnání vnější a vnitřní, tj. o možnost používání českého jazyka při vyřizování podání, zaznamenávala pomalý, ale přece jen úspěch, a to až do roku 1871, kdy FUNDAMENTÁLNÍ ČLÁNKY, jak se jmenoval zákon o česko-rakouském a tedy i česko-německém vyrovnání, byl po mohutném odporu německých obyvatel a politiků odvolán. Toto Pyrrhovo vítězství německé menšiny se stalo i základem dalších česko-německých sporů ve století dvacátém a můžeme si na něj vzpomenout i při současných debatách o požadavcích sudet- ských Němců. PRVOREPUBLIKOVÁ POHÁDKA Koncem první světové války si česká politika a její představitelé doma i v zahraničí odpovídají na novou otázku. Má smysl existence vlastního státu? Jejich kladnou odpověď, nahrazující zatímní úsilí české politiky o dosažení rovnoprávného postavení v Ra- kousko-Uhersku, charakterizuje i jeden z prvních výroků presidenta T.G.M. po jeho příjezdu z exilu: „Žijeme v pohádce?“ Tato pohádka po třech stech letech existence mimo vlastní stát splnila přání českého i slovenského národa a zodpověděla na dosavadní základní otázku české politiky. Pozdější výčitky nacistů a komunistů vůči první republice byly nespravedlivé - nejen proto, že je vznášeli ti, kteří učinili vše, aby totalita porazila demokracii a násilí zvítězilo nad pokojným budováním, ale hlavně vzhledem k tomu, že první republika měla příliš málo času na vyřešení tehdy největších problémů, jimiž bylo zajištění sociálního smíru a vyrovnání mezi českou většinou a německou menšinou. Nebojme se slova >budová- ní<, které zprofanovala socialistická propaganda, vždyť i Ferdinand Peroutka nazval své gigantické, byť nedokončené dílo o první republice BUDOVÁNÍ STÁTU. Je to monumentální freska o velkolepého díla, zobrazující usilovné vytváření moderního československého státu, který byl v Evropě jedním z mála skutečně demokratických států a jehož president - státník a filosof - byl jedním z největších mužů své doby. Nebylo jeho vinou, ani vinou českých politiků, že tento stát díky nástupu nacismu a světové hospodářské krise nevyřešil své základní otázky a nakonec se nedožil ani své plnoletosti. ZTRACENÉ ILUSE Konec první republiky znamenal i obnovení staronové otázky české politiky - opětné získání svobody a samostatnosti. I na tuto otázku bylo v následujících letech kladně zodpovězeno, bohužel jen na krátkou dobu, protože největší osvoboditel si své osvobození nechal zaplatit daní nesvobody a pokoření. Léta 1938, 1939 a 1948 byla pro české politiky traumatická. Ve svých důsledcích, vedle škod materielních, přinesla tato rozhodnutí - jako následek ponižujících kapitulací - propad morálky, zkreslení etických hodnot a vznik přesvědčení, že loyalita a kolaborace se vyplácejí. Ztráta a odchod mnoha nejčestnějších a nejstatečnějších spoluobčanů, kteří dokázali být svědomím národa, spoluzpůsobily i vznik nového fenoménu: přežít za každou cenu, neboť za loyalitu a kolaboraci se formou všemožných, a hlavně majetkových výhod vyplácí odměna a člověk má možnost z ní profitovat. Listopad 1989 se stává dalším dilematem české politiky. Kudy, kam a jak? S parlamentní demokracií cestou politického pluralismu do Evropy - jiná cesta, ani ta diskutovaná „třetí“, pro nás neexistuje. Několik desetiletí komunistického režimu, ve kterém vyrostly dvě generace poznamenané socialistickým myšlením a výchovou, předchozí „duchovní a morální“ poškození jenom umocnily. Za Únor 1948 nemohl jenom Beneš, jeho odpor pomohla zlomit i ta část národa (dodnes nebylo verifikováno, zda to byla většina či menšina), která uvěřila propagandě o sladkém snu sociální spravedlnosti a rovnosti, aniž si ověřila, že přichází z říše dosud největšího zla a násilí, které svět poznal. Díky tomuto vábení se rozhodla popřít základy demokracie a vyznávat totalitu. K tomu při- ně je, musíme si nejdříve uvědomit, co se pod tímto pojmem skrývá. Je to specificky český přínos světu, nebo politika provozovaná v českých zemích? Může to být totéž, ale vyloučen není ani velký rozdíl. Zajímáme-li se o tyto věci, musíme se ptát, zda i politika malého národa může mít vliv na rozhodování velkých zemí. Máme na to? To jsou otázky, které nelze zodpovědět obecně. Odpovědi můžeme formulovat jen ve vztahu k určitým obdobím a konkrétním osobám jednotlivých politiků. spělo i to, že mnozí vzdělanci a intelektuálové, kteří tak často, a většinou úspěšně, suplovali role politiků (vzpomeňme jen slavného dopisu českých spisovatelů Českému poselstvu na Radě říšské či jejich angažovanosti v době nacistické totality), propadli naivní víře v komunismus. Hloubku této naivity si uvědomíme při čtení eseje „Proč nejsem komunistou“, eseje jednoho z mála nepomýlených - Karla Čapka. TEMNO Česká politika se v padesátých letech ocitá ve svém největším úpadku, protože je ponížena nejen loutkovými „quasipolitiky“ ovládanými Moskvou, ale i mnohými zkomuniso- vanými spisovateli, básníky, žurnalisty a umělci. Ti druzí, a byla jich menšina, kteří nepřestali vyznávat demokratické hodnoty první republiky a odkaz TGM, skončili na po- pravištích, ve věznicích a v exilu. Česká politika má před sebou zase jen jednu otázku: má její existence ještě vůbec nějaký smysl? Nikdo nezná odpověď, jen z praskotu, šumění a rušení rozhlasových vln radia Svobodná Evropa zní slabý hlas jednoho z mála nepomýlených intelektuálů - Ferdinanda Peroutky: „ V této zemi žije národ, který na začátku minulého století procitl k národnímu životu a který provždy věřil v několik základních věcí - ve vzdělání, ve svobodu jakožto jedinou možnost důstojného života, to je ve slušné jednání člověka s člověkem, v demokracii, jakožto jediný přirozený život občanský, ve stále živé souvislosti se západní kulturou. Čím lepší byl národ v tomto smyslu, tím hůře nyní pro něj. Jestliže komunistická vláda chce docílit jen jedné desetiny toho, co zamýšlí, musí zlomit tyto národní tradice a vyhladit tuto národní duši... Vždy jsme byli svobodomyslný národ, a přece uprostřed tohoto století musíme s větším rizikem bojovat o základní občanské svobody než před stopade- sáti lety. “ Zatímco skuteční čeští politici žijí v exilu a pokračující léta jim přinášejí stále větší odcizeni od domova, tak doma začíná pomalu renesance opravdové politiky. Mnozí z těch, kteří se pro svoji víru v sociální utopii nechali pomýlit, prohlédají ze svého opojení. Zjišťují, že komunistická ideologie, byť maskovaná sociálním hávem, je v rozporu s tím nejcennějším, co přinesla tisíciletí politického vývoje - s demokracií. Definitivní odpověď jim přinášejí sovětské tanky v srpnu roku 1968. Socialismus není reformovatelný! Roky normalizace přinášejí obdobnou bez- POLYGON 3/1995 9 [pageend11]naděj pro českou politiku jako léta padesátá. Ale čas je o dvacet let dál. „Železná opona“ je stále děravější a česká, tentokráte neoficiální politika, představovaná disidenty, se stává znovu politikou světovou, aspoň tím, že ji se světem spojují jeho sympatie k potlačeným lidským a občanským právům. Representují je Charta 77 a VONS. Nakonec se přece jen něco z víry komunistických idealistů splňuje, i když obráceně. Svoboda skutečně přichází z Východu. Perestrojka a glasnost rychle stimulují růst již vy- pučelého stonku svobody. A tak přichází listopad 1989, kdy se opět vytváří prostor pro svobodnou českou politiku. JAKÁ BUDE? Po položení jejích základů, vzniku pluralitního politického systému a po legislativním zakotvení řady potřebných institucí zjišťujeme, že počáteční euforii střídá zklamání a rozčarování. Dokonce se mnohých zmocňuje i jakási únava z demokracie. U mnohých občanů nekončící spory ve vládní koalici složené z pravicových stran, jimž pravicově naladění občané dali důvěru ve volbách, vyvolávají obavu, zda vládnoucí strany jsou ještě vůbec schopny se dohodnout na něčem jiném, než jenom na příměřích v již permanentním válečném stavu. To „něco“ však ještě představuje vyřešení mnoha základních a nezbytných věcí, bez nichž naše demokracie nemůže být stabilizována a nebude o právní formu - právní stát. Těm, kteří desetiletí snili o obnovené české demokracii a politice, je dnes smutno. Má být demokracie representována jen skandály, aférami a spory o uhrazení dluhů, které se dries stávají největší starostí našich politických stran? Spočívá naše demokracie na politické službě politiků a leadrů politických stran nebo na výši kont stranických pokladen? POLITICKÉ OTAZNÍKY .. . Miliony vylepených barevných plakátů v posledních volbách nás přesvědčovaly, kdo mají být ti nejlepší z politiků v naší zemi. Jsou to opravdu ti, kteří zapomněli na zásadu každého správného hospodáře, že dluhy mohou být jen takové, aby se vyplatily a daly splácet? Zklamali politici nebo politika? Je smyslem politiky popularita, svět televizních kamer, banketů, recepcí a krásných žen nebo poctivá služba občanům a republice? Zdá se, že nejen voliči, ale i zvolení politikové podcenili psychologické dědictví totalitní minulosti. V politickém hašteření, v malicherných vzájemných sporech a obviňováních, v sebevědomých prohlášeních o té „nejlepší“ straně a dokonce v naprosté neznalosti demokratického a právního kodexu politikova již dávno zmizel onen předrevoluční sen, že po pádu komunismu vytvoří ti nejlepší a nejschopnější takový program české politiky, který umožní co nejrychlejší ekonomickou, ekologickou, duchovní a mravní obnovu naší republiky. Přirozené demokratické rozdělení společnosti totiž postrádá onen jednotící moment, který z vyspělé demokratické země dělá společnou vlast s pevným demokratickým základem, bez ohledu na vítězství levice či pravice. Zůstaneme demokratickou zemí, součástí demokratické západní Evropy, zví- tězí-li ve volbách i jiné strany, než jsou dnešní koaliční? Musí si česká politika stále pokládat otázky existenčního významu - musí se bát o svoje bytí? Jsme již skutečně imunní proti totalitě, která stále více vystrkuje svoje růžky na východní straně našich hranic? Je současný demokratický systém, byť ještě nezakotvený v právním státě, opravdu stabilní? To jsou otazníky, na něž hledáme odpověď u našich politiků. Odpovědím, které mnohdy dostáváme, však nemůžeme rozumět, jsou spíše vykřičníky! Máme věřit panu presidentovi nebo panu ministerskému předsedovi, když téměř na každou otázku mají rozdílnou odpověď? Je to proto, že se demokracii teprve učíme? Je to snad tím, že jsme ve svém politickém a právním vývoji přeskočil! jednu etapu? Periodu dočasného rozdělení na vinné a nevinné, odměněné a potrestané, odpovědné a neodpovědné nikoliv jen ve smyslu mravním a metafyzickém, ale i kriminálním a politickém? Mnozí tomu říkají vyrovnání s minulostí. Někteří dokonce tvrdí, že jsme nedostali odvahu pohlédnout minulosti do tváře. Je-li to pravda, pak jen napůl. To nedokázali politici, nikoliv ti, kteří u toho v minulosti byli na straně nespravedlivě postižených. Průvodním jevem naší „specifické“ cesty k demokracii je postupné vytlačování z politiky a veřejného života právě těch, kteří v minulosti prokázali nedostatek loyality a správné dávky kolaborace s minulým režimem. Je to snad proto, že právě tyto vlastnosti imponují většině národa, která si je osvojila v éře pivně-chatařského socialismu a která dnes také představuje většinu voličů? Podílí se na tom i nezkušenost politiků, kteří do vrcholové politiky přešli ze svých socialistických kanceláří, aniž prošli školou místní a regionální politiky? Vědí naši představitelé, že metou jejich práce není sláva a popularita, ale že smyslem politiky je pokorná služba občanům? . . . A VYKŘIČNÍKY Naše cesta do Evropy je a bude křivolaká. Můžeme do ní vstoupit teprve tehdy, až si odpovíme na otázky o podstatě demokratického a právního státu, na které znali odpověď již politici v první republice. Na omluvu těch dnešních můžeme říci, že to není jejich vina, vždyť máme jen takové politiky, jaké máme i voliče. Současné generace nenesou odpovědnost za ty, kteří svojí podporou totality způsobili nutnost nového narození demokracie, nesou však bohužel těžké dědictví této odpovědnosti... A každý novorozenec se nejdříve pohybuje v plenkách. Aby se jich naše politika a naši politikové co nejdříve zbavili a rychle prošli politickým dětstvím a pubertou, měli by pamatovat na báseň R. Kiplinga „KDYŽ...", kterou měl pod sklem svého psacího stolu i TGM a jejíž poslední verše zní: „Když něhu sneseš přílišnou i tvrdost, když svůj, všem necht druhem jsi se stal, když sbratřen s davem uchováš si hrdost a nezpyšníš, byt s tebou mluvil král, když řekneš: Svými vteřinami všemi mně, čase, jak bych závodník byl, služ!, pak pán, pak vítěz na širé jsi zemi - a co je víc - pak, synu můj, jsi muž!“ A politika opravdové muže potřebuje. V Praze dne 28. března 1995 □□□ Kterak přivítati prezidenta aneb Václav Havel v Austrálii MARCELA ČECHOVÁ Vládcové zemí, odkud se v minulosti neutíkalo a v přítomnosti neutíká, to při svých cestách světem mají jednoduché. Vědí, že je nikde nečeká tlupa rodáků, kteří baží po tom, aby jim buďto potřásli přátelsky pravicí a pochlubili se svými exilovými výdobytky, a nebo se do nich strefovali rajskými jablíčky. Věřím, že pro unaveného politika jsou obě skupiny obtížné: při setkání s první musí ze slušnosti předstírat, že se o rodáky roztroušené po světě zajímá, i když vůbec nijak nemohou ovlivnit jeho znovuzvolení. Druhá skupina pak klade neúměrné nároky na politikovu osobní ochranu. V případě prezidenta Havla, jenž v posledních březnových dnech navštívil Austrálii, šlo hlavně o to, jak naložit se skupinou první. I přesto, že pět let Havlovy vlády nepřineslo potrestání komunistických zločinů, ve které se původně tolik doufalo, přestože naopak bývalí soudruzi jsou na tom za Havla ekonomicky mnohem lépe než byli za vlády komunistických prezidentů, přestože Čechům v zahraničí jsou stále upírána rovná občanská práva, většina krajanů natahuje ruku k přátelskému potřesení. My Češi jsme svým způsobem velice konzervativní národ, neradi procitáme a měníme své názory. Dáme-li někomu svou důvěru a víru, lpíme na ní, a to, co by ji mohlo narušit, prostě nevidíme a neslyšíme. Češi rozhodně nepatří k bouřlivá- kům, strefujícím se do politika, s nímž nejsou spokojeni, zkaženými vejci nebo kulkami z revolveru. Podle Rudého práva ohlásil prezident svůj úmysl navštívit Austrálii občanům v Čechách 3. března. Pravil ústy svého mluvčího, že se 10 POLYGON 3/1995 [pageend12]... v souvislosti s oslavami 50. výročí ukončení druhé světové války chce seznámit s historickými místy bojů v oblasti Austrálie a Tichomořř'. U protinožců ovšem o návštěvě všichni krajané věděli půl roku předem a někteří o ní mluvili tak, jako kdyby prezident měl přijet kvůli nim. Pak se divili, že prezident prolétl krajanskou komunitou rychlostí komety. Prezident, který by jako hlavní účel nějaké své zahraniční cesty uvedl, že si jede popovídat se svými krajany, asi neexistuje a existuje-li, pak prezident Havel to rozhodně není. JAK BYL PREZIDENT PŘIJAT KRAJANY... Kladně, rozumí se. Vše bylo předem zorganizováno tak dokonale, že ti, kteří by snad byli chtěli rušit atmosféru přátelství a vzájemného porozumění, neměli šanci. Dramata, pokud se odehrávala, zůstala v zákulisí a nijak nepronikla na prkna jeviště. V Melbourne čekalo uvítání tradiční - bylo stanoveno, že Havel prostě musí vidět Národní dům. Ten je ovšem přiměřený místním potřebám, tedy malý. V Melbourne žije odhadem víc než 7000 krajanů a kdyby jen každý desátý přišel prezidentovi potřást pravicí, nastala by neúnosná tlačenice. Rozhodnuto proto, že Havla v Národním domě přivítá jen malá skupinka nejzasloužilejších, ostatní pak prezidenta uvidí naproti v hale městské radnice. Rozhodnutí ne právě nejmoudřejší, protože v tom okamžiku vypukl mezi krajany tichý, leč urputný boj o to, kdo bude ve vybrané vítací skupině, jinými slovy: kdo je více zasloužilý a kdo méně. Havel stranou, šlo o prestiž. Věc bude zřejmě mít ještě dohry, protože někteří krajané odmítají uznat, že měřítkem zasloužilosti nemusí být ani tak práce vykonaná pro českou společnost, jako to, jak je dotyčný přátelsky zapsán u těch, kteří o zařazení mezi vyvolené rozhodují. Nakonec Havla přivítala „malá“ skupinka - skoro stovka lidí a celá půlhodina, vyměřená pro návštěvu, byla pak věnována představování zasloužilců, jejichž jména ani funkce si státník samozřejmě nemohl zapamatovat. Pokud se mezi představovanými vyskytli i takoví, které Havel znal nebo by měl znát ještě z dob, kdy nebyl prezidentem, nedal to nijak najevo. V sále vedlejší radnice pak za 20 minut stihl promluvit všeobecně ke shromážděnému krajanskému lidu, podepsat několik podstrčených knížek, převzít květiny od zdvihacího chlapečka a holčiček v národních krojích - a byl pryč. Žádné otázky, žádné odpovědi, žádná diskuse. Dlužno poznamenat, že svoji dávku lidského zájmu o uprchlíky si Václav Havel odbyl hned na začátku své návštěvy po svém přistání v Darwinu. Projevil totiž zájem vidět Obirri rock, což není historické místo bojů za druhé světové války, ale skála, pomalovaná starými aboriginskými kresbami a opředená domorodým mýtem. V malém letadélku do národního parku Kakadu s Havlem letěl Jiří Chaloupka, poúnorový uprchlík a odborník na domorodé umění a prezident projevil zájem nejen o původní černé obyvatele Austrálie, ale i o svého krajana, o jeho život a rodinu. Vzhledem k tomu, že to bylo hned poté, kdy absolvoval 22 hodin dlouhou cestu z Prahy do Austrálie, spojenou se změnou klimatu z minus 7 na plus 33°C, lze Havlův výkon hodnotit jedině s uznáním. Sokolové v Sydney prokázali mnohem hlubší znalost lidské psychologie a návštěvu prezidenta spojili s gala tancovačkou. Tím ke všeobecné spokojenosti vyřešili otázku obvyklého úmorného čekání na státníka a zároveň naplnili pokladnu, neboť ke shlédnutí prezidenta se dostavilo rekordních 700 krajanů. Vybočení z únavného klišé mělo ten blahodárný vliv, že prezident pronesl krátkou srozumitelnou řeč, v níž si postěžoval, že i jemu se někdy zdá cesta Čechů k pravé demokracii zdlouhavou. Krajanská srdce tála a každý si v duchu přál, aby všechny ty krásné myšlenky, které vycházejí z prezidentových úst, dotyčný také uvedl v život. Pak se tancovalo a prezident setrval o 45 minut déle než bylo plánováno. Tancovačkou se odstranila i obávaná možnost, že by někdo z přítomných mohl položit nepřipravenou, nevhodnou nebo dokonce kompromitující otázku. Krouží-li dáma s panem prezidentem parketem, nebude se ho přirozeně ptát, proč například zůstávají stále ve svých funkcích soudkyně, které za komunismu zavinily smrt Pavla Wonky a za Havlovy vlády dostaly za mříže Pavlova bratra Jiřího. Nebude se s prezidentem bavit o skutečnosti, že se v Čechách stále ještě vyrábí trhavina „Sem- tex“ a je k mání pro teroristy celého světa. Krajan, který při valčíku svírá v náručí paní Havlovou, určitě s ní nebude přetřásat otázku podivných personálních i finančních machinací v dobročinných organizacích řízených první dámou republiky. ... A JAK PŘIJALI HAVLA AUSTRALANÉ? Třeba říci, že velice dobře. Politik, který stojí novinářům za povšimnutí, musí nějakým způsobem vybočovat z řady. Náš australský premiér pan Keating například vybočuje svou příslovečnou arogancí a drzostí. Chruščev kdysi vybočoval tím, že třískal střevícem o stůl. Havel vybočuje svými filosofickými řečmi. Představte si tiskovou konferenci v hlavním městě, přítomný dav politiků a novinářů popijí a pojídá občerstvení, příbory zvoní, každý připraven na obvyklé klišé otázek a odpovědí ryze materialistického rázu. Načež na pódiu prezident České republiky upije doušek vody ze skleničky a pronese dlouhou, těžce filosofickou esej, ve které se hemží výrazy „transcendence humanity“, „absolutní horizont“, „transcendentálni a metafyzická pravidla" a cituje se Dostojevský a Konfucius. To vše strašnou angličtinou, čtenou z listu - a mám důvodné podezření, že z rukopisu psaného foneticky. Přítomní koukají jak čerstvě vyorané myši, neboť z řeči (byť byla obsahově vynikající) neporozuměli jediné větě. V sále ale vládne všeobecně dobrá nálada. O transcendentnu hovořící státník pochopitelně nemůže nikoho urazit. Na diskusi nezbude moc času, ale jeden novinář přece jen vykoktá otázku, zda se Mr. Havel domnívá, že víra v Boha je nutnou součástí demokratického zřízení. Mr. Havel odpoví, že nehovořil o určité víře, o určitém bohu, ale jen o principech transcendence. Další dvě otázky a odpovědi podobného druhu - a jde se domů. V tisku se pak objeví článek, že „Mr. Havel is exemplary intelectual politician of our time“. Ovšem ani prezident intelektuálně vybočující neohromí australská media natolik, aby kvůli němu zapomněla na důležitější problémy, například rugby league. A tak se na hlavním večerním zpravodajství objevil Havel v záběru s Keatingem jen cca na deset vteřin, jen co komentátor stačil posluchačům sdělit, že Vaklaf Havel, prezident ov Ček ripablik, právě dorazil do Canberry. Větší rozhovor s Vaklafem přinesla televize už dříve, ale to jen proto, aby si foreign korespondent Negus mohl udělat výlet do matičky Prahy. Z natočeného pořadu jsou pro našince nezapomenutelné dva záběry. V prvním pan premiér V. Klaus zatočí s hvězdou australské televize Negusem způsobem hodným arogantního Keatinga a odmítne s ním mluvit. Ve druhém záběru pak pan prezident Havel, obdarován Negusem rockenrollovou muzikou australské provenience a nazván rock- enrollovým prezidentem, nábožně naslouchá darovaným CD. Ale abychom nekřivdili: došlo i na projednávání záležitostí méně intelektuálních, zato důležitých. Prezident Havel s sebou přivezl zástup českých podnikatelů a obchodních zástupců. Nepodařilo se mi zjistit, zda měli svezení zadarmo, či museli letenku platit z vlastní kapsy. Jedním z byznysmanů byl i Václav Vítovec, „strategie development director“ Pilsener Urquell, který se snažil navázat obchodní spolupráci se známým mel- bournským pivovarem Foster’s. V Herald - Sunu jsme si potom mohli přečíst, že „Češi to byli, kteří vynalezli pivo a pijí ho v mnohem větších množstvích než Australané“. Mám pocit, že tímto zjištěním se Česká republika přiblížila srdci průměrného Australana víc než celým principem transcendentna. □□□ Právní pomoc čtenářům Polygonu poskytne JUDr MILAN HULÍK, advokátní kancelář Bolzanova 1 115 03 PRAHA 1 tel./fax: +42.2.2421 0449 POLYGON 3/1995 1 1 [pageend13]MILENA WAHLENOVÁ LUDVÍKU VACULÍKOVI Když mi řekneš, kde je Bůh... "Když mi řekneš, kde je Bůh, dám ti rubl." - "A já ti dám dva, když mi řekneš, kde není." Chasidská moudrost V lednu letošního roku se Clintonovy Spojené státy - ač je dosud ani v nejmenším nepohoršily čínské gulagy, které zalidňuje 40 milionů z velké části určitě nevinných lidí - na šikmookého obra přece jenom konečně rozzlobily. Ne, že by čirou náhodou šlo o human rights, tak daleko pan Clinton, dávný přítel soudruhů smutně proslulých Kopoldo- vých, dosud není. Šlo o cosi ještě méně živého: o ilegální CD-kopie amerických pop-zpě- váčků, které přičinliví Číňánci bystře rozmnožovali a prodávali. To bylo velmocensky jemnému smyslu pro svobodu podnikání přece jenom poněkud příliš, a tak USA zahrozily Číňanům obchodní válkou (při veškerém respektování jejich nerespektování lidských práv). Nakonec se ruka bílá k ruce žluté přivinula a všechno dobře dopadlo, pár desítek milionů šikmookých disidentů sem, pár desítek milionů tam. A máme nový precedens úspěšné spolupráce, vskutku bratrské, v oblasti mezinárodního trhu. S nemorálností bílých politiků od Washingtonu po Prahu si čínské partajní vedení hlavu dělat nemusí, ta funguje spolehlivě. Což čínští soudruzi dobře vědí. Vždyť vědí i to, že zboží, vyráběné disidenty na gulazích, dováží bez uzardění třicet vyspělých zemí. Bez uzardění reaguje vyspělý svět i na dlouholeté utrpení Tibeťanů. Pokud nejsou v exilu (asi 120.000), rozmnožují počet uvězněných na čínských gulazích. Neúnavně demonstrující mniši a řeholnice, pokud demonstraci přežijí, dostávají, pakliže jsou chyceni, za pouhou účast 7 až 12 let. „Přežil jsem lágr," řekl nedávno západním novinářům prominentní čínský disident. „Nejsem totiž hrdina. Hrdina by nepřežil.“... A přece se zdá, že přežijí i hrdinové. V našem pokrokovém světě se tak prudce proměnily hranice mezi tím, co je a co není dovoleno, že to dnes vypadá, že - jako by nebylo Boha - je dovoleno vlastně vše, co činí špás. Třeba znásilňovat kojence a filmovat se při tom a ještě na kopiích vytřískat prachy. Vždyť i nejpustší zločinnost je i v příkladných západních demokraciích díky neomezené „svobodě“ kšeftu a rozvoje vůbec státně organizovaná a chráněná (sexturismus pro statisíce pánů tvorstva, lačných dětí, pokusy na zvířatech i lidech a manipulace ve farmaprů- myslu a psychiatrii atd.). Všechno mluví pro to, že nastalo - prostým zmizením hranice mezi dobrem a zlem - satansky neomezené vítězství zla. Mějme však na paměti, že tímto zdánlivým vítězstvím nezmizel obraz hrdinství: pouze i on se proměnil. „Nejde už o to bojovat, protestovat, proklamovat. To by nás zlikvidovali okamžitě," řekl mi nedávno místní farář, zoufalý z toho, že zelenou ve školách (a prakticky už v mateřských školkách) dostávají dnes jen děti se sklony, které bychom ještě včera charakterizovali jako „kriminální“. - „Jde o to vydržet. Vytrvat za každou cenu. Neutéci, nedezertovat před vším, co nás ničí. Být tajným útočištěm pro ty tiché, slabé, slušné a tedy stejně pronásledované.“ Ano, obraz hrdiny se proměňuje. Ještě za našich babiček Tom Mix prostě všechny padouchy postřílel a zvítězil. Hrdina zlikvidoval protivníka. Vracel rány, tak či onak. Ovšem to byly časy, kdy padouch byl, jaksi ve srovnání s dnešními, padouchem „čestným". Neskrýval, že je padouch. Každý mu to poznal na nose. Nepředstíral klamně, že jeho největším zájmem je hrdinovo dobro. Před časem propuštěný tibetský mnich, přeživší 17 let čínského gulagu, odpověděl v exilu na otázku západního reportéra, jestli se musel obávat o svůj život: „Mučení jsem se neobával. Ze všeho nejvíc jsem se bál, že s Číňany ztratím soucit.“ Ejhle. Hrdina budoucnosti. S nám nesmírně blízkým křesťanským cítěním. Slavný přítel Tibeťanů, hollywoodský krasavec Richard Geře, vyprávěl nikoli bez pohnutí, jak ho jeden tibetský mnich vzal do ženského kláštera. Muž z Hollywoodu zde pozoroval starší jeptišku, očividně duševně nemocnou, o kterou se dojemně starala mladší sestra. „Dostaly 12 let za demonstraci a přežily je," vysvětloval mnich. Geře se od něho dále dověděl, že obvyklým trýzněním tibetských jeptišek je vrážení kůlů do pohlavních orgánů. Většina žen bud bolestmi zešílí a nebo zemře. Je jen velmi málo těch, které jakž-takž přežijí. „Skutečně to není jejich vina,“ vysvětlovala mladší jeptiška herci situaci. „Kdyby nás Číňané nemučili, byli by sami mučeni.“ A s obdivuhodnou samozřejmostí mu líčila svou budoucnost. „Ted se musím hlavně uklidnit a nabýt sil. Pak budu zase demonstrovat. A pak mne znovu zatknou a budou mučit. A pak někdy nějak zemřu.“ Oblíbený obchodní partner světa, kterému bůhví proč říkáme civilizovaný, však nepronásleduje jen tibetské duchovní a demonstranty. Před stále ještě studem nerudnoucí tváří světa, jemuž bůhví proč říkáme civilizovaný, probíhá již po celá desetiletí (od roku 1951!) plánovaná genocida tibetského lidu: pokojného, mírného a moudrého, neboť vznešeně střídmého. Agresoři rozvalili jeho nádherné chrámy (aby je ted opravovali pro turistické účely a zem zpustošili ještě více), zavlekli do země aids, alkoholismus a prostituci - jevy před okupací naprosto neznámé. Číňané, když zničili kulturu více než tisíciletou, kradou programově bohatství země, kterou zároveň ekologicky ruinují (např. ukládáním západoněmeckého atomového odpadu). Tlupy Číňanů, „vyzbrojených“ železnými tyčemi napojenými na dynama a kbelíky, pročesávají po desetiletí s neúprosnou pravidelností tibetské vesnice a slídí po těhotných ženách. Těm pak tyčemi s elektrickým nábojem a při plném vědomí vyhánějí plod z těla. Ty, jejichž plody byly zničeny hned na začátku těhotenství, byly udány čínskými dohliži- telkami a kontrolórkami. Číňané se však nezastaví ani před vraždami novorozenců, porozených násilím živě. I děti žen v nejvyšším stupni těhotenství končí v čínských kbelících. Ne každá tibetská žena, která tento moderní a laciný způsob potratu přežije, má i nadále chuť stát se matkou. A u mnohých následuje fyziologicky zapříčiněná neplodnost. Náš civilizovaný, kulturní svět osvícených managerů moci, trhu, válek a lecčeho ostatního mlčí, jako by se nechumelilo. A vesele kšeftuje s vrahy. Co nás od nich proboha odděluje? - Jiný tvar očí, ovšem... Město bank a všude proslulé švýcarské demokracie, Curych, uzavřelo partnerství s čínským městem Kungming. Bratři a sestry z rudé Cíny nám z vděčnosti postavili na břehu jezera za mnoho milionů od švýcarského bratra čínskému bratru švýcarských franků, ač musíme šetřit i na důchodcích, takové jakési Maovo Versailles. Postavili nám tu obludu jacísi Maovi komunističtí pohrobci - koho jiného by také čínské vedení vyslalo v prohnilý Západ! - a nabalíkovali se těžce. A naši civilizovaní konšelé a radní od nás za ten příšerný pohled na všemi barvičkami kvetoucí kolotočový nevkus požadují vstupné... Ejhle, bratrství mezi národy s rozdílným politickým zřízením v kosmickém věku! Kdyby se byl Soso dožil, slzí by se nezdržel. Bratrští Číňan! nám až dosud vyvraždili milion dvěstě tisíc pokojných, mírných Tibeťanů... Další denně následují. „Musí se nám podařit uchovat tibetskou kulturu, musíme osvobodit našeho ducha. Naše zvířata musí žít svobodně a nerušeně, naše řeky musí být čisté, naše země nezávislá," stanovil cil pro sebe a svůj statečný, přetěžce zkoušený lid Dalaj Lama. „Jednou tak budeme pro tento svět přínosem. Etické jednání a morální hodnoty musí být vyučovány a musí se stát součástí denního života. Není nutné poukazovat na rozdíly mezi národy. Nutné je společné zaměření na vnitřní hodnoty a převzetí zodpovědnosti za stav světa od každého jednotlivce. Synthesy je nám zapotřebí, schopnosti, přejímat nejlepší podněty..." Je naší tragedií, že Tibeťané v nás už nespatřují nejmenší naději. Doufají v podporu čínských disidentů v exilu. Tibet je naše hanba. Tibet je naše poslání, náš úkol. Tibet je inspirace a veliký vzor. Tibet je důkaz nejsoučasnějšího i budoucího hrdinství, které přežívá vestoje, i když nerozdává ani navrací rány mučitelům a vrahům. Lámat řetězy nenávisti Nejen zlo dovede být náramně energické, ale také hloupost, pošetilost, omezenost. Zlo trpívá určitým komplexem méněcennosti: význačným jeho rysem je, že nechce jen dosáhnouti svého, nýbrž ještě k tomu i triumfovati. Josef Čapek Odvěký mužský folklor, spojující muže nejrůznějších národů bez rozdílu vyznání, kultu- 1 2 POLYGON 3/1995 [pageend14]ry, vychování i barev pleti, jakož i úroveň technického pokroku, je kolektivní znásilňování žen, povýtce v čase válek (jen v Austrálii se tento zvyk provozuje v menším rozměru nepřetržitě i v čase trvalého míru), anebo v lágrech a věznicích. Tato zábava pánů tvorstva, siláků a vítězů nad vším, jen ne nad sebou samým, byla, jak se dovídáme, v posledních letech obohacena o novou nuanci: vtip již není v tom, ženu pouze ponížit a zneužít akt lásky jako akt nejhlubšího pokoření. Tradičně vedená válka fyzicky silnějších proti fyzicky slabším má cíl ještě ďábelštější: ženy násilím oplodnit. A provozují tu novinku se stejnou vervou naši civilizovaní neboť evropští sousedé v bývalé Jugoslávii jako jejich černí bratři v Rwandě a Burundi. A pak, že muž bílý je inteligentnější než ten černý! Zřejmě nejenom před Bohem, i před Satanem jsme si všichni rovni... Nepříčetná tisíciletí trvající válka mužů proti ženám, zdá se, zatím dostoupila vrcholu. Co si vynalézaví bojovníci vymyslí zítra? „Jsem nyní ponořena do strastiplné vnitřní temnoty,“ píše generální představené jedné ženské kongregace v Římě nesčíslněkrát bojovníky za sebaurčení a svobodu vůbec znásilněná mladičká bosenská novicka Lucia. „Když jsem přišla k sobě, byl jasný den a mou první myšlenkou byla smrtelná Ježíšova úzkost v Getsemanech... Přijímám své utrpení a předávám je Božímu milosrdenství... Až se stanu matkou, se svým dítětem odejdu. Nevím kam, ale Bůh, který tak náhle zlomil mou největší radost, mi ukáže cestu, po níž mám jít, abych splnila Jeho vůli... Někdo přece musí začít lámat řetězy nenávisti, které naši zemi hyzdí. A dítě, které přijde, budu učit lásce, jen a jen lásce...“ Jsou roztroušeni po celém světě, trpí k kobkách čínských gulagů, trpěli na Sibiři, jsou v lágrech v Bosně i v Africe, na Filipínách, v Iránu... Jsou bezejmenní a jsou všude. Jejich světlo nechť nám svítí a pomáhá nám najít cestu z úmorného a záludného labyrintu zla. Kdysi ji nastoupil mladý muž z Nazaretu, bez výmluv zaplativší nejvyšší výkupné za naši spásu. Má nesčíslně následovníků. Mějme jejich tichou, neokázalou sílu na paměti, až zase budeme mít pocit, že už nic nemá smysl. Nepropadejme zoufalství nad tolika ztrátami, které nás postihly a ještě postihnou. Mysleme na úděl. Jsme svobodní a tím máme přímo závratnou možnost: stát na straně dobra. Nepodléhat trendům. Být autonomní. Nehrát s sebou, pakliže hraje nečistá. Odmítat. Mysleme na naše hrdiny na celém světě - mučené, ponižované, likvidované. Září před námi a mají soucit se svými mučiteli. Když začal soumrak tohoto „století koncentračních táborů“, napsala sedmnáctiletá dcera ruského cara, než ji spolu s celou rodinou včetně těžce nemocného bratříčka komunisté na příkaz zločince Lenina rozstříleli, modlitbu k Bohu, aby odpustil vrahům jejich nenávist. Sedmnáctiletá dívenka...! A tváří v tvář smrti z bolševických hlavní! - Páter Kolbe se v lágru dobrovolně vzdal života, přijal smrt, jen aby nějaký člověk, který měl být původně popraven, přežil a mohl se postarat o své děti... Nemylme se! Není nám zapotřebí politiků, organizátorů, managerů, majitelů, podnikatelů... ale spasitelů. Naše barbarství v závratném lesku techniky dostoupilo vrcholu a potvrzují se slova Konrada Lorenze, že v ruce máme atomovou bombu a v hlavě pocity člověka doby kamenné... Avšak ještě je Bůh a stojí nad námi nad všemi, ať jsme kdokoli a kdekoli. Nenechme se zahltit anebo svést nenávistí, ať vlastní či cizí. Nebuďme malověrní. Moc nenávisti je omezená, nikoli moc lásky. Neučme se rozdávat rány. Nepřistupujme podle na hru zla. Neulehčujme mu ji! Poslechněme toho nej- vyššího příkazu v nás. „Zlo mezi námi lidmi, “ píše Josef Čapek, a ten o něm mnoho věděl, vždyť na ně zemřel, „vyplývá nejčastěji z mravní slabosti, z nevážnosti k dobru těch ostatních, z tvrdosti a násilnosti, s jakou je dobro řízeno, okrádáno, olupováno. Zlo není bezcílné, jelikož je zištné. Bývá nepochopitelné, protože je nad očekávání i pomyšlení ohavné a kruté... Dobro je aktivně bráněno tou měrou, jakou se aktivně odporuje zlu." Umělec z Čech, umučený v koncentráku, novicka z Bosny, stateční Tibeťané, čínští disidenti ... všichni předobře vědí a svými životy bezpodmínečně stvrzují jedno a totéž: Není pravda, že už není hrdinů. Není pravda, že už není mravní lidské velikosti. Ona je to nejvyšší v nás a není třeba dbát nízkého, když je tu vznešené. Curych, 8. dubna 1995 □□ Prezident Havel se omluvil V nizozemském Vlaardingenu v přítomnosti královny Beatrix a korunního prince Alexandra převzal 13. března tr. prezident Václav Havel z rukou premiéra Koka medaili Gézů DE GEUZENPENNING. Účelem Sdružení Gézú (odbojové hnutí v létech 1940 - 1945, pojmenované po nizozemských bojovnících za svobodu proti Španělům v 16. století) je udržovat a rozvíjet demokracii v Nizozemí a střežit ji proti veškerým formám diktatury, diskriminace a rasismu. Bylo to už třetí nizozemské vyznamenání udělené Václavu Havlovi. V roce 1986 dostal tehdejší disident Václav Havel PRAEMIUM ERASMIANUM, Eras- movu cenu, udělovanou každoročně osobnostem a organizacím, které se mimořádně zasloužily o kulturní a sociální vývoj v Evropě. Mezi jejími nositeli jsou např. Oskar Kokoschka, Marc Chagall, Charles Chaplin, Karl Jaspers, Richard von Weizsäcker, Amnesty International. Rudé právo se tehdy zase jednou vyřádilo: Havel prý dostal cenu kvůli společnému původu s ředitelem AMRO-banky a šéfem holandské petrolejářské společnosti a za nenávistný boj proti společenskému zřízení, které znárodnilo Lucernu a filmové ateliéry na Barrandově. Samozřejmě mu nebylo umožněno převzít cenu osobně. Zádrhele byly však i na nizozemské straně. Cena měla být původně udělena celé Chartě 77, ale proti tomu se postavil tehdejší ministr zahraničí van den Broek, obával se možnosti kompromitování královské rodiny politickým zaměřením Charty 77 (nizozemská královská rodina je totiž přísně apolitická a manžel bývalé královny Bernhard je hlavou nadace, která cenu uděluje) - a když bylo rozhodnuto udělit tedy cenu zakladateli Charty 77, chtěl ministr zabránit i přednesení Havlovy děkovné řeči (hercem Janem Třískou). Díky sdělovacím prostředkům však zvítězil zdravý rozum. Další cena, nizozemsko-americká Rooseveltova FOUR FREEDOMS AWARD, byla v nizozemském Middelburgu udělena tehdy již prezidentu Havlovi v roce 1990. (Tuto cenu dostali mj. také Simon Wiesenthal, Harold Macmillan, Helmuth Schmidt, Olof Palme, Jaques Delors, Laszló Tôkés a Amnesty International.) Cena je udělována za celoživotní úsilí o ČTYŘI ZÁKLADNÍ LIDSKÉ SVOBODY, jak je poprvé definoval americký prezident F. D. Roosevelt (nizozemského původu) ve svém projevu k americkému kongresu 6.1.1941: svoboda slova, svoboda vyznání, zajištění sociálních a hmotných potřeb a ochrana před agresí jiného státu. Ale ani tentokrát nešlo vše hladce, prezident cenu opět nepřevzal osobně. Bylo těsně před volbami a krátce předtím se Václav Havel podrobil operaci. Do Nizozemí přijela paní Olga, ač původně za úplně jiným účelem. Prezident Havel ani nestihnul napsat děkovnou řeč. Jakýsi stručný elaborát vyrobil tehdy jeho tajemník A. Vondra, řeč přečetl tehdejší vedoucí prezidentské kanceláře JLJDr Lžičař. Ale „do třetice všeho dobrého“. Letos dostal prezident Havel cenu DE GEUZENPENNING. (Dalšími nositeli jsou např. Laszló Tôkés, Sdružení Anny Frankové, Richard von Weizsäcker, Amnesty International.) Tentokrát však klapalo všechno přímo vzorně. A hlavně: prezident Havel se konečně mohl dostavit a převzít cenu osobně. Na tiskové konferenci po ceremoniálu jsem mu položila následující otázku: _ Pane prezidente, v Nizozemí žije hodně Čechů. Cítíme se dotčeni výroky některých politiků, ale i veřejným míněním v Čechách, které nám není příliš nakloněno v souvislosti s naší volbou života v jiné zemi než je naše vlast. Jaký je váš názorná tento problém? Prezident Havel odpověděl, že on sám vždy považoval krajany za integrální součást národa, řada z nich aktivně podporovala boj za svobodu, kontinuitu demokracie a nezávislost země. „Nemyslím s/,"řekl dále, „že by veřejné mínění v Čechách bylo nějak proti krajanům. A pokud se některý politik, či dokonce ex-politik, dopustil takového nešikovného výroku, já se tedy za něho na tomto místě omlouvám. “ MICHAELA SWINKELS-NOVÁKOVÁ POLYGON 3/1995 1 3 [pageend15]SLOUPKY JANA BENEŠE TAK UŽ TAKÉ MY Tak už také my se pěkně atomisujeme, míněno jakýsi nikdy neustavený klub lidí kolem Polygonu; napadlo mne ze všeho nejvíc, jakož i nejdřív, když jsem si přečetl pobouřenou repliku Jiřího Loewyho a dalších pode- psaných. Moje jméno tam chybí; vzhledem k tomu, že si za prvé nejsem jist, zda toho o Německu těchto dnů vím dost, za druhé mi Lambertův článek nepřipadal - a doposud nepřipadá - tak pobuřující. Přebral cosi z periodika, přezdívaného v zasvěcených kruzích Denní plácatel (vím, o čem mluvím, kdys jsem tam dokonce byl i pár měsíců, a to za $96 týdně, redaktorem). Což panu Lamber- tovi, kterého vůbec neznám, nelze mít k dobrému. Jiřímu Loewymu a všem, které znám a mám důvod mít rád, zase - myslím - nelze mít k dobrému, že se chovají jako jistý Václav Palička, který jediný směl říci, že jeho tatínek je opilec. Chápu to, sám nesu těžce ty hromady ho- vadin, které jsou schopni o Spojených státech vyplodit dobře placení povaleči v nejrůznějších redaktorských křeslech, židlích to přímo zdeúředních, v Čechách. O našem tatínkovi prostě smíme říci, že je opilec, jen právě my. Německo není zemí ani nadlidí, ani podlidí. Mezi Osvětimí a dejme tomu Vorkutou je právě jen ten rozdíl, že zatímco v Německu už sotva žije kdo s odpovědností za Osvětim, v Rusku zajisté žije pěkná řádka těch, kdož mohou za Vorkutu, Magadan a jiná taková místa, která si co do vražednosti s Osvětimí nezadávají, ale díky světovému spiknutí levi- čáků nám je nikdo nepřipomíná tak, jako je nám připomínána Osvětim. To, že nežijí, na rozdíl od Němců, v pocitu, že snad mají něco na svědomí, nechť dokumentuje Čečensko. Politická změna v Československu zajisté nestala se zásluhou Václava Havla a Jiřího Dienstbiera (však seznam částek vyplácených Nadací Charty 77 svědčí spíše o tom, že na tom prodělali), ono sčítání lidu roku 1990, které dovolovalo prohlásit se za jakoukoli národnost s výjimkou Čechoslováka, svědčí o mnohém. S Německem mě toho váže dost, například četné příbuzenské svazky, však předek Wenzel Kraft žil v Čechách například teprve od roku 1866. Taky ten stuttgartský katolík Dr. K., který mne bez ohledu na hrozící kriminál (v Československu i v Německu spolkovém) pašoval 9. října 1969 přes hranice tábora míru a socialismu, ale také těch dnes celkem pět příbuzných, mužů to vzdělaných a slušných. Všichni mají za manželky cizinky. Tito dobří a význační muži plus jeden výrostek se sejdou při svěcení nového vína v rozkošném Freiburgu (městě, které bombardovala roku 1940 luftwaffe, by vytvořila záminku k bombardování Anglie) a bez ohledu na své manželky svorně nadávají na ty zatracené cizince v Německu. Nikoli, že by neměli nějaký ten důvod nadávat. I já bych lál. Nadává i devatenáctiletý „Němec“, navíc narozený v Libanonu (jak už tak prcháme, občas i těhotní), který přísně vzato je Němcem právě tak z jedné osminy, neboť jeho otec je smíšenina krve německo-anglické. Jeho mateř pak to má značně složitější, jsouc na mou věru více než podivuhodným svárem krve tatarské, gruzínské, ruské, ruské, české a polské. (To Rusko je tam dvakrát správně, vzhledem k namíchaným babičkám a dědečkům.) Chce se připodobnit dospělým a opakuje to, co slyšel ve škole od spolužáků. Otec jest bývalý poslanec, dnes dosti významný funkcionář sociálních demokratů; dědeček, když si odbyl deset let zajetí v SSSR, býval poslancem za křesťany. Všichni dohromady jsou Němci, a to jak z názorů u vína pronášených (in vino veri- tas), nejen podle pasů. Co z huby vypouští, nemám za zlé ani jim, ani Německu. Však ten poslanec sociálně demokratický před nějakými deseti lety vypouštěl z huby i to, že zed v Berlíně je nutností, neboť z NDR by utekly všechny pracovní síly. Proč tolik slov? Inu, obávám se, že tato na mou věru méně než pitomost nám okupuje Polygon nekonečnou debatou, ve které si budou účastníci dokazovat, co vlastně řekli a co vlastně neřekli a ve svátém nadšení sy- pající stále větší nehoráznosti. Jako to, že pokud jde o poměry v Německu, mají se k nim právo vyjadřovat jen členové redakce v Němcích sídlící. Rád bych viděl dobráckou tvář doktora Zoufalého, hodnou a občas i nešťastně moudrou Jirky Loewyú, jakož i lišáckou vědce Měšťana, kdyby jim někdo tvrdil, že poměry v Číně smí hodnotit jen lid tamto sídlící, případně poměry ve zbytku Československa jen Čechoslováci. Takovouhle hova- dinu je snad schopen vyplodit takový Mečiar, ale tihle hodní a slušní lidé podepíší totéž? Vážení, vaše rozhořčení, soudím, patří kamsi do Dalibora: Když Zdenek můj ve svatem nadšení, zvuk rajský loudil v mysl rozháranou, rozplýval jsem se v svatem nadšení... Aniž bychom chtěli vynechat pana Lam- berta po zmnožení světla volajícím, takže jeden už čeká, kdy hranice vzplá tam na břehu Rýna, jenže tentokráte tam povedou pana Lamberta a Ludvíka Friedeů. Upálen ostatně může být i doktor Lamberg, kterého si díky příbuzné phonetice jména čtenáři i tak pletou. Německo je slušná země, nikoli však shromážděním andělů, aniž bych věděl o zemi, která takovou je. Jsme z Německa nastraženi, neboť se obáváme (a opět vůbec ne sami), jeho potenciálu, a také toho, že slupka civilisace nad ním je třeba jen velice tenká. Jak mi onehdá říkal jeden Chorvát v Mnichově usazený: „Kamaráde, já se na ty slovanský držky tady už nemohu ani dívat!“ Všichni ti dobří lidé u bádensko-wůrttem- berského vína zase mají právě jen strach, že jim tu slupku civilisace odebéřou cizinci lhostejní k lokálním zvykům a umění vychutnat dobré víno neznající, nebo se mu pro jiné starosti neoddávající.--------Pánové, přestaňte, prosím, blbnout na kvadrát! NEMYSLÍM, TEDY JSEM? Možno pozorovat na českých obrazovkách ekvivalent americké soutěže Jeopardy. Místní název je Pisk. Patřila k mým oblíbeným pořadům v USA a patří k nim i tady, v zemi české. Nemám ovšem možnost příliš se tříbit. Nevím, kdo a jak vybírá soutěžící, ale neinformovanost těchto jistě hodných mužů a žen o světě kolem nich považuji za značnou. „Kéž bys mlčela“, napadá mne v údivu, když kdosi hrdě prohlásí Bagdád za hlavní město Indie. Atd. Atp. Napadá mne i při jiných pořadech; snímek cíleného bombardování srbského letiště komentovaný jako kobercový nálet, ačkoli v kameře je jasně vidět nitkový kříž a zpravodaj by si přinejmenším měl pamatovat, že právě takhle se bombardovalo při „Pouštní bouři“ v Iráku a komentáře o „chytrých bombách“ byly i v našem tisku. Napadá mě velice, ale v tomto případě není neblahé dědictví KSČ hloupost, nýbrž nedostatek smyslu pro fair play, při čtení či poslechu všech těch komentářů z Bosny a Hercegoviny. Zhusta čtu o „srbské agresi“, případně o srbských agresorech. Tož, agrese jako taková, a tak zvaně nevyprovokova- ná, jest stanovena mezinárodním právem a specifikuje použití ozbrojené síly jedním státem proti jinému státu, item proti jeho svrchovanosti, územní celistvosti či politické nezávislosti. (U nás se tomu ovšem také říkalo bratrská pomoc.) Bosna a Hercegovina je stát existující právě jen de iure. Člen OSN a mezinárodně uznaný. De iure. Ale všecko tohle se týká také Jugoslávie, ze které se vyčlenil. Viditelně pak dobrá třetina občanstva Bosny a Hercegoviny má o své zemi jiné představy než OSN. Že jich není víc, je jen díky plichtě zvané Muslimsko-chorvatská federace, uplácané horko těžko zvenčí. Pokud jde o agresivitu, tedy útočnou zběsilost tohoto konfliktu občanské války. Ušlo snad ctěným žurnalistům, že tam bojuje střídavě každý s každým? Chorvaté se Srby i muslimy. Čhorvaté s muslimy proti Srbům, Srbové s jedněmi muslimy proti jiným muslimům a Chorvatům, jako třeba v Bihači. Nadšení, které propukávalo u československých novinářů a reportérů při každé brance v hokeji, včetně těch udělených Československu, toto nadšení propuklo při muslimské ofensivě, kterou ovšem tato strana konfliktu porušila jakž takž udržované příměří. Muslimové dobyli již 250 čtverečních kilometrů, četli jsme. Podobně jako jsme četli, že během ofensivy „zahynula skupina srbských zajatců“. Zahynuly mezi nimi čtyři ošetřovatelky a byly ovšem bestiálně umučeny. Kdo 1 4 POLYGON 3/1995 [pageend16]sleduje noční zprávy NBC. mohl se pokochat, jak taková oběť vypadá zblízka. Nebo si koupit Newsweek. Ten asi před rokem posloužil také snímkem muslimského bojovníka, či snad chorvatského, který v každé ruce držel jednu uříznutou hlavu. Srbskou. Podobné se nám nikdy nedostalo informací o tom, jak muslimská strana dělostřelecky bombardovala své vlastní vesnice, aby z toho mohla obvinit Srby. Jugoslávie i Československo vznikly díky výsledkům první světové války a míru tzv. Versailleskému. Jugoslávie dokonce dokázala, na rozdíl od Československa, díky výsledkům druhé světové války, ještě poněkud rozšířit své území a zbavit se italských enkláv na Jadranu. Cvičení jugoslávských námořníků na XI. všesokolském sletě roku 1948 budilo naše nadšení, neboť vytvořili ze svých těl na stadionu slovo TITO. Ten byl o pár týdnů dříve právě novým establishe- mentem prohlášen za krvavého psa, neboť se postavil Stalinovi. Že se mu postavil jako bandita, nám poněkud uniklo. Neboť soudruh Tito byl bandita. Nikoli proto, co provedl Stalinovi, ale tím, co prováděla jeho soldateska za války a po válce. Byli krutí a také k nim se všichni chovali krůtě. Českoslovenští komunisté byli krutí, ačkoli k nim se krůtě nikdo nechoval. Později se Tito i jeho režim poněkud zcivi- lisoval a Jugoslávie byla, díky západní pomoci, nejpříjemnějším státem východního bloku. Protože dala vědět, že u nich se bojovat bude (zase na rozdíl od nás), agrese v rámci bratrské pomoci se jí nedostalo. Tito také, na rozdíl od Arafata, nedostal nikdy Nobelovu cenu. Asi v rámci meziválečného dědictví více jak 24.000 Čechoslováků zvolilo k cestě za svobodou právě Jugoslávii. Případy zadržení v Jugoslávii a vrácení matce straně a StB nebyly četné. Pokud byly, vzpomínali dotyční na pohodlí a solidnost jugoslávských kriminálů s dojetím. Peklo občanské války v Bosně a Hercegovině, neschopnost těch evropských států, které tuto polívčičku pilně zamíchaly v naději, že konflikt nakonec vyřeší USA, už dávno nemá viníků, ale jen obětí. Nelze se brát o práva muslimů a být netečný k právu Srbů v Chorvatsku jakož i Bosně a Hercegovině. Hloupost, až nebetyčná některých našich politiků, kteří se touží proslavit i naší bojovou účastí v konfliktu, aniž by tam ovšem spěchali osobně, případně na bílém koni a ve speciálně k tomu účelu navržené uniformce. Palestincům dostává se právě plodů vítězství, které si vybojovali. Území, které Israel vyklízí, si poctivě a zdatné vybojoval, leč žijí tam Arabové zvaní Palestinci a když SSSR opustil dobyté země, také Israel tak činí. Jakož učinil již vícekrát dříve. Nezdá se, že by masy Palestinců tento postoj chápaly jako velkorysou výzvu žít konečně v míru. Ústupek USA, respektive Clintonovy administrativy, za tento mír je vykoupen vzetím muslimské strany bosensko-hercegovského konfliktu za svou. Již Kissinger ostatně prohlašoval, že USA budou vždy Israel chránit, ale nikdy nebudou podporovat jeho výboje. Americký tisk ovšem otrocky nesleduje, není na to vycvičen, stanoviska své vlády a tudíž informuje objektivně. Americký novinář se také snaží vědět, aby byl. V Bosně a Hercegovině tvoří Srbové 34% populace. V Chorvatsku 12%. Na rozdíl od srbské menšiny ve Slovinsku se nezdá, že by se této menšině v Chorvatsku dostávalo práv lidských, občanských i národnostních. O hodně méně než kolik jich mívali v meziválečném Československu čeští Němci. Sám svobody kdo hoden, svobodu zná vážiti každou, pravil český básník. Zdá se, že nás to nezajímá, zapadla i výzva chorvatských spisovatelů na 61. PENu v Praze, aby práv Srbů v Chorvatsku bylo dbáno. Více jak třetina srbského obyvatelstva Bosny a Hercegoviny opustila jakýsi narychlo sehnaný parlament, neboť měla jakési námitky. (To naši poslanci, zvláště bývalého FS, na to jdou jinak.) Oprávněností těchto námitek se nikdo nezabýval a dnes, po 33 měsících, už to opravdu ani nemá smysl. Strany konfliktu se mění jak svrchu uvedeno a jediné, co možno učinit, je nechat tuto válku vyhořet jako válku. Nebylo by snad už dávno po ní a nevyteklo by značně méně krve, kdyby byl konflikt ponechán sám sobě? Řešení, silně připomínající demokratisaci poměrů za pomoci pomlčky. Kdo všechno tam vlastně válčí, čí zájmy jsou ve hře, kromě krve, která je zaručeně jihoslovanská? Každé z desítek dojednaných příměří bylo porušeno, a to všemi stranami. Když se Srbové zvedli do protiofensivy, byli bombardováni. Vzali rukojmí UNPROFORU a silně to namíchlo Rusko. Což nám čím dál tím více hrozí docela jiným obrazem světa, než tím, jaký jsme si malovali nékdy roku 1990. Neob- jektivita, se kterou k tomu přistupují naši žurnalisté, pak hrozí samozřejmě i nejedním nečekaným překvapením také pro nás. Neslyšeli jsme už mnohokrát, že se nemáme čeho bát a nedopadlo to pak špatně? Jaképak právo chceme pro sebe, přehlížíme-li tak vydatně práva jiných? Jakou profesi to děláme, děláme-li ji nepoctivě? Tohle není prostota těch (a špatný výběr TV), kteří v chtivosti a vidině čehosi za nic jdou do jakési soutěže. Tohle je otázka zásadního přístupu ke světu, a profese, kterou se máme snažit dělat dobře. KAPITÁLNÍ TREST Kapitální trest je samozřejmě eufemismus. Myslí se trest smrti. Eufemismy se pochopitelně používají k tomu, aby se zakryla jakási podstata. Například ta malá Clintonova operace „Návrat demokracie“ na Haiti je eufemismus, vzhledem k tomu, že na tomto ostrově žádná demokracie nikdy nebyla, a to ani za onoho levicového uvozhřence, kterého tam teď USA vrací, že? Hned o kousek dál vládne jakýsi Castro, na jehož ostrově zřejmě panují ty nejdemokratičtější možné poměry, takže o nějakém návratu demokracie tamto netřeba uvažovat. Ze všeho, co pan president Clinton v této věci koná, možno nanejvýše soudit, že se snaží operací na Haiti jednak odvést pozornost od zle ekonomicky tísněného Fidela, jednak mu ten nedemokratický mandát prodloužit, ale hlavně vyšachovat ze hry kubánskou politickou emigraci i vládu, která nesmí - podobně jako od Estonska po Bulharsko - dostat skutečnou příležitost nahradit místního bolševika. Trest smrti byl u nás velice překotně zrušen v hektické éře listopadového předání moci svobodně nevoleným bolševickým parlamentem. Soudím, že ve stínu špatného svědomí, které naši komunisté měli, a v rámci obav, že by se jich za všelicos, co na tom svědomí měli, mohl takový trest týkat. Nikdo soudný však neuvažuje o trestu smrti jako o trestu za politické trestné činy, jak ho právě v našich domácích poměrech aplikoval bolševik. Aniž kdo uvažuje o.tomto trestu jako o mstě. Je vyrovnáním se s vinou, je odstrašujícím prostředkem a jako trest výjimečný by měl existovat. Také stát Kalifornie zrušil trest smrti, ale vůlí občana byl v této zemi obnoven. Volilo se - a více jak dvě třetiny občanů volily pro tento trest. Vůle občana pak budiž zákonem, tak jako zákon nesmí být víc než jen vyjádřením obecné vůle. Třebaže v rámci USA 17 dalších států Unie tento trest už tradičně nemá. V případě útoku notorického zločince z povolání - a svobodná společnost se takovým lidem nevyhne - na vězeňského strážce či policistu (v Kalifornii se sem počítá také společensky ctěný hasič, kvůli zemětřesení se staví většinou ze dřeva a hoří to snadno), odsouzeného za jinou vraždu na doživotí, má tento trest odstrašující účinek. Někteří lidé prostě mají radost ze zla, a pouze strach o vlastní život, jejich vlastní podlá zbabělost, je dovede usměrnit. Platí, myslím, i o překotném činu našeho posledního bolševického parlamentu. Jakým právem požadujeme na policistovi či vězeňském strážci výkon služby, při kterém i jde o život, musí-li se považovat za vydána všanc, tak jako oběti vždy jsou vydány všanc, a zákon nepoplatný obecné vůli si s jejich právy hlavu neláme ani dost málo. Opět, ne vždy, v Kalifornii jako všude jinde v USA, kde tento trest existuje, je uložený trest vykonán. Být stoupencem trestu smrti dnes třeba automaticky znamená vypadnout při výběru poroty, a přece tyto poroty složeny právě z občanů, kteří při výběru odpovědi na svůj názor o kapitálním trestu odpověděli negativně, rozhodují také o vinách, které k vynesení tohoto rozsudku pak vedou. Rozhodují na základě důkazů v soudní síni předvedených. Mnohé už bylo napsáno, jen vůle občana v této věci je jaksi pomíjena, řekl bych. Byl v tisku, ovšem záměrně neúplně citován i T.G.Masaryk. Posloužím tedy citací celou: Praví T.G.Masaryk (Hovory): Těžká byla pro mne otázka trestu smrti, stálo mne mnoho nocí, když jsem měl podepisovat trest smrti, a dny, kdy jsem tak učinil, mám ve svém kalendáři poznamenány černým křížkem. Sledoval jsem pozorně, má-li trest smrti vliv na zločinnost, studoval jsem statistiku zločinů a zejména vražd po celou dobu, ale nevidím, že by trest smrti měl účinek odstrašující na lidi zločinné, zločinec ve chvíli vraždy nemyslí na trest; ale na úspěch svého činu. Zde citace TGM jakýmsi podučitelem na židli redaktorské skončila, ale starý pán pokračuje: Jistý účinek je na občany ostatní, zejména o věci myslící. Můj argument pro trest smrti není, že je odstrašující, ale že je v něm mravní explanace. Vzít člověku život je bezpráví tak strašlivé, že může být usmířeno jen výkupným stejně těžkým. Dělám ovšem patřičný rozdíl mezi vraždou a zabitím a uznávám polehčující okolnosti při každém zločinu, jak POLYGON 3/1995 15 [pageend17]to moderní kriminální psychologie vyžaduje, ale ve výjimečných případech nemohu vyvracet, že trest smrti je ve shodě s metafysic- kým uznáním hodnoty lidského života. Věřím a čekám, že bude zrušen vyšší vzdělaností a mravností obyvatelstva, souhlasem nás všech. Inu, lze Masaryka nějak doplnit? Nemyslím. Vyšší vzdělanost, mravnost a - zajisté - souhlas nás všech, neboť zákon jest vyjádřením obecné vůle, má-li to být služný zákon v demokratické společnosti, prostě vyjádřil komunistický parlament. PŘESNĚ PODLE HARMONOGRAMU Bylo to za onoho času totalitního, kdy jsme žili v Americe, a v Praze se právě budoval dálnicový - či cosi na ten způsob - silniční okruh. Redaktor odborářského deníku >Práce« zpovídal soudruha ředitele projektu a uměřeně, jak se na socialistického a vždy positivně konstruktivního novináře tábora socialismu a míru sluší a patří, se opatrňoučce otázal, zda snad budování podobné komunikace rychlostí 850 metrů za rok není příliš málo. „Postupujeme přesně podle harmonogramu," poučil nezbedu dotyčný manager, a nezbeda se dále netázal, neboť si nepřál podrývat! základy socialismu. Nebylo mu to k dobrému. Neb, jak to formuloval český spisovatel Karel Michal, Janu Husovi bylo lehké bojovat za pravdu, neboť neživil rodinu. V témže periodiku byla rovněž soudnička, věnovaná dvěma zlosynům, kteří si, ničemové i hlupáci, zařídili v zemi rozvinutého socialismu soukromou stěhovací firmu. Inu, snad potřebná společenská služba, že ano, avšak s výrobním prostředkem nevyvlastně- ným. Prasklo to na ně, když se pokusili koupit si nový náklaďák, a spočítali jim to, holu- binkám sivým, po šesti letech každému. Shodou okolností jsme se právě tehdy ocitli ve společnosti J.J.Bella (leč za svobodna se ten člověk jmenoval Bělohlávek a společnosti té byli jsme zbaveni až tím, když tento dobrý člověk zanedlouho potom zemřel ve věku 43 jar na krásnou, tak zvanou >pán- skou< smrt ve společnosti jedné slečny z Keni). Jinak presidenta oddělení půjček Bank of America, zkráceně BofA. Na svědomí měl například, aniž by si toho přál, cosi jako tehdejší státní krach Brasilie. A byli jsme přizváni přispět svým názorem vyjednávání o úvěr, který si přálo získat v USA Československo na nákup 120 elektrických Besseme- rových pecí. Ten úvěr tehdy nezískalo a nemyslím, že to byly důvody politické. Bankovní presidenti, třebas se za svobodna jmenovali Bělohlávek, jich dbají zřídkakdy. Ty důvody měly ovšem co dělat s doopravdy politickou situací v cílové zemi úvěru, kde po šesti letech dostanou dva maníci, pokoušející se naplnit společenskou potřebu a dálnice se podle harmonogramu buduje rychlostí 850 metrů za rok. Neboť každá vláda, včetně té v USA, jak je BofA známo, vyznačuje se zejména tím, že utrácí peníze, které nepomáhala vydělat. Vláda, která zavírá živnostníky peníze vydělávající a vydávající je na dálnici, rostoucí uvedenou rychlostí, si nezasluhuje bankovní úvěry. O důvěře ovládaných nemluvě. Ale o tu zde přece tehdy nešlo vůbec. O tu bankovní ano. Na večeří s J.J.Bellem a zástupcem, tuším, Živnobanky jsem totiž vzal i ten výtisk Práce. Nikoli, že bych si tím osobně polepšil, od výrobce odkudsi z Illinois jsem měl v případě prodeje dostat k překladu za velice slušný peníz návod k obsluze. Leč za práci pro vlast se, jak známo, neplatí, třebaže všichni známe mnohé, kteří si ji účtují a zaplacenu dostávají. Já svou aktivitu za takovou činnost pokládal, shodně u vlasti americké, i u té okupované československé. Čas oponou trhnul a v překrásně zrenovovaných prostorách pražského hotelu Paříž jsme si onehdá se ženou dali capuccino. Už interiér stojí za to. Mahagon je mahagon, sklo je sklo a mosaz je mosaz. Donesený nápoj však prostředí neodpovídal. Slušně řečeno, připomínal syslí moč. Lura. S objednaným cukrem extra se personál také nebabral. Co bychom si také přáli, rozmazlenci, ačkoli tedy, cukr extra co položka se vyskytuje, a to za Kč 7, na menu. Vyskytoval se i na účtu, a pochopitelně jsme protestovali. Na přetřes přišla i kvalita toho doneseného a po ochutnání nepožitého. „Je to přesně podle normy,“ poučila nás mrazivě pečovatelka o blaho hostů, tak jako ředitel stavby onoho dálnicového okruhu kdysi poučil hloupého redaktora. Poprvé v životě jsem odešel bez poskytnutí ofěry byť haléře spropitného. Přišli jsme totiž na kafe, nikoli pro poučení a už vůbec jsme se tam nevydali proto, abychom si zkazili náladu. Harmonogram co terminus technicus vyskytuje se zhusta v našem jediném životě naplňovaném teď budováním právního státu, demokratické společnosti a tržního hospodářství. Používají ho ministři utrácející peníz poplatníkův, který nepomáhali vydělat, je pracovním prostředkem širokých zástupů tiskových mluvčích, omažou vám ho o hubu soudci, celníci i revisoři MHD (= městské hromadné dopravy). Co je jim po tom, že jste nesehnal jízdenku v jediné trafice. I jízdenky se zajisté prodávají podle jakéhosi harmonogramu. Harmonogram co životní styl prostě platí i nadále. Je to životní styl lidí vykonávajících své profese bez radosti a neradostnost a beznaději kolem sebe šířících. Myslím, že by ho bylo možno zpětně vztáhnout i na kapitána Titanicu, který opustil kapitánský můstek potápějící se lodi s památnými slovy: „Nedá se nic dělat.“ V případě Titanicu v oné chvíli roku 1912 už věru nedalo, ale dalo se dělat pokud byl v loděnici, případně volbou vhodnější navigace. Po srážce s ledovcem pak vskutku nic. Myslím, že není nejlepší, spokojujeme-li se s tímto „Ptydepe“, jak systém harmonogram kdysi nazval ve své hře Zahradní slavnost mladý talentovaný dramatik Václav Havel. To, že ho dnes sám se zřejmou rozkoší používá, na věci nic nemění. A vůbec bychom už neměli být spokojeni s tím, že naši osvícení politikové stýskají si po stavu žurnalistiky, ve kterém byl onen nebožák z Práce, udivený těmi 850 metry za rok, který se pochopitelně neosmělil ptát, které hovado je za podobný harmonogram odpovědné. Neboť - stranovláda to byla. Kavárnu, kde dělají kávu podle nepitelné normy, prostě už nenavštívíme, ale vládu si podobně už snad můžeme vybírat. Redakce na přání autora zachovala spisovnou normu předbolševické češtiny. Život je totiž záležitost stylu. Autor soudí, že k právu jeho volby patří i nespokojenost s prací, kterou podle svého harmonogramu odvedl Ústav pro jazyk český. □ □□ ŠPANĚLSKO - COSTA BLANCA DENIA „RÁJ SLUNCE A ZDRAVÍ" PRODÁM DRUŽSTEVNÍ BYT v Karlových Varech, 2+1, s lodžií, telef., 1. patro. Pěkné prostředí. Cena dohodou. - Bližší informace na telefonech: CZ: +42-2-795 1891 (večer) nebo CH: +41-53-24 18 49. VÁŠ ALTERNATIVNÍ DOMOV U MOŘE Bohatá nabídka nemovitostí za výhodné ceny Bližší informace podá: Věra Divoká, c/o Deni-Mar S. L. C. / Colon 47 E-03700 DENIA (Alicante) Telefon: (+34-6) 642 2278 Fax: (+34-6) 578 3448 nebo 642 2133 PRODÁM PĚKNÝ CHATOVÝ DOMEK v rekreačním středisku Senohraby u Prahy. Plynové topení, teplá voda, garáž, zahrada 800m2, cena 100.000 CHF. A. Karbulová, Bínova 532 182 00 PRAHA 8 UBYTOVÁNÍ V PRAZE Třípokojový byt s kuch. a přísl. v Praze blízko stanice metra za rozumné ceny. Volejte +42-2-256806 nebo pište na adr.: J. Plíhal, Mánesova 48 120 00 PRAHA 2 16 POLYGON 3/1995 [pageend18]JOSEF KOLÁČEK Vox populi... „Známe svět, známe prostředky k pozemskému blahobytu, ale neznáme člověka...“. Vzbudil jsem se. Spávám jako na vodě. Bylo něco po čtvrt na šest. Vigilie 21. výročí smrti litoměřického biskupa Štěpána kardinála Trochty. Pravidelně mě tak budí naše české vysílání. Radiový přijímač je nastaven. Zapne se sám. Kontroluji tak, zda technici nezaspali. Ve vysílacím středisku. Už se to stalo. Nebo klidně přehodili náš pořad se slovenským nebo maďarským. To se pak vztekám. Do telefonu, i večer o půl osmé. Takhle po ránu je to horší. Kardinálova slova mi uvízla v paměti. Vy- vrbilo se živě to „kalné ráno" 6. dubna 1974. Dostal jsem několika kanály líčení, za jakých okolností zemřel. Církevní tajemník - myslím Dlabal - ho přesvědčoval. Revolučně. Kardinál Trochta byl těžce nemocný. Už při návštěvě Říma byl v nemocnici Salvator mundi přes měsíc. Pak i doma. Dlabal na to nebral ohled. Jako skalní komunista šel tvrdě za cílem. Vždyť měl před sebou nepřítele, a ještě takového! V litoměřické biskupské residenci drnčela okna celé hodiny. Dlabal šel na kardinála s bandurskou. Seřvával ho. Vyhrožoval. Vydíral. Ponižoval. Jak? Kardinálova sestra Anežka nám uchovala „ipsissima verba“, jednu Dlabalovu neomalenost: „Ty starej plesnivej dědku! Já ti ty pracky urazím, když mi to nepodepíšeš.“ Přesně podle estébácké taktiky. Nucené dobrovolně. Šlo o přeložení dobrých kněží do pohraničí. Měli být potrestáni. Stáli v cestě inženýrům duší. Apoštolům zářivé budoucnosti lidstva. Vox populi... P. Jan Podveský je už na pravdě Boží. Byl farářem v Kuřimské Nové Vsi. V padesátých letech byl zatažen do „Babického procesu“. Zrazoval totiž P. Drbolu, aby nevěřil Malému. Šestý smysl mu říkal, že je to nastrčený konfident. A byl. Události to potvrdily. Za ten jediný rozhovor dostal sedm let. Ohrozil plán StB. Odseděl si je všechny. Po celá léta, až do ledna 1994 usiloval o plnou rehabilitaci popravených kněží: 40letého P. Františka Pařila, 39letého P. Václava Drboly a 31leté- ho P. Jana Buly. Kolikrát jen byl zastrašován! Kolikrát mu radili, aby mlčel. Aby do toho nestrkal prsty! Před „Pražským jarem" v roce 1968 to bylo běžné. Za normalizace, té Husákovy, ještě běžnější. Ale že tenhle rulík zlomocný bude bujet dál i po roce 1989, to bylo pro přátele P. Podveského zlověstným znamením doby. Na faru v Kuřimské Nové Vsi začínaly chodit výhrůžné dopisy. Kolem ní se potulovaly záhadné postavy. Odevšad na něho čišely estébácké metody. I výrazy mu připomínaly výslechy „referentů": „Ty svině, ty grázle, fašistická zrůdo, z kurvy synu, svině udavač- ská.“ Takhle končí dopis z 26. července 1990: „Neopovažte se upozorňovat SNB... odevzdáš 300.000 Kčs na Václaváku 10. srpna 1990, v 10 hodin dopoledne v domě obuvi, poblíže OF. To je Tvoje poslední chvíle. Domů se nevrátíš, ty svině udavačská, i kdybys měl kolem sebe kordon policajtů! Dobře se posilni na poslední cestu... (dvě nečitelná slova). Ani ten tvůj pánbíček Ti nepomůže. Nezapomeň se ... (nečitelné) Svině! Grázle!“ (Velmi dobře čitelné.) Vox populi... Už 7. září 1990 „Oddělení vyšetřování VB" ve Žďáru nad Sázavou „přerušilo trestní stíhání proti určité osobě podle §173 odst. 1 písm. e) tr. ř.“. Krátce nato Pán k sobě povolal i P. Jana Podveského. V jeho pozůstalosti se našly i listy na rozloučenou od P. Jana Buly. Fotokopie. Psal je před popravou v Jihlavě. V květnu 1952. P. Cyrilu Bojanovskému psal odsouzený na smrt 19.5.1952: „Pán Bůh mi vyměřil krátký život, ale věřím, že nebyl nadarmo. Těší mě dnes, že jsem mu sloužil a že jsem jeho služebníkem zůstal až do konce. Odcházím s Ním smířen. Těším se na oddech (není se co divit po tolikerém vyslýchání za použití fyzického násilí! - pozn. autora) a na shledání se všemi těmi, kteří mě na věčnost předešli. Můj patron (svátý Jan Křtitel - pozn. autora) neměl delší život jež já a v jeho soudu je se mnou tolik společného! Mnoho bylo mých plánů, ale všechny byly podmíněny Boží vůlí. (Dá-li Pán Bůh!) Ani ten nový oltář už asi nebude. Na něj jsem věnoval všechny intence (dobrovolný příspěvek věřících knězi, když žádají, aby sloužil mši svátou na jejich úmysl, za některého zemřelého či žijící osobu), ještě neodsloužené a uložené v družstvu. Jak jsem se na to těšil! A zatím můj oltář nebude v Rokytnici. Zítra, až tento dopis dostanete, já už budu mít pomodlen svůj žalm >Nyní propouštíš Pane - i - Požehnaný« (naznačuje den a hodinu popravy - pozn. autora). Děkujte Pánu Bohu za to! Buďte, pane rado, těšitelem mamince a mým sourozencům. I mým rodákům vyřiďte můj poslední pozdrav... Spoléhaje cele na Boží spravedlnost, loučím se s Vámi a za vše vyslovuji upřímné Pán Bůh zaplať...“. Psáno ve stínu jihlavské šibenice. Druhý den byl P. Bula popraven. Oběšením. Vox populi... V té době jsem sloužil u rychlopalných krompáčú a tryskových lopat. V Hajníkách u Zvolena. 35.Pomocný Technický Prapor. Až tam doléhalo „rozhořčení pracujícího lidu“ nad „Babickými událostmi" a volání po nejpřísnějších trestech. I náš politruk Lípa to bral jako další článek obdobných kampaní jako při procesech se Slánským a spol., se Zelenou Internacionálou, s dr. Miladou Horákovou atd. Zatímco se pracující lid pod vedením Strany rozhořčoval a podepisoval petice, my dostali pracovní neděli a po devítiho- dinové šichtě s krompáčem a lopatou dvě hodiny cvičáku a hodinu politického školení. Inu, vox populi... Bylo to někdy v těch letech. Dědoušek Cyril byl už výměnkářem. Pole, stodolu, dobytek, pluhy, i mlátičku tehdy sebrali strýcovi. Nechtěl podepsat. Donutili ho. Vyhrožovali i vězením i pracovními tábory, i vystěhováním. Dědoušek mlčel. Jen bafal z fajfky. Ale nějak zuřivě. V očích měl blesky. To všechno totiž nahospodařil za svůj život. Až jednou utrousil: „Nakradené nepřinese požehnání.“ Strýc chodil každý den shrbenější. Když odváděli krávy z chléva, utíral si potají slzy. Dědoušek ho zakřikl: „Nebreč! Z ukradeného nikdo nic nenahospodařP. Všechno jim vezme čert“! Vox populi... Už se toho nedožil. My ano. Po čtyřiceti letech zbylo zdevastované hospodářství, zdevastovaná kultura, zdevastovaná společnost. Chce však znovu stavět na onom nakradeném. „Občané si nepřejí církvím ještě něco vracet a největší česká strana je povinna hájit stanovisko občanů“, dal se slyšet vysoký vládní představitel. Až mrazí člověka při vědomí, jak snadno se zapomíná, co všechno se právě v minulých čtyřiceti letech páchalo ve jménu „vůle lidu“, jak horlivě a revolučně hájila Strana stanovisko občanů ke znárodňování. Dával jsem duchovní cvičení ve Švýcarsku. Do rodiště zemského patrona Mikuláše z Flüeli se sjelo 60 krajanu. Jeden z nich „po- dezdíval“ pokrokové požadavky německých katolíků rčením: Vox populi vox Dei. Měl dojem, že jsou to slova Bible. Musel jsem ho zklamat. Je to inspirováno dvěma verši z Homéra. Odyssea, 3. kniha, verše 214-215. „Žádná fáma (hlas lidu!) úplně nezanikne, neboť mnozí lidé ji rozšiřují, je totiž sama jakousi bohyní.“ Hlas lidu je ovšem bůžkem. Rozhodně u politiků. A ne jenom dnešních. Karel Veliký se však řídil podle rad Alcuina. To byl Anglosas. V učenosti a moudrosti neměl soupeře. Aspoň v tehdejší Evropě. Původní jméno znělo Ealh-wine. To znamená „přítel chrámu“. Čechy jsou jimi dnes zaplaveny. Nebo jen Praha? Ovšem s malou změnou. Nejde jim o Boží dům. Jako hlas lidu žádají katedrálu. Ne pro Boha. Pro lid. Alcuin klade Karlu Velikému na srdce (Ca- pitulare admonitionis ad Carolum § IX.): „Ani nenaslouchej těm, kdo říkají: Vox populi vox Dei, protože povyk lidu je vždy blízký bláznovství.“ „Český premiér vytáhl trumf přání občanů, jemuž je ODS povinována víc než své ideové či partajní zaslepenosti“ (J. Bendová), v otázce navrácení majetku násilím sebraného církvím s jasným záměrem. Vyzná se v ekonomii. Zdá se, že jí přičítá božské vlastnosti. Jen některé: Všemohoucnost, všudy- přítomnost, universálnost. Zdroj pravdy a spravedlnosti - už s malým či nemalým upřesněním. Milosrdenství a lásku k maličkým, slabým, bezvýznamným - to ani ve snu! Náš dědoušek měl při hospodaření a tvrdé práci na polích celoživotní zkušenost. Boží požehnání. Nezbytným předpokladem byl život v pravdě. Ano, v té, o níž hovoří heslo v našem státním znaku, i když tam bylo vynecháno, že jde o Boží pravdu. Nebo přesněji o pravdu, kterou je Pán, totiž Kristus. Do svých 83 let byl mnohokrát svědkem úděsné černé díry v hospodaření těch, kteří nakradli. Řídili se moderními ekonomickými zákony. Dřeli i v neděli. A přesto situace bezedného sudu. Říkal tomu jadrně - prokletí. Nebo když vybafl kouř z fajfky: „Šlo to všechno k čertu.“ A to se nedožil výsledků komunistického hospodaření u nás, ani v Rusku a jeho satelitech. A komunisté také hospodařili podle přání občanů. Na 99,97%. Aspoň v Česku. Myslím si, že náš dědoušek byl přece jen moudřejší, i když nestudoval ekonomii a nehospodařil podle vůle lidu. Řím, 11. dubna 1995 □ POLYGON 3/1995 17 [pageend19]Většinová vůle VLASTIMIL RADKOVICKÝ Znali jsme ji kdysi jako vůli lidu, případně jako vůli dělnické třídy a pracující inteligence. Sloužila především jako falešný a stranou zorganizovaný důkaz toho, že všechno - zejména nepopulární nebo protiprávní - rozhodnutí strany a vlády jsou správná, lidem vítaná a lidu prospěšná. V době politických procesů přijížděla na Pankrác nákladní auta plná podpisových archů, tolik rozhořčených „pracujících“ žádalo pro „zrádce" trest nejvyš- ší, tedy trest smrti. V roce 1968 jeden kovák z ČKD, když konečně poznal, co vlastně v padesátých létech podepsal, se se slzami v očích obhajoval vysvětlením: „Oni nám tenkrát říkali, že už nemusely být žádné potravinové lístky a mohli Jsme všichni žít lepší nežli v Americe, kdyby ti zrádci nesabotovali - tak jsem to také podepsal. “I on podepsal, protože věřil, že po oběšení „zrádců“ se bude mít brzy dobře. Podobně tomu bylo i při měnové reformě v roce 1953. Ne všude dělníci jednali jako v Plzni, většinou přijali rozhodnutí strany a vlády „s porozuměním a souhlasem", protože stranická propaganda - v duchu hesla Straně věřte, soudruzi!-přesvědčovala dělníky o tom, že reforma je bič na zbohatlé šmelináře a kefasy, a dělníkům pomůže. Pamětníci si určitě vzpomenou na nabiflovanou „železnou logiku" agitátorů: Kdyby proti nám Západ nepřipravoval válku a nemuseli jsme zbrojit, třetina rozpočtu by nám zbyla na zajištění blahobytu pro náš lid, blahobytu, jaký vykořistovaní pracující Západu nikdy nepoznají. Samozřejmě ne všichni se nechali názorově zformovat do šablon vytvořených stranou, ale těch, kteří se z pohodlnosti či neschopnosti vyhýbali „bolestivému myšlení“ a názory vrchnosti přijímali, bylo ne právě zanedbatelné množství. I množství těch, kteří věděli o prohnilosti a škodlivosti hlásané ideologie, ale přesto ji z prospěchář- stvítaké hlásali, učili, vyžadovali - a především podle ní i jednali -, bylo značné. Po desetiletí dobře zatažená „železná opona“ (aby se k nám nedostali západní diverzanti!) vytvořila nejméně z 80% občanů „socialistického člověka", čili občany více či méně zdeformované. Často se setkáváme s názorovým omylem, že přece „ti praví“ byli lehce k rozeznání jako členové strany, esenbá- ci, estébáci nebo oficíři! Ale vývoj „jedině správným směrem“ dokázal zničit morálku drtivé většiny obyvatel. Zlodějský taxikář nebo ve svůj prospěch účtující vrchní, opravář s rukou nataženou pro stovku či dvě, na stavbě a v hospodě se flákající zedník, stejně jako hulvátský řidič autobusu nemuseli být v KSČ ani u StB. Ale také oni byli produkty socialismu, jako různí nositelé řádů a všemožných titulů, spojovala je totiž - aniž si toho byli vždy vědomi - společná idea, ovšem úplně jiného druhu, nežli byla ta proklamovaná a stranou hlásaná: Je třeba nejen přežít, ale mít se co nejlépe, kdo nekrade (a nepodvádí nebo se nefláká), okrádá rodinu-a škodí především sám sobě. Předstírání morálních i odborných hodnot, stejně jako předstírání přijetí marxistické ideologie, se u většiny obyvatel stalo úplnou samozřejmostí až nutností. Kdo předstíral, stál většinou v koutě pasivní a lhostejný, tedy „nepřekážel" režimu, čímž mu nevědomky vyhovoval a tak svým způsobem také sloužil. Předstírání, bezpáteřní kariérismus a podvody, nebo naopak krajní pasivita, se staly významnými znaky kvality občana, jakousi jeho „občanskou kvalifikací", navíc s praxí u mnohých doslova celoživotní. Nedávná a desetiletí trvající občanská masová deformace nebyla nikým a ničím „léčena“, naopak byla a stále je neuvěřitelně lhostejně přehlížena jako něco, co samovolně zaniklo, případně je naivně spoléháno na samočisticí proces transformačních změn, především ekonomických. Ekonomické (vlastnické) změny se ale naopak staly živnou půdou pro mohutný vývin dříve poznaných a důkladně vstřebaných deformací, o čemž se můžeme dnes a denně přesvědčit nárůstem kriminality, velkých podvodů a afér, všude krajně problematických profilů i činů významných představitelů politického a hospodářského života v zemi. Je podstatné znát, z jakých základů vyrůstá tzv. většinová vůle, proč se občanům presentuje a čemu má sloužit. Rozhodujícím a směrodatným kritériem každého názoru je to, jak důkladně zná autor názoru podstatu problému, jaké jsou jeho schopnosti zdravého a logického uvažování, ale i jaký je jeho mravní profil. Případně lze většinovou vůli zasadit do prostředí věznic: Co je většinovou vůlí vězňů? Nebo sportovních fanoušků jednoho klubu? Pokud většinová vůle vyjadřuje pouze nekritická přání specifické skupiny osob, má to s vůlí pramálo společného a demokratickému vývoji to prospívá jako loňská předpověd počasí. Stejně tak, když je vysloven názor ve zcela všeobecné poloze, bez přímých vazeb na daný problém, názor ztrácí značně na významu. S mnoha statistickými výsledky sledování projevů „většinové vůle" se setkáváme hlavně ve sdělovacích prostředcích, bohužel často ve zcela zdeformovaných podobách, protože izolovaně, bez nutných komentářů, takže se výsledek často stává vícevýznamo- vým a tím i nejasným torsem. Velká a téměř celonárodní diskuse ohledně vlastnictví svatovítské katedrály přinesla zajímavé výsledky. Většina dotázaných se vyslovila pro přiřknutí tohoto majetku státu a ne církvi, statistický úřad ukázal výrazný příklon k této „vůli“ především u vysokoškolsky vzdělaných osob. Chyběl komentář k základnímu faktu, že majetek by neměl být v žádném případě komukoliv (!) odebrán či přiřknut výrokem „většinové vůle“, nýbrž vždy a jen nezávislým soudem na základě demokraticky vzniklých zákonů. Nikdo také nechtěl vidět a tím připomenout, že i mnozí vysokoškolsky vzdělaní občané v sobě stále ještě nosí po dlouhá léta vstřebávanou totalitní infekci pseudopráva, jakési doznívání socialistické vůle lidu. Souvislost s někdejším ideologickým výběrovým řízením přijímání studentů, souvislost i s formami a obsahem jejich studia, neméně i s jejich často problematickou následnou službou totalitě - a jejich současným uplatněním i ve významných politických i hospodářských funkcích, také „nestojí za zmínku“, ačkoliv by právě tyto vazby ukázaly skutečný důvod nynějších výrazných úspěchů některých „schopných jedinců“. Ale ukazoval na nedávnou minulost a její neblahé dědictví se u nás prostě nenosí, my se potřebujeme světu presentovat jako demokraté, co bylo, to bylo! Lhostejností k minulosti přitom projevujeme krajní neúctu k demokracii! Veřejné mínění, jakousi odnož většinové vůle, slyšíme někdy v pořadech českého rozhlasu ve formě vstupu posluchačů do vysílání, jde hlavně o reakci na obsah vysílané relace. Stanice Radiožurnál přinesla koncem února v pořadu Radiofórum vysoce aktuální besedu na téma zatčení, věznění a propuštění Jiřího Wonky. Do besedy vstoupil telefonicky posluchač, doktor (práv?), jehož údiv směřoval k tomu, jak si u nás někdo může dovolit urážet soudce, tedy osobu váženou a hodnou všeobecné úcty. Skutečnost, že v tomto případě šlo o soudkyni, která za totality poslala bratra Jiřího Wonky do vězení, ačkoliv byl do soudní síně přivezen na vozíčku ve vážném zdravotním stavu a ve vězení potom zemřel, nechala pohoršeného posluchače lhostejným. 18 POLYGON 3/1995 [pageend20]Paradox českého pojetí demokracie a práva uvázl v začarovaném kruhu: Demokratických náprav nemůžeme docilovat beztrestným pácháním přestupků, ale současné i minulé přestupky nám řeší i mnoho těch, kteří se na deformaci práva desítky let přímo podíleli. Teorie tlustých čar a nenahraditelných odborníků, stejně jako „občanského usmí- ření", přinášejí své kyselé ovoce. Přijetí změn formou „co bylo, to bylo“ logicky donucuje „lid" tento systém přijmout, ovšem také se mu plně přizpůsobit. Tento „lid“ však většinou nemá ani tušení o tom, že je jeho občanské a právní vědomí hrubě znásilňováno a dále deformováno. Hned druhý den zaznělo na téže stanici a k témuž tématu, v pořadu „Z domova", několik reportážních paskvilů. Redaktor se ptal různých lidí z východních Čech na jejich názor na případ Jiřího Wonky. „Já toho Wonku vůbec neznám, ale když je to lump, měl by zůstat ve vězení.“ - „Je to můj soused, ale je to kverulant, ten bude proti něčemu vždycky protestovat.“ Tyto výroky jsou obsahově otřesné: řadový občan nerozlišuje, kdo a proč označil Jiřího Wonku za lumpa, soused zase výrazem „ten bude proti »něčemu« vždycky protestovat" zase není ochoten či schopen rozlišovat, proti komu či čemu bude J. Wonka vždycky protestovat. Reportér nepovažoval za nutné položit dotazovaným základní předotázku „Co víte o případu bratří Wonkových“, čímž naservíroval posluchačům rozhlasu jen povrchní názory neinformovaných a občansky nevyzrálých lidí. Byl to profesionální nedostatek - nebo záměr - ukázat, že lid má na kverulanta Jiřího Wonku jiný názor? A do třetice český rozhlas. V neděli 26. února se armádní vysílání zabývalo společným cvičením české a britské armády. Po veskrze pochvalném hodnocení od britského generála dostali slovo i vojáci naší armády. A už tu byl kontrast k nepřeslechnutí. Padala slova jako „lumpárna“, „máme právníka, ale ten je úplně nanic", „důstojníci se chtějí líbit těm nahoře“, „všichni kradou“, „kariérismus“ apod. Ani povrchní posluchač nemohl neregistrovat, že bezprostřední slova vojáků dokládají, že ani armáda není výjimkou v celostátně upadlé morálce, že i v armádě bují všechny „podnikatelské aktivity“, jak byly národu naordinovány a národem přijaty. Získávání osobního prospěchu, moci i majetku jakýmkoliv způsobem, tedy „urvi co můžeš a lhostejno jak“, pevně zakořenilo ve všech sférách našeho života. My jsme však patřičně hrdi na to, že jsme dorostli (a v rekordně krátké době) do kategorie „podnikatelských dravců". Dáváme to světu okázale najevo - a dál omlouváme toto šidítko. „Nové formy myšlení“ se staly pro českého občana normou, o jejíž kvalitě a potřebnosti už nepochybuje a nepřemýšlí - a také si neuvědomuje, že tato norma mu byla implantována. Přitom jde o jev zcela obdobný, jaký jsme zažili v předchozích čtyřiceti létech, i jaký známe ze sedmdesátileté historie bývalého SSSR a ze zemí islámského nebo budhistického náboženství: všichni kolem mně se řídí touto ideou, i já ji musím přijmout a přizpůsobit se, jinak v této společnosti nepřežiji. Pro další generaci už neexistuje žádné proč. Vzniká tak specifické myšlení, u něhož je morální, právní, ale často i věcná autoko- rektura nepotřebná až nežádoucí. Za takový stav je vždy zodpovědný stát, protože jen ten má prostředky k žádoucím změnám. Četl jsem dopis pana Ing. Slabáka z Brna, zaslaný POLYGONu, kde si stěžuje na to, že se POLYGON trefuje téměř výhradně do Václava Klause a ODS. Sám však píše: Připouštím, že Tvé vývody, tlumočené různými ústy a pery, jsou pravdivé. Pan premiér má sklony k aroganci a namyšlenosti, je posedlý svou vizí, těžko se smiřuje s jiným názorem než zastává on sám, nemá zrovna v lásce emigranty, není přátelsky nakloněný restitucím, špinavé peníze ho nezajímají, zrovna tak ho nezajímá komunistická minulost některých prominentů... ODS jde v jeho šlépějích a občas udělá nějaký lapsus... Tento objektivní popis premiérových vlastností a postojů si přímo vynucuje otázku: Proč si stěžovat na to, když demokratický tisk, včetně POLYGONu, tak závažné a záporné jevy kritizuje? Vždyť např. „nemít v lásce emigranty“ v praxi vlády znamená upírat jim občanská práva! Nebýt přátelsky nakloněný restitucím a nezajímat se o špinavé peníze je projevem velmi problematického cítění práva, s následným dopadem na samotný právní základ státu. Nezájem o komunistickou minulost prominentů signalizuje ignoran- ci zodpovědnosti za předchozí činy. Pokud takový názor projevuje bývalý kádrovák nebo okresní tajemník, lze nad tím snad i mávnout rukou. U premiéra jsou však takové názory a postoje přímo varovným signálem pro demokratický vývoj státu. Pan Ing. Slabák dále píše: Jsem člověk, který nemá zrovna chufjít znovu do kriminálu... Nemám chut poslouchat a číst bolševické stupidity... Všeobecně se soudí, že ČR je na Západě chápána vcelku kladně... je to motor, který tuhle zemi tímto způsobem žene a musíš (tj. Polygone, pozn. red.)) přijít kne- vzratnému závěru, že ten motor je právě V. Klaus a jeho ODS. Tenhle poněkud překotný závěr má značné slabiny. Aby pan inženýr Slabák nemusel jít opět do kriminálu a poslouchat bolševické stupidity, mu zajistí jen demokratický právní řád a nepředstíraný demokratický systém bez podvodníků a bezpáteřních kariéristů. Jenomže úvodní hodnocení premiéra a ODS dokládá, že zmiňované nedostatky jsou právě tou příčinou, proč se krajně nedemokratické jevy staly už nedílnou součástí celkového vývoje ve státě! I když je ČR na Západě chápána „vcelku kladně“, je Světové sdružení býv. čs. politických vězňů zve všechny krajany na setkání u památníku obětí komunistického režimu v Altnagelbergu na rakousko-české hranici u Gmündu, které se koná v sobotu 27. května 1995 od 10,00 hod. Pořad: 11,00 hod. bohoslužba, kterou celebruje opat Vít Tajovský, 12,00 hod. položení věnců u památníku a projevy. Poté: přátelské posezení v místním kulturním domě. rozhodující, jaká je ve skutečnosti a uvnitř, tedy v celém komplexu vazeb mezi ekonomikou, právem a morálkou! Proto k „nezvratnému závěru“ p. Ing. Slabáka nemusí dojít každý. Pan Ing. Slabák dále adresuje POLYGONu: Věřím, že při vysoké inteligenci se vžiješ do pocitů a náhledů člověka, který-na rozdíl od Tebe - žije uvnitř našich hranic a velmi mu záleží, aby se současný stav nejen udržel, ale zlepšil. Jednostrannou kritikou nahráváš na smeč soudruhům a jiným nehodným lidem, kdežto na lidi nerozhodné, laxní a bez vlastního úsudku působíš zhoubně. Rozdíl mezi těmi, kteří žijí „uvnitř a vně“ hranic státu přece není v tom, že těm „vně“ nezáleží na zlepšení současného stavu v ČR! Ne každý, kdo žije v zahraničí, tam prožil celý svůj život a „jednostranně kritizuje“ bez znalosti situace. Současné možnosti cestování a osobních kontaktů, jakož i dokonalý průnik informací, umožňují také těm „venku" získávat důkladný přehled o celkovém dění v ČR; existuje i mnoho důkazů o tom, že často podstatně důkladnější, nežli má většina občanů ČR. Navíc mají mnozí občané žijící v zahraničí i znalosti a zkušenosti, které má „doma“ jen málokdo. Kdo čte soustavně POLYGON a je schopen vlastní úvahy, naopak si váží toho, že zveřejňované kritiky jsou adresné a argumentačně velmi silně podložené, proto nepůsobí zhoubně, nýbrž pomáhají i těm bez vlastního úsudku otevírat oči. V celém poměrně dlouhém dopisu pana inž. Slabáka, jistě upřímně míněném, postrádám konkrétní odkazy na jednostranné kritiky v POLYGONu. Navíc si p. inženýr nevšimnul, že autory mnoha kritických úvah jsou občané, žijící uvnitř našich hranic. Ono totiž nezáleží tolik na úhlu, odkud kritika směřuje, jako na jejím obsahu. „Většinová vůle“ není jen statistickým součtem názorů, nýbrž i obrazem průměrné úrovně občana ve smyslu politickém i morálním. Zůstává opomenuto, že je i „vysvědčením“ představitelů vlády a politických stran. Není však velká naděje, že by to voliči plně a včas pochopili... 28. března 1995 □ POLYGON 3/1995 1 9 [pageend21]Buchenwald, Jalta, Benešův dekret OTAKAR ZOUFALÝ Padesát let se nám lhalo. Začalo to po druhé světové válce v tehdejší ČSR, lhaní přečkalo i ČSSR, právě tak jako i ČSFR, zda jej Česká republika odstraní, ukáže budoucnost, prostředky k tomu má. Myšlení mnoha lidí je stále ovlivňováno komunistickou propagandou. Jak by ne, vyrůstali v tom. Už se však smí říci, že nacismus a komunismus je totéž, jenže v myslích, v krvi a v mozku to u mnohých ještě nezakotvilo. Posuzujeme stejně nacisty a komunisty? Kdo z nich způsobil národu a státu větší a trvalejší škody? KONCENTRAČNÍ TÁBORY 11. května 1952 vysílala Svobodná Evropa úvahu Ferdinanda Peroutky o poměrech v buchenwaldském koncentračním táboře. Slova této úvahy bychom si měli často připomínat. Podle Peroutky byly v koncentračním táboře dvě krvavé diktatury: jedna viditelná - diktatura SS-manů, druhá neviditelná - diktatura komunistů. Kolik z 51.000 obětí bylo zabito nacisty a kolik komunisty? Nacisté popravovali vězně injekcemi, ale injekční stříkačka byla v rukou komunistů. Celé vedení správy tábora ovládali komunisté. Ti také prováděli výběr těch, kteří měli být zlikvidováni. Líní SS-mani napsali pro transporty smrti jen číslo, jména vyplnili komunisté. Smí se dnes opakovat, co říkali v koncentrácích - že „je věčná škoda, že Československo nemá tolik solných dolů, aby v nich bylo možno odpravit všechny příslušníky inteligence?“ Pravá tvář nacismu a komunismu si v ničem nezadala. Ale po válce? Německo se očistilo od zrúdnosti nacismu. SS-mani stáli před soudem, mnozí byli odsouzeni k nejvyšším trestúm. U nás se neprošetřovalo. Ti, co vybírali k pochodům smrti, se často stali národními hrdiny. Za české koncentráky, za popravy a mučení od roku 1948 do roku 1989 nebyl odsouzen celkem nikdo, mimo legračně odsouzeného soudruha Štěpána za pár pohlavků v Praze asi na 2 nebo 3 léta. Nyní tento pán právě zakládá oficiální novou KSČ. Německo má už padesátiletou tradici demokracie - a ta je pod zatraceně přísným dohledem celého světa. Je očištěno od nacismu. Dá se říci, že Česká republika je očištěna od komunismu? Pro nacistické katy nebyla žádná amnestie, neočistil je žádný dekret. Velcí byli souzeni v Norimberku, menší u soudů nižšího řádu. Za pochod smrti na Pohořelice, za Horní Mostěnice a za „zvěrstva při odsunu“ (Bohumil Doležal, Respekt z 27.2.1995) jsme nikoho nepostavili před soud. Pacholci, co ubíjeli, i ti, kteří jim k tomu dávali příkazy, jsou mezi námi. Nejdříve Benešovy dekrety pardonovaly všechna poválečná zvěrstva, po roce 1989 sametová politika nežádá odčinění bezpráví komunistického režimu. Peroutkův projev z 11. května 1952 by měl být v čítánce naší demokracie. Lidice a Ležáky mají rovnítko s Pohořelicemi a Horními Mostěnicemi. Tam všude umírali nevinní lidé. Nevyrovnat se s minulostí znemožňuje vyrovnat se se současností. Na čem chceme vybudovat budoucnost? ZAJÍMAVÁ ČÍSLA Ve volbách v roce 1935 získává v Československu nejvíce hlasů (1,180.000) agrární strana (po válce Benešem zakázaná), druhá se umístila sociální demokracie (1,025.000 hlasů). Pro komunisty bylo 850.000 voličů, atd. Tak hlasovali Češi. O hlasy Němců se rozdělily jednotlivé partaje následovně: Su- detoněmecká dělnická strana (henleinovci) 1,250.000 hlasů, německá sociální demokracie přes 300.000, němečtí agrárníci společně s křesťanskými sociály získali 163.000 voličů. Každý třetí Němec byl nehenleinovec. Odsunuti byli všichni. Při hře s čísly si můžeme také připomenout, že bylo později 1,700.000 komunistů a tehdy při volbách y roce 1935 stejný počet německých voličů. Škody, způsobené nacisty, byly velké, ale v době německé okupace se zpevnilo národní uvědomění, a to bylo pro národ přínosem. Hospodářské a mravní škody, způsobené komunisty, jsou mnohem větší, v jejich protiváze nenajdeme jediný klad. Vyrovnávat se s nimi budeme po desítiletí. Peroutka se zachránil z Buchenwaldu útěkem, když se od německých demokratů dozvěděl, že je na listině, sestavené komunisty, určen k likvidaci. Dodnes je jimi nenáviděn. Připomínat jeho projevy, zveřejňovat jeho úvahy je nežádoucí. Ve školních učebnicích o něm nenajdeme ani zmínku. Z historie se totiž vynechává, co se nehodí. Musí se šířit - jemně řečeno - „averse" k Němcům (vypůjčil jsem si výraz od pana velvyslance ČR ve SRN Gruši). Nenávist k SS-manům jistě! Ale stejně tak zničili stát a národ komunisté - leč o tom se musí mlčet. Peroutka nám položil rovnítko mezi tyto dvě diktatury naprosto jasně. JALTSKÁ KONFERENCE My jsme jen obětí, to za nás rozhodli oni. Najít si výmluvu, abychom nemuseli bojovat a abychom mohli třeba kolaborovat, v tom jsme pašáci. Mnichov zavinily Francie a Anglie, ale málokdo si připomene opět to, co uvádí Peroutka, že Beneš v roce 1938 - před Mnichovem! - nabídl odstoupení pohraničního území i s opevněním a k tomu dva až dva a půl milionu obyvatel. Dnešní Česká republika by neměla ty hranice, které má, kdyby se bylo odstoupení realisovalo. Nejen to, dokonce by nedošlo k odsunu Němců, zůstali by na svém území, které by podle této Benešovy nabídky připadlo Německu. Je pohodlné, když se nepříjemné nepřipomíná. Výmluva na naši situaci a připojení k SSSR se sváděla na konferenci v Jaltě. Konala se v únoru 1945. O nás a o východní Evropě rozhodovali Roosevelt. Churchill a Stalin. Úvahy o tom, že jsme po válce měli jít cestou demokracie a nezávislosti, končily často tím, že o nás rozhodla Jalta. Historik Václav Prečan uveřejňuje v Respektu z 20.2.1995 něco jiného, pro mnohé objevného. „Legenda dvacátého století.“Dovídáme se, že je lží, že Roosevelt souhlasil s tím, aby Československo bylo uvrženo do totalitní ohrady SSSR. Naopak, americký president byl až do své smrti odpůrcem této myšlenky. Jalta vydala Prohlášení o svobodné Evropě. Každý národ_ si měl svobodně zvolit svou vládní formu. Že tuto zásadu sověti s pomocí našich komunistů hrubě pošlapali - to už je jiná. Na Jaltě nebyla Evropa rozdělena! To je říše pověr a falešných mýtů, kterou nám s vážnou tváří vykládali padesát let. Historikům mají být známé americké protokoly, uveřejněné v roce 1955, ale i sovětské dokumenty, potvrzující totéž, dané však ve známost o dvacet let později. Leč nemusíme se stydět za naši neznalost. Sovětské desinformaci uvěřili i německý exkancléř Helmut Schmidt, poradce amerického presidenta Cartera Zbigniew Brzezinski, bývalý francouzský president Charles de Gaulle a dokonce i nynější jeho nástupce Mitterand. Jaltu označuje Prečan jako „dobové alibi nečinnosti či omlouvání faktické nemohoucnosti vůči sovětské agresivitě". Legenda umožňovala omluvu a dávala lehké rozhřešení. PRESIDENTŮV PROJEV 17. února 1995 se Havel ve svém projevu zabýval - mimo jiné - také česko-německý- mi vztahy. Pro posouzení smýšlení velké většiny jak obyvatel tak poslanců v parlamentu je charakteristické, že získal souhlas všech členů parlamentu. Tleskali komunisté a potlesk zazněl i od pravicových republikánů. Trochu zdrženlivě se zachovala jen ODS. Havel vycházel ze vzniku Československa, ale zapomínal na to, co pro jednání s Němci by nemělo být opomíjeno: mírová konference dávala německé menšině určitou formu autonomie, ke které nikdy nedošlo, němčina měla být druhou úřední řečí. Přesto byla ČSR demokratickým a liberálním státem. Při hodnocení rozchodu Čechů a Němců vidí Havel vinu na „totálním selhání části našich občanů, kteří před demokracií dali přednost diktatuře, konfrontaci a násilí, ztělesněným Hitlerovým nacionalismem“. K tomu Bohumil Doležal v Respektu z 27.2.95: ... pro sudetské Němce nebyla první republika ztělesněním demokracie, dialogu a tolerance, nýbrž státem, kde byli víceméně trpěni jako nestátotvorná menšina.“ Doležal uvádí, že Němcům v Čechách šlo o politickou emancipaci. To byl vlastně také požadavek Čechů a Slováků, když vznikalo samostatné Československo. S uskutečněním našeho požadavku souhlasíme, uskutečnění téhož požadavku Němců odmítáme. Když se mluví o vzájemném vztahu obou národů, nemůže Havel přejít problémy odsunu. Citát: „Na poválečný odsun můžeme mít různé názory, nikdo ho však nemůže vyse- parovat z jeho dějinných souvislostí a oddělit od všech hrůz, které mu předcházely a které k němu vedly. Zlo odsunu bylo jen smutným 20 POLYGON 3/1995 [pageend22]vyústěním jiného zla, které mu předcházelo.“ Zde bychom si mohli připomenout Perout- kovy vzpomínky na Buchenwald a úlohu komunistů, kterou v tom hráli. O tom se pomlčí. Doležal tvrdě uvádí, že „odsun byl zvěrstvo, které lze minulostí nějak vysvětlit, ale v žádném případě ospravedlnit“. Havel níluví ze známé posice „averse“ (jak uvádí velvyslanec ČR ve SRN - lexikon: odpor, nechuť, nevole, hnus) a nebo přímo nenávist k Němcům. Nebylo (Havel) „totální selhání části našich občanů, kteří dali přednost diktatuře...“ přesně totéž v únoru 1948, kdy ale neselhali Němci, ale selhali Češi? Pan president měří vždy jiným metrem. Za „selhání“ jsou Němci vyhnáni, za „selhání" je odměnou samet. Kolektivní vina - viz Benešův dekret č. 108 - tedy proto, že se někdo narodil jako Němec nebo Maďar. Rasismus nebo třídní boj jsou dedukovány z kolektivní viny. Uznáme-li platnost takové diskriminace, tak jsme daleko za vývojem v Jižní Africe. Padesát let po válce by měly být zaceleny rány a obě strany by se měly maximálně snažit o odčinění křivd. Pan president také říká, že „sudetští Němci jsou u nás vítáni jako hosté, kteří ctí kraje, kde žily generace jejich předků, kde pečují o místa, s nimiž se cítí být svázáni a kteří přátelsky spolupracují s našimi občany“. Pečovat o nějaká místa? Kde? Může sudetský Němec opravit rozvalinu, která je zbytkem jeho rodného domu? Může opravit hrob svých rodičů, když ani nemůže zakoupit na hřbitově to místo a nemůže zaplatit udržování hrobu? Pohled na opuštěné, rozbité a často zneuctěné německé hroby velmi připomíná pohled na židovské hřbitovy v době německé okupace. A konečně „Vítáme vás“? Už při prvním přespání na území staré vlasti se setká Němec - nyní cizinec - s diskriminací: zaplatí za to lůžko dva- až třikrát víc než domácí návštěvník. Pohraničí vydělává. Za prací se jezdí do Německa, na „aversi“ se zapomene a domů se přivezou výhodné marky. Havel mluví také o lidských právech. Listina základních lidských práv a svobod je součástí Ústavy České republiky. Hlava první, článek 1: „Lidé jsou svobodní a rovní v důstojnosti i v právech. Základní práva a svobody jsou nezadatelné, nezcizitelné, nepromlčitelné a nezrušitelné." Platí to pro všechny? Co ty německé, ale i ty české koncentrační tábory - a co ten odsun? Mají u nás všichni stejná práva? Ten, kdo bydlí kousek za hranicemi, nemá ani volební právo, to základní právo v demokracii. Měl být tento projev začátkem dialogu? Musíme se nad tím zamyslet. K minulosti je jasně řečeno ne, k budoucnosti ano. Už zde to skřípe. Budoucnost začíná v minulosti a jedno od druhého nelze oddělit. Žádat odškodnění za zločiny nacismu je správné. Jistě souhlasíme - ale není to minulost? Dokonce vzdálenější než odškodnění poválečné, týkající se odsunu? Oběti nacismu (i komunismu v německých koncentrácích) mají souvislé pokračování v poválečné době. Má-li dojít k dialogu - jak správně Havel doporučuje -, tak nemáme právo diktovat, o čem se bude a o čem se nebude jednat. K dialogu přinášejí obě strany různé podněty a hledají kompromis, který by vyhovoval oběma. Dialog ANO - NE je už před svým zahájením předurčen k zániku. VERDIKT ÚSTAVNÍHO SOUDU Pan Rudolf Dreithaler. občan České republiky německé národnosti, se odvolal k Ústavnímu soudu (ÚS) potom, když byla v druhé instanci zamítnuta Krajským soudem v Liberci jeho žádost o vydání po rodičích zděděného domu (Polygon č. 5/94). K zabavení majetku jeho rodičů došlo na základě Benešova dekretu č. 108/1945 Sb. V tomto dekretu se uvádí, že „se bez náhrady zabírá zemědělský a nemovitý majetek osob německé a maďarské národnosti, dále zrádců a kolaborantů“. Trestat někoho za to, že je příslušníkem jiné národnosti, je nesmysl. Kolektivní vina, která je zde vyslovena, je odsouzena celým demokratickým světem a není v souladu s Listinou základních lidských práv a svobod. Jistě je správné potrestat zrádce a kolaboranty. Každému z nich musí být jednotlivě prokázána vina, musí dojít k soudnímu přelíčení, muší mít obhájce, možnost odvolání. Rozhodovat musí soud - ne ulice! Trvá-li časově neomezeně platnost Benešova dekretu č. 108/45, je kolektivní vina součástí našeho právního řádu. Zatíženi něčím takovým budeme mít určitě problémy se vstupem do Evropské unie - a tam chceme jít za každou cenu. Čtení, odůvodňující rozhodnutí ÚS, trvalo devadesát minut, zabírá třicet stran. To samo ukazuje, jak obtížné to bylo jednání. Změna termínu „kolektivní vina“ na „kolektivní zodpovědnost“ je více než problematická. Sudetští Němci - jak se dalo očekávat - verdikt ÚS kritizují. Vidí v něm diskriminaci části obyvatelstva z národnostních důvodů. I v českém tisku se setkáváme s rozdílným posouzením. V Rudém právu najdeme jen konstatování bez komentáře. Ale i zde se píše o „podstatné části sudetských Němců“ v třicátých letech, a tak stojíme před otázkou, co je ta podstatná část. Připomeňme si volby v roce 1935. Strana sudetoněmeckých dělníků získala 1,250.000 hlasů (a byla tedy v ČSR tehdy nejsilnější stranou), ale přes 300.000 Němců volilo německé sociální demokraty a 163.000 dalo hlas německým agrárníkům. 463.000 Němců bylo tedy nehenleinovců. Nakonec byli odsunuti všichni. Mluvit o „aktivním odboji“ jako důkazu loajálnosti k československému státu je problematické. Byl „aktivní odboj“ u velké většiny českého národa? Zbrojováci pilně vyráběli zbraně a střelivo pro wehrmacht a proti našim spojencům, horníci fárali o svátcíh a těžili uhlí za krabičku sardinek a flašku rumu. Smutné vzpomínání! Dnes vidíme vše jinak. U Čechů jsme třídili na ty, co zradili a co nezradili. Kolaborace se někde posuzovala velmi přísně, zvláště u inteligence, někdy velmi mírně. Největší počet byl indiferentních. Znám případ německého Žida Roberta Gottlieba. Podařilo se mu uprchnout před nacisty, vstoupil do československé armády v Anglii. Zúčastnil se vylodění, v boji ztratil jedno oko, měl prostřelenou páteř. Do Prahy se vrátil jako nadporučík v československé uniformě. Československé občanství mu bylo odepřeno! A tak se potom stal státním příslušníkem Chile. Rodina bydlí v Santiagu de Chile - a vzpomíná na Brno, kde tatínek chodil do německé obchodní akademie. Jak měl více prokázat „aktivní odboj“? Zajímavé čtení je v „Denním telegrafu" z 8. března 1995. V zahraniční armádě byla nevraživost vůči československým státním občanům, kteří se dobrovolně přihlásili do zahraniční armády, aniž byli české nebo slovenské národnosti. To se týkalo především Židů. Nesměli ani soukromě mezi sebou mluvit německy. Mnozí proto odešli do britské nebo americké armády. A copak komunisté? Zásadně odmítali proti Hitlerovi bojovat až do doby, kdy byl Sovětský svaz Hitlerem přepaden! Češi a Slováci, ale v první řadě komunisté. Byli desertéři - ale mnozí se stali národními hrdiny. Slušný komunista Clementis vstoupil do armády již před vypuknutím války se SSSR. Soudruzi mu to spočítali. Společně se Slánským ho pověsili. Nejradikálněji se k rozhodnutí ÚS vyjadřuje Mladá fronta DNES. Citát: „Ústavní soud učinil to nejhorší, co mohl. Pojal zdůvodnění svého rozhodnutí jakožto politický, nacionál- ně angažovaný výklad ve prospěch kolektivní viny.“ Historik Emanuel Mandler (Ústav pro soudobé dějiny Akademie věd ČR) v tomto listě vyjadřuje názor, že Benešův dekret č. 108/45 jakožto zákon, odporující naší demokratické ústavě, měl být zrušen. Exil má své zkušenosti s kolektivní vinou. Bylo to vyřazení z restitucí všech, kteří neměli v ČR „trvalé bydliště“. Jaká bude skutečná praxe s vracením majetku exulantům, uvidíme v budoucnosti. Zatím se předpovědi politiků o katastrofálním přetížení soudů nepotvrdily. Od 1. listopadu 1994 do začátku března 1995 bylo u Okresního soudu v Praze 1 podáno deset žalob, jinde prý ještě méně. O uváděných dvaceti tisících můžeme tedy pochybovat. Pan ministr Kočárník plánoval na úhradu požadavků 6 miliard korun. Bude-li majetek vrácen in natura, nebude muset stát hradit ani haléř. Jaký závěr? Když Peroutka řekne pravdu o koncentračních táborech, dostaví se jako reakce zloba komunistů a malý zájem ostatních. Výmluva na Jaltu je po padesáti letech tak vžitá, že ji budeme slýchat dál - i když víme, že je to lež. Poměr k Němcům je často skrytě, někdy i přímo nepřátelský. Stačí, když Čech jede s autem s německou poznávací značkou. Vysoká hospodářská úroveň SRN je často důvodem k závisti. Rovnítko „Němec rovná se nacista“ bylo lidem vtloukáno čtyřicet let. Jak nyní mají začít myslet jinak? Způsob myšlení je rozdílný i mezi Čechy doma a těmi v exilu. Radikálové posuzují exil jako odrození - a tak: „Čepelem v tu zrádnou hruď!" □ ČECHO-HOLANĎANKA, často jezdící do ČR, hledá seznámení s gentlemanem kolem 50 (VŠ, SŠ), všestranných zájmů a filozofického zaměření, k návštěvě koncertů, posezení, k toulkám přírodou. Mám ráda knihy a dobrou kávu. Foto nutné. Pod zn. „Event, svob. zednář“ do adm. Polygonu. POLYGON 3/1995 21 [pageend23]Z DĚJIN SOCIALISMU V ČESKOSLOVENSKU - ČÁST X. Pod praporem Čepičky jenerála Bojové finále aneb Kterak za zpěvu hrdě odcházet! středem ROBERT F. LAMBERG Více nežli sláva víc než polní tráva je občanská svoboda! V+W: Pochod plebejců Dvouměsíční pobyt bojových praporů zdatného 18. pěšího pluku 12. pěší divise na letním táboře u Rozvadova byl zakončen velkolepým dvoudenním cvičením za podpory obrněných vozů, při kterém se v celé své šíři uplatnily zkušenosti našeho vzoru - slavné sovětské armády - z tehdy již mythické Wľ (Velké Vlastenecké Války). Není tudíž divu, že jsme po tvrdých pochodech a po intensivních přestřelkách s (neexistujícím) nepřítelem bez větších potíží dobyli Horšovský Týn, lační slávy bitevní a - držme se realismu, byť ne socialistického - hladoví jak vlci, protože stravy bylo jen poskrovnu. Za účelem ohodnocení hlučné hry jsme se nakonec shromáždili za městečkem na louce: důstojníci, poddůstojníci a mužstvo se svými lehkými i těžšími zbraněmi; ve čtverci za námi minomety, kanóny, náklaďáky a jeden osiřelý tank. Napadlo mne, že na počátku cvičení nás podpořily dva pancéře, sice sešlé věkem, ale nicméně jízdy schopné. Že by to jeden z nich nebyl dotáhl po kopcích až na konec? Nuže, dotáhl, ale jinak, než se původně kalkulovalo. (Podrobnosti jsem se dověděl až v kasárnách v Boru, na hodnocení se o tom samozřejmě nemluvilo.) Když se totiž naše hrdé, bojechtivé jednotky za stálého střílení ze všech možných zbraní, podmalovaného dělbuchovými explose- mi, táhly západně od Hostova k jihovýchodu na Horšovský Týn, zabočil jeden z našich pancéřů prudce do prava a hnal si to západním směrem k hranicím. Tankisté měli sice jen cvičné náboje ve svém kulometu a cvičné granáty pro svůj kanón, ale zelení ďábli, pé- esáci se svými samopaly a kulomety obstarožného ocelového netvora sovětské výroby zastavit nemohly. Američané v Eslarnu naši obrněnou, rudou hvězdou vyzdobenou pýchu sice zanedlouho vrátili (imperialisté o šrot, zdá se, nestáli), ale nevrátili ani tankovou osádku, ani jejího spolucestujícího, rotmistra politruka, který se před cestou na Západ vyznačoval obzvláštní horlivostí při výkladu marxleninských pravd i při odsuzování válečných štváčů na Wallstreetu a jejich reakčních pomahačů u nás doma, včetně zločinných škůdců uvnitř rodné strany. O O • Koncem července jsem se začal koncentrovat na těžký, leč silou vůle, chladnokrevností a snad i inteligencí splnitelný úkol: dostat se nedramaticky z vojny. Na to bylo nejdříve třeba dovědět se přesná oftalmologická pravidla pro propuštění z vojenské služby, konkrétně stupeň krátkozrakosti a různé přidružené hodnoty patologické. Přes krásnou dívku v Praze, do které byli zamilováni jak pisatel, tak lékař Hradní stráže Antonína Zápotockého, jsem se to dověděl se vší možnou přesností, ačkoli se jednalo o tajný vojenský materiál. Další krok: dostat se do 3. okruhové nemocnice v Plzni, kde jsem se vyznal a kde jsem také jakž-takž znal několik lékařů. To nebylo tak snadné, jelikož se můj velitel, pologramotný zlodějíček por. pěch. Kratochvíl Miroslav, jakož i rudo-hnědý šéf ošetřovny por. zdrav, sl. MUDr Zika Václav, dychtící po mém skalpu, zdráhali pouštět mě do Plzně nebo i jen mimo kasárenský prostor za humny. Náhoda mi pomohla, nebo přesněji bouda, kterou na mne oba jmenovaní ušili a která jim nakonec nevyšla: dostal jsem příkaz doprovázet vojína-psychopata do Plzně a předat ho na vojenské psychiatrii. Byla to léčka: psychotik - obrovitý chlap s dětskou tvářičkou a s rukama jak lopaty - při dvou jiných příležitostech doprovodu utekl a pokaždé se celé dny schovával, než ho našla SNB. Moje situace se nezlepšila tím, že mi dali pistoli, prý pro případ krajní nouze. Stal se ale zázrak: hromotluk seděl disciplinovaně vedle mne a jen sem-tam si tiše zaplakal. Odvážil jsem se dokonce zajít si s ním do plzeňské nádražní restaurace na mnou financovaný gábl; pak jsem ho předal do péče psychiatrie. Můj svěřenec se ode mne odebral za vzlykání polibkem na obě tváře, až se lékař s personálem podivili. Vyhledal jsem známého staršího internistu - „nalili“ ho na vojnu proti jeho vůli - a poprosil ho, aby mne představil kolegům na očním oddělení, kde mi dali bumážku, že se v úterý - 25. srpna 1953 - mám dostavit na neodkladné oftalmologické vyšetření. Šli dokonce o krok dále: pro strýčka Příhodu mi dali také telefonní číslo nemocnice a oddělení - v podmínkách zostřeného třídního boje, prosím, skutečnosti utajené - a radili, abych ho použil, kdybych se dostal v Boru do nesnází. Úspěch na celé čáře: první etapa na cestě do civilu zdolána podle plánu. Po návratu do posádky jsem si sice vyslechl různá řváni - na Kratochvílovi a Zikovi bylo znát zklamání nad mým úspěchem průvodčího psychopatů -, ale mou dobrou náladu to nezkazilo. Být telefonistou bylo to nejkrásnější, o čem se pěšákovi mohlo zdát. Četa telefonistů sídlila o poschodí nad prostorem mé vlastní roty v barokním křídle zámku prince Loewenstei- na, takže jsem ty slavné ulejváky většinou znal. Nyní jsem je navštívil v jejich neupraveném pelechu a obeznámil je s možností určité eventuality. (Telefonovat bylo vojínům přísně zakázáno.) Desátník Bohuslav Šimon, kamarádský typ, velitel tlupy, ve které měli jednoho hrbáče, jednoho tupozrakého a dalšího vojína, kterému chyběly dva prsty na levé ruce, mne ubezpečil, že mohu telefon kdykoliv použít. (Roku 1968, za řádění kon- trarevoluce pod vedením soudruha Dubčeka, byl ostatně nějaký Bohuslav Šimon tajemníkem reformní pražské KSČ. Myslím, že se jednalo o tutéž osobu.) 0 9» V napětí po měnové reformě utichl ponenáh- lu nářek kolem skonu voždě a jeho nohsleda Klémy. Tábor míru se připravoval na střetnutí se světovým imperialismem - v Koreji toto již probíhalo - a soudruhu L. P. Berijovi šlo čím dále tím jasněji o kejhák. Leckteré podrobnosti z horkého léta 1953 zapadly v uplynutí několika desetiletí do hluboké studně zapomnění. Pamatuji si ale ještě přesně, že poslední úsek mého života zahájil telegram. Byl adresován s. poručíkovi a měl následující pamětihodné znění: „PŘIJEĎ IHNED JE TO NUTNÉ JARUŠKA“. Bylo to jednoho horoucího rána, a o hodinu později už jsme, celá rota, vypochodovali do lesa. Těžké kulomety (TK vz.37) jsme s sebou tentokrát neměli; místo toho nám náš obdivovaný velitel svěřil čtyři nůše střední velikosti. První četa dostala za úkol sbírat houby (jen hřiby a křemenice, žádné proletářské lišky!); druhá četa se měla postarat o borůvky a třetí o ostružiny a maliny, kterých bylo málo. K polednímu jsme naložili plné nůše na vlak, kterým por. pěch. Kratochvíl Miroslav odjel směrem na Stříbro a na Jarušku. Den před plánovanou cestou do 3. okruhové vojenské nemocnice v Plzni jsem požádal zastupujícího velitele roty - Kratochvíl byl ještě u své dámy - o propustku. Popr. pěch. Vonka Přemysl, tupý a oddaný člen strany s velkou úctou před bumážkami, mi cestu beze slova povolil: plzeňským lékařem-majo- rem podepsané předvolání na něj podle všeho hluboce zapůsobilo. Ještě jsem potřeboval povolení ošetřovny. Štěstěna se na mne znovu usmála: MUDr Zika byl dočasně odvelen někam na divisi. Lékař, který ho zastupoval, převelen z velitelstva pluku v Tachově, lokálních intrik neznalý, ochotně připojil'svůj podpis k nemotorné škrabanici podporučíka. O O O Na očním oddělení vojenské nemocnice mi změřili krátkozrakost a oční tlak a vyšetřili oční pozadí. „O ždibec více a mohl byste jít do civilu,“ řekl lékař. „Máte čtrnáct dioptrií a degenerativní změny vzádu. O jednu jedinou dioptrii více - a poslal bych vás do civi22 POLYGON 3/1995 [pageend24]lu.“-„Ne, doktore, minus čtrnáct už stačí, se čtrnácti se jde z vojny! Moc vás prosím, podívejte se do směrnice!“ Lékař se na mne podíval udiveně, prohodil: „To vy nemůžete vědět,“ ale směrnice vytáhl a nalistoval oftal- mologické předpisy. „Hergot, máte pravdu! Je to už se čtrnácti a ne až s patnácti. Počkejte si na náčelníka oddělení. Propouštěcí doklad, co vám ted vystavuji, musí také on ještě podepsat." Náčelník - byl to tentýž major, jehož podpis zdobil moje předvolání na oftalmologické oddělení - se dostavil za chvíli a podepsal listinu, aniž se na ni pořádně podíval. Jásal jsem, ale zároveň se mne zmocnily dvě obavy. Máš skutečně tak špatný zrak? (Neměl jsem; civilní lékaři mi později naměřili minus osm až devět dioptrií a ani degenera- tivní změny nepovažovali za závažné. Vojenský očař - osobně mi nebyl blíže znám - se tudíž masivně zmýlil - zmýlil? - v můj prospěch. Co vězelo za tím? Síla mé vůle? Nevím to do dneška.) Druhá obava byla nadevše realistická: co, kdyby mi v Boru propouštěcí doklad neuznali a roztrhli, jak mi o půl roku dříve roztrhli klasifikační výměr náčelníka nemocnice, kterým jsem měl být přeřazen ze skupiny schopnosti A do skupiny CD? Domluvil jsem se s oddělením: v tom případě použiji telefonu a lékaři si „pro mne přijdou“. Prý to ale vzhledem k průvodnímu dopisu jistě nebude zapotřebí. Ukázali mi ho s ubezpečením, abych jeho obsah nebral vážně. Průvodka na úředním papíře byla krátká, omezila se totiž na dvě strohé věty: „Nebezpečí okamžitého oslepnutí! Propustit z vojenské služby do 24 hodin!“ O « 9 S vytouženým dokladem v kapse jsem šel nejprve do centra města a sedl si do slušné kavárny; do Boru jsem dojel až za přítmí. Kratochvíl se už vrátil od Jarušky; v kanceláři, kde to smrdělo špínou a olejem na zbraně, otevřel zapečetěnou obálku z nemocnice a dal se do pomalého čtení, rychleji to nešlo. Prý jestli znám obsah nálezu. Já na to, že neznám. Přikázal mi počkat v kanceláři a vyřítil se na ošetřovnu. Po několika minutách se vrátil jako schlíplý pes. „Soudruhu, připravíme vám ihned propouštěcí papíry, musíte se okamžitě vzdálit z vojenského prostoru, jelikož jste civil!“ Protestoval jsem - žádný vlak už z Boru u Tachova nejel a já neměl kde přespat. Velitel jen nerad přistoupil na to, poskytnout mi poslední nocleh. Mně na tom záleželo: chtěl jsem se ještě domluvit s Pepíkem Pospíšilem o jím slíbeném zpadělání mého kádrového materiálu, s Jendou Němejcem o podnájmu v jeho střešovickém bytě a odebrat se od všech kamarádů. Vzbudili mě ve středu, 26. srpna 1953, v pět hodin ráno. Už jsem měl sbaleno; v půl šesté jsem bez snídaně, zbraň a výstroj předané, prošel kasárenskou branou směrem ven, na svobodu, jak relativní ona svoboda v lidové demokracii i mohla být. Bylo krásné slunečné ráno; na dlouhé cestě od zámku, který mi sloužil deset měsíců jako náhražkový domov, až po nádraží nebylo vidět živé duše. Nebo přece jenom? Na obzoru proti mně kráčela postava; rozeznal jsem uniformu, důstojnickou čepici. Byl to ppor. Heršá- nek, bývalý kapitán US Army. Postavil jsem černý kufr na zem a vojensky pozdravil, ale ne po sovětsku, jak bylo předpisem u Čepič- ků, nýbrž po americkú. „Dobré jitro, pane kapitáne!“ Heršánek se usmál: „Dobrýtro, pane doktore! Jedete domů, že jo!? Přeji vám to z celého srdce! Ale stejně vám něco řeknu: jsem přesvědčen, že byste v normálních podmínkách byl moc dobrým vojákem, mám pravdu?" „Jistěže, pane kapitáne! Ale já pro bolšou- ny střílet nehodlám!“ „To dobře chápu! A asi se ptáte, doktore, co přivedlo slušného člověka k tomu, hrát si na šaška-podporučíka v intendanci. Tak já vám to řeknu, jelikož vím, že si to necháte pro sebe: radši v Boru než na Borech. A vás, pane doktore, ať Pán Bůh doprovází - nashledanou v lepších časech!“ Podali jsme si ruce a řízně zasalutovali. Vykročil jsem rázně, byl jsem znovu sám na silnici. Cukrář, dentista a dva hospodští ještě spali, cikánské holky měly po noční šichtě a dalších civilistů v Boru nebylo. Nedalo mi to. Hlas jsem měl dobrý, silný basba- ryton: Sedíme tu v koutech Nohy ruce v poutech Myslíme si však svoje. Dokud hlavu máme Z hlavy si zpíváme Vsedě vleže vestoje: Na nás neplatí Ni pouta okovy ni řetězy Pouta zrezatí A svoboda v řetězech nevězí! Ta spoutat se nedá Vždycky vyhrát se dá Hlavou! Pouta zrezatí Staré železo na nás neplatí! Buenos Aires, duben 1995 □ Pražské květnové povstání Vzpomínky na poslední den boje 9. května 1945 trvalo již pátý den pražské povstání proti nacistům. V Radlicích, pražském předměstí, nic nenasvědčovalo tomu, že válka skončila již 8. května. Věděli jsme, že Američané se zastavili někde u Rokycan, ale kde je právě sovětská armáda, jsme netušili. Spojení mezi jednotlivými skupinami českého ozbrojeného odporu bylo nespolehlivé, zprávy často protichůdné. 9. května ráno jsem byl v radlické škole, kde bylo centrum a sídlo 7. smíchovské roty. V předchozích dnech jsme bojovali na Hřebenkách, na Nádražní třídě, kde byla německá kasárna, a 7. května jsme se zúčastnili zadržení německých tanků u Zlíchova. 9. května ráno jsem se stal velitelem kulometné čety 7. roty. Četa sestávala z mladých nadšených a statečných lidí. Část byla z býv. protektorátního vládního vojska, ostatek byli dobrovolníci. Já z nich byl nejstarší. Chyběly mi jen dva měsíce do padesátky a měl jsem za sebou několikaleté zkušenosti z 1. světové války. Má četa však, kromě posledních čtyř dnů, žádnou bojovou zkušenost neměla. Nejmladší dobrovolníci však drželi pušku pevně v ruce. Vojenská situace jihozápadní části Prahy nevypadala dobře. Vlasovci tuto oblast již opustili směrem na Beroun a německé oddíly zbraní SS, dobře vyzbrojené tanky a dělostřelectvem, se tlačily od jihu na Prahu. Jejich postup byl zmapován našimi jednotkami, které však byly nedostatečně vyzbrojené. Věděli jsme, že během 8. května oddíly SS obsadily Barrandov, Hlubočepy, Žvahov a západní část Prokopského údolí. 9. května ráno jsme očekávali jejich postup na sever směrem na Konvářku, Radlice a Jinonice. Prokopské údolí je vzdušnou čarou jen asi 2km jižně od Radlic. Bylo rozhodnuto, že moje četa, jíž jsem velel, jim půjde naproti. Nevěděli jsme, kde na nepřítele můžeme narazit. S ohledem na jeho početní převahu, i co se vyzbrojení týče, jsme se s ním nechtěli setkat v otevřeném terénu. Věděli jsme, že esesáci střílí namístě každého Čecha, kterého dopadnou se zbraní v ruce, a že také masakrují nezúčastněné civilní obyvatelstvo. Postupovali jsme proto z radlického údolí nenápadnou stezkou na severním svahu zalesněného Mravenčího vrchu, hned nad domem popraveného náčelníka radlického Sokola, bratra Smetany. Došli jsme na vrchol kopce, odkud jsme pozorovali údolí železnice mezi Vinicí, Konvářkou a radlickým hřbitovem. Nepřítele jsme neviděli. Vpravo ležící německý lazaret, Výmolův ústav pro hluchoněmé děti, se nám vzdal již 5. května a zde jsme získali vůbec první zbraně. Naše četa byla vyzbrojena nedostatečně. Měli jsme jeden lehký kulomet s několika zásobníky, několik pancéřových pěstí a ručních granátů, zbytek tvořily pušky a pistole. Žádné jiné rychlopalné zbraně. Přešli jsme tedy údolí železnice a opatrně jsme postupovali k velkým radlickým stodolám na nejvyšším bodě terénu mezi Radlicemi a Dívčími Hrady. U stodol jsme zastihli příslušníka Vlaso- vovy armády. Říkal, že jeho divise ustupuje směrem na západ a že válka prý již skončila. Co bude s nimi, netušil. Opatrně jsme postupovali přímo na jih, terén byl pro nás nebezpečný, bez možnosti úkrytu. Když jsme byli asi uprostřed mezi radlickými stodolami a skalnatým a zalesněným terénem Dívčích Hradů, začalo do nás střílet německé polní dělo z Barrandova. I když to mohlo být ze vzdálenosti něco pod dva kilometry, stříleli velmi přesně. Některé granáty padaly i 15 metrů od nás. Další postup se proto mohl provádět jen přískoky a byli jsme značně vyčerpáni, nežli jsme dosáhli Dívčích Hradů. Naštěstí nebyl nikdo zabit ani zraněn, ale ten křest ohněm otřásl morálkou některých z nás. Začali se opožďovat, zpomalovali poPOLYGON 3/1995 23 [pageend25]stup, až se zcela odpoutali od čety a zůstali vzadu. Četa proto dosáhla Dívčích Hradů ve ztenčené síle. Chráněni skalisky a porostem jsme zaujali obranné postavení. Naším úkolem nebylo sestupovat do Prokopského údolí, ale zastavit nepřátelskou pěchotu, kdyby začala postupovat směrem z údolí na sever. Přímo pod námi byl hlubočepský hřbitov, těsně pod ním zářez železniční trati vedoucí ze Smíchova přes hlubočepský viadukt zpět na Žvahov, Konvářku a Jinonice. Hned za tratí byly první vily Žvahova, údajně obsazené esesáky. Všude bylo ticho. Rozhodl jsem se jít dolů na výzvědy. Jako můj průvodce se přihlásil Ludvík Škarda, silný, svalnatý muž. Měl pušku, já dalekohled, německou pistoli Parabellum ráže 9mm a necelé dva zásobníky nábojů. Na sobě jsem měl hnědý lyžařský oblek, lyžařské boty, na hlavě francouzskou přilbu z 1. světové války, tvarem připomínající přilbu hasičskou. Nežli jsme se odpoutali od osádky kulometu a ostatních členů čety, dohodli jsme se, že na sebe budeme volat „Radlice", kdybychom se za boje propletli s nepřítelem. Museli jsme počítat s tím, že někteří z proti nám stojících Němců mohou rozumět česky. Zarostlým terénem jsme se se Škardou doplazili k severní zdi hlubočep- ského hřbitova. Přelezli jsme zeď a, kryti pomníky na hrobech, jsme postupovali k jižnímu konci hřbitova, kde je hlavní vchod, vede tam silnice a za ní hned začíná hustým křovím zarostlý zářez trati. Slezli jsme dolů, překročili koleje a vystoupili na druhou stranu. Zde bylo jednoduché betonové zábradlí, vlastně jen kláda na betonových sloupcích, pak úzká cestička, drátěný plot a zahrady vil. Škarda byl asi 20 metrů vpravo. Zde nás čekalo velmi nebezpečné překvapení. Na zahradě první vily stáli dva ozbrojení muži v černých uniformách SS. Vytrhával jsem od boku pistoli a zařval na ně „Waffen weg!", tedy něco jako „Zbraně pryč, odhoď zbraň!“. Jeden z nich však v té chvíli cvakl závěrem pušky, namířil na mne a střelil. V té chvíli jsem již ale padal k zemi a střela šla naštěstí vedle mé hlavy. Viděl jsem bílou čáru kouře, která mi proletěla kolem ucha. Praštil jsem sebou o zem, pak jsem ale poklekl a dvakrát jsem po esesákovi střelil z pistole. Nato oba vběhli do vily. Já jsem skočil zpět do křoví a kryl se betonovým sloupkem. Asi 20 - 30 kroků vpravo odev mne se v té chvíli odehrála tragedie. Ludvík Škarda stál na cestičce, mířil puškou do okna vily a vyzýval esesáky, aby se vzdali. Jako odpověď dostal do prsou dávku ze samopalu, padl mrtev na cestu a ležel tam až do večera. Krátce nato po mně hodili z ona vily tři útočné ruční granáty. Ty měly dřevěnou rukojeť a i pravák je proto mohl házet doprava „za roh“ z okna. Jeden padl asi metr a půl přede mne, naštěstí za hustý keř, ale výbuch mnou značně otřásl. Měl jsem přilbu, brýle a na prsou dalekohled. Tyto předměty zachytily část střepin, ale přesto jsem jich několik dostal do hrudníku, neprorazily však hrudní koš. Útočné granáty mají jen tenký plechový obal a v otevřeném terénu nejsou tak nebezpečné jako v zákopech. Brzy nato volala posádka vily, pod níž jsem ležel, na své kamarády do sousední vily, že potřebují obvazy, protože jeden z nich je těžce raněn. Znamenalo to, že mé výstřely někoho z nich zasáhly. Ten, kdo měl proběhnout s obvazy z jedné vily do druhé, se však zdráhal, že to není bezpečné. Esesák z „mé“ vily však na něho volal: „Jen to proběhni, ten chlap v křoví už je hotovej.“ Od té chvíle, bylo již po poledni, panovalo pouze nepříjemné ticho, nic se nedělo. Naše četa s kulometem byla několik set metrů za mnou, spojení žádné. Dostavila se strašná únava a za této hrozivé situace se mi začalo chtít nezadržitelně spát. Ano, spát! Řekl jsem si, že usnu-li, jsem ztracen. Esesáci ve vile vědí celkem přesně, kde jsem, ať již živý či mrtvý, a za chvíli se o tom začnou přesvědčovat. Původně jsem ještě myslel, že bych mohl střílet na esesáky, kteří by se pokoušeli proběhnout k „mé" vile. K tomu však nedošlo. I já jsem měl již jen nejvýše deset nábojů. Přemýšlel jsem, jak to udělat, abych neusnul. V křoví, kde jsem se skrýval, byla nějaká odhozená dětská hračka, podvozek vagonu dětského vláčku. Snažil jsem se soustředit na tuto hračku. Ve vzduchu stále viselo ticho. Náhle jsem uslyšel nezřetelné zvolání, obsahující samohlásky „i-e“. Myslel jsem, že je to naše poznávací heslo „Radlice" a zvolal jsem „tady Radlice". Jak se ale ukázalo, bylo to nějaké podobně znějící německé slovo z vily a odpovědí byla dávka ze samopalu z okna směrem ke mně. Viděl jsem, že zde déle zůstat nemohu. Začal jsem se proto posouvat směrem na západ a asi po půl hodině jsem se dostal k silničnímu přejezdu přes trať v místě, kde je železniční strážní domek. Byl jsem západně od hlubo- čepského hřbitova. Přilezl jsem ke dveřím domku. Lidé v domku byli vyděšeni: „Jděte pryč, nebo nás esesáci podřežou!“ Muž v domku však vynaložil veškerou odvahu a po břiše se doplazil ke kompostu, odkud vyhrabal dva náboje, které se hodily do mé pistole. Velmi jsem mu děkoval. Pak, kryt domkem, jsem ustupoval krovinatým terénem, ale obloukem jsem se znovu vrátil zadem do hřbitova. Esesáci mě však zahlédli a začali kropit hřbitov ze samopalu. Střely bubnovaly do pomníků, za nimiž jsem se kryl. V okně vily stál muž a střílel ven. Pro mou pistoli to však bylo příliš daleko. Přesto jsem si opřel ruku o okraj pomníku a s „hrubou muškou" jsem po něm střelil. Rána měla dobrý směr, ale šla nízko, střela se zaryla asi čvrt metru pod okenní rám. V této situaci esesáci nevěděli, kolik lidí po nich střílí a neprovedli žádnou akci severně od trati. Zřejmě však měli dostatek střeliva a kropili hřbitov každých několik minut. Kromě této střelby bylo všude ticho. V chodbě vily, z jejichž oken po mně stříleli, byla zřejmě tvrdá kachlová podlaha. Slyšel jsem okované boty muže, když přecházel od jednoho okna k druhému. Z jeho strany to byla neopatrnost, skoro šlo předvídat, u kterého okna se zase objeví. Opustit úkryt hřbitova a blížit se k vilám v této situaci jsem již nemohl. Přesunul jsem se proto do strže vedoucí k železniční zastávce Žvahov a k podchodu pod tratí. I zde mne však esesáci zaregistrovali a zaměřili na mne střelbu. Pro odpovědi z mé pistole to však bylo opět příliš daleko. Později odpoledne střelba na nějakou dobu utichla. Přes železniční koleje přecházel nic netušící civilista, esesáci po něm střelili, ale netrefili. Muž poplašeně utíkal pryč. Náhle jsem slyšel zvuk těžkých motorových vozidel, snad tanků nebo pásových transportérů. Jsou to naše nebo nepřátelské? Pro obtížnost terénu však nemohly sjet dolů do strže. Později se ukázalo, že to byly naše tanky, které význačnou měrou přispěly v konečném boji. Boje skončily příjezdem našeho obrněného vlaku, který byl vyzbrojen děly a těžkými kulomety. Esesáci stále bojovali. Měli dostatek střeliva, konec války neuznávali a nehodlali se vzdát lidem, které nepovažovali za řádnou armádu - a o nichž nevěděli, co by s nimi případně udělali. Velké množství příslušníků SS proto toho dne v Prokopském údolí padlo. Večerem dne 9. května skončily boje v jihozápadní oblasti Prahy a tím i druhá světová válka v těchto místech. Zde končí vzpomínky mého otce JUDra Otakara Křižka, kapitána Francouzské legie z 1. světové války a štábního kapitána čs. armády v záloze. 14. května 1945 mě vzal otec na Žvahov, kde mi ukazoval detailní místa bojů. Asi 3 nebo 4 týdny později psal můj otec, tenkráte ručně a plnícím perem na neřádko- vaný nažloutlý válečný dopisní papír návrh na vyznamenání pro Ludvíka Škardu za statečnost v revolučním boji. Pokud se pamatuji, Škarda pak dostal Čs. válečný kříž 1939 in memoriam. Můj otec dostal totéž vyznamenání ještě zaživa. Dnešní generace ví o pražském povstání jen to, co bylo někde napsáno, neboť pamětníci již nežijí - až na malé výjimky. Ne všechny prameny mohou zachytit detailní popis bojových zkušeností jednoho člověka během posledního dne války. Proto líčení mého otce může zajímat vojenské historiky. Zajímavé je srovnání s tím, co stojí v knížce „Květnové povstání v Praze 5", která vyšla v Praze v roce 1985 ke 40. výročí povstání. Tuto knížku sestavovalo asi 5 autorů, kteří již nemohli nikoho osobně znát a vycházeli jenom z dochovaných vojenských dokumentů. Na str. 63 je napsáno: „7. květen 1945, Sedmá rota. - Měla obsazeny barikády a organizovala pozorovací službu směrem k Podolí, odkud přišlo hlášení, že se SS tlačí přes řeku na Smíchov. Odpoledne jsou hlášeny nepřátelské tanky v prostoru jižně od Prahy. Ihned nasedají dvě družstva pod velením škpt. dr. Křižka a ppor. dr. Berounského s lehkým kulometem a pancéřovými pěstmi do auta a odjíždějí směrem na Zlíchov. Nepřátelské tanky byly zadrženy. Oddíly SS, které dosáhly Bráníka, byly ostřelovány naším kulometem a pancéřovým vlakem od Zlíchova. Pro nastalou tmu byl boj přerušen a četa se beze ztrát vrátila do kasáren.“ Na str. 65 je zaznamenáno: „9. květen 1945, Sedmá rota. - Četa v síle tří družstev se zúčastnila pod velením škpt. dr. Křižka vyčišťovací akce na Žvahově, kam se v noci stáhli SS a obsadili jednotlivé vily. Byla ihned vyžádána pomoc ze Štefánikových kasáren. Odpoledne bylo v akci 5 tanků. Akce skončila úspěšně, značná část SS byla pobita a jen několika jednotlivcům se podařilo v přestrojení utéci. Naše jednotka měla 4 raněné, a to: škpt. dr. Křížek (raněn do prsou střepinou ručního granátu), des. F. Hodinka (utrpěl roztržení ramenníhó svalu), svob. B. Kovář (průstřel břicha) a voj. A. Štědrovský (průstřel nohy).“ Smrt Ludvíka Škardy - zřejmě omylem - zde není uvedena. Jeho jméno je však zmíněno na celkovém seznamu padlých na konci knihy. JIŘÍ KŘÍŽEK (Washington, DC, USA) 24 POLYGON 3/1995 [pageend26]Volby v České republice a ve Francii V čem je rozdíl ? ZDENĚK F. LEINER Kampaň k francouzským presidentským volbám v těchto dnech dosahuje nebývalé intensity. President, jenž dle degaullistické ústavy má stěžejní postavení ve státě a rozsáhlé moci, je volen přímo ve dvou volebních kolech. První kolo určí dva kandidáty s nej- vyšším počtem obdržených hlasů, zbylé vyloučí. Letos poprvé v dějinách páté republiky se v předvolebním boji utkávají dva gaullisté: Jacques Chirac, předseda gaullistické RPR (předsednictví předal dočasně ministrovi zahraničí Alainovi Juppé), a předseda rady ministrů Eduard Balladur. V minulosti designovala RPR vždy jediného kandidáta proti cen- tristické UDR, socialistovi, komunistovi, představiteli Zelených a představitelům extrémní levice a extrémní pravice. Letos navíc kandiduje radikál Hory (v minulosti byli radikálové vždy v koalici se socialisty) a nacionalista De Villiers, konkurent předsedy neméně nacionalistického Front national, Le Pena. V těchto dnech stručná zprávička v Le Figaro s titulkem „Francouzi v zahraničí - vzrůst zápisů do volebních listin" mi připomněla „Dopis krajanům“ pana Petra Koláře, ředitele odboru krajanských a nevládních styků ministerstva zahraničí České republiky. Vyšel v lednu v části krajanského tisku. Nevím, zda jej autor zaslal také POLYGONU. Obávám se, že nikoli. Náš časopis asi není na ministerstvech ČR příliš oblíben. Na celé stránce a části následující toront- ského „Nového domova" autor reaguje na více než stovku dopisů, které obdržel od krajanů ze zahraničí po výzvě otištěné v krajanském tisku (ale opět nikoliv v Polygonu - salvo errore), aby napsali o svých positivních i negativních zkušenostech a navrhli, „jak případné problémy řešit a odstranit“. Autor s potěšením konstatuje, že pouze 30% dopisů bylo „zatrpklých, zlobně nenávistných a urážlivých“. Těm ostatním „přátelským, lidsky vstřícným i rozumně kritickým“ autor dokazuje, že „se zánikem totality ve staré vlasti zanikl také praktický důvod pro členění našich zahraničních krajanů na exulanty a >ty druhé<“. Dle autora „dnes můžeme mluvit již jen o bývalém exilu .... a to bez jakéhokoliv pejorativního podbarvení... Dnes je již opravdu otázkou svobodné volby, kde chcete žít, a nikdo vám do toho nemá právo mluvit. Na druhé straně je však nutné přijmout i určitá pravidla, která z toho plynou, a neposuzovat je hned jako záměr naše krajany diskriminovat a z těch, kteří mají české občanství, dělat občany >druhé katego- rie<“. Nuže, jsou to právě ona určitá pravidla, jež mne při četbě zprávičky Le Figara přiměla k zamyšlení. Z další části „Dopisu“ vyplývá, že se týkají volebního práva. Zatímco informace o zvýšeném počtu (+23%) Francouzů v zahraničí, kteří se zapsali do volebních listin na svém příslušném velvyslanectví neb jiném zahraničním zastupitelství Francie, kde budou volit (osobně nebo korespondenčně), mi připomněla, že demokratické státy (a též postkomunistické Polsko, Rumunsko, Maďarsko aj.) zajišťují svým občanům reálnou možnost volit presidenta nebo poslance, skutečnost je pro nás, občany ČR v zahraničí, jiná. Petr Kolář oprávněně připomíná, že v ČR „neexistuje žádné omezení voleb do poslanecké sněmovny či senátu vázané na trvalý pobyt“ a že článek 20 zákona č. 1/1992 Sb. (ústava ČR) pouze uvádí, že další podmínky volebního práva stanoví zákon. Vzápětí však píše: „To, že volby se zatím mohou realizovat pouze na území České republiky, není nikterak v rozporu se zákony ani lidskými právy. Jistě by bylo pohodlnější moci volit korespondenčně nebo na zastupitelském úřadu, ale dosud tomu tak není. Bylo by však hrubě zavádějící tvrdit, že toto opatření je cílně namířeno, aby diskriminovalo naše občany - krajany. Stejná volební pravidla platí totiž pro všechny občany České republiky, kteří se v době voleb nacházejí v zahraničí. “ Článek 20 o „dalších podmínkách“, které stanoví zákon, připomíná, že též komunistická ústava zaručovala řadu práv - projevu, shromažďování, náboženství atd. Po jejich výčtu však vždy následovala větička, že je může omezit „pouze zákon“. A ten je prakticky úplně anuloval. Pokud v současnosti jde o naši republiku, zákon naše volební právo neanuluje, ale znemožňuje většině z nás, kteří žijeme daleko od vlasti a nemůžeme si dovolit letět za drahé peníze volit do ČR, své volební právo uplatnit. Je to, obrazně řečeno, něco podobného, jako svázat nohy tomu, který se chce účastnit běžeckého závodu. Pokud jde o připomínku, že občané, kteří pobývají v době voleb v zahraničí, jsou na tom stejně jako my, je to slabá útěcha a je to pro ně stejně nedemokratické jako pro nás. Francouz, který v dubnu nebo začátkem května chce jet na pláž pod palmami Martini- ku a který tudíž není zapsán na tamějším volebním seznamu, stejně jako ten, který bude v době voleb obchodně v Tokyu, neztrácí možnost volit. Před odjezdem se dostaví na městský úřad nebo do úřadovny státní policie s osobou, které důvěřuje a která má volební právo, a dá si vystavit plnou moc pro tuto osobu, aby za něho volila. Stačí předložit jako důkaz letenky nebo jiný dokument potvrzující nepřítomnost v době voleb. Starost Francie, aby její děti, žijící dlouhý čas nebo trvale v cizině, si zachovaly pocit, že jsou nadále plnoprávnými občany a že si „stará vlast“ váží jejich přínosu v hospodářské a kulturní oblasti, je vyjádřena existencí Vysoké rady Francouzů v zahraničí, do které občané, zapsaní do volebních seznamů na zastupitelských úřadech, volí své zástupce. Navíc volí přímo dva své zástupce do senátu, kteří dle příslušného zákona v něm hájí jejich zájmy. Samozřejmě všechny stránky, související s volebním právem zahraničních Francouzů, jsou velice přísně kodifikovány, aby byly znemožněny jakékoliv volební podvody. Před prvními svobodnými volbami v bývalé ČSFR, po zveřejnění volebního zákona diskriminujícího naše občany v cizině ve srovnání s tím, čemu se těší Francouzi ve stejné situaci, jsem ze své funkce předsedy Západoevropské pobočky Konfederace československých politických vězňů poslal předsednictvu československého parlamentu texty všech zákonů a vládních nařízení i vyhlášek, týkající se Francouzů v zahraničí, a tlumočil jsem přání našich členů, aby našim státním občanům bylo umožněno volit na diplomatických zastupitelstvích ČSFR. Obdobný dopis jsem poslal presidentu republiky Havlovi a tehdejšímu předsedovi vlády. Sekretariát předsednictva Národního shromáždění mi poděkoval za moji iniciativu a sdělil mi, že můj dopis a přílohy předal petiční komisi. Ta mi už nenapsala, zda jej projednala a od prezidenta republiky a předsedy vlády nepřišla žádná odpověď. Došli jsme k závěru, že kruhy, které v tu dobu udávaly tón v republice, se volebních hlasů exulantů bojí a nemyslím, že to bylo „hrubě zavádějící“, jak se domnívá Petr Kolář. Od té doby se v České republice mnoho změnilo k lepšímu a ředitel odboru krajanských styků oprávněně poukazuje ve svém „Dopise krajanům“ na zrušení zákonné podmínky trvalého pobytu pro restituci a na zvýšenou pozornost představitelů České republiky vůči krajanům. Na poli restituce však nadále panuje jisté pokrytectví, tak jako v oblasti volebního práva. Ano, emigranti mají nyní na restituci nárok, avšak ti, jejichž nemovitý majetek byl po jejich odchodu do exilu zkonfiskován a koupen za babku nomenkla- turisty, mají nárok pouze na finanční odškodnění dle odhadu hodnoty z doby konfiskace. Obávám se, že dokud naše volební právo a právo na restituci in natura nebudou reálná a dokud nebudou potrestáni komunističtí zločinci, budu se nadále cítit exulantem. 26. března 1995 □ SAINT RAPHAEL NA FRANCOUZSKÉ RIVIEŘE má ideální polohu jak pro milovníky pláže a vodních sportů, tak pro ty, kteří milují blízkou romantickou přírodu a historické památky nebo mondénni atmosféru světově proslulých měst, jako Saint Tropez, Cannes, Nice nebo Monte Carlo v sousedství. Vyžádejte si bližší informace (česky) a výhodnou nabídku nájmu dvoupokojového komfortního prázdninového bytu na adrese Les Tourtelles, 47 Allée du Touring Club, 83700 Saint Raphael, Francie nebo volejte ve večerních hodinách číslo +33-94823741. POLYGON 3/1995 25 [pageend27]Poznatky všedního dne ZDRAVOTNICTVÍ JE SYSTÉM K PRODLUŽOVÁNÍ LIDSKÉHO ŽIVOTA Jediná věc, s kterou může člověk stoprocentně počítat, je smrt, jež jej čeká s naprostou jistotou. Ve vyspělých státech se tato „jistota“ oddaluje úměrně s kvalitou sociální a zdravotní péče. Většina lidí odchází z tohoto světa po nemocích, které stárnoucí organismus nebo věda již nezvládly, nedokázaly vyléčit. Narůstající aktivita v privatizaci českého zdravotnictví nás zase vede k tomu, abychom upozornili opětovně na to, že většina občanů s tím nesouhlasí. Důvody české vlády, přesvědčující voliče, jsou nedostatečné, neprofesionální, nehumánni. Udělat z péče o zdraví člověka obchod nebo prostřednictvím zbytečně velkého množství pojišťoven byrokratickou zdlouhavou cestu za zdravím, dokonce za „nejlacinější léčbou“ (cenově), je nedůstojné. Kanada, země, kde se podle OSN nejlépe na světě žije, má všeobecné zdravotní pojištění - s jedinou státní pojišťovnou. Člověk je automaticky pojištěn od svého narození a jedinou jeho starostí je vybrat si nejlepšího lékaře nebo nemocnici. Po stránce lékařské, zdravotnického vybavení, technologie, počtu lékařů, nemocnic, zdravotních středisek a farmacie se kanadské péči o zdraví občana nikdo nevyrovná. Stojí to obrovské peníze, ale stát bez mrknutí oka všechny rozpočty pokrývá - i přes různé reformy nebo privatizační návrhy. Jeden den v kanadské nemocnici stojí až 1200 kanadských dolarů, 22.800 Kč proti skromným 600 Kč v nemocnicích českých. Při vší naší skromnosti budeme chtít alespoň záruky, které nám soukromé nemocnice neposkytnou. Když se budeme řídit přirovnáním, že zlaté vodovodní kohoutky si může pořídit každý zbohatlík pouze v případě, že všichni obyvatelé mají již chromované, dojde i na soukromé nemocnice. Ale zatím se zdravím obchodovat nelze. Neboť co jiného než byznys jsou soukromé nemocnice? Podniky se zdravím pro slavné a movité? Ministry a podnikatele? Česká republika ještě není zralá pro soukromé podnikání ve zdravotnictví a člověk nemusí vidět „rudě“, aby tuto myšlenku odsoudil. Zdravotnictví je systém k prodlužování lidského života. Máme o něj enormní zájem. Pokud pánové Václav Klaus a ministr zdravotnictví Luděk Rubáš chějí opustit tento svět z tenisového kurtu nebo ze závodní brněnské autodráhy, je pravděpodobné, že tak udělají s krátkou nebo delší zastávkou v některé z luxusních nemocnic. Devadesát procent jejich-spoluobčanů však projde menšími a malými okresními nemocnicemi nebo městskými kolosy. A mnozí s prázdnou peněženkou, bez prostředků na drahé léky proti bolestem, se dvěma pilulkami aspirinu na ARNOŠT WAGNER nočním stolku. Nadsazeno, ale k tomuto scénáři jsme již nasměrovaní. » O O ZÁKAZNÍK OPĚT NENÍ PÁNEM České země a Slovensko byly v době totality světoznámé co se týče přístupu zaměstnanců služeb k zákazníkům. Na jedné straně servilnost k cizím turistům, na druhé naprostá bezohlednost, tupost a nadřazenost směrem k domácím spotřebitelům a zákazníkům. Dva roky po změně režimů v roce Í989 „pozorovatelé“ ze zahraničí a domácí kritici odvážně prohlásili, že se to již změnilo k dobrému díky privatizaci podniků a služeb. Pozitivně se to projevilo ve velkých městech republiky: v Praze, Brně a v Bratislavě. Konečně se dalo hovořit o obratu k lepšímu v zemi, kde příručí, prodavačky a číšníci museli mít výuční listy po několikaletém učení, přepych vzdělání, o kterém se ani jedné servírce na Západě nesnilo. Zdálo se, že z hory Olympu definitivně slezli dolů všichni vedoucí řeznictví, zelinářství a instalatérství. Chyba lávky (a všech mostů) se ukázala v systému služeb po pěti letech svobodného podnikání, kdy majitel servisu směrem k zákazníkovi se zase stal pánem (kdo mě může vyhodit?) a zaměstnanci v státních službách a větších podnicích slouží zákazníkovi stejně mizerně, liknavě, dokonce s jakousi „nenávistí', neochotou a nadřazeností. Tento úkaz, návrat k starým časům se projevuje tam, kde se státní zaměstnanec může schovat za množství dveří, okének, pultů a přepážek s desítkami nápisů, nařízení, připomínek a předpisů. Na každé „plné“ okénko nebo přepážku připadá desítka zavřených, nápisy popsaných, směr určujících a příkazy vydávajících dveří a okének. Anonymita velkého množství personálu je něčím, za co se dá skvěle skrýt drzý úsměv a poznámka, arogantní vtip, nadřazenost a suverenita úředníka nebo úřednice k zákazníkovi. Těžkým balvanem přivázaným k noze mladé České republiky je systém, organizace, pracovní morálka a integrita většiny poštovních (včetně poštovní banky) zaměstnanců ve velkých městech. Na základě porovnání s poštami v zahraničí je možné tvrdit, že návštěva českých pošt je jedním z nejnepříjemnějších (bohužel pravidelných) zážitků občana. Arogance, neochota, nadřazené vystupování jsou u většiny ženského personálu tak vžité, že „přeškoleni"“ je nerealizovatelné. Uplatnění práva zákazníka (toto všechno platí ze svých daní) si stěžovat jednotlivým vedoucím oddělení je naprosto zbytečné. Příjemce stížnosti sice udělá vše, co je v jeho silách, aby stěžovateli pomohl vyřešit konkrétní „poštovní" problém, ale na svého podřízeného nedá dopustit, nepotrestá jej, naopak, často stěžovateli nevěří, považuje ho za notorického „žalovatele“ a zachází s ním stejně neurvale. Nejčastější sebeobrana vedoucích zaměstnanců pošt je „kontrastížnost“ na to, že je málo lidí. Podle počtu prázdných okének by se tomu snad i dalo věřit. Příslušný ministr by měl v tom případě požádat o větší rozpočet z každoročního státního přebytku, i když není jisté, zda by tímto vykouzlil příjemný úsměv na tváři zaměstnance české pošty. LAUREL A HARDY SLOVENSKÉ POLITIKY O tom, že Vladimír Mečiar neumí číst mezi řádky, svědčí hrdost, s jakou dal uveřejnit osobní dopis amerického prezidenta B. Clintona ve slovenském tisku. Dopis sám o sobě je vrcholem diplomacie a za jeho stylistiku by se nemusel stydět ani velký diplomat a intri- kář kardinál Richelieu. Slovenskému premiérovi nesmírně zalichotily Clintonovy „zdravice“ a fráze na konci dopisu, ale nevšiml si již, že dopis je velice naléhavý výčet základních principů demokracie, shrnutí situace a připomenutí slibů a závazků, na základě kterých jsou Spojené státy ochotny Slovensko akceptovat jako demokratický stát. Vláda pana Mečiara nechce kolem sebe vidět varovně vztyčené prsty lidí, kteří to myslí se Slovenskem dobře, i prsty medem namazané (dopis B. Clintona) přehlíží. Otevřenost prezidenta Havla, s jakou v rozhovoru s M. Kováčem vyslovil znepokojení nad situací na Slovensku, a přemrštěná diplomacie prezidenta USA nejsou jediné varovné signály vysílané do země, kde se vrací systém totality jedné vládnoucí strany. Lidem již nevadí, že prezident státu i premiér jsou bývalí komunisté. Také na komunisty v čele parlamentu, Ústavního a Nejvyššího soudu a některých politických stran si již zvykli. Co začíná slovenské občany opravdu znepokojovat, je bezohledné pronikání koalice do nejvyšší i nejnižší státní nomenklatury prostřednictvím „elity“ z řad Slotový a Ľuptákovy strany. HZDS a jeho partneři jsou také viditelní v soukromém sektoru, a jak prohlásil jeden slovenský novinář: „Mečiarovci již sedí na každé druhé židli v tomto státě..." Zbytku aktivní slovenské inteligence, která si ještě udržuje neagresivní formu kritiky, však nejvíce vadí zesměšnění a zneuctění jejich národa Jánem Luptákem a Jánem Slotou, tragikomickým párem ve slovenské politice, který během několika měsíců změnil image téměř demokratického Slovenska v kryptokomunisticko-nacionalistický Kocourkov, o kterém se vyprávějí vtipy nejen mezi nejbližšími přáteli. Poslední husarský kousek J. Luptáka - svolání celosvětové konference dělnických stran do Banské Bystrice, roznesl „slávu“ Slovenska netjméně do dalších padesáti zemí ve světě, jejichž delegáti měli možnost vyslechnout „ľupvtákovi- ny“, jako npř.: dělníci, kteří nebudou mít jídlo pro své hladové děti, „Vezmou kosu a utnou hlavu“. Zda-li kladivo vezmou bratři zemědělci v podobném případě a komu se budou kosit hlavy, již vůdce Lupták delegátům konference neřekl. Předpověděl však globální dělnickou revoluci, a pokud Vladimír Mečiar nenajde cestu, jak pacifikovať (nebo hospitali26 POLYGON 3/1995 [pageend28]zovat!) svého koaličního partnera, je docela možné, že se v těžkých podmínkách na Slovensku rodí další Lenin, kterému však v tomto případě bude scházet lljičova inteligence. Nikdo z novinářů neví, co se řeklo za zavřenými dveřmi konferenční síně, ve které zasedala poslední konference slovenské HZDS. Tato politická strana má ve zvyku zapečetit okna budovy, ve které sněmuje, postavit ke dveřím stráže a zabezpečit každou škvíru, jíž by do tajemství strany mohli nahlédnout novináři. Bratislavský hotel, ve kterém byl Mečiar opět zvolen do čela hnutí, vyprázdnili pořadatelé tak důkladně, že ani zaměstnanci soukromých podniků v přízemí hotelu nemohli nastoupit do práce. Jenom sporadicky se objevovaly zprávy ze sněmu, který potvrdil ve funkcích všechny dosavadní lídry HZDS. Jedna z mála zpráv, která mohla proniknout na veřejnost, bylo Mečiarovo prohlášení, že před schůzí s českým premiérem by uvítal „několik vstřícných kroků", kroků „dobré vůle“ po tom, co prezident Havel „tlumočil nelichotivé stanovisko vůči Slovensku". Míněna tím nutnost omluvy české strany jako podmínka uskutečnění schůzky? Pokud ano, je nejvyšší čas pro upozornění slovenského premiéra, aby konečně přestal s vydíráním. Říct mu rozhodně, že Češi už mají od „vstřícných kroků“ na nohou puchýře a naprostou nechuť k omluvám. Každá hlava státu má právo vyslovit obavy z politické situace v zemi, se kterou bezprostředně hraničí. V třicátých létech byli sousedé Německa také příliš ohleduplní, než přišli na to, že v Německu rodící se demokracii nahradila diktatura. Vladimír Mečiar naznačil, že „výběr vstřícných kroků“ nechává na partnerovi (na Češích). Doufejme, že slovenský vůdce nepočítá s tím, že se mu česká strana omluví za to, že čas od času pošle do Bratislavy upomínku na 24 miliard korun, které jí Slovensko již dlouho dluží. □□□ "Dražil si dělá z vnitra blázny" ALEXEJ ŽÁK Český deník RP uveřejnil 3.4.1995 další fakta k případu reprezentanta KC OF v Praze a později pankráckého vězně Miloše Dražila, odsouzeného v roce 1991 k sedmi letům odnětí svobody za kriminální činnost. Zpráva shrnuje nejdúležitější události případu, který jednoznačně usvědčuje vedení Ministerstva vnitra ČR ze lži, neboť je čím dál jasnější, že tohoto „uprchlého“ vězně právě kompetentní úřady MV ČR vybavily platnými českými doklady, aby „útěk“ z republiky neměl jejich bývalý kamarád z OF příliš komplikovaný. Pan Miloš Dražil, nar. 10.11.1940 v Praze, byl dlouholetým pracovníkem Čs. televize a v. r. 1984 byl odsouzen pro trestný čin podvodu k odnětí svobody. V r. 1988 po výkonu trestu nastoupil u DP HI. města Prahy, závod Autobusy, jako technik a krátce poté byl veden jako externí spolupracovník DAK Slušovice, vykonávající práce pro tento agro- kombinát na bázi provize za zprostředkované služby. Po 17. listopadu 1989 působí Dražil již přímo v KC (koordinačním centru) OF ve Špalíčku a v této době podle svých prohlášení získal doklady z archivu bývalé StB, těžce kompromitující některé současné české politiky. Jeho nejbližším spolupracovníkem byl p. Kořán, pozdější primátor HI. města Prahy, a nadřízenou paní Dáša Havlová, manželka Ivana Havla. Koncem ledna 1990 Dražil z KC OFod- chází a zdržuje se převážně na území Švýcarska a Německa, kde navazuje kontakt s jednou západní zpravodajskou službou, o čemž se sám zmiňuje ve svém dopise předsedovi Parlamentní vyšetřovací komise 17. listopadu p. Jiřímu Rumlovi (29.4.1991). Přijetí a předání tohoto dopisu bylo na sekretariátu FS ČSFR potvrzeno 8.5.1991 písemně ing. Boženou Fukovou. Pan Dražil byl totiž při jedné ze svých cest do ČSFR v září 1990 v Praze zatčen, vzat do vazby a právoplatně odsouzen jako zvláště nebezpečný recidivista opět pro trestný čin podvodu k sedmi letům odnětí svobody. Během výkonu trestu se obracel na různé politické a státní představitele, jimž nabízel výměnou za propuštění ony výše uvedené kompromitující dokumenty. Jak letos v únoru oficiálně potvrdilo Ministerstvo spravedlnosti ČR, navštívil Dražila ve vazbě dr. Milan Hulík a také jeden důstojník tehdejší FBIS. Totožnost dalších osob, které jej navštěvovaly, se nepodařilo zjistit, protože někdo se postaral o to, aby osobní karta vězně, do níž se všechny návštěvy zaznamenávají, z vězeňského archivu zmizela. Žádná jiná nechybí, jen ta Draži- lova. Dne 14.5.1993 byl zvlášť nebezpečnému recidivistovi přerušen výkon trestu z důvodu provedení neodkladné operace kyčelního kloubu, která byla proti všem zvyklostem dohodnuta v pražské Vinohradské nemocnici. Dražil mohl být bez problémů operován přímo ve vězeňské nemocnici, nebo na střeženém oddělení Vojenské ústřední nemocnice ve Střešovicích, ale pak by se Dražilovi nemohl podařit onen „útěk“ z republiky. Jak se dalo předpokládat, Dražil se k dohodnuté operaci do nemocnice nedostavil. Místo toho si 17.5.1993 vyzvednul na Dopravním in- spektorátě v Praze nový mezinárodní řidičský průkaz č. AJ-134409 a z Prahy odcestoval. Ve Švýcarsku se objevil v polovině června a vydával se za oběť jistých politických kruhů v ČR. Svým známým - a také mně - tvrdil, že z ČR uprchl bez platných cestovních dokladů a hranice překračoval ilegálně. Později se ukázalo, že tento „uprchlý“ vězeň disponoval hned dvěma cestovními pasy. Jeden byl vystaven na jeho jméno a ten druhý na jméno Michael Baar. MV ČR bylo o pobytu „uprchlého“ vězně ve Švýcarsku a Lichtenštejnsku, kde se ucházel o politický azyl, prokazatelně informováno hned v létě 1993, stejně tak i tehdejší generální prokurátor dr. Jiří Šetina a ředitel BIS Stanislav Devátý, což vyplývá z prohlášení dr. Milana Hulíka - tehdejšího mluvčího Generální prokuratury - pro ČTK po uveřejnění obsáhlého článku o životních osudech a činnosti p. Dražila ve Švýcarsku v RP (8.1.94). Místo aby čs. úřady požádaly o zadržení „uprchlého“ vězně kompetentní úřady švýcarské nebo lichtenštejnské, se disidentské centrum na MV ČR zahalilo do mlčení. Celou věc pak jak ministr vnitra Jan Ruml, tak i jeho mluvčí Jan Šubert komentovali svým známým osvědčeným způsobem, že se v daném případě jedná opětovně o útok temných sil a starých struktur na vedení MV ČR a že fakta uveřejněná v RP až příliš připomínají desinformační rukopis bývalé StB. Tiskový mluvčí Šubert však později pod tíhou důkazů musel přiznat, že s Dražilem osobně hovořil, neboť mu Dražil telefonoval na úřad přímo ze Švýcarska a požadoval po něm pas a peníze, což prý pan Šubert kategoricky odmítl. Z hlediska trestní zodpovědnosti p. Šuberta však není vůbec podstatné, zda pana Dražila odmítl či nikoli. Důležité je, že věděl o tom, že mluví s „uprchlým“ vězněm a že mu volá ze Švýcarska! Pan Šubert je ve služebním poměru a neudělal to, co udělat měl, tj. neprodleně informovat kompetentní orgány, aby bylo zajištěno vydání mezinárodního zatykače a zabezpečeno zajištění Dražila na území cizího státu a jeho předání ČR k výkonu zbytku trestu (41/2 roku). Těmito orgány jsou beze sporu Vězeňská služba MS ČR a příslušný soud, který Dražilovi přerušil výkon trestu za účelem provedení operace. Je nepochopitelné,, že p. Šubert svým jednáním naplnil všechny znaky skutkové podstaty trestného činu zneužití pravomoci veřejného činitele dle §158 tr.z., neboť v důsledku služební nečinnosti umožnil p. Dražilovi neoprávněný pobyt na svobodě a dále pak i páchání trestné činnosti na území cizího státu. Je prokázáno, že „uprchlý“ vězeň po rozhovoru s představitelem MV ČR navštívil konsulární oddělení Českého velvyslanectví v Bernu, kde na základě prohlášení o ztrátě cestovního dokladu získal náhradní cestovní doklad, což bylo oficiálně potvrzeno Ministerstvem zahraničí ČR. Dne 22.12.1993 jsem osobně na Dražila podal trestní oznámení k rukám ministra vnitra Jana Rumia a kopii jsem odeslal 1. náměstkovi gen. prokurátora JUDr Pavlu Brettovi na GP CR. Následovalo neuvěřitelné: Dražil 29.12.1993 osobně požádal o vystavení nového občanského průkazu a vyplnil vlastnoručně všechny potřebné formuláře. 7.1.94 mi bylo písemně z ÚVV Praha potvrzeno přijetí trestního oznámení, které bylo postoupeno z kanceláře ministra vnitra ČR. 8.1.94 byl uveřejněn můj článek_ v RP o Miloši Dražilovi a jeho činnosti ve Švýcarsku a Lichtenštejnsku. 10.1.94 na něj reagoval ministr Ruml a označil jej za výplod desinformační dílny StB. 12.1.94 si Dražil osobně vyzvedl nové doklady. 14.2.94 nenastoupil výkon zbytku trestu a zmizel v zahraničí. Ačkoliv Česká policie již v březnu 94 získala informaci o místě Dražilova pobytu v cizině, ještě v březnu 1995 na něj nebyl vydán mezinárodní zatykač a nebyl požádán o spolupráci Interpol! Mám dojem, že článek v RP ze dne 3.4.95 se měl správně jmenovat „České vnitro si dělá z občanů blázny“. 10. dubna 1995 □□ POLYGON 3/1995 27 [pageend29]HLAVOLAM VLADIMÍR CÍCHA Snad každý člověk, který něco umí a chce tím přispět k rozkvětu země, ve které žije, k vlastnímu uplatnění, každý člověk, který touží po tom, aby mohl žít podle svých schopností a možností, omezován jen formulacemi platných zákonů, uvítal změnu režimu totalitního v demokratický. Ať už se tato demokracie ukázala jakkoli teoretická a neúplná. Ať už přinesla jevy kladné stejně jako záporné. Neboť rozdíl mezi totalitou a demokracií je podstatný a zásadní. Je pravdou, že v roce Pražského jara (nikoli hudebního) i po něm, v době „temna" v zemi české i slovenské, mnoho komunistických intelektuálů shledalo svůj omyl - příslušnost ke komunistické straně. Někteří za své nové názory byli ze strany vyloučeni, jiní vystoupili sami. Mnozí z nich stali se pak aktivními v hnutí Charta 77 spolu s těmi, kterým byly ideje komunismu vždy cizí. Asi se mnoho nemýlím v názoru, že v řadách československé inteligence byli nečlenové strany mezi významnými intelektuály v menšině. Levá orientace inteligence fascinovala mne od dob, kdy jsem dění kolem sebe začal intenzivněji vnímat, nejspíše pod vlivem politických situací v zemi. Nemohl jsem pochopit, kterak lidé humanitních názorů, umělci, potřební svobody pro svá díla a vyjádření, hlásí se dobrovolně k ideologii, která takovému snažení tak málo přeje! Mnoho, příliš mnoho z těch, kdož tvořili výkvět národa, připnulo si na klopu hvězdu nemající nic společného s oblohou. Možná, že pro to je vysvětlení, jemuž pochopení zabraňovala jen moje prostota. Dodnes jsem však takové vysvětlení nenašel. Nepochopitelná mi zůstává inklinace vzdělanců k ideologii, která i ve své teoretické podobě hlásá násilí a diktaturu. Překvapovalo mne a dosud překvapuje, jak málo kolegů Karla Čapka mělo na komunismus stejný názor jako on. Cožpak jeho text z roku 1924 („Proč nejsem komunistou“) není dostatečným vysvětlením toho, čím se idea komunismu liší od idejí humanity a demokracie? Což bylo třeba Stalinových zločinů z let třicátých a pozdějších k pochopení toho, že praktický komunismus ve syé obludnosti přesahuje teorii? Proč tolik Čapkových kolegů nepochopilo, že komunismus namísto praktické pomoci přináší jen prapor revoluce? Že hlavním slovem komunismu je „vládnout, a nikoli zachraňovat. Chudoba, hlad, nezaměstnanost nejsou mu nesnesitelnou bolestí a hanbou, nýbrž vítanou rezervou temných sil, kvasící hromadou zuřivosti a odporu“. Čapkův text vyšel v čase svobody tisku, dostupný každému a nepochybně mnohými čten, díky autorově významnosti. Vyšel v roce Leninova úmrtí, před tím, než lljičův žák rozpoutal naplno způsob praktické aplikace učení. Shledávali snad Čapkovi kolegové v jeho textu závady a nepravdivá tvrzení? Zášť a falšování faktů? Cosi, co je nutilo k pravému opaku - stát se komunistou? Což byli tak naivní, aby přijali bez výhrad či s nimi vizi skvělé budoucnosti vybudované na třídní nenávisti, výhrůžkách, zaťatých pěstích? Nechápali, co Čapek charakterizoval výstižně: „Nejdivnější a nejneljdštější na komunismu je jeho pochmurnost. Čím hůře, tím lépe; pora- zí-li cyklista' hluchou babičku, je to důkaz zpuchřelosti dnešního řádu; strčí-li dělník prst do koleček stroje, nerozmačkají mu jeho ubohý prst kolečka, nýbrž měšťáci, a k tomu ještě s krvežíznivou rozkoší.“ V roce, kdy Čapek publikoval svůj text, zemřel básník Jiří Wolker, který v jedné ze svých balad říká: Nejhlouběji v tvém srdci / chudý, vidím nenávist. Čapek píše: „Je to strašlivé slovo (nenávist), ale zvláštní je, že je docela nesprávné. Na dně srdcí chudých lidí je spíše podivuhodná a překrásná veselost. Dělník u stroje si daleko chutěji zašprý- muje nežli fabrikant nebo ředitel továrny...“ Nechci však tady citovat Čapka. Zmiňuji se o jeho textu proto, že je v těsné souvislosti s podstatou mého údivu, proč tak málo významných lidí jednalo v jeho duchu. Z hlediska tohoto textu neobstojí ani „selhání západu“ v roce 1938 coby důvod podpory komunismu, neboť toto selhání na jeho podstatě a cílech věru nic nemění. Skalní komunisté zdají se dnes být v české zemi pro smích. Pokud se kdo k linii strany hlásí, tedy k linii nové a straně obrozené, je to však stále strana komunistická. Její ideologii dosud nikdo oficiálně nezměnil. Rok 1968 zbavil KSČ členů, vzal brýle mámení i oněm „poctivým“ komunistům, kteří snad proto, proč Čapek se komunistou nestal, oni tak učinili. Tito lidé, schopní, inteligentní a zemi potřební, jsou dnes již samozřejmě na straně demokracie. Přesto se někdy ptám, jak by si počínali, kdyby k událostem roku 1968, jara i okupace, nedošlo. A nic mi nevysvětlí ono jejich prapočáteční rozhodnutí, jakkoli vehementně a rozhodně později jej litovali a v rámci svých možností snažili se pomoci věcem dobrým: zmírnění neblahosti poměrů, prosvětlení trvajícího temna. Ti však, kteří nikdy, ani z „mladické nerozvážnosti“, nerozmnožili komunistické řady, nemají dnes, zdá se mi, ze svého přesvědčení a lidské solidnosti nic víc nežli dobrý pocit a čisté svědomí. (Latentnlm podnětem k těmto řádkům je návštěva spisovatele Ivana Klímy ve Vancouveru a uvedení jeho hry „Hromobití“ divadlem -Za rohem-.) □ Vysoké školy - bašta reformního komunismu? KAREL KREJČA Zpráva z tisku: Podmínkou pro vstup na vysokou školu by se od letošního září mělo stát pro studenty prvních ročníků zaplacení školného. Tuto novinku obsahují zásady vysokoškolského zákona, který včera schválila vláda. Nastoupení cesty placeného studia, běžného v civilisovaných zemích, vyvolalo kupodivu u zainteresovaných stran rozporuplný ohlas. Zajímavé bylo především odmítavé stanovisko tzv. konference rektorů (České Budějovice září 1994) a celkem očekávané stanovisko Levého bloku, který ústy vysokoškolské učitelky M. Stiborové zakomponování školního zákona odmítl (6.2.1995). Obě odmítnutí možno hodnotit jako populistická. Většinou zamítavé stanovisko vysokoškolského učitelstva neinformovaného diváka možná překvapí, neboť zavedení školného znamená teoreticky zkvalitnění studia a zvýšení motivace jak studentů tak i učitelů. Je náhodou, že pohled pedagogů na tak závažnou otázku, jakou zavedení školného jistě je, je totožný s hlasem představitelky postkomu- nismu? Podívejme se na základě skutečnosti, že vysoké školy jsou takové, jací jsou na nich učitelé, na průměrnou universitní fakultu roku 1995. Valnou většinu pedagogů školy tvoří dosud učitelé, etablovaní za minulého režimu, bývalí členové KSČ, kteří se především zásluhou této strany domohli všech dostupných (a myslitelných) vědeckých a pedagogických titulů. Tito učitelé jsou v zenitu své výkonnosti, řada z nich již se blíží nebo se nachází v penzijním věku. Druhou početnou skupinu charakterizuje nedokončené vysokoškolské vzdělání - chybí jim rigorózní zkouška a tedy i akademický titul. Tito učitelé by neměli na vysoké škole - s výjimkou lektorů - co pohledávat. Pokud jsou starší, jde o tehdejší nestraníky, kteří měli málo příležitosti vmísit se mezi stranickou elitu, ale také o mladé učitele— magistry, kteří snad na získání akademického titulu pomýšlí, pokud na ně bude v tomto směru vyvíjen tlak, který pohříchu chybí. Zvláštní, téměř exotickou skupinu tvoří učitelé transformovaných kateder filosofie, ekonomie a sociologie, kteří přešli na tyto katedry z bývalých ústavů marxismu a leninismu. Pro studenty, kteří měli možnost slyšet jejich ideologické bláboly před listopadem 1989 a po něm, jsou tito pedagogové v uvozovkách zdrojem zábavy, bohužel nikoliv poučení. Přesto na škole - až na malé výjimky těch schopnějších, věnujících se komerci, stejně jako učitelé skupiny první (straníci) - bez skrupulí zůstávají. Poslední početnější skupinu na fakultě představují bývalí členové KSČ, vyloučení po srpnu 1968 z KSČ, a tedy i ze školy, kteří se po listopadu ve valné většině na školu vrátili. Uvedená stratifikace učitelů s ohledem na jejich kvalifikaci a politické postoje si nečiní nároky na neomylnost - přesto jde o rastr vhodný pro téměř všechny vysoké školy. Ten, kdo zná poměry na vysokých školách za posledních 40 let, zejména období po roce 1978, kdy byla zrušena platová pásma učitelů a tím otevřena brána libovůli v odměňování, jistě předpokládá, že záporné postoje nynějších učitelů, a to nejen v otázce školného (proslavili se i vzdycháním po absolutní akademické svobodě a stálými tlaky na zvyšování platů - jev nemyslitelný za diktatury), pramení i z obav, že zavedení školného bude znamenat redukci posluchačů, ale i učitelů. Neuvědomují si, že za „studenty“, kteří vegetovali celkem bezpracně většinou na kolejích a v kavárnách, nastoupí ochotně noví, kteří si budou studia vážit. Touha po vysokoškolském vzdělání nebyla nikdy limitována penězi, ale právě touhou po vzdělání, pílí a talentem. Vyjádří-li se v této souvislosti odborná asistentka tělesné výchovy, že za těchto okolností budou studovat jenom bohatí a hloupí, je jen v její moci ty hloupé prostřednictvím obvyklých mechanismů ze studia vyřadit. Jiná je otázka, zda to chce udělat. Shovívavost při hodnocení vědomostí a doved28 POLYGON 3/1995 [pageend30]ností žáků je všeobecně známá a získala některým fakultám, zejména ekonomickým a pedagogickým, nechvalnou pověst. Jaké může mít k této problematice stanovisko vedoucí katedry, reformní komunista, který se vrátil v roce 1992 na školu s hrdým titulem magistr a v penzijním věku, si můžeme domyslet. Ale vraťme se ke skupině tzv. reformních komunistů, kteří - lidově řečeno - naskákali po listopadu na katedry „jako blechy do kožichu“. Na rozdíl od jejich kolegů jde o bývalé členy KSČ, kteří byli vylučováni a vyškrtává- ni ze strany především pro politickou pasivitu, někdy odlišná politická stanoviska a vlažný vztah k bratrské internacionální pomoci v srpnu 1968. Odešli tehdy k jiné práci, většinou na školy nižších stupňů a po listopadu se na katedry ochotně vrátili. Je třeba dodat, že ti učitelé, kteří po prověrkách po roce 1968 obstáli (a často tvořili i členy prověrkových komisí), na vysokých školách zůstali, domohli se všech možných a myslitelných titulů a po odložení legitimace zůstávají na fakultě se svými tehdy vyloučenými a nyní se navrátivšími kolegy v dojemné shodě členy akademické obce. Tak se mohlo stát, že kompletní vedení nejmenované fakulty, terorizující za totality nejen nestraníky, ale i členy strany formou sepsutí na schůzi ROH, krácením odměn atd., zůstalo po listopadu na fakultě v hluboko penzijním věku formou tzv. domova důchodců na katedře psychologie, kde jsou dosud a „nadělávají“ si důchod. Jak je vidno, stav vysokoškolského učitelstva pět let po sametové revoluci je neutěšený právě proto, že to byla revoluce sametová. Není zde však hovořeno o učitelích, kteří mají plnou kvalifikaci a čisté svědomí. Těch je bohužel menšina. Kdyby byla v roce 1990 použita taková logická měřítka jako je nulová komunistická minulost a dokončené vzdělání na tehdejší učitele, zůstala by většina fakult poloprázdná. Co se však stalo - za pomoci aplikace Parkinsonových zákonů byla založena řada nových universit, kde - jak se zdá - je jediným požadavkem pro přijímaného učitele znalost písma a příslušné politické kontakty. A to kontakty někdy i velmi starého data. Tak vyučuje na jisté pedagogické fakultě mladý magistr, který si na katedře jazyků „kroutí“ tzv. civilní službu jako plnohodnotný učitel, udělující zápočty z předmětu, ve kterém je sám jaksi dosud nedostudovaný. Nezúčastněný pozorovatel by takovou koncentraci stranických kádrů mohl považovat za nebezpečí indoktrinace studentů. Opak je pravděpodobně pravdou. Velkým kladem v neutěšené situaci je asi fakt, že díky bohatým zkušenostem z minula a spokojenosti se současným stavem - plat ve 12. platovém pásmu představuje 12.000 Kč měsíčně bez příplatků a pravidelných odměn - nepomýšlí tito zkušení ekvilibristé na další politické avantýry. Závěrem ještě jedna zpráva z tisku: Zavedením placeného školného se mocenská elita snaží zabránit narůstající levicové orientaci studentů, - řekl místopředseda KSČM Zdeněk Klanica (LN 10.2.95). Tak jak je to s těmi reformními komunisty na vysokých školách? Neúspěšné jednání tzv. konference rektorů s vládou dne 20.2.95 dokazuje, že není šprochu... □ Pocta exilovým sokolským pracovníkům Sepsáním a vydáním 4. svazku Pejskařovy „Poslední pocty“ bylo ukončeno rozsáhlé dílo. Bylo též pamatováno na zasloužilé zemřelé sokolské pracovníky, kteří museli opustit svou vlast pod hrozbou komunistické tyranie. Už v předcházejících třech svazcích „Poslední pocty“ bylo uvedeno několik desítek zemřelých exulantů, jako byl poslední starosta COS po komunistickém puči v roce 1948 dr. Antonín Hřebík, Jarmila Uhlířová a další. Ve IV. svazku je obšírné pojednání o dlouholeté náčelnici ČOS, sestře Marii Provazníkové, s jejímž jménem je spojena historie našeho Sokola; byla považována za přední Ženu naší doby. Společně s dr. Antonínem Hřebíkem a Jarmilou Uhlířovou působila ve Spojených státech, kde založila několik sokolských jednot. Podařilo se jí sdružit všecky sokolské jednoty v zahraničí, byla po dvanáct let náčelnicí zahraničního sokolstva, vedla sokolské cvičitelské školy a zorganizovala několik sokolských sletů. Dožila se návratu svobody ve vlasti a měla velkou radost z obnovy Sokola. Narodila se 24.10.1890 v Praze a zemřela 11.1.1991 v Antamont (NY), USA. Ve IV. svazku „Poslední pocty“ jsou portrétováni zasloužilí exulanti, jako Otto Karásek (nar.8.4.1920 v Praze), který byl prvním náčelníkem Ústředí čs. sokolstva v zahraničí, řídil slet ve Vídni a v r. 1964 vedl také cvičiteI- skou školu Ústředí zahraničního sokolstva. Zemřel 28.9.1993 v Ciceru (IL) v USA. Dalším zasloužilým sokolským činovníkem byl Slovák Jozef Horváth, který začal sokolovat v Košicích v r.1929; obhajoval myšlenku bratrství Čechů a Slováků v jednotné a nedělitelné Československé republice. V exilu byl nejdříve náčelníkem sokolské župy dr. E. Beneše, členem předsednictva Ústředí. Zúčastnil se též většiny sokolských sletů Americké obce sokolské. Za svou činnost byl poctěn nejvyšším sokolským vyznamenáním, zvolen za čestného člena výboru Ústředí. Zemřel 27.11.1989 v Pattersonu. V sokolské činnosti v exilu se vyznamenala i Libuše Brichtová (nar. 10.7.1921 v Kunovicích na Valašsku). Po komunistickém puči se jí podařilo společně s manželem Arnoštem Brichtou, příslušníkem čs. zahraniční armády v Anglii, emigrovat do Austrálie, kde mohl její manžel dostudovat a získat doktorát. V Sydney se oba manželé zapojili do činnosti v Sokole, L. Brichtová zastávala funkci jednatelky, vedla českou doplňovací školu v australské Radě etnických škol, a po několik let zde byla sekretářkou. Zemřela za tragických okolností při automobilové nehodě 8.9.1990 v Sydney. K předním sokolským pracovníkům v exilu patřil i František Jonáš z Nymburka (nar.28.10.1906). Působil v sokolských jednotách v Bratislavě, v Nových Zámcích a ve Zlíně, v jehož družstvu cvičil na XI. všesokol- ském sletu 1948. Pak se uchýlil do exilu, působil v jednotách sokolské župy dr. E. Beneše a po přesídlení do Maroka byl zakládajícím členem a tři roky náčelníkem Sokola Casablanca. Po odchodu do USA působil v Sokole New York. V letech 1957 až 1962 byl členem předsednictva Ústředí čs. sokolstva v zahraničí. Zemřel 3.10.1991 v New Yorku několik dnů před dovršením 85. roku. Nelze opomenout ani Přemysla Kociána (nar. 27.12.1928 v Přešticích u Kdyně). Po komunistickém puči žil v západoněmeckých uprchlických táborech, odkud odešel i s rodinou nejdříve do Paříže a 1951 emigroval do USA. Úsadil se v Clevelandu, kde se vedle literární činnosti zapojil do práce v sokolské jednotě. Byl též členem předsednictva Republikánské (agrární) strany v exilu a jejím čelným funkcionářem. Nelze též zapomenout na další sokolské pracovníky, jako byl JUDr Pavel Svoboda (nar.28.6.1916 v Bohuslavicích u Kyjova), v exilu zastával řadu funkcí: v Čs. obci legionářské, ve Svazu letců a v Sokole. Zemřel 8.1.1993 v Londýně. Též JUDr Vítězslav Lota patřil k významným mužům. Sokolu se věnoval ve Švédsku. Zemřel 6.12.1991 v Goteborgu. Na poslední cestě jej doprovodili čs. velvyslanec a starosta Sokola Goteborg. Nelze též nevzpomenout Nypla - Newmana (nar. 22.7.1921 v Rychnově), který se zachránil před komunistickou perzekucí odchodem do Austrálie, kde se vypracoval na ředitele textilní továrny. Byl dlouholetým místostarostou, členem výboru Sokola Sydney a sokolské župy australské. Zasloužil se o stavbu sokolovny a zastupoval Ústředí čs. sokolstva v zahraničí. Zemřel 22.4.1991 v Sydney. Byl vzorem sokolsky vychovaného vlastence. Spoluzakladatelem a předním činovníkem Sokola v Mnichově byl pražský rodák Josef Paul. Narodil se 15.10.1909 a do_ Sokola vstoupil již ve svých šesti letech na Žižkově, kde byl jeho otec starostou. Do požehnaného věku si udržel svěžest, optimismus a nadšení pro sokolské ideje. Byl iniciátorem Tyršova memoriálu v běhu na lyžích a spoluini- ciátorem každoročního setkání zahraničních sokolů v Oetzu. Bezplatně tiskl po dobu deseti let časopis jednoty „Sokolík“, byl poctěn nejvyšším čestným uznáním za zásluhy o čs. Sokol v zahraničí. Zemřel 13.7.1994 v Praze, kam se s rodinou natrvalo vrátil. Jaroslav Hanuš (nar.27.2.1919). Již druhého dne po XI. Všesokolském sletu se rozhodl jít do exilu. Emigroval do USA, kde se zapojil do sokolské činnosti. 1963 byl zvolen do předsednictva Ústředí čs. sokolstva v zahraničí, v němž po 13 let vykonával funkci administrátora Sokolského věstníku a dalších 8 let byl pokladníkem Ústředí. Zemřel 26.1.1990 v New Yorku. Ve IV. svazku Poslední pocty jsou ještě další vynikající občané, kteří byli členy Sokola v exilu a společně s ostatními se zasloužili, že Sokol byl v exilu velice aktivní. Mnozí z nich se mohli zúčastnit XII. Všesokolského sletu v Praze. -JP- □ POLYGON 3/1995 29 [pageend31]Více světla (II) JAROSLAV LAMBERT Všem čtenářům, kteří očekávali duel „autor contra 8 rozhněvaných oponentů", avizovaný v minulém Polygonu, se omlouvám, že nemohu zcela dodržet slíbený program, protože moje výzva oponentům, aby zaslali zbylé námitky proti mému článku „Příliš odvážná kalkulace 1995?“, které by-jak tvrdili-mohli předložit, zůstala nevyslyšena. Pouze pět z nich se ozvalo více-méně soukromými dopisy na adresu vydavatele Polygonu, ale v těchto dopisech jako by zapomněli na nějakou možnost pokračovat ve výčtu vznesených námitek. Pro „duel“, který by měl být dotažen do samého konce, tu bude něco chybět. Kromě těchto pěti reakcí „insiderú" přišlo několik ohlasů z řad čtenářů, za něž upřímně děkuji. Jsou k mému článku převážně kladné, žádný není jednoznačně záporný. Na rozdíl od rozhněvaných oponentů nikdo z nich neklade ultimatum, aby jejich poznatek byl veřejně publikován. (Pro jiný článek jsem byl kdysi zařazen mezi „klerofašisty píšící blbosti". K tomuto poznání také nebylo přiloženo ultimatum, aby tento „kvalifikovaný" poznatek byl publikován, čímž mě autor v době právě aktuelní konjunktury pogromu na pravicové extremisty uchránil před možnými sankcemi jakoby „neznámých“ levicových extremistů.) Čtenáře, kteří se domnívají, že bychom neměli v POLYGONU podrobněji informovat o aktuálním dění v Německu s odůvodněním, že pro čtenáře žijící mimo SRN to není zvlášť zajímavé, bych chtěl vyvést z jejich omylu. O Německu se musí hodně vědět. Proto je povinností všech, kdo chápou smysl politických souvislostí v této zemi od roku 1918, aby veřejnost co nejpodrobněji informovali. Jestliže v Německu třicátých let šlo o nejbližší osud Evropy - pak v Německu dnešním jde o osud celé naší křesťansko- evropské civilizace. Velice lituji, že nemohu v tomto čísle pro nedostatek místa uvést všecky sociologické a historické souvislosti, o něž svou tézi opírám, ačkoliv by to sem organicky patřilo právě v zájmu logického pochopení mé argumentace proti „kritice osmi“. Slibuji však, že tento nedostatek doplním dodatečně. K dopisu, který zaslal redakci pan Dr. Karl von Wetzky, v němž mi přiznává jako „polehčující okolnost“, že - soudě podle mnou použitého nadpisu mé repliky - nepovažuji šlechtice Goetha za dekadenta, bych chtěl na vysvětlení dodat, že k použití termínu „VÍCE SVĚTLA“ mne docela spontánně inspirovalo právě ono v kritice demagogické zatemňování politických pojmů i historických skutečností, aniž bych vůbec pomyslil na to, zda autor uvedeného citátu byl dekadentním šlechticem či nikoliv. Konec konců bych k posuzování této otázky nebyl ani sociologicky dostatečně kvalifikován. Avšak pouhým nahlédnutím do Dudenova slovníku cizích slov můžeme zjistit, že pod heslem „dekadence" lze rozumět mj. „mravní úpadek" (sittlicher Niedergang). Pak už je věcí cti intelektuálů, jejichž hlavy políbila ALMA MATER, aby nám -plebejcům - vysvětlili, co měl T.G.Masaryk na mysli, když ve spise „Naše nynější krise“ (čl.25) mj. napsal: „Já se nestydím a pranic se nebojím vyznat své přesvědčení: Goethe nežil pohlavně mravně a neměl pražádného práva žít, jak žil... mravní posuzování na prahu umělcova ateliéru neztrácí svého práva... V tom je veliký a osudný omyl mnohých moderních lidí, že přijímají všecko, co jim umění a věda dává, se stejnou mravní nerozhodností; ba, právě v tom Goethovi... hledají si uspávání svého svědomí. “ A nyní slovo k šesti signatářům kritiky mého článku z Polygonu 1/95, z nichž pět si ve své korespondenci stěžuje, že jsem ani jediný bod z jejich kritických připomínek ve svém článku „Více světla“ v Polygonu č. 2/95 nezodpověděl. (Pod původně došlou kritikou bylo uvedeno osm jmen bez podpisů. Po vyžádání podpisů však nedošly podpisy od dr. Ströbingera a P. Stillera.) Jestli však očekávali více, pak se neměli nechat „zmalomyslnět“ úvodem mé předběžné repliky, který čtenáře nutil k přemýšlení o dialektice a měli vše dočíst až do konce, čímž by jistě pochopili můj řekl bych „velkorysý“ úmysl a reagovali by podstatně věcněji. Jako důkaz tolerantnosti mých oponentů nutno přivítat, že jsou ochotni přijmout a ocenit jako „odvážnou plavbu proti proudu ustáleného mínění“ moji snahu o vyvrácení hluboce zakořeněných mýtů a legend. Ovšem moji radost z té mně prokazované velkomy- slnosti kalí červ pochybnosti, zda se zde nejedná o pouhou „z nouze ctnost“, když ze své zkušenosti vím, jak je těžko oponovat někomu, kdo svá tvrzení může konkrétně opřít o historicko- či sociologickovědné autority, jakými jsou např. v daném případě Arnošt Denis, TGM, Fr. Paľacký či Josef Pekař. Ironickou narážku o mém údajném „exkursu do mezinárodní politiky“ jsem zodpověděl už v předešlém čísle Polygonu, takže není třeba se opakovat. Snad jenom by bylo vhodné znovu zdůraznit, že v případě Kozyreva nešlo o článek, který by snad ruský ministr zahraničí psal pro „Nedělního hlasatele“, nýbrž o pouhý překlad a přetisk článku uveřejněného v jiných seriosních amerických mediích. Necítím se být kvalifikován k tomu, abych s konečnou platností posuzoval, zda existují či jak pracují organizace „světových spiklenců“, proto se tohoto tématu nebudu dotýkat žádnými kleštěmi, ať izolovanými či neizolo- vanými. Co zde však považuji za velice zajímavý - ba až podezřelý - fenomén, je zjištění, že moji oponenti ve svém výčtu všech podobných organizací zapomněli uvést právě tu nejzjevnější „přebudovatelku světového řádu“, nesoucí označení „SOCIALISTICKÁ INTERNACIONÁLA“. O sionistech či „Svobodných zednářích“ nemám žádných konkrétních specifických vědomostí. Vím však dobře, že „geniální politzločinec“ Adolf Hitler byl nejradikálnějším likvidátorem „židozedná- řů“ v průběhu celé historie lidstva. Nedovedu si však vysvětlit, jak a čím se stalo, že v likvidaci svých odpůrců nenasytný nacistický moloch převzal do své vlády po uchopení moci v roce 1933 jako ministra zahraničí šlechtice Konstantina von Neuratha (ministrem od r. 1932(1) do 1938), o němž nám podává spolehlivé svědectví prof. V. Černý ve svých „Pamětech 1938 - 1945“, kde uvádí, že popravený generál Eliáš byl v přátelském poměru k Neurathovi, protože oba byli zednáři. Dále jsem se za mého „totálního nasazení v Říši“ (1942 - 1945) jako „veřejné tajemství" dozvěděl, že prý vůdce „Německé pracovní fronty“ (= nacistické odbory, české ÚRO) Robert LAY byl čistokrevný žid jménem LEVÍ, který si své jméno „zařizoval". Takže Hitlerův vlk se nažral a Leviho koza zůstala celá. Co zde nedovedu pochopit, je to, jak daleko sahala pravomoc „přímluvce", který tyto dvě prominentní „pihy krásy“ na Hitlerově „tisíciletém řádu pro Evropu" Vůdci doporučil, že ani Himmlerovo všudypřítomné a vševědoucí gestapo o tom nic nechtělo - či nesmělo - vědět. Bližší pozornost si zde zaslouží pojem „Socialistická internacionála“, na jejíž existenci - především však aktivity - si moji oponenti ve své kritice jaksi nemohli vzpomenout. Toto velice důležité a nanejvýš aktuální téma však patří jako nedílná součást širší tématiky do zvláštního pojednání. K nejkřiklavějším pasážím mého kritizovaného článku: •1) O tom, že já jako autor článku jsem nic netvrdil, jsem informoval už v předešlém čísle. Není třeba opakovat! S povděkem kvituji tvrzení, že integritu SRN v současné době nikdo neohrožuje. Otázkou však zůstává, jak dlouho může za současných okolností v SRN ona SOUČASNOST trvat? (Ten, který skočil ze 70. patra mrakodrapu, si také říkal, když právě ve volném pádu míjel 15. poschodí: „Co ti panikáři mají proti skákání z oken, vždyť se přece nic tak hrozného neděje!“) •2) O tom, jestli V. Klaus má nějaké své pří- kazce či nikoliv, není vůbec třeba pochybovat, tím méně pak diskutovat. Je o něm přece notoricky známo, že mu jako prominentu novotnovského i husákovského režimu bylo umožněno studovat za obou bolševických ér na vysokých školách v Itálii a v USA - a to zřejmě za státní stipendium „privilegovaného občana" ČSSR. Po studiích se mu dostalo velice dobře honorované sinekury v oboru jeho ekonomické kvalifikace ve státním ústavu, kde „bez nehody“ obstál až do doby „sametu“. Jestliže u příležitosti jeho návštěvy u „Svazu švýcarských bankéřů“ v roce 1993 president tohoto svazu v laudatiu před vlastním projevem V. Klause v curyšské burze představoval tohoto bezzásadového rame- náře veřejnosti jako komunistickým režimem pronásledovaného disidenta, pak atest politického mučedníka a bojovníka proti komunismu mu nemohl vystavit ledajaký „strejda z Hudlic“. Až k nejvyšší vládní metě ve státě ho mohl katapultovat jenom mocenský vliv z kruhu „architektů“ příštího pořádku v Evropě. Svobodná volba voličskými masami, politicky dezorientovanými po dobu dvou generací duchovním terorem, je příliš chatrným argumentem pro vzdávání úcty a respektu, který jinak náleží svobodně zvolenému ústavnímu činiteli. (Ostatně: Adolf Hitler byl také naprosto svobodně zvolen a ústavní cestou stanul v čele tehdejší německé vlády.) •3) Pojem „Sociálně-liberální koalice“ je jenom 30 POLYGON 3/1995 [pageend32]stará mašle (osvědčená z voleb v ČSR 1946) na ohlupování neinformované veřejnosti tím, že vzbuzuje dojem, jako by pojem socialistický byl naprosto totožný s pojmem sociální. Nosným pilířem tehdejší německé koalice byla tzv. „Sociálně-demokratická strana", která jako sekce II. Internacionály na svém sjezdu v Erfurtu r. 1891 stanovila jako svůj program radikální marxismus. U TGM (Otázka sociální, kap.6, odd.A, II.díl) se dovídáme, že „marxismus je svou nejvnitřnější podstatou komunismem“. Pak to tedy nebyla ani jenom koalice „marxisticko-liberální“, ale dokonce „radikálně marxisticko- (až komu- nisticko)-liberální“. Program ze sjezdu SPD v Godesbergu 1959 byl jenom taktický „mar- xisticko-cikcakový“ podvod, který, jak potvrzuje přítomnost, nelze brát vážně. Helmut Schmidt a prof. Karl Schiller pasují jeden k druhému jako Franz Josef k Havlíčkovi. Když se Schiller stal v roce 1971 ministrem financí, dostal jako „stranický úkol“ zvýšit veškeré sociální důchody a prostě dělat kavalíra na všechny strany, aby se kupovala láska lidu pro příští volby. Když ministr řekl, že na takovou velkorysost nejsou peníze, dostal od strany příkaz „hospodařit socialisticky“-tedy dělat dluhy. Toto řešení však Schiller s rozhodností odmítl a na protest proti této nezodpovědné politice podal r.1972 předčasně demisi. Ctižádostivý soudruh Schmidt, který to už v „Hitlerjugend“ dotáhl až k šarži „Fähnleinführera“ (viz „STERN“ z r.1983 - hodnost rovnající se v armádě asi stupni majora) a koncem války se stal v oficírském kasinu sociálním demokratem, Schillerovi prostě podrazil nohy tím, že to financministrování vzal a ty dluhy, z nichž se SRN nevyhrabala dodnes, ke cti a chvále své partaje poslušně páchal. Tito dva muži se nerozešli zrovna přátelsky. •4) Skoda, že moji oponenti neuvedli ani jednu ze svých výhrad vůči „Zeleným“. To nepřispívá k jejich věrohodnosti. O nějakých nadávkách na adresu tohoto „politického souručen- ství“ mi není nic známo. Jestliže jsem je nazval „ultrarudými“, pak je to jenom důkaz, že jsem nebyl postižen davovou epidemií politické barvosleposti, což mi může sloužit jedině ku cti. A že „pátou kolonou bolševické světové revoluce“ skutečně jsou, to přece potvrzuje vůbec smysl jejich vzniku, jakož i styl jejich dosavadních akcí. Byl to právě býv. ministr G.Stolltenberg, který z tribuny parlamentu, po urážlivém výroku proneseném jedním z jejich vedoucích hulvátů o křesťanské víře, označil celé toto dubiosní politické společenství za „zpustlé“ (verwahrlost). Pro jedince, a to svéprávného, který není schopen pochopit, že politická strana, která se v parlamentě staví do pozice radikálního obhájce bandy vrahů páchající své zločiny dokonce pod vlastním názvem „Frakce Rudé armády“, má ve štítě boj za ekologii jenom jako zástěrku pro rozvracení demokratického řádu, nemůže být označení „blbeček“v žádném případě urážkou. Báje to jenom lichotka. Kdo může tyto negativní signály nevidět, ten už přece nemůže být prostým blbečkem, nýbrž vlastníkem politické ignorance hraničící přímo se zločinem. Integrovanou součást býv. německého Říšského sněmu tvořili i svobodně zvolení Hitlerovi národní socialisté. Jenom nechvalme dne před večerem a nechrne dozrát čas! (Ovšem pak už může být neodvolatelně pozdě!) •5) O nějakém mém osobním útoku na předsedkyni Spolkového sněmu paní Ritu Süssmuth mi není nic známo. Myslím, že není třeba mou věcnou kritiku politických praktik této dámy tak nekvalifikovaně dramatizovat. To zavání demagogií. Paní R.Süssmuth je angažovanou representantkou politického směru, který bazíruje na křestanském idealistickém světovém názoru. Dostává-li se jí tedy chvály ze strany dialektických materialistů, pak ve svých „líbánkách " s radikálními marxisticko-ateistickými antikristkami by si měla z arzenálu jejich leninských moudrostí vypůjčit lljičovu poučku „Chválí-li tě tvůj nepřítel, pak překontroluj, co ve svém jednání děláš špatně!“ Jenom politikář s bídou okresního formátu, postrádající poslední špetku životní a politické moudrosti, měří velikost politických osobností podle míry oblíbenosti v propagandou zmanipulovaném davu; právě toho anonymního davu, který dnes křičí HOSANAH, aby zítra křičel UKŘIŽUJ! I Hitler se svého času těšil velké oblibě a vážnosti lidu; výsledek demokratických voleb z roku 1933 to spolehlivě potvrzuje. Mezinárodní den žen je vynález taktizují- cích elementů, sdružených v radikálně marxistické SPD, tedy podle TGM (viz shora) spočívá na základně komunistické. Jeho smyslem je zintenzívňoval snahy po realizaci přestavby celé lidské společnosti podle „vědeckých“ poznatků, jak klasik marxismu - B.Engels - shrnul ve svém spise „Původ rodiny, soukromého vlastnictví a státu“. Tvrzení, že cílem feministického hnutí je dosažení všestranné rovnosti mezi mužem a ženou, je pustým marxistickým podvodem. Rovnoprávnost je zde jenom jedním z vývojových stadií - konečným cílem je MATRIARCHÁT. Kdo není schopen přečíst si Engelse v originále, ať si přečte „aspoň“ Masarykovu „Otázku sociální“, dll II., vyd. 1947, čl. 104, str. 82 až 97. •6) Dnešní situace v SRN v porovnání se situací v roce 1933 vykazuje stejný stupeň vážnosti nejenom vzhledem k vratkosti parlamentní většiny koalice. Dnešní Německo, údajně nejstabilnější pilíř Atlantického společenství, se nachází v takové situaci, že s 3 miliony Turků v něm žijícími (z nichž jedna část námi pohrdá, protože nejsme mohamedáni, druhá část nás nenávidí, že nejsme komunisti), dále se 40 tisíci militantních a perfektně organizovaných kurdských komunistů si už dnes spolková vláda neví rady, nechce-li si od „světové levice“ nechat líbit nálepku rasistů. Nehledě ovšem ke zde žijícím a k boji za komunismus odhodlaným statisícům příslušníků jiných národností. Při současném chronickém odlivu německého členstva z marxistických odborů - a při přílivu cizineckých elementů do jejich řad se neustále zvyšuje neněmecký vliv v této organizované síle, která je kdykoliv schopna klást jakkoli nesmyslné mzdové či jiné sociální požadavky, za něž jsou do SRN infiltrovaní „interbri- gadisté“ ochotni jít na „barikády“ a vyhlásit časově neomezenou generální stávku, doprovázenou sabotážními akty, v jejímž důsledku může vzniknout v německé ekonomice natolik závažný chaos, že by nebylo vyloučeno zruinování nejenom dnešní pevné měny, ale i celého hospodářského a bezpečnostního systému. A ti dnešní němečtí „eko- logicko-socialističtí“ revolucionáři, ruku v ruce se soudruhy z Frakce Rudé armády (Ba- den-Mainhof) konečně přiznají barvu, co jsou zač a dokáží svoji „internacionální solidaritu hrdinskými činy“. Toto je docela realizovatelná perspektiva pro případnou „hodinu H". Je pro mne těžko pochopitelné, že mohou moji oponenti jedním dechem velebit Atlantické společenství a současně v bodě 4. dělat advokáta právě těm Zeleným, kteří různými kraválovými akcemi - i proti vojenským zařízením spojeneckých armád - chtěli vládu SRN nutit k vystoupení z tohoto obranného společenství. Tady v logice něco neklape. •7) Je pustou demagogií tvrdit, že paušálně označuji německou šlechtu za dekadentní. Autenticky jsem hovořil pouze o části šlechty. Celý ten výčet jmen německých šlechticů si mohli moji oponenti ušetřit, protože každý inteligentní čtenář pochopil, že zde byla míněna šlechta Německa wilhelmovského a předwilhelmovského. Pokud jde v této souvislosti o mnou použitý termín pro Čechy jako „národ lokajů“, pak to byl právě Čech nad jiné znamenitý, jménem Jan Neruda, který napsal, že v Čechách by se měl Shakespearův citát „Every inch a king" překládat jako „Každým coulem po- sluha“. Toto právě nejlépe charakterizuje obecnou psychologii historického období, které jsem zde měl na mysli. Tím, doufám, jsem dostatečně zodpověděl všech 7 artikulů, jimiž jsem byl kacířován. Závěrem ještě „miniúvaha“, jedněm na výstrahu, druhým pro útěchu. Je sice pravda, že „na východní frontě" jsou právě v proudu tuhé ideologicko-mocenské boje, v nichž politicky osvícené síly, usilující o dekomunizaci veřejného života, jsou masami, zhovadilými bolševickou propagandou předešlých desetiletí, zatlačovány do obranných pozic, jejichž akční radius se kontinuálně zmenšuje. V Bulharsku, Albánii, Rumunsku, Maďarsku - dokonce i v Polsku mají už ryze komunistické vlády, zatímco ve Slovenské republice smí ústavní exekutiva komunisty Mečiara vládnout jenom z milosti komunistů - a mluvit o politickém vlivu komunistických mafií v České republice by bylo jenom „nošením dříví do lesa“. „Svých“ starostí tam tedy mají dost. Ale vy, kdo žijete směrem na západ od stržené „železné opony“, klidně přehlédněte, že se SED-starobolševici, predisponovaní do (staro)nové PDS, letos v únoru „učesali novým, demokratickým hřebenem“, dodaným expres-rekomando ze Socialistické internacionály, aby se včas stačili udělat „salonfähig“ pro spolupřevzetí moci v SRN v rámci strategicky připravované ultramarxistické koalice. Jděte si každý po své zábavě, vychutnávejte plnými doušky všechny radovánky, které vám skýtá bezbřehá svoboda lido- vlády, jako třeba sex, cestování, sport a další „hobbies“ - a hlavně mějte neotřesitelnou důvěru, když za vás bdící experti na politické dění v Německu vysílají do éteru depeši: „NA ZÁPADNÍ FRONTĚ KLID!“ □□□ POLYGON 3/1995 31 [pageend33]ODVÁŽNÁ POLEMIKA V Polygonu 2/95 jste polemizovali s článkem J. Lamberta „Příliš odvážná kalkulace". Jak vyplývá z reakce J. Lamberta, chystáte se pravděpodobně jeden proti osmi či osm proti jednomu na jakousi rozsáhlejší debatu a hodláte tím zřejmě zaplňovat cenné stránky Polygonu. Možná, že vás překvapí, že tento - podle vás jistě velmi zásadní - spor mnohé čtenáře zas tolik nevzrušuje. Osm „protestantů" tvrdí, že mlčení bývá často interpretováno jako výraz souhlasu. O pár odstavců dále se zase praví, že „údajné Kozy- revovy výroky“ jsou natolik komické, že je zbytečné se jimi zabývat. A o pár řádků zase: ... víme, že o Německu nelze napsat takovou nehoráznost, aby se ... někde nenašla naivní duše, která desinformaci spolkne i s navijákem...“ Tři si dosti protiřečící výroky, nemyslíte? Vy tedy nehodláte mlčet, ale „výroky“se zabývat nebudete - a přesto nenecháte nás, ubohé pitomečky, „spolknout to i s navijákem“. Nebudu se pouštět do vašich jednotlivých výhrad, třeba se k tomu vyjádří povolanější, ale ráda bych vás upozornila na to, co vám ve svátém nadšení asi uniklo: to, že když vy žijete v Německu, ještě neznamená, že Německo je středem zájmu i nás, kteří žijeme jinde. Takže třeba mnozí ani nevěděli, kdo je předsedkyně Spolkového sněmu, místopředsedkyně CDU, natož aby s námi cloumalo hněvem jakési osočení (?) její osoby panem Lambertem. Samozřejmě máte právo prožívat problémy své nové vlasti a rozčilovat se nad názory, které jsou odlišné od vašich, ale musíte nás tím „bavit“ na stránkách Polygonu? ... Bude se snad odhlašovat spolupráce s Polygonem? To by bylo velice nedůstojné. Velmi ráda čtu vaše řádky a uznávám vaše zásluhy. Ale prosím vás, soustřeďte své kvality na otázky zajímající více čtenářů. Pevně doufám, že nezklamete, protože bez vašich článků (samozřejmě vč. p. Lamberta) by Polygon už nebyl Polygonem... Nathalie Princová, Nizozemí JÁ O VOZE - ONI O KOZE Myslím, že je to přiléhavé přísloví na kritiku článku „Příliš odvážné kalkulace“ Jar. Lamberta. ... Nejsem žádný politický expert, ale získávám pocit, že situace v Německu není tak růžová, jak ji vidí osm autorů kritiky. Problémy s neonacisty a bývalými komunisty (ať jakkoli převlečenými^ jsou na denním pořádku. Postoj Němců k Cechům neposuzuji také jako ideální. Když neberu v úvahu nic jiného, než návrh na odškodnění obětem nacismu v Čechách, o kterém jsem nedávno slyšel v německé televizi: „Jednorázově 500 DM.“ To vyjadřuje podle mého názoru to, jak se Němci dodnes dívají na příslušníky českého národa. To je přímo výsměch! Rád bych věděl, co si o tom myslí oněch osm. A doufám, že přijmou výzvu p. Lamberta a sdělí další námitky k jeho článku, které mají ještě v zásobě. ... V. Roth, Švýcarsko PŘÍLIŠ ODVÁŽNÉ KALKULACE ... Je vždy kámen úrazu, když se neuvede precizně zdroj informací, protože pak není dost dobře možné psát, jako je psáno v „Prohlášení osmi“: „Údajné Kozyrevovy výroky o tom, co prý projednali Reagan a Bush s Gorbačovem v Reykjaviku a na Maltě jsou natolik komické, že je zbytečné se jimi zabývat. “ Buď to Kozyrev novinám prohlásil, anebo se snad těch osm germanofilů domnívá, že v Praze došlo ke změně proto, že Pražáci cinkali klíči na Václaváku? Tento precizní dokument by si měl ovšem Polygon opatřit. 14. května 1994 měl na setkání obětí komunistického teroru v rakouském Oberna- gelbergu projev dr. Jaroslav Anděl. Prokazoval, že to nebyla žádná revoluce, ani samet, nýbrž dobře připravený komunistický puč, kterým se strana stáhla do ekonomických pozic za současného přivlastnění si zbývajícího státního majetku. Tento projev pěkně dokresluje Kozyrevovo prohlášení, jeho první tři body. Definice „revoluce“ je „mimoústavní změna zákonodárné, výkonné a soudní moci ve státě“. Zatím 1) Havel, Vondra, Křižan a Pithart jednali s Adamcem o demisi jeho vlády a nabízeli mu místo presidenta. Žádná revoluce! - 2) Moc zákonodárnou mělo nadále Federální shromáždění, A. Dubček, starý komunista. Žádná revoluce! - 3) Moc výkonná: do čela vlády jmenoval Havel komunistu Čalfu; Dienstbier, s. Klímové do USA. Žádná revoluce! - 4) Soudní moc; nápadní komunisté odešli do lukrativních soukromých kanceláří, jim zavázané mladé soudkyně rozhodují bez ohledu na platné ústavní a mezinárodní právní normy. Teror politický nahrazen terorem ekonomickým. Tolik uvádí dr. Anděl. Takže tyto dvě složky - Kozyrev a Anděl - jsou důležité také proto, aby se přestalo s mythem nějaké „sametové revoluce", s touto vítanou oblbovačkou současných kouzelníků a politických aktérů ČR. Mluvit o velké demokracii v systému, kde se záměrně podporuje roztříštění elektorátu do nadmíry taky-stran, je problém toho, kdo s tím souhlasí. Je ovšem přehnané a nevhodné užívat pro změnu politické situace národa název z nějakého music-bandu (samet), i když s tím přijde chýrný dramaturg. Ovšem má-li Polygon nějaké závazky vůči tamnímu ensemblů, těžko od něho očekávat snahu o pravdu proti desinformaci. Dohadovat se o tom, zda jsou civilisovanější policajti v Německu nebo v ČR, to nás asi nezachrání. Jerom Štych, Hull, Kanada ODPUSTÍM SI LAHŮDKY Již po přečtení článku „Drama dvou národů v jedné zemi“ od p. L. J. Berana, ve kterém vlezdoprdelismus německý vystřídal bývalý prosovětský, jsem přemýšlel, je-li mi zapotřebí se v mém věku rozčilovat. Můj názor je, že omlouvat se Sudeťákům může pouze úplný blbec a že odsunem Němců se pouze naplnilo odvěké přání českého národa. Do- šlo-li přitom k násilnostem, a to asi došlo, lidová moudrost říká, že kdo s mečem zachází, mečem schází. V čísle 1/95 mne zase hladinu adrenalinu pobouřily nenávistné útoky na osobu pres. E. Beneše. Je nepochopitelné, že prvorepublikovým agrárníkům do dnešního dne nedošlo, proč ve volbách 26.5.1946 byly připuštěny pouze 4 strany. Kdyby jich totiž bylo připuštěno všech 27, včetně té agrární (v posledních volbách 1935: 14,3%, tj. méně než nejsilnější strana sudetoněmecká: 15,2%), nemuseli komunisté čekat až do roku 1948 a mohli se ujmout vlády mnohem dříve. Snad jednou historikům dojde, že pres. Beneš dal lidu možnost ve svobodných volbách zabránit komunistům uchopení moci okamžitě po tzv. osvobození, tak jako se to stalo v sousedních zemích. Bohužel, i tehdy český národ zklamal a byl to právě venkov, který dal v roce 1946 komunistům nejvíce hlasů. Rozhodl jsem se proto, že si odpustím lahůdky á la Hulík, Rambousek, Mečů a pod. a předplatné tímto ruším. Josef Šourek, Clarendon Hills, USA Milí přátelé, děkujeme vám za vaše dopisy i za příspěvky, které nám posíláte. Máme z nich radost, rádi bychom všechny publikovali, ne vždy je nám to ovšem možné. V první řadě nedostatek místa. Přesto nám své připomínky, dopisy i příspěvky posílejte. Máme k vám však prosbu: píšete-li rukou, pište čitelně, neznámá jména v každém případě tiskacím písmem. Píšete-li strojem, což činí většina z vás, nepište od samého kraje papíru až k jeho konci. Z technických důvodů potřebujeme na všech čtyřech stranách asi dvoucentimetrový okraj a řádkování ob řádek. Zpravidla ze zámoří nám píšete bez diakritických znamének, protože nemáte k dispozici český stroj. V tomto případě nemůžeme použít sázecí techniku, která písmo přečte a přenese do počítače. Takový příspěvek nemá naději na publikaci. Ani takový ne, který je dlouhý a autor si nepřeje, aby byl redakcí zkracován. Pište proto raději kratší příspěvky, které jste si sami již předem „zkrátili“. Nezlobte se na nás však, nebude-li přesto publikován. Dík za pochopení. Váš POLYGON 32 POLYGON 3/1995 [pageend34]HOTEL GARNI OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE Těšíme se na Vaši milou návštěvu. RODINA LINKOVÁ Trádgárdsgatan2 S-411 08 GÖTEBORG Telefon 031 /130129 Majitelka: JANA ŠRÁMOVÁ Zpříjemněte si u nás svůj pobyt, ať kratší či delší, zavítáte-li do Norimberku. V létě máme k dispozici velkou slunnou zahradu. Místnosti pro soukromá setkání. Máte-li čtyřnohého přítele, bude u nás také vítán. D-90459 NÜRNBERG Comeniusstrasse 8 (přímo proti jižnímu východu hlav, nádraží) Telefon + fax: 0911 / 44 84 48 PRODEJNA ČESKÝCH KHIH PŮJČOVNA ČESKÉHO VDEfl je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 Obrázkové knížky bohem press ve 42 jazycích a dnes i česky a slovensky K dostání u všech dobrých knihkupců für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ❖ Neutrální expertízy. ❖ Porady v pojištění, financování, podnikání, koupi a prodeji nemovitostí. ❖ Budete dědit ve CH, ČR nebo SR? Pozor na paragrafy! ❖ Jak vysoký bude Váš důchod? ❖ Jak dlouho budete pobírat Vaší výplatu v případě nemoci či úrazu? ❖ Zajímáte se o koupi akcií, obligací apod.? ❖ Znáte výhody "třetího sloupce jistoty"? ❖ Chtěli byste vědět, co Je nezbytné a co více či méně nutné v otázkách pojištění? ❖ Vyřizujeme náhrady škod z pojišfoven ve CH, SRN, ČR, SR. ❖ Platíte vysoké daně? Švýcarské bankovnictví a pojištovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám ve všech směrech vždy optimálně a objektivně poradíme. razuBra Naše firma je Vám denně k dispozici již po dvě desetiletí na adrese: Kreuzplatz 20, 8008 Zürich, Schweiz, © 01 - 932 32 22, Fax 01 - 932 52 03 [pageend35]Janské Lázně živá voda pod Černou horou - individuelní nebo skupinový léčebný tělocvik, - veškeré manuelní masáže, - individuelní nebo skupinová chůze, - trakce a poloho vání, - gymnastika a plavání v bazénu, - podvodní masáže, - skotské střiky, - perličkové koupele, - uhličité koupele, - vířivá lázeň, - ergoteiapie, - elektroléčba (magnetoterapie, stimulace exponovanými proudy, diadynamika, ultrazvuk) -inhalace, - posilování. tet: 0042/439/942391 [pageend36]