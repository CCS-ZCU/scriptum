NOVÉ OBZORY ROČNÍK 19 8 3 ČASOPIS PRO ČESKOU NÁRODNÍ A DUCHOVNÉ OBNOVU 7 REVUE POUR LE RENOUVEAU NATIONAL ET SPIRITUEL TCHEQUE REVIEW FOR THE CZECH NATIONAL AND SPIRITUAL RENEWAL ZEITSCHRIFT FUER TSCHECHISCHE NATIONALE UND GEISTIGE ERNEUERUNG ANNÉE 1983 N.7 - JAHRGANG 1983 Nr.7 - YEAR 1983 Nr.7 [pageend1]NOVÉ OBZORY č. 7 OBSAH Editorial,Felix Uhl 1 Portlandská deklarace, Enk von Kuehnelt-Leddihn 4 Demokracie v Německu obstála,Luděk Pachman 12 Bílé růže proti antiamerikanismu, Jaroslav Kusý 16 Proces s českými spisovateli před třiceti roky /II/,Jaroslav Dresler 22 Falšovanie historie evanjeliků, Ján Mlynářík 24 Pět posledních básní Vladimíra Holana 28 Z básní Michala Racka 30 Křížová cesta nenarozených, Nepodepsaný z ČSR 31 Zpráva o vzniku sochy svátého Jana Nepomuka Neumana,Jan Koblasa 33 Seifertovy Všecky krásy světa, Mojmír Vaněk 36 Nikolaus Lobkowicz: Wortmeldung zu Kirche, Staat, Universität, Rio Preisner 43 Co je socialismus? /I.Šafareviě/, Miroslav Novák 51 Zpráva o výsleších kardinála Tomáška /Z Wiener Kirchenzeitung/ 52 Zaškrtli jsme /Karel Mácha, Jiří Lederer, Charles Pe'guy/ 53 Preference, Jan Beneš 55 Dopisy /z Čech, ze Slovenska, z Polska/ 57 Zadlužený život, Josef Zvěřina 61 V zájmu pravdy o Zborovú, Josef Kalvoda 64 HLEDÁME NOVÉ AUTORY NAPIŠTE NÁM! TĚŠÍME SE NA SPOLUPRÁCI Přispějte k dalšímu rozšiřování NOVÝCH OBZORŮ! Pošlete adresy přátel a známých! [pageend2]EDITORIAL Konečně! Armando F. Valladarez Pérez, kresťanský básník, malíř a sochař, úpieí již od r. 1960, kdy byl ve věku 23 let zatčen a odsouzen na 30 let pro svoji víru a křesťanské přesvědčení, byl nyní proDuštěn na svobodu a mohl opustit pověstné kubánské vězení Combinade del Este. Kubánský diktátor - lékař sice zničil jeho zdraví,ale nezlomil jeho hlubokou víru. Připoután nyní na invalidní vozík, bude Valladarez jistě i nadále svými básněmi obhajovat lidská práva, oslavovat víru v Ježíše Krista a brojit proti barbarství komunistických diktatur. Těší nás, že dlouholeté protesty mezinárodních organizací pro lidská práva, zejména křesťanských, k nimž se v č.5 připojil i náš časopis, konečně přiměly kubánský komunistický režim k tomuto dávno již nezbytnému činu. Malé uvolnění na Kubě, zato další, zostřené pronásledování křesťanů v Habeši, Quate- male, Nicaragui, Rumunsku, SSSR a ČSSR. Skoro denně docházejí zprávy o pronásledování věřících v ČSSR. Je to sice bolestné, ale musíme si přiznat, že naše vlast má primát mezi všemi satelity, ba dokonce i před SSSR, pokud jde o cílené prosazování ateismu a bezohlednou persekuci křesťanů. Tlak režimu na biskupy, kněze a laiky se stále zesiluje, činnost církve je pořád více omezována. Navenek elegantní ústava, uvnitř naprosto jiná, tvrdá skutečnost. Základem marxismu-leninismu je a zůstane agresivní ateismus. Pro komunistické režimy představuje církev a křesťanství vůbec vážné ohrožení jejich nelidské moci. Přes 11 hodin, až k zhroucení, byla vyslýchána lékařka Dr.Marie Sladničková v procesu proti katolickým pracovníkům. Těžce nemocen, v jednom z nejhorších komunistických vězení, v Plzni-Borech, trpí pro svoji pomoc pronásledovaným chartista, člen VONSu a křesťanský pracovník, český bratr Jan Litomiský. Místo bible, o niž prosil, nabídli mu marxistickou literaturu. A tento trpící není sám. Mohli bychom uvést celou řadu jeho spolutrpitelů pro křesťanské přesvědčení, od již odsouzených kněží a laiků přes Rudolfa Bubíka, Josefa Vojnara, Helenu Gondovou, Emilii Kasegovou, Františka Novajovského až k izolovaným Otcům arcibiskupovi Tomáškovi a biskupu Gabrišovi, kteří jsou rovněž často obtěžováni Státní bezpečností. Jsme ale přesvědčeni, že mezinárodní křesťanské organizace nezapomenou na naše trpící bratry a sestry a zasadí se o jejich propuštění. Naší povinností je všechna tato úsilí všemožně podporovat a postavit se za „umlčenou církev”, která ovšem ve skutečnosti daleko přesvědčivěji a daleko hlasitěji hlásá učení a pravdu Vzkříšeného Ježíše než my, křesťané ve svobodném světě. Velikonoční evangelium tak dostává nový rozměr svobody: svobodu uvězněných. 1 [pageend3]„Mírová vlna” po celé Evropě. Picassova hned z počátku narudlá mírová holubice teď zrudla už úplně a proměnila se v nadálku řízeného ptáka. Jejímu moskevskému vrkání sice podléhají mnozí, dokonce i četní američtí biskupové a —což ovšem tolik nepřekvapuje - někteří naivní /nebo zkorumpovaní? / američtí poslanci. Ale bohudíky ne všichni občané a politikové na světě jsou tak naivní: Švýcarská spolková vláda zavřela před několika týdny kanceláře sovětské tiskové agentury „Novosti” v Bernu a vykázala ze země jejího šéfa Alexeje Dumova. A když tradičně neutrální země se rozhodne k takovému činu, znamená to, že Sovětský svaz nejen zneužil švýcarského pohostinství, nýbrž i současně hrubě porušil suverenitu a platné zákony. Není pochyby o tom, že švýcarská vláda má v ruce absolutně jasné důkazy. Nejpřesvědčivější je ovšem ta skutečnost, že první sekretář sovětského vyslanectví v Bernu, který byl vlastním inspirátorem celé činnosti této tzv. „informační” tiskové kanceláře, v největší tichosti opustil okamžitě Švýcarsko. Zajímavé je, že obligátní „protesty” a převracení věcí na ruby nepřišlo tentokráte z Moskvy, ale od „mírových” a „protiatómových” hnutí, placených to sovětských vazalů, kteří hanobí nejen USA a západní Evropu, včetně vlastní vlasti, ale ani slůvkem se nezmíní o svém, až po zuby ozbrojeném a stále hrozícím chlebodárci na východě. A není divu: vždyť všechna ta „mírová” hnutí, „mírové” pochody, protiamerické demonstrace atd. jsou organizovány a řízeny sovětskými náhončími, za nimiž pak stojí vždy někdo ze sovětského či satelitního vyslanectví. Ten uděluje rozkazy a vyplácí. Dojde-li k odhalení, opustí tento „mírový stratég” s diplomatickým pasem dotyčnou zemi. Podle výpovědi sovětských agentů, kteří přeběhli na Západ, pracuje přes 100 sovětských důstojníků v různých „mírových” hnutích v západní Evropě, USA a Japonsku. Jak jsme právě zjistili, jsou všechny organizace, skupiny i jednotlivci, kteří se podílí na „mírovém hnutí naší doby”, pozváni od 21.-26. června do Prahy, kde se koná „Světové shromáždění za mír, život a proti jaderné válce”. Pikantní na tom je, že všichni „delegáti” jsou po celou tu dobu „hosty” československého lidu. Ten ovšem k tomu nesmí ani pípnout. Pouze platit a utahovat opasek. Protesty a stávky ve Francii, ztráty sociálních demokratů ve Švýcarsku. Jasné volební vítězství křesťanských stran v Německé Spolkové Republice, úspěch rakouské lidové strany v dubnových volbách. Přesvědčivé vítězství anglické konzervativní strany v nedávných volbách, kde se voliči drtivou většinou opět rozhodli pro dosavadní osvědčenou předsedkyni Margaret Thatcher, neboť jasně rozlišili mezi realitou britské současnosti a socialistickým pacifismem, extrémismem, státní kontrolou, re- strinkcemi a byrokracií, jak to nabízí Labour-Party. A toto vítězství přes nynější stav tří milionů nezaměstnaných v celé Británii! Přesně formulovaný program, pevné zásady, svědomité plnění povinností a nesmlouvavost na politickém parketu, zejména vůči Sovětům, jsou Angličanům očividně sympatičtější než už ze zkušenosti známá socialistická fata morgana. To vše naznačuje, že Evropa se pomalu probouzí ze svého socialistického snění. To nezmění ani současné politické poblouznění na Iberském poloostrově, které má samozřejmě nejen jiné pozadí, ale i zcela jinou náplň. Mezi -snem a holou skutečností je ovšem velký rozdíl a ten je třeba zažít na vlastní kůži. 2 [pageend4]Pak se rázem procitne a zjistí, že marxistická' hesla jsou jen pouhé' fráze. Marxismus, leninismus, socialismus, komunismus jsou jako neplodný muž, který slibuje ženě děti. Situace v Polsku se nevyjasnila, jak si pan generál Jaruzelski přál. Dokazují to stále četná, státem nedovolená protestní shromáždění v polských městech /např. 1. května/ a v neposlední řadě též zlá hospodářská krize. Tuto výstižně charakterizují dva dopisy z Polska, které uveřejňujeme na posledních stránkách tohoto čísla. Návštěva Jana Pavla II. v jeho vlasti bude duševní vzpruhou pro polský národ a ukáže komunistické vládě a jejím moskevským šéfům, že bajonety a tanky nestačí k vymýcení víry. Na jedné straně mírové kaskády, na druhé straně vyhrožování. K 38. výročí ukončení druhé světové války varoval sovětský ministr války, maršál Dimitrij Ustinov, celý Západ, aby se vystříhal „agresivní politiky”. Sověti prý mají velkou vojenskou moc a jsou připraveni zničit své nepřátele. Podobně se ozval i maršál Viktor Kulikov, velitel ozbrojených sil Varšavského paktu. Tvrdil, že Spojené státy připravují další světovou válku. Obrovská vojenská síla Sovětského svazu prý je naprosto nezbytná, protože jen ta může čelit rostoucímu zbrojení USA a jejich spojenců. Lze to vše brát vážně? Komunismus se skutečně ničeho nebojí? 11. května oznámila sovětská tisková kancelář TASS, že 61-letý profesor Andrej Sacharov, sovětský atomový fyzik a bojovník za lidská práva v SSSR, žijící ve vyhnanství v Gorki, nesmí opustit území Sovětského svazu. Sacharov byl pozván vídeňskou univerzitou k přednáškovému cyklu do Rakouska. Pozvání přijal a chtěl vycestovat. Jeho žádost o výjezdní povolení byla však zamítnuta s odůvodněním, že prý zná důležitá státní a vojenská tajemství. Pro hlásání pravdy a potlačování základních lidských práv a svobody v SSSR, což překládá komunistická politicko-propagandistická hantýrka jako „pomlouvání státu”, byl v Mosvě zatčen statečný a nebojácný učitel BORODIN. Očekává ho odsouzení k dlouholetému vězení. Není to strach před mocí ducha? Sovětský svaz se možná nebojí raket a atomů, ale čeho se určitě bojí, je síla veřejného mínění na Západě a síla ducha, síla víry, náboženského přesvědčení. Proto se všemožně snaží ji podrývat, potírat, zničit. Podaří se mu to? To záleží též na nás. Na nás všech ve svobodném světě. Felix Uhl 3 [pageend5]ERIK VON KUEHNELT-LEDDIHN PORTLANDSKÁ DEKLARACE Potřebujeme vizi, která by zabránila tomu, aby se stát a společnost stály obětí falešných bohů. Odpověď na falešné bohy dává nikoli bezbožectví, nýbrž živý Bůh. Proto musí být i naše ideologická vize založena v živém Bohu, ale zároveň musí také oslovovat ty lidi dobré vůle, kteří — i když nevěří v Boha — odvozují své pojetí spořádaného života, aniž si to přímo uvědomují, z těchže zdrojů jako my. 26 bodů 1/ Je evidentní, že nesmírně komplexní vesmír nemohl povstat ze souhry miliard koincidencí či náhod, a že musel mít Stvořitele, Nejvyššího Architekta. Tento od věčnosti existující Pán všeho svrchovaného ovládá vesmír, jeho zákony a hmotné jsoucno. On je Pán života a smrti, Otec všeho stvořeného. 2/ Ze všech jeho tvorů jedině člověk je schopen chápat, přijímat a hodnotit vše, co vnímá - mravně, esteticky, materiálně. Člověk je s to všechno použít, neboť vše má pro něho jistý smysl, dokonce i utrpení. Lev může mít pro něho z jistého hlediska význam estetický. S jeho kožešinou může obchodovat. Ve zkroceném stavu se podřizuje nadvládě, člověka a může žít i po jeho boku; jako lovné zvíře může člověka vzrušovat nebo děsit. Kámen, obraz, bolení zubu, západ slunce, kousek uhlí, jedovatá rostlina — vše má smysl pro člověka, jemuž byla dána do správy nejen Země, ale celý vesmír: jako strašlivá odpovědnost. Proto musí člověk, jako tvor padlý, tvor velkolepý, ale nedokonalý, znát své meze. Babylonská věž budiž nám varováním. 3/ Proto nepřekvapuje, že člověk, stvořený původně k obrazu božímu, se také po svém pádu liší od zvířat — je tvor transcendentálni, povolaný k tomu, aby se pozvedl nad sebe sama. Člověk je víc než „jen člověk”. Jeho osobní drama nekončí fyzickou smrtí, a tvrzení pohanských existencialistů, že život na této zemi je sám o sobě „absurdní”, je zcela oprávněné. Člověk žije ve světě, jenž náleží Bohu, člověku a Satanovi, a v jehož prostoru a čase spravedlnost a osobní naplnění mohou být přinejlepším fragmentárni. Existence člověka je od základů vázána na Boha, což se normálně projevuje vazbami náboženskými. Člověk se obrací k Bohu nejčastěji modlitbou; cítí se vázán mravními příkazy, odvozenými z výroků Božích, které mu byly zjeveny. Cestami rozumu, intuice a milosti se člověk blíží k neviditelnému sice, ale poznatel- nému všemohoucímu a vševědoucímu Bohu, jehož nehodnými partnery jsme ve světovém dramatu. A je dobře si uvědomit: neexistuje-li osobní Bůh, vše je dovoleno, a existuje-li Bůh, vše je možné. 4/ Slovo persona je odvozeno z etruského phersú, jež znamená masku, kterou nosil herec, a zároveň i danou roli, kterou hrál na jevišti - čímž je míněn tedy i náš jedinečný a nepřenosný úděl. Nikoho nelze nahradit, nikoho nelze opomenout, jakkoli by se zdál nedůležitý. Tato jedinečnost zahrnuje nerovnost i rozdílnost. V Písmu sva- 4 [pageend6]tém se nikde nemluví o rovnosti, neboť se všemožně lišíme jeden od druhého — fyzicky, intelektem, mravně, spirituálně. Nejsme si rovni ani v očích Boha, který si cení světců víc než nepolepšitelných hříšníků, Ábela víc než Kaina. Nejen naše vlohy nás od sebe odlišují, ale i naše usilování, naše pohlaví, náš věk, naše moudrost i zkušenost. Všichni jsme podílníky kvalit, nikoli však v rovné míře. Vyhlašovaná rovnost není žádná skutečná rovnost. 5/ Se zvířaty máme společný sklon k připodobňování, ke stádnosti, který nás pudí k druhům stejného věku, pohlaví, rasy, vyznání, politického přesvědčení, třídy a vkusu. Ale je výlučně lidské toužit po rozmanitosti, tj. mít rád společnost lidí, kteří jsou zásadně jiní než my, rád cestovat, jíst rád cizokrajná jídla, slyšet nové melodie, vidět nevídané rostlinstvo, zvířenu a kraje. Radost z rozmanistosti stvoření odlišuje člověka od zvířete zrovna tak jako náboženství a rozum. 6/ Právě onen přízemní sklon ke stejnému a nenávist k odlišnému charakterizuje všechny formy levičáctví, které jsou neodvratně totalitární, protože tyto ideologie, negujíce božskou rozmanitost vesmíru, nás chtějí násilím přimět k stejnosti, jež je družkou rovnosti. Levičácká vize vyžaduje uniformitu: národ s jediným vůdcem, jedinou stranou, jedinou rasou, jediným jazykem, jedinou třídou, jediným typem škol, jediným právem, jediným obyčejem, stejným příjmem atd. Protože příroda podporuje rozmanitost, může být této smrtící stejnosti dosaženo jedině brutálním násilím, zglajchšaltováním, přizpůsobením z donucení, exilem, genocidou. Všechny formy totalitarismu, všechny levičácké ideologie, jež vyvrcholily revolucemi ve Francii, v Rusku a v Německu, se ubíraly touto cestou — s pomocí guilotiny, šibenic, plynových komor a Gulagu. 7/ Na pravici jsou osoby, svoboda, duch, organicky rozvíjené instituce. Na levici je dvouhlavý Leviathan Stát a Společnost, konformismus, uniformita, rovnost v otroctví. Ve všech jazycích - germánských, románských, slovanských, v sanskritu, hebrejštině a japonštině - „pravý” má pozitivní, „levý” má negativní implikaci. Ani v Bibli tomu není jinak, v Koh. 10, 2 čteme: Srdce moudrého muže je na jeho pravici, hlupákovo srdce však jest na jeho levici. 8/ Bůh stvořil člověka jako muže a ženu, a vědecký výzkum za posledních třicet let objevil mezi oběma víc psychologických a biologických rozdílností jiež se předpokládalo v dřívějších dobách. Muži a ženy jsou si rovni co do důležitosti, jsou si rovni duchem, kromě toho vykazují neutrální znaky, které nejsou nikdy výlučně mužské ani ženské, nicméně představují - ve světle statistik - existenciálně rozličné formy člověka s různými, i když někdy se překrývajícími úkoly. Tradiční role ženy v naší civilizaci vyplynula v zásadě ze zkušeností a věkovité moudrosti; u ženy převažuje láska, city, životodárnost, péče o dítě, to vše činnost nesmírně významná, neocenitelná a nenahraditelná. Ale mimořádné kariéry a úspěchy některých žen — panovnic, spisovatelek, umělkyň, lékařek, právniček, podnikatelek, organizátorek — dokazují, že vedle svých přírodou daných rolí nemají být ženy vyloučeny z jiných povolání, i když některá stojí v rozporu s jejich přirozeností a ubírají jim na důstojnosti — například práce v dolech, řemeslo vojenské, úřad katovský. 9/ Rodina tvoří živoucí buňku společnosti. Je založena na citech, na soudržnosti, a spíš na specifickém druhu přátelství, než na erotickém či dokonce jen sexuálním 5 [pageend7]vztahu. Ideálně to je společenství dvou pohlaví a tří generací: jednota i rozličnost určují její základy. Sexualita, eros, plození, výchova, utváření charakteru a vzájemná pomoc patří k jejím základním úkolům. Skýtá naplnění sklonů patriarchálních i matriarchálních. Stát a společnost se musí vyvarovat všeho, co by narušovalo integritu a autonomii rodiny. 10/ Společnost je útvar složitý a musí se vyhýbat dvěma nebezpečím: totálního splynutí se státem /jak k tomu došlo v řecke' polis/ a vzniku konformního stádove'ho myšlení, které ničí vše originální, znemožňuje rozvoj osoby a totalitarizuje se samo v sobě pomocí spíš horizontálních než vertikálních tlaků. Zdravá společnost není monolitní, nýbrž je přirozeným organismem s mnoha vrstvami a s různými funkcemi, z nichž všechny jsou nezbytné a nenahraditelné, všechny se vzájemně potřebují, uznávají, ba i milují, každá v sobě důstojná, svérázná, o sobě fungující. Tohle charakterizuje ovšem společnost otevřenou, bez systému kast a se svobodným pohybem mezi vrstvami. Talent, výkon, oddanost, osobní kázeň, charakternost musí být odměňovány. Závist, arogance skupin, vzpurnost, nedostatek lásky jsou jako nádor v těle společnosti, zato utváření elit ustavičným procesem krystalizace /a eliminace/ by se mělo podporovat. Neexistuje zdravá společnost bez vedení, bez orientačních světel. Ale když ta ukazují a vedou špatným směrem, společnost se hroutí a rozpadá. Společnost kastovní je zrovna tak neproduktívni jako společnost „beztřídní”. - Nutno však připomenout, že společnost ani stát se nesmějí absolutizovat. Socialismus, který nevyhnutelně ústí do statismu, směřuje také k absolutizaci společnosti. A také nelze společnost /ve významu „lidského osvětí”/ považovat za alibi při mravních přestupcích. Je třeba odmítnout pohádku o tom, že člověk je od přirozenosti dobrý, a že jen společnost ho kazí. Naším úkolem je vzdorovat všem kolektivistickým silám a mocem, ať politickým, sociálním nebo ekonomickým. 11/ Stát je zčásti plodem lidských slabostí a nedostatků. Nelze být bez státu, ale také z něho nelze udělat samoúčelné božstvo. Jeho úkolem je ochraňovat všechny osoby proti přebujelé společnosti, proti zlým jedincům a skupinám, a proti vnějšímu nepříteli. Představuje kostru národa; jeho legitimita tkví především v autoritě a — s ohledem na padlou lidskou přirozenost — také v moci. V jeho okrsku má být tolik svobody, kolik lze strpět, a tolik násilí, kolik je nezbytno. — Všechny svobodné národy jsou „autoritářské” ve svém politickém i sociálním ba i v rodinném životě. Posloucháme z lásky, z respektu /k větším znalostem a moudrosti těch, jimž jsme povinováni poslušností/, anebo proto, že si uvědomujeme, že poslušnost je v zájmu obecného dobra, v němž jsou ovšem zahrnuty i naše vlastní zájmy. Tyto motivace se navzájem nevylučují. K vládcům nebo k rodičům můžeme chovat lásku a respekt; podobně k našim učitelům. Šéfa spíše respektujeme než milujeme. Poslechnout strážníka na křižovatce „má smysl”. Je jen jedna alternativa vedle autority /která je uložena v nás, a je tudíž niternou silou/, totiž strach, který přichází zvnějšku. Pak se pouze přizpůsobujeme ze strachu před hrubou mocí. Strach živí tyranii. Společnost, která žije pouze strachem, je společností zrůdnou ve zrůdném státě. Ale nesmíme zapomenout, že s ohledem na padlou přirozenost člověka stát má právo, dokonce i ve svobodné zemi, použít strachu a trestů, nikoli jako každodenní zbraně, ale jako léku, jako nezbytné sankce. 12/ Stát je vždy v nebezpečí, že začne chorobně množit své buňky, že si začne 6 [pageend8]přisvojovat funkce, které popravu náležejí osobě, rodině nebo společnosti. /I společnost může někdy oktrojovat práva osoby./. Co může udělat jedinec, osoba, ať to učiní; další krok vede k rodině, a pak ke společenství. Až zcela nakonec se má žádat o pomoc stát — a jedině v krajním případě ústřední moc státu. Tomu se říká zásada subsidiarity. - Z toho vyplývá take', že ideální stát je federalistický, složený z politických jednotek s dalekosáhlou autonomií /„státy” v americke'm slova smyslu, „Länder” v německém, „regions” /oblasti/ nebo provincie ve francouzském/. Oblasti, podobně jako osoby, mají jedinečnou hodnotu; oblasti bývají mnohdy organičtěji sjednoceny a mají výraznější profil než mocný stát. - Gigantický, centralizovaný, o vše pečující stát, nesprávně nazývaný „Welfare-State”, „Wohlfahrtstaat”, přejímá všechny životní funkce inherentním sklonem k stále zbytnělejší byrokracii a dělá z lidí /jak už řekl Alexis de Tocqueville/, „bázlivá dobytčata”, bez jakékoliv iniciativy smrtelně oslabuje dřeň každého národa. Velká katastrofa - dějiny ji mají pro nás vždy pohotově - pak učiní lid navždy neschopným se znovu pozvednout. 13/ Dobrá vláda spočívá na celé řadě předpokladů. Není snad nutno podotýkat, že Campbell-Bannermannova téze: „vládnout si sám je lepší, než mít dobrou vládu” — je nesmyslná. Je snad lepší léčit se sám, než jít k dobrému lékaři? Zásada „základním právem národa je mít dobrou vládu” se už víc blíží pravdě. Co potřebujeme, je minimální vláda s nejvyšší kvalitou, a nikoli maximální vláda nejnižší úrovně. — To ovšem znamená, že administrativa musí být obsazena vysoce hodnotnými lidmi. Kariéra v administrativě nesmí být přístupná každému, ale pouze tomu, kdo — jako v prastarém mandarinském systému — složí přijímací zkoušku, jíž prokáže své rozvětvené znalosti, v neposlední řadě na poli kulturním. Během zkušební periody musí nový administrátor prokázat také, že dovede svých teoretických znalostí použít prakticky, a že při prosazování práva nedovolí /jak to dělají lidé nejistí/, aby Utera zákona zabüa ducha zákona. Jedině když podá důkaz, že pochopil úkol veřejného správce, že bude usilovat o obecné dobro jakož i o potřeby a řešení problémů jednotlivců, budiž včleněn natrvalo do administrativní hierarchie. Čína vzkvétala čtyři tisíce let /Taiwan dodnes/ pod sociálně nestranným, nikoli dědičným, ale vpravdě elitním mandarinátem. Před rokem 1918 dobře sloužil evropským národům obdobný systém, který v mnoha zemích vylučoval správce veřejnosti ze všech pohtických aktivit /včetně voleb/. Ten, kdo sloužil obecnému dobru, se neměl co zúčastňovat stranických půtek. 14/ Není úniku před „byrokracií” a „technokracií”. Ve věku vědy a technologie se nelze vzdát schopné administrativy s náležitou prestiží a patřičně odměňovanou, aby se tak zmenšila možnost podplácení. Skupina expertů se má podílet na vládě. Stále platí Platonův názor: dokud se králové nestanou filosofy a filosofové kráh, není naděje na dobrou vládu. - Smíšená vláda, sestávající z „hlavy”, ze skupiny mužů znalých a zkušených, a ze zástupců Udu, patří ke standartnímu, tradičnímu poli- tickému zřízení na Západě. K tomu patří ještě nejvyšší soud, který rozhoduje o diskutovaných otázkách nejen z čistě ústavního, ale také z mravního hlediska. - Zástupci lidu by neměli utvářet vládní orgán. Ten reprezentuje vládní administrativa. Parlamenty nebo legislatury by měly být pouze shromážděním zákonodárným, navrhujícím zákony, které by však vyžadovaly vyššího schválení. Parlamenty by pak kromě toho nemusely být založeny podle politických stran /ačkoliv nelze zabránit 7 [pageend9]vytváření frakcí/, ale spíš by měly poctivě usilovat o reprezentaci země jako celku, nikoli jen podle oblastí, ale take' podle sociálních vrstev, zájmových skupin, povolání, profesí, takže vláda by věděla, co si různé' segmenty obyvatelstva přejí /nebo nepřejí/. Většiny jakož i menšiny mohou mít pravdu nebo se mýlit. Rodiče by prohloupi- 11, kdyby chtěli rozhodovat o dorůstajících dětech, aniž by jim kdy dopřáli sluchu; a neme'né by se dopustili hlouposti, kdyby ustoupili před třemi či čtyřmi dětmi jen proto, že ony v rodině tvoří většinu. Obdobně rozumný a otevřený dialog mezi vládou a obyvatelstvem je naprosto nezbytný. — To, jestli hlava státu je totožná s předsedou vlády, jestli se tato pozice dědí nebo je věcí voleb, závisí na tradici a historickém vývoji. Zrovna tak i práva hlavy státu, ať už muže nebo ženy. Zásadně však má být hlava státu náležitě vzdělána a musí stát nad všemi frakcemi. Nejvyšší soud má být striktně nepolitický a patrně by měl být zvolen sborem znalců /z právnické fakulty apod./. — Amatérismus, který převažoval v minulosti, nemůže být už trpěn. Musíme stanovit nové zásady, v nichž by se spojovala vynikající expertiza s osobní svobodou. Musí existovat oblasti mimo vládní intervenci, chráněné osobní „království”, sloužící rozvoji osobnosti; stát musí mít meze, které mu nebude dovoleno překročit. 15/ Svoboda se od přirozenosti váže k soukromému vlastnictví. Veškeré statky a výrobní prostředky mohou patřit buď soukromým osobám /jedinci nebo skupině/, nebo politickým organizacím /místním vládám, „státům”, ústřední vládě/. Neexistuje třetí cesta. Vlastnit majetek náleží k Bohem danému právu člověka a skýtá člověku jedinou možnost být nezávislý a bránit se. Člověk je od přírody zištný a hrabivý. Tvrdou práci motivuje především zisk. Proto ekonomie založená na soukromém podnikání a osobní iniciativě vyprodukuje neskonale víc, než ekonomie založená na státním kapitalismu, v němž ředitelé a dělníci jsou pouhými byrokraty a služebníky. To není žádná teorie, ale empiricky ověřená skutečnost. Socialismus, který se dá každému vysvětlit za deset minut:, je „jasná, ale falešná idea”; systém svobodného podnikání, zahrnující celý oceán osobních ambicí, je nesmírně komplexní — ale zato produkuje statky. Státní kapitalismus a socialismus umrtvují osobitý charakter, podvracejí vliv rodiny, protože skýtají leviathanskou náhražku za všechny rodiny. Nevytvářejí žádnou pluralitní společnost, nýbrž zglajchšaltovanost a rovnost v bídě ... s úzkou, brutální mocenskou elitou na špici. Státní kapitalismus je dílem závistivých intelektuálů, hladovějících po moci, systém, který je především nepřátelský k dělníkům a rolníkům. 16/ Hlavní vychovatel je rodina, ale ta může pověřit výchovou dětí‘soukromé nebo veřejné školy, založené buď určitým společenstvím nebo státem, které pak jednají jako pověřenci výchovy. Pochopitelně není úkolem školy starat se o fyzické blaho dětí jen proto, že rodiče třeba nejsou doma, a také se nemá škola příliš zatěžovat činností, jež nemá přímo výchovný ráz. Bylo by vážným omylem chtít domov nahradit školou. - Základní školy by měly poskytovat solidní základ vzdělání, střední školy široké spektrum poznatků a nikoli jen pár předmětů, dokonce podle výběru žáka. Vysoké školy by měly mít nejvyšší možnou úroveň a měly by rozvíjet bádání. Kázeň, soustředění a píle by měly vládnout na všech školách a studenti, kteří by na studium nestačili, by měli být vyloučeni. Držet na školách hordy znuděných, neurvalých lenochů nemá naprosto žádný smysl. Léta povinného školství 8 [pageend10]by se měla zkrátit a vyšší školství by mělo mít ráz intelektuálně /ale nikoli sociálně/ výběrový. Rodiče, která neposílají děti do veřejných škol, by na tyto školy neměli platit daně. 17/ Nic neohrožuje víc svobodu, náboženství a zdraví státu než ztotožnění církve a státu. Svobodná církev ve svobodne'm státě - toť ideál; ce'zaropapismus nebo hiero- kracie /nesprávně nazývaná teokracie/ byly vždy bezbřehým zlem. I ve společnostech s náboženským pluralismem takový řád podporuje určitou víru a chová se nespravedlivě k ostatním. Avšak rozdělení státu a náboženství by nemělo vylučovat vzájemnou spolupráci. Taková spolupráce existovala po generace v řadě zemí k prospěchu všech. — Důvodů k tomu je mnoho. Náboženství je především, jak jsme řekli, jeden z určujících znaků člověka. Za druhé neexistuje vskutku závazná etika, jež by nevyplývala ze Zjevení. Všecky etiky v monoteisticke'm světě jsou odvozeny z náboženských předpokladů, a bezvýhrade' uznání přirozeného práva je pro Většinu lidí možné jen ve světle náboženství. Odtud reálný a nepopiratelný vztah mezi náboženstvím a mravností, a to navzdory skutečnosti, že v západní civilizaci nevěřící /podvědomě zachovávající etické imperativy velkých náboženství/ se mnohdy přidržovali mravnosti pevněji než mnozí věřící. Ale statistiky dokazují, že růst zločinnosti je povětšinou spjat s vymizením náboženské víry. - Stát má pečovat o to, aby se náboženství vyučovalo na školách. To je v zájmu státu. Předpisy se ovšem různí podle zemí, by bylo však nesprávné domnívat se, že větší množství vyznání takovouto výuku automaticky znemožňuje. Zkušenosti v mnoha zemích ukazují, že při dobré vůli se dá takový problém řešit. 18/ Národnost, rasa a občanství musí být respektovány. Národnost, v prvé řadě, i když ne výlučně, určená jazykem, má charakter kulturní. Jazyk ovšem ovlivňuje způsob myšlení. Avšak národnost se projevuje nejen jazykem, ale také obyčeji, myšlením, zvyklostmi, kuchyní a někdy i náboženstvím. Vytyčuje hodnoty racionální i duchovní. Tvoří integrální součást osobnosti člověka a může být změněna pouze v mladém věku člověka. Umělé „odnárodňování” je zlem. Stojí také v rozporu se zásadou tradice. — Národnost nutno odlišovat od občanství, jež je věcí právního statutu, kdykoli změnitelné, avšak vyžadující lojalitu. Liší se také do rasy, jež je věc biologická a pro danou osobu neměnná, i když se může měnit generacemi. - Rasa není nutně spjata s národností nebo občanstvím, ani s náboženstvím nebo kulturou. Má však vliv na jisté vlastnosti — především, i když ne bez výhrady - na vlastnosti fyzické. Je empiricky zřejmé, že rasy vysokých lidí mají lepší běžce než rasy menších, a že smysli pro hudbu je lépe vyvinut mezi rasami tropickými než polárními. Avšak tyto a jiné vlastnosti, jimiž se rasy od sebe liší /jako i vlastnosti, jimiž se liší muž od ženy/, mají ráz čistě statistický a nedotýkají se osoby. Jakákoli diskriminace založená na národnosti, rase, pohlaví nebo náboženství ve veřejném životě /který zahrnuje i vzdělání/ by byla proto nezákonná a musí být zakázána. Osoby musí být hodnoceny na rovném základě, aby bylo možno ověřit jejich jednání a jejich /pochopitelně nerovný/ přínos pro stát a společnost. „Rovnost” nemá tedy hodnotu přirozenou nýbrž pouze procedurální. 19/ Tolerantní mohou být pouze ti, kteří sami zastávají jisté profundní přesvědčení. Pro takové lidi tolerance je aktem sebezapření; ačkoliv jsou přesvědčeni, že ti, kteří mají jiné názory než oni, se rozhodně mýlí, nicméně jsou odhodláni chránit 9 [pageend11]jejich práva. Ti, kteří nemají žádné' takové přesvědčení, nýbrž pouze vyslovují jisté pochyby, agnocistismus, skepticismus, nebo dokonce nihilismus, mohou být leda lhostejní, nikoli tolerantní. Lhostejnost a tolerance naprosto není totéž, a dějiny nám předvedly netolerantnost těch, kdo prohlašují, že pravda buď neexistuje nebo je lidsky nedosažitelná. Ve jménu pochybování pronásledovali nebo utlačovali ty, kteří zastávali smysluplné přesvědčení. 20/ Tradiční hodnoty je možno zavrhnout jedině, když se dostanou do rozporu s pravdou. I „neutrální” tradice však přispívají k míru, ke konsensu, a především budí pocit vnitřní i vnější jistoty. Vtiskují určitý řád společnosti. Změny jsou někdy nezbytné a také občasné revize tradic. Ale pouhou změnu kvůli změně nutno odmítnout, protože plodí nejistotu, a pro člověka je pocit jistoty důležitý. Rychlé změny se dají provádět ve věcech nedůležitých, ale když jde o věci základní, je třeba se opřít o tradici, jež znamená trvání. 21/ Vlastenectví /patriotismus/ a nikoli nacionalismus je ideální politický tmel. Vlastenec /patriot/ je hrdý na svou zemi a na rozmanitost kultur, jazyků, ras, institucí, stavů a tříd, tradicí a názorů, které se v ní vyskytují. Nacionalista považuje sebe /jako součást kolektivu/ za cosi vyššího, než jsou příslušníci jiných národností /etnických skupin/. Nebezpečně se blíží rasismu. Jeho lojálnost má spíš horizontální než vertikální rozměr. — Nacionalismus je „přirozený” sklon: národ je kulturní skupina, do níž je člověk zrozen /natus/. Vlastenec však zaujímá stanovisko nadpřirozené, etické. Slibuje lojalitu a lásku k zemi, kde se narodil, k zemi svých předků, nebo k vlasti přijaté. Na světě věru existují veliké země, které vzkvétají spíš dík virtů občanů, kteří si je vyvolili a je přijali za svou novou vlast, než počtem tam přímo narozených ... Nacionalismus /a rasismus/ velmi často vedly k nepokojům, vzpourám a válkám. Moderní „lidová” masová válka má kořeny ideologické nebo nacionalistické, a někdy i podtext rasistický. V okcidentální civilizaci války před rokem 1789 byly převážně konflikty mezi monarchy, války, v nichž se potýkali placení žoldnéři. Války lidu přišly s kolektivistickými ideami Francouzské revoluce, která zavedla odvody - „máte stejná práva, a proto i stejné povinnosti”. 22/ Diplomatické, hospodářské, kulturní a jiné vztahy mezi zeměmi existovaly odjakživa. Dnes máme navíc ještě řadu mezinárodních institucí. Mnohé sledují politické cíle; některé jsou užitečné, jiné nejsou vůbec užitečné, neřku-li škodlivé. Červený kříž a Světová poštovní unie skýtají rané, i když si velmi nepodobné příklady užitečných mezinárodních organizací. Existují však také instituce jako Spojené národy, usilující o cosi jako světovou vládu. — Takováto vláda se možná jednou uskuteční, ale v takových případech velmi záleží na kairos /řecké slovo pro „zralý čas”/, a také na struktuře, založení a moci takovéto vše překlenující instituce. Taková vznešená instituce nepochybně předpokládá společné ideje, ale my jsme v současnosti mnohem dál od společných idejí, než kdy v dějinách lidstva. Mezi oficiózními ideami a ideály, jež hýbou - dejme tomu - Sovětským svazem, Španělskem, Zambií, Novým Zélandem, Jugoslávií, Saudskou Arábií, Izraelem a Itálií leží celé světy. Světová vláda dnes by se podobala manželství mezi dětmi z různých tříd, různého vyznání, různé barvy pleti, různé úrovně vzdělání a různých mravních kvalit, motivovanému pouze sexuální přitažlivostí. Kromě toho je třeba uvážit ideu subsidiarity. Centralizovaná / a třeba i méně centralizovaná/ světová vláda by mohla začít rozvracet místní kultury, tradice 10 [pageend12]a hodnoty, a tím odosobňovat velké i malé národy ve prospech jakési nehybné civilizační hladiny. - Dnešním Spojeným národům chybí nejen společný mravní jmenovatel; podřizují se také zásadě čirých čísel. „Mírumilovné národy”, které tam mají neomezené volební právo, se převážnou většinou skládají ze zemí, v nichž vládne korupce, negramotnost, tyranie, nebo kombinace všech tří. Spojené národy na jedné straně přijaly sadistické, tyranské vlády, na druhé straně odmítly země usilující o právo, řád a spravedlnost, jako Rhodesii. Znovu a znovu se zdráhaly zaujmout stanovisko k rozhodujícím mravním otázkám — a to z čistě politických důvodů. V současné době jakákoli světová vláda nepřichází prostě v úvahu. 23/ Na obranu země, jež je nezbytná dokud existují nezávislé státy, je teoreticky výhodnější mít stálou armádu z dobrovolníků, než z vojáků prezenční služby. Být vojákem je povolání jako každé jiné. Nutit někoho k výkonu určitého povolání, k němuž se necítí povolán, je vážným omylem. Ale když některá mocnost zavede systém pravidelných odvodů a všeobecného vojenského výcviku, ostatní země budou asi nuceny učinit totéž. Záleží na okolnostech odhadnout, jestli takováto mimořádná situace nastala nebo nikoli. Vedle toho není důvodu, proč by se měl odsuzovat člověk, který si přeje sloužit v armádě jiné země, jako není důvodu odsoudit člověka, který dá přednost jinému občanství. 24/ V oblasti práva a spravedlnosti je třeba odmítnout právní positivismus, tj. názor, že zákonné a mravní je vše, co nařídí stát. Spravedlnost nespočívá v rovnosti, nýbrž v zásadě suum cuique /každému, co mu přísluší/. Stát by však neměl vydávat zákony, jak se mu zlíbí. Existují jen dva zdroje práva: Zjevení a — mnohem míň výrazné - přirozené právo. Poslední dobou se vyskytly parlamenty, které nejdřív na- dekretovaly, že člověk se stane lidskou bytostí 28 týdnů po svém početí, načež to změnily na 24 týdnů. Taková libovůle v zásadních otázkách je nepřijatelná. Soudcové a soudy musí být naprosto nezávislé na tlaku vlády a veřejnosti. 25/ Práva a povinnosti člověka vyplývají z jeho vlastních zájmů i z obecného dobra, jež je, domyšleno, dobrem pro všechno lidstvo, pro jeho vlast i pro skupinu lidí /oblast, město, vesnici, rodinu, zaměstnance, sdružení občanů/, k nimž vědomě patří. Člověk má právo zvolit si své povolání, své náboženství, svého životního druha, svého zaměstnavatele nebo zaměstnance, své bydliště, svého lékaře, učitele, přítele a společníka. Člověk má povinnost ke komunitě, v níž žije - především k státu, ale také k společnosti. Má dávat přiměřenou částku ze svého jmění nebo příjmu státu, a když mu to přikazuje svědomí nebo náboženství — chudým /od nichž si za tento charitativní projev zaslouží vděčnost/. Má finančně přispívat na obranu vlasti, a může být dokonce povolán k její fyzické obraně. K státu a jeho zákonům má být lojálni a poslušný, pokud mu v tom nebrání jeho /náležitě poučené/ svědomí. Jsou situace, kdy nás svědomí nutí k tomu, abychom vzdorovali státu legálními, ba dokonce ilegálními prostředky. 26/ Lidská svoboda není samoúčelná. Nikdy nemůže být absolutní. Je to podmíněnost, v níž žijeme a jednáme. A také seberealizace není legitimním lidským cílem. Jde o to, abychom před zrakem Božím usilovali o vnitřní proměnu. Ani snaha být šťasten nemůže být na této zemi trvalým cílem věřícího člověka. Nicméně lze souhlasit se zásadou: „Tolik svobody, kolik je možno /abychom neporušili obecné dobro/, a tolik omezení, kolik je třeba /na ochranu obecného dobra/. Současně 11 [pageend13]však nutno si uvědomit, že obecne' dobro /které zahrnuje vždy lidskou svobodu/ nelze přesně vymezit. Všeobecný souhlas bude vždy vzácný a různost názorů vdy poznamená pokusy jej definovat. V nepatrně zkráceném znění přeložil Rio Preisner Poznámka překladatele: K této „deklaraci” dala podnět konference svolaná v květnu 1981 z podnětu „Western Humanities Institute” do města Portlandu ve státě Oregon /USA/. Autor se pokusil do svých 26 bodů shrnout ideje a diskusní připomínky účastníků. Kromě toho mu šlo také o to načrtnout cosi jako půdorys konzervativní ideologie - v čemž mnozí konzervativci budou spatřovat asi něco rozporného. Ideologií rozumí autor „systematické schema idejí o životě”. V každém případě se však autor domnívá, že okcident potřebuje postavit proti snůšce levičáckých ideologií, které ho devastují skoro jako hordy nepřátel, ideologii odvozenou z jeho tradičních hodnot, ideologii tentokrát nikoli nereálně utopickou, abstraktně protilidskou, nýbrž vytýčující legitimní cíle člověka. Předkládáme ji čtenářům v exilu i doma ke kritické a doplňující dikusi. Originál vyšel v National Review, r. XXXIII, č.20 /1981/. LUDĚK PACHMAN DEMOKRACIE V NĚMECKU OBSTÁLA Na podzim 1972 došlo v Praze v kruhu mých přátel /říkali jsme tehdy — někteří z nás ve vězení už byli, jiní se tam teprve dostanou, mezitím tam už byli skoro všichni!/ k živým diskusím o německé politice. Vyslovil jsem tehdy tézi, k níž se dodnes hlásím: O osudu Evropy se rozhodne v Německu. Dlouhodobě nemůže v Evropě existovat rovnováha, bude-li zde jenom jedna jediná velmoc. Natrvalo se tedy Evropa nemůže obejít bez silného, demokratického a mírumilovného — ale k obraně odhodlaného Německa. Většina mých přátel měla na věc jiný názor. Ještě větší rozpor se mezi námi ukázal před důležitými volbami, k nimž došlo ve Spolkové republice Německu přesně týden před naším vynuceným výjezdem — dne 19. listopadu 1972. Tehdy jsem ostře kritizoval tzv. „německou východní politiku” W. Brandta a zastával názor, že jenom německé křesťansko-demokratické hnutí - strany CDU a CSU — mohou prosadit revizi této Moskvě poplatné politiky a zahájit obrodu západní Evropy. Až na jednoho jediného — dr. V.Nepraše, který je mezitím 12 [pageend14]zde, mezi námi - mi oponovali všichni pražští přátele': Pro ně byl W. Brandt a jeho sociální demokracie velkou nadějí i pro východní Evropu: „Wandel durch Annäherung” /změna sbližováním/ strašilo i v mnoha pražských hlavách. A tak se mi dostalo na cestu naléhavých rad, abych se v Německu orientoval na „pokrokové síly”, pomáhal zde silám „demokratického socialismu” a snažil se získat vliv uvnitř SPD. Neposlechl jsem, a o půl roku později se mi dostalo z Prahy ostrých výtek. Nejostřejší od Ludvíka Vaculíka, před tím mého nqbližšího přítele: Moje styky s F.J. Straussem označil Ludvík jako ostudu pro všechny přívržence „československého jara”. Bohužel se Ludvík brzo nato začal odvracet od politiky k pornografii. Na tohle všechno jsem vzpomínal v minulém roce. Listoval jsem ve vyčítavých dopisech, které jsem dostával z Prahy v prvních letech svého exilu. Budiž k tomu hned podotknuto, že se mezitím názory velké většiny tehdejších pisatelů podstatně změnily - až na jedince, kteří podle svědectví dr. J. Mlynáříka dnes vystupují spíše jako denuncianti, než jako odpůrci režimu /viz výroky dr. Huebla a L. Kohouta!/. Nezjišťuji to proto, abych škodolibě poukazoval na totální zřícení oněch iluzí, podle nichž měli „demokratičtí socialisté” na Západě přimět Sovětský svaz ke změně poměrů ve východní Evropě. Dnes už je obecně známo, že iluzionistická „politika zmirňování napětí” umožnila obrovské zbrojení Sovětů a tím ohrozila rovnováhu i mír ve světě. Ale vývoj posledních měsíců v Německu mne příliš živě upomenul na dobu před deseti lety. Německá sociální demokracie si stále víc zasloužila výtku, kterou kdysi Talleyrand vmetl restaurované bourbonské dynastii: „V ničem jste se nepoučili, vůbec se nezměnili!” Zřetelné neúspěchy „východní politiky” komentoval W. Brandt opětovně podivným heslem „jetzt erst recht Entspannung!”, katastrofální výsledky hospodářské a finanční politiky /zadlužení SRN je dnes nominálně vyšší než zadlužení Hitlerova Reichu na konci zločinné a nesmírně drahé války!/ voláním po státním dirigismu. V první polovině loňského roku získávala levice SPD stále větší vliv — a využila ho k postupné demontáži jediného realistického politika, kterého SPD měla — kancléře Helmuta Schmidta. Rozhodnutí sjezdu SPD, které v podstatě znamenalo ústup od „dvojitého usnesení NATO”, jehož byl H. Schmidt hlavním autorem, vážně ohrozilo spojenectví Německa s USA a tím nejdůležitější pilíř západního spojenectví. Uvnitř SPD byly už se vší vážností diskutovány nové koncepce jakéhosi levicového neutra- listického nacionalismu. V létě byla už pozice H.Schmidta neudržitelná. Tento politik se však ukázal neschopným překročit vlastní stín a jednal tak, že celou zem nebezpečně přiblížil hluboké vnitropolitické krizi. Napřed donutil zákulisními manévry liberály-FDP-k vystoupení z vládní koalice, poté rozšířil novou variantu oné pověstné německé „Dolchstoss-Legende” /jak by se to dalo pořádně přeložit - „legenda o vtažení dýky do zad” zní strašně!/: Soucit budícími pohádkami o zlých liberálech a reakční CDU- CSU vyhrála SPD překvapivě zemské volby v Hesensku a Hamburku a s novým čelným kandidátem zbrojila na spolkové volby dne 6. března. Dr. J. Vogela znám osobě od roku 1966 a nikdy bych ho nebyl považoval za schopna hrát roli, která mu byla při volební kampani přisouzena. Podle veřejného prohlášení předesedy W. Brandta hledala SPD „novou většinu nalevo od vlády Helmuta Kohla”, vlády, která si sama uložila /podle mého názoru chybně/ provizorium pouhých pěti 13 [pageend15]měsíců a vystavila se nebezpečí předčasných voleb. „Nová většina”, to mohlo znamenat, jen jedno: SPD chtěla vládnout za pomoci strany „Zelených”. Tato strana je podivný konglomerát militantních marxistů /kteří mají v jejich vedoucích orgánech dnes již rozhodující vliv/ s iluzionistickými „ochránci životního prostředí” /kteří chtějí životní prostředí chránit v podstatě tím, že bojují proti jedinému čistému zdroji energie — proti výstavbě atomových elektráren!/ s anarchisty, typickými chaoty až po násilnícke' rváče četných krvavě probíhajících demonstrací, Hausbesetzery a jinými otevřenými odpůrci demokratického systému. Že jednou z čelných postav tohoto hnutí je exulant z Československa — M. Horáček z Frankuftu /m.j. člen redakční rady římských „Listů”/, je pro nás zjištění nad jiné smutné. Aby bylo jasno, co toto podivné spojenectví mohlo znamenat pro Německo a Evropu, dovoluji si několik doslovných citátů z programových dokumentů „Zelených”: „Odmítáme psychiatrii: zasazujeme se místo toho za to, aby každý člověk měl právo rozhovovat sám o sobě a žít, jak sám chce - ať už normálně či bláznivě ...” „Namísto, aby se žákyním a žákům manželství doporučovalo jako jediná žádoucí životní forma, potřebují lesbické a homosexuální žákyně a žáci pomoc, aby našli cestu ke svému sebeuplatnění.” „Demokracie a sebeurčení v pracovním procesu znamenají pro nás, že produkující sami rozhodují o tom, co, jak a kde se má vyrábět.” A aby nebylo nejmensího sporu o tom, že tento požadavek destrukce západního sociálně-ekonomického systému je totožný s marxistickým cílem sociální revoluce, čteme zde i toto: „Náš dlouhodobý cíl je společenské přivlastnění výroby. Podporujeme proto různé formy samosprávy nebo odpovídající pokusy, např. obsazování podniků”. A toto je krédo bezpečnostní politiky „Zelených”: „Ve střední Evropě vidíme mír ohrožen především v souvislosti s politikou vysokého zbrojení NATO”. A stalo se něco neuvěřitelného: Právě v oblasti bezpečnostní politiky se dr. Vogel a SPD natolik přizpůsobili „Zeleným”, že se 6. března bez jakékoliv pochyby rozhodovalo o osudu NATO. Mezitím vešlo ve známost ,že ve Washingtonu už existovala alternativní koncepce obranné politiky v Evropě: Bilaterální pakty s Velkou Británií a Francií. Tím by se obranná linie Západu posunula na Rýn, či ještě dál směrem na západ. Jenomže: Vojenští odborníci jsou jednotní v názoru, že se bez Bundeswehru Evropa vůbec nedá bránit. SPD učinila z volebního boje skutečný plebiscit v „raketové politice”. Ve volebním boji jsme zažili neuvěřitelné výroky i dříve seriózních politiků, pro něž najednou nikoliv existující sovětské rakety, nýbrž dosud neexistující Pershing 2 a Cruise missiles údajně ohrožují mír a naši bezpečnost. Jenomže to německá levice přehnala. Patologické sklony má vždy jen menšina každého národa. Spojenectví s fašistoidním hnutím přineslo SPD těžkou porážku a Německu - i celému západnímu společenství - stabilizaci a novou naději. Tím nechci tvrdit, že je v Německu o všem a definitivně rozhodnuto. Strany CDU a CSU nezískaly absolutní většinu a musí počítat s koalicí, v níž má FDP možnost uplatnit své dřívější - a tudíž falešné - představy o zahraniční politice. Ministr zahra- 14 [pageend16]čí H.D. Genscher mluví o „kontunuitě” zahraniční a východní politiky. F.J. Strauss zcela logicky prohlásil, že v opozici nebojoval plných 13 let o novou orientaci východní politiky, aby teď hlásal její kontinuitu. Stejně tak chtějí liberálove' zabránit naprosto životně nutným reformám vnitřní politiky, např. zostření demonstračního práva /situace, při níž v každé' větší demonstraci je vážně zraněno víc policistů než demonstrantů je přece absurdní/, reforma „potratove'ho paragrafu” /součaná praxe - prakticky každá žena může potratit na účet nemocenské' pojišťovny , což znamená, stručně řečeno, že nenarozené' dítě = nemoc/, v oblasti rodinne' politiky /FDP dokonce zastává stanovisko, že homosexuální společenství má být zákonem postaveno na roveň manželství/ a další. Především však v průběhu letošního roku dojde neodvratně k novým střetnutím - na ulicích víc než v parlamentě — v otázkách NATO a jejího „dvojího usnesení”. Historická zkušenost let 1918-1933 učí tomu, že právě v této zemi může demokracie ztroskotat na ulici spíše než v parlamentě. Naštěstí se formují i jiné síly, žádající důslednou obranu demokracie, důsledné spojenectví s USA a ostatními západními zeměmi, efektivní hospodářskou a finanční politiku a řešení tak ožehavých problémů, jako je současné přelidnění Německa milióny lidí z jiných kulturních oblastí /Turecko, Pákistán/. V létě 1981 byla např. založena organizace zvaná „Konservative Aktion”. Její základní motiv je zjištění, že skutečná politická obnova musí začít duchovní a morální obnovou v duchu principů, které jsou nosnou duchovní silou západní civilizace: To znamená principů křesťanské víry. Jen tato obnova může vytvořit v širokých vrstvách obyvatelstva novou politickou vůli, nové odhodlání, novou morálku. Když jsme tuto organizaci v červnu 1981 zakládali, vyskytly se obavy, zda konzervativní myšlenky neodrazují především mládež. Pravý opak je pravdou: Mezi dnes zhruba 45.000 členy a aktivisty „Konservative Aktion” je přes 18.000 mladých lidí ve věku 17-25 let! Právě aktivní a nadšená část mládeže hledá novou cestu. Ve dnech 17.-19, června bude v Berlíně za účasti 600 delegátů a 1000 hostí ustaven nový mládežnický svaz , Junge Konservative Deutschlands”, který bude mít i svou studentskou sekci. „Konservative Aktion” se ve volebním boji plně angažovala pro vítězství Unie /CDU-CSU/: Ve velkých listech uveřejnila inzeráty v hodnotě 1,5 miliónů DM, organizovala velké mítinky a vysílala řečníky na shromáždění CDU/CSU. Nyní však chce být v Německu něčím jako demokratickou, civilizovanou „mimoparlamentár- ní opozicí”, a to tak dlouho, pokud nebude Unii umožněno uskutečnit skutečně zásadní obrat v rozhodujících oblastech politiky. Jeden úkol je přitom podle mého názoru mimořádně důležitý: Po letech, v nichž byl německý národ nezdravě zahleděn téměř výhradně do dvanácti neblahých let své nedávné historie, po letech podivného morálního sebezmrzačení, potřebuje nyní nové, zdravé národní sebevědomí. To však neznamená vůbec nějaký nový nacionalismus. Ale národ, který má především ve své mladé generaci otřesený poměr ke své vlastní historii, by sotva mohl v rodině ostatních evropských národů sehrát významější roli. To, že jsem dal k založení „Konservative Aktion” podnět a že jí teď věnuji /samozřejmě amatérsky!/ zhruba polovinu svého pracovního času, není pro mne nic jiného, 15 [pageend17]než pokračování v oné koncepci, s níž jsem v roce 1972 u svých přátel v Praze nepochodil. Uznání není vždy kriteriem pravdy, mnohem spíše už jsou jím výsledky. JAROSLAV KUSÝ BÍLÉ RŮŽE PROTI ANTIAMERIKANISMU Ve chvíli, kdy píši tuto úvahu, připravuje se na cestu do světa všemi směry série pěti příležitostných známek pošty USA, která má připomenout 300. výročí příchodu prvých německých emigrantů do Severní Ameriky. 5. května vyšla v pennsylvánském městě Germantown poštovní známka, zobrazující loď „Concord”, která dopravila roku 1683 prvé vysídlence z Německa na americký kontinent, do tehdy ještě anglických kolonií. Pošta Spolkové Republiky Německo se bude revanšovat zvláštní známkou s týmž námětem. V jejím hlavním městě byla právě otevřena výstava v anglické řeči „Germans to America - 300 years of immigration 1683-1983”, která se během roku přemístí do amerických měst Philadelphia, St. Louis, Detroit, New York a San Francisco. A vrcholem jubilea bude setkání prezidentů obou států, Karla Carstense a Ronalda Reagana v Germantown, kam před třemi stoletími přišlo prvých 13 rodin ze západoněmeckého Krefeldu. Je vhodné psát v takovémto čase a v takové svým způsobem slavnostní atmosféře americko-německých vztahů o antiamerikanismuna evropském kontinentě, zejména v Německu? Zajisté, neboť sebepůsobivější manifestace přátelství s kořeny ve vzdálené minulosti nemohou zastřít skutečnost, že také v Evropě západní /východní Evropu ponechme bez komentáře/ žije - kupodivu zejména od konce druhé světové války - určitý druh protiamerického cítění. To „kupodivu” patří zdánlivě protikladnému stavu, že západoevropské národy vděčí za své osvobození na konci II. světové války z velké míry právě Spojeným státům americkým. Impulzy povahy psychologické a politické V novodobých vztazích Evropanů k Američanům sehrály značnou úlohu v oblasti lidské psychologie impulzy osobní i národní. Ve Francii např. se dostal určitý anti- amerikanismus do úzkého spojení s osobností vůdce protiněmeckého odboje. Myslíme na osud velitele „Bojující Francie”, Ch.de Gaulla, a míníme tím jeho vyřazení západními spojenci, USA a Velkou Británií, z rozhodujících vojensko-politických jednání v druhé polovině válečného konfliktu. Podceňujíce význam francouzského příspěvku, nedocenili anglosaští státníci i osobnost a význam muže tak velkého a ctižádostivého, jako byl právě Charles de Gaulle. Nemyslela-li to v té době i krátce po válce většina Francouzů, myslel si to s argumentací zčásti přehnanou, zčásti oprávněnou, voják, který před Hitlerem ne kapituloval: „Ľ état - c’ est moi”.De Gaulle ve své 16 [pageend18]osobě vskutku zachránil francouzský stát a jeho čest — alespoň pro čas poválečný. Nebyl-li přizván k poradám s Rooseveltem a Churchillem, byl tím zraněn mimo válečnou frontu ve svém citlivém srdci, skrytém až k anonymitě pod generálskou uniformou. A byla tím uražena Francie. V prvých horečnatých letech konzolidace po květnu 1945 nebylo ovšem na pocity národní hrdosti dost času ani vhodné příležitosti. Ta přišla později a De Gaulle, mezitím zvolený státním prezidentem, jí využil - odvedl svou zemi z vojenské části Atlantického společenství. Okolnost, že většina Francouzů tento odchod z důležité mezinárodní organizace přijala bez velkého protestu, je důkazem, že latentní anti- amerikanismus, udržovaný do té doby pod pokličkou, se rozvíjel přirozeným vývojem v lidských povahách i politickém smýšlení. Naštěstí zůstala tato protiamerická nálada v mezích snesitelnosti pro nejsilnějšího spojence i politické únosnosti pro ostatní partnery společenství. Dnes již, po odklopení pokličky, nashromážděná pára nevole dávno vyprchala, takže francouzský anti- amerikanismus není v součsné době problémem ani nebezpečím — ledaže by se podařilo zatopit pod jeho kotlem dálkově laserem „mírové” propagandy Sovětů, namířené nakonec i proti obranné ,.raketové koncepci” socialistického prezidenta Mitter- randa - v tomto případě představeného jako spojence ,.raketového” Reagana. Svědectví Golo Manna Zcela jiná situace je u mimořádně důležitého člena NATO, Německé Spolkové Republiky .Tam je antiamerikanismus nejen program politiky zatím stále ještě nevýznamných několika komunistických denominací, nýbrž proniká pozvolna vrstevnicovými směry erozního působení i do tak velké politické strany, jakou je sociálnědemokratická SPD. A také u ní je protiamerické odcizení idei Atlantického společenství - SPD byla již při jeho vzniku jako jeden muž proti členství SRN v něm — povahy jak psychologické, tak i politické, ideologické. V oblasti psychologie jsou to přirozeně vždy převážně emoce, zmocňující se mas, ať impulzem silného jedince, ať bezdrátovým dotekem medií. Německý člověk, nadprůměrný v exaktních vědách i projevech uměleckých, je snad jen průměrně nadán pro politiku, tu aktivní — vést, i tu pasivní - dát či spíše nechat se vést. Tím zbývá mnoho prostoru masám a tím i emocem. „Masy, které podlehly jeho fascinaci”, konstatuje Golo Mann, významný současný historik Německa, velký syn velkého otce, Thomase Manna, zpřáteleného důvěrně s T.G.Masarykem, v rozboru příčin Hitlerova sugestivního působení a jeho nesporných úspěších - „masy byly pro rozum tak jako tak ztraceny”. Domnívám se ovšem, že to neplatilo o Němcích jen v době nacismu, a že to ostatně platí pro široké masy nejen v Německu samotném. Je-li ovšem mým úkolem zabývat se právě antiamerikanismem německým, musím citovat Golo Manna, abych ukázal, jak se mas v této zemi může za příznivých okolností zmocnit i jiný „vůdce”, i jiná totalita, tentokrát importovaná z východu. Hovoříme-li o e m o c i, je nutno poznamenat, že tento mentální stav nemá pražádného nadání pro logiku. Vývoj smýšlení u německých mas během II. světové války i po ní to plně dokazuje. Jedním z podnětů antiamerikanismu na půdě 17 [pageend19]Německa je totiž neuvadla' vzpomínka na mohutnou leteckou ofenzívu USA,od Hamburku až po Dráždany. Kupodivu se nema' - alespoň hlasitě ne - za zlé Sovětům zdrcující porážka, kterou způsobila Němcům Rudá armáda, především u Stalingradu. Dráždany s třemi sty tisíci mrtvých by však byly přesto Německu nevadily, aby pochodovaly jako zdecimované pluky znovu proti sovětským vojskům - s Američany, jak si to Němci při konci války přáli. Důkazy o tom slyšíte ještě dnes u každého pivního stolu. A každým takovým výrokem masové strategie roste protiamerická nálada, pěstovaná dnes s filigránskou záměrností z komunistických zdrojů propagačních i finančních k vzněcování emocí strachu a odporu ve jménu „bezraketového míru”. Podíl americké intelektuální levice Pro optickou i psychologickou vyváženost obrazu je však treba uvést, že podněty k nelogickým závěrům, na něž doplácí jméno Ameriky jako spojence a přítele, přicházejí také přes Atlantický oceán do Evropy od některých levicově orientovaných politologů, historiků i jiných intelektuálů. Nejnovějším příkladem je Gordon A. Craig, někdejší honorami profesor na Svobodné Universitě Západního Berlína. Ve své knize o Němcích, právě vyšlé německy v Mnichově /Ueber die Deutschen, Verlag C.H.Beck/ se o nich vyslovuje pohrdavě, mj. proto, že si neváží své vzdálenější minulosti,což prý dokázala i norimberská výstava k 600. výročí Karla IV. tím, že na ni nebylo nikde výzvy, aby Němci byli hrdi na své slavné dějiny. Autorem této výstavy byl universitní profesor Seibt, původem Němec z naší vlasti. Dovedu si živě představit, jak by reagoval určitý tisk německý i mezinárodní, kdyby jeho reportéři byli takovou výzvu na výstavišti v komnatách císařského hradu v Norimberku četli. Vrcholné stadium politické emoce - terorismus A tak se vyrábí protiamerická nálada ve Spolkové republice na několika rovinách současně: v suterrénu a přízemku širokých mas i ve vyšších poschodích intelektuálních vrstev. V oblasti prvé roste antiamerikanismus do hněvu a nenávisti, jejichž posledním stadiem je terorismus. Se zatajeným dechem sleduje světová veřejnost ná- silnické akce proti Američanům a jejich vojenským a civilním zařízením ve NSR, ale také v Itálii i jinde v západní Evropě. Všude prostupují teroristické akce spojitými nádobami sociální zášti i fyzické pomsty z centrál a výcvikových středisk v sovětském bloku, mj. také v Československu. A je jen důsledkem matematicko-fyzikální vlastnosti kruhu také v lidské společnosti, že extrémní organizace teroru, krajně levé právě tak jako krajně pravé, se v určitém bodu stýkají a spojují potom k akci společné — k protiamerickému teroru. „Obava před vzájemným dotekem mezi nacionalistickými revolucionáři na jedné straně a komunisty a socialisty na straně druhé jsou dnes již částečně překonány”, konstatovala v minulých dnech úřední zprava západoněmec- kého Úřadu na ochranu práv /Verfassungsschutzamt/. Přitom je zajímavé jeho další zjištění, že z prohlášení dvou organizátorů útoků na vojáky USA, Odfrieda Heppa a Walthera Kexela, vysvítá, že extrémisté obou směrů považují za nutné akce koordinovat. „Proti amerikanismu se musí jít společně”, zní deviza levých i pravých tero18 [pageend20]ristů. A ještě jednu novou zkušenost získal uvedený úřad: zatímco levicový terorismus je nyní převážně doménou ž e n, je pravicový terorismus výlučnou záležitostí mužů. Zabýval jsem se až dosud psychologickými, většinou emocionálními příčinami anti- amerikanismu ve SRN. Daleko nebezpečnějším je však podle mého názoru — viděno dlouhodobě - protiamerikanismus, vycházející ze základů ideologických, tedy politických, v poslední radě tedy mocenských. Tam totiž není přechodných nálad ani prchavých emocí, tam vládne střízlivá krutost mentálního postoje, přesvědčení světového názoru a tím i vnitřního imperativu přijatou doktrínu ve světě uplatňovat. Nutno zdůraznit, že ideologie, z níž čerpá a žije protiamerikanismus, je rozpracována a přenesena do praxe denního života zatím jen v táboře socialistickém, jehož nejkrajnější křídlo tvoří přitozeně různá seskupení komunistická. Řekl-li jsem tábor „socialistický”, měl jsem na mysli i stranu s tak dávnou demokratickou tradicí, jako se honosí Sociálně demokratické strana Německa /SPD/. Neboť také ona je nemocná levotočivostí, kterou si přinesla již z přednacistického Německa, z tzv. „Weimarer Republik”. I SPD zastávala tehdy zásadu: „Demokracie - to není mnoho - cílem je socialismus”. /Levicový deník Süddeutsche Zeitung, Mnichov, č.23, 29.1.1983/. Toto ovoce socialistického programu přečkalo i údobí nacismu a války a dostalo se po ní i s nebezpečným červem, nahlodávajícím jádro demokracie, až do Spolkového sněmu v Bonnu. Zacílená kritika proti americkému rozhlasu Kabinetní ukázkou protiamerického postoje SPD je trvale nevraživá kritika vůči americké rozhlasové stanici v Mnichově, Radio Free Europe. Právě před rokem byl spáchán atentát výbušninou na její československé oddělení, při němž byla nejen budova poškozena, nýbrž byli vážně zraněni a na těle poznamenáni tři jeho zaměstnanci. Zatímco politikové křesťanskodemokratických stran CDU/CSU byli okamžitě na místě, nebo projevili ředitelství rozhlasu písemně hlubokou účast, sociální demokraté, věrni svému dosavadními postoji k RFE, mlčeli. Zato ale necelý rok předtím vystoupili hlasitě proti působení této stanice ústy svých několika představitelů, především tehdejšího poslance Hansena. Ten položil 16. června 1981 v parlamentě ministru dr. von Dohnanyimu mj. otázku: „Smím z vašich vývodů vyrozumět, že Spolková republika nevidí žádné problémy, vyplývající z toho, že na jedné straně provozuje cizí mocnost na německé půdě vysílač, který slouží politické propagandě, a my na druhé straně -také na základě ústavy - máme výsostné postavení Spolkové republiky ve věci vysílání? ” Poslanec Hansen vrtal neúprosně dále: „Lze vyvozovat ze skutečnosti, že spolková vláda se zřekla kontroly nad vysilačem udržovaným jiným státem /protokol plenárního zasedání Spolkového sněmu z 19. března 1981/, že spolkové vládě je veřejná kritika stejně jako možné následky problematické činnosti těchto stanic pro zahraniční styky Spolkové republiky Německa lhostejné, přestože se Radio Free Europe a Radio Liberty s velkým technickým nákladem vměšují do vnitrních záležitostí jiných zemí? ” Oslovený ministr odpověděl záporně. Ale z formulace a použitých výrazů poslance je jasné, pro koho zde zastával a spolu s jinými nadále zastává funkci advokáta. Co 19 [pageend21]činí na půdě parlamentu někteří poslanci SPD, podniká' na mezina'rodním parketu zejména pravá ruka předsedy této strany Willy Brandta, Egon Bahr. Jeho nevystavovaný antiamerikanismus byl nicméně dostatečně artikulován v interview, který poskytl těsně před svou předvolební cestou do Kremlu počátkem tj. sovětskému týdeníku „Literaturnaja gazeta”. Řekl v něm mj.: „Jestliže jsem tázán, s jakým pocitem jedu do Moskvy, pak nemohu skrýt svůj smutek: L.I. Brežněv již není mezi živými. Jeho žhavá snaha zajistit mír, jemuž obětoval svou mocnou životní sílu, zanechal v nás, kteří jsme s ním byli ve spojení, pocit hluboké důvěry. Zachovám si tuto vzpomínku věrně a nikdy takovéto lidi nezapomenu”. Brežněvovy oběti také ne, dalo by se suše dodat k výroku muže, který se měl stát — v případě březnového vítězství SPD - ministrem zahraničí Spolkové Německé Republiky. Nikdy jsme neslyšeli z jeho úst ani z úst ostatních německých socialistů alespoň vzdáleně podobný projev sympatií, přátelství nebo důvěry vůči Americe a jejím vedoucím představitelům. Politik může být protiamerický i tím, že je tolik prosovětský! Egonu Bahrovi však ani takový nepřímý antiamerikanismus nestačí. V lednu tď. několik týdnů před historickými volbami do bonnského parlamentu, prohlásil v Pekingu: „Američané jsou nebezpečnější než Sovětský Svaz.” Sic! Je třeba dalších důkazů? Nikdo z vedení německých sociálních demokratů Bahra za tento výrok nepokáral. Ani jejich kandida't na úřad spolkového kancléře, H.-J. Vogel, který socialistický antiamerikanismus popírá. Jeho snaha ovšem nepřesvědčuje, když generální tajemník Vogelovy strany, Peter Glotz, má pro poctivé pěstování spojenectví mezi USA a SRN, jak je uskutečňuje v neděli 6. března tr. impozantně ve volbách potvrzený kancléř Helmut Kohl, toto neslýchané, právě tak jako odporné, hodnocení: „Kohl leze nynější americké vládě do zadnice”. Nová barva na politické paletě Rudé zabarvení německého protiamerikanismu dostává však v poslední době druhou kompoziční barvu - zelenou.S obratností jim vlastní, zmocnily se krajně levicové skupiny útlé květinky ekologických starostí, obav a iluzí politických amatérů a vtiskly jim svůj zelenou krycí barvou zaštítěný antiamerikanismus. V předvečer voleb do Spolkového sněmu v Bonnu vystoupil na tiskové konferenci v New Yorku v rámci prvého německého knižního veletrhu v Sheraton Center západoněmecký spisovatel Guenter Grass, kdysi „politický bubeník” Williho Brandta, dnes kazatel „zelené ideologie” lákavých šalmají těch vrstech obyvatelstva, které si přeji .jinou republiku”. Tato politická metamorfóza by se měla uskutečnit podle zelených alternativ jak v prostoru vnitropolitickém jako sociální přeřazení ve smyslu neomarxismu, tak i v prostoru zahraniční politiky, vybudované v době Adenauerovy éry v pevném spojenectví společné bezpečnosti a tedy také společné obrany Západu, i té atomární. Guenter Grass nebyl ovšem schopen intelektuálně vysvětlit nutnost politických změn v SRN, aniž by neurazil americký národ a nekritizoval postup Reaganovy administrace. „To, co se ve Státech vylíhlo jako šílený koncept”, stěžoval si novinářům, „bude mít pokračování v Německu, zvítězMi CDU.” Křesťanskodemokratické strany H. Kohla a F.J. Strausse 6.března zvítězily. Toto mezinárodně významné datum je tudíž i počátkem ofenzívy, jak ji hned v noci po 20 [pageend22]triumfu CDU/CSU ohlásila bojovým tónem jedna z vedoucích hlav „zelene" alternatívy”, Petra Kelly, jásajíc nad úspešným skokem o vlas nad laťkou pětiprocentní prekážky, nastavene' ústavou všem politickým ministranám. Neúsprosný boj Zelených proti kombinovane'mu rozhodnutí NATO z podzimu 1979 /buď Sověty zlikvidují v Evropě své rakety SS-20 - nebo atlantičtí spojenci postaví v západní Evropě do konce roku 1983 své rakety téže kvality/ se stane zároveň novou, mnohanásobně zesílenou kampaní protiamerickou. Predčasný penzista Bastián, donedávna ještě generál západoněmeckého Bundeswehru, od 6.3. t x. poslanec zelených radikálů, prohlásil již v předvolební kampani jedním dechem obranné snahy USA za „válečné úsilí” a antikomunismus za „základní zlo”, pro které není racionálních důvodů. Na podkladě těchto výroků je možno učinit si přibližnou představu, jaké změny kvantitativní i kvalitativní zaznamená v příštích týdnech a měsících a snad letech, antiamerikanismus na půdě Německa, živený z domácích i zahraničních zdrojů. Demokratické veřejnosti na obou stranách Atlantiku může, ba musí být útěchou dvojí povzbudivá skutečnost: 1/ v předvečer narozenin i jmenin Tomáše Garrigue Masaryka, 6. března 1983, zvítězily v SRN dvě křesťansky orientované strany téměř absolutní většinou hlasů; 2/ v minulých měsících projevila značná část západoněmeckých občanů, zejména také mládeže, nenarušený smysl pro politickou angažovanost a lidskou slušnost jedinečnou akcí solidarity z iniciativy politické organizace /nikoli strany/ „Konservative Aktion” : rozdala příslušníkům US Army v kasárnách po celém Německu tisíce bílých růží jako projev vděčnosti a přátelství k věrnému, zaslepenou ideologií často uráženému spojenci a jako demonštratívni protiváhu všem formám a výrazům emociálního i politického antiamerikanismu. Mnohá slza překvapených GI’s, jež tvrdá vojenská služba odnaučila sentimentalitě i očekávání lidských gest, ztvrdila oboustranné přátelství uniformovaných i civilních vyznavačů téhož světového řádu a bude jistě trvale působit v protisměru — tak dlouho, dokud si demokratický Západ bude muset chránit privileg i milost svobody také obranou zbraní. HLEDÁME NOVÉ AUTORY NAPIŠTE NÁM! TĚŠÍME SE NA SPOLUPRÁCI PŘISPĚJTE K DALŠÍMU ROZŠIŘOVÁNI' NOVÝCH OBZORŮ POŠLETE ADRESY PŘÁTEL A ZNÁMÝCH 21 [pageend23]JAROSLAV DRESLER PROCES S ČESKÝMI SPISOVATELI PŘED TŘICETI LETY - II.+ Pokusili jsme se ukázat, jak procesy s českými spisovateli, které se konaly před vice než třiceti lety, neměly téměř ohlas na západě. Komunistická propaganda, hlavně na mezinárodních kongresech, nesla ovoce. Na levici, mezi liberály, ani mezi ostatními, nebyla na západě ochota zastat se vězněných kolegů z Československa. Obžalovaní stáli před svými soudci sami. Jak to bylo v Československu? Tam přece ani stalinisté nemohli věřit soudu, před kterým začátkem července 1952 stálo v Brně patnáct obžalovaných, převážně spisovatelů a kulturních pracovníků, že „tvořili protistátní skupinu, složenou z fašistických intelektuálů, kteří usilovali o zvrat lidově demokratického zřízení a vytvoření fašistického režimu u nás”. Těch patnáct, mezi nimi básník Jan Zahradníček, historik profesor Kalista, nakladatel Kuncíř a další, nebyli ani velezrádci, ani špioni, ani fašisté. Nejvyšší soud to po mnoha letech vyjádřil těmito slovy: „V jednání obžalovaných nelze spatřovat trestnou činnost”. Také časopisy Řád, Akord a Obnova nebyly, jak to tvrdil soud, časopisy fašistické, nýbrž kulturně politické a kulturně náboženské orgány malých přátelských okruhů podobně smýšlejících intelektuálů. Jiné takové časopisy měli tehdy, za první republiky, komunisté, jiné trockisté, jiné další skupiny. Kultuře první republiky je možné dodatečně vytýkat leccos. Fašismus v ní nezapustil kořeny. Vrcholem těchot nepravd bylo, že - jak tvrdil soud — historik Kalista prý v tomto fašistickém duchu falšoval naše dějiny. Stojí za zmínku, co napsalo Rudé právo o průběhu procesu: „Proces se konal za účasti pracující veřejnosti, zejména kulturních pracovníků.” Prohlížíme tedy noviny z té doby a vidíme, že kulturní pracovníci, kteří se zúčastnili procesu jako nedobrovolní diváci, o jeho průběhu nevydali písemné svědectví. Snad i největším stalinistům bylo těch lží přespříliš. Z toho soudíme, že zpráva byla stylizována nikoli pro domácí potřebu, ale pro cizinu, pro západní levicové a liberální intelektuály. Šeptaná propaganda na mezinárodních kongresech měla být tak potvrzena černé na bílém. Aspoň na čas účinkovala. Realita někdy předstihuje největší mistry mezinárodního tak zvaného absurdního divadla. Jak se dovídáme z Rudého práva, dne 4. července 1952 ve dvě hodiny odpoledne - snad v téže chvíli byl odeslán z Karlových Var telegram, který začínal: „Jacques Duclos, tajemník Komunistické strany Francie, Paříž. Vážený soudruhu, předsednictvo Krajského akčního výboru Národní fronty v Karlových Varech blahopřeje k Vašemu propuštění z neoprávněného vězení.” Současně s otištěním plného znění tohoto telegramu čteme pak v Rudém právu článek „Proces s klérofašistickou odnoží tak zvané .zelené internacionály’ v Brně”. +/ Dokončení z č. 5 Nových obzorů. 22 [pageend24]Jiná zpráva Rudého práva ve chvíli brněnského rozsudku: „Pradlena Etela Romárová z třetí přádelny Bavlnářských závodů V.I.Lenina v Rybárpoli přijala k osvobození Jacqesa Duclose závazek, že čtvrtý rok pětiletky splní do 15. prosince. Normu bude stále překračovat na 160 procent.” Potud Rudé právo před třiceti lety. Režim tentokrát nikoho nenutil, aby podepisoval rezoluce díků za vysoké tresty skupině 15 českých intelektuálů a spisovatelů. Snad mu stačila právě černá propaganda na mezinárodních kongresech, kterou tehdejší nemnozí cestující prominenti pěstovali v UNESCU, v PEN klubu, na mírových kongresech a na různých odborných sjezdech. Jen Václav Lacina napsal po procesu s básníky Renčem a Kostohryzem a před procesem s patnáctičlennou skupinou, souzenou v Brně: „Celá ta banda kostižemá ...” Teprve tehdy, až za několik měsíců, začaly procesy „do vlastních řad”, syn prosil v dopise soud, aby jeho otec byl popraven. + + + Před třiceti lety zemřel spisovatel Fráňa Šrámek a slavné období české literatury s ním tiše a diskrétně odcházelo. Jiná doba se brutálně hnala do dveří: Příští den začal v Brně proces proti 15ti údajným členům údajné „Zelené internacionály” a komunistický teror proti české literatuře tím prozatím vrcholil. Tak se během 48 hodin ukázaly dvě tváře této dialektiky. Fráňu Šrámka milovali mnozí prostí čtenáři i Srámkovi kolegové jako svého básníka: Karel Čapek psal k Srámkovým padesátinám: „Dobře je člověku být s ním, dobře je člověku u jeho knížek; dobře je naslouchati jeho mužům a ženám. Je to svět mladé divočiny a chlapské něhy, svět horce smyslný a vášnivě čestný; plný čistot a živočiš- nosti, pudově rozpoutaný a při tom cudný. Sečtěte to: jmenuje-li se nějak úhrn toho všeho, jmenuje se mládí.” Tak viděl Fráňu Šrámka Karel Čapek, který se mu nejvíce přiblížil ve své divadelní hře Loupežník. Srámkovo jméno zůstane trvale spojeno s románem Stříbrný vítr, který charakterizuje celou generaci z přelomu 19. a 20. století. Fráňa Šrámek umíral jako „národní umělec”. Titul, uzákoněný po válce, byl od samého začátku problematický. Udělovala ho vláda na základě návrhů politických stran. Dokonce se měla zachovávat jakási proporcionalita. Politická strana může sotva předpisovat národu, koho bude ctít jako svého básníka. Ale první národní umělci byli dobře voleni: Josef Hora in memoriam, Petr Bezruč, Fráňa Šrámek, František Langer. Inflace začala později. Když zemřel, byl Fráňa Šrámek jako spisovatel „neaktuální”,pro komunisty dokonce nežádoucí. Byl ve svém mládí individuální, anarchistický a nihilistický buřič, revoltoval proti rakouskému státu, byl vězněn a jako voják degradován. Nehodil se tedy do proudu propagandy, která se řídila heslem sovětských generálů, vymyšleným pro Československo: „Ne Švejk, ale Žižka!” Kdyby byl umřel v jiný den a měsíc, byl by snad Fráňa Šrámek pochován stejně tiše, jako odešel. Režim však jeho smrti zneužil k jakémusi kontrastnímu programu k brněnskému procesu s 15ti českými spisovateli a intelektuály, který začínal příští den. Byl uspořádán okázalý pohřeb první třídy a komunistická špička se předstihovala ve slovech chvály. Podobně byl před tím pohřbíván František Halas. Po velkých pohřbech se naplánovalo mlčení, nebo dodatečný odsudek. Pohřeb Fráni Šrámka 23 [pageend25]se konal až 9. července, několik dnů po teroristickém brněnském rozsudku, který měl z čeké literatury odstranit celou jednu její větev: Jana Zahradníčka, Josefa Kna- pa, Zdeňka Kalistu, Bedřicha Fučíka a další. V letech kolem tak zvaného „pražského jara” se však ukázalo, kde jsou hranice státní moci na poli literatury. Po únoru 1948 se někteří komunisté mezi spisovateli mohli radovat, jak režim naložil s nekomunistickými spisovateli. Pro komunisty se automaticky uvolňovala místa, funkce, ediční možnosti. Tehdy to vypadalo skoro mírumilovně, nekomunističtí spisovatelé nebudou sice moci publikovat a nebudou mít vliv na literární vývoj, ale půjdou do výslužby, a tam si budou moci v klidu dožít, případně — když budou chtít — budou moci hledat nové cesty, jak prospět společnosti. Kdo této idylické představě uvěřil, toho měl hromadný brněnský proces před třiceti lety poučit, kam komunismus spěje. Ostatně ani v pozdějších letech před rokem 1968 - tedy v době politického a kulturního uvolňování - neustaly procesy se spisovateli docela. Do vězení byli odsouzeni Jan Dokulil, Jan Beneš a jiní. Tuto alternativu si režim Antonína Novotného podržel až do konce, takže režim Gustava Husáka mohl navázat na dlouhodobou tradici. Dnešní stav a události před třiceti lety jsou články téže posloupnosti. JÁN MLYNÁRIK FALŠOVANIE HISTORIE EVANJELIKOV Komunistické vedenie si aj na Slovensku vynútilo od všetkých zložiek a organizácií obyvateľstva skladať poctu k najväčšiemu „sviatku”, k výročiu februárového prevzatia moci roku 1948. Toto vzdanie „vďaky”, alebo „spev vďaky” dává možnosť pozorovať, ako prorežimoví aktivisti v jednotlivých organizáciách prispôsobujú obraz dejín súčasným potrebám alebo aj osobným ambíciám. Horšie však je,že ich názory majú širokú publicitu, sú základným materiálom k rôznym prednáškam, školeniam,k nástenkám, ale aj k zaktualizovaniu školského vyučovania, čímž sa mládeži dostávajú deformované a falošné výklady o národných dejinách. Príkladom takéhoto odvedenia povinnej dávky vládnucej moci je aj článok dr. Dušana Ondrejoviča, nazvaný „K 35 .výročiu februárových udalostí”, uverejnený v Cirkevných listoch číslo 2 z februára 1983. Autor, evanjelický teológ a historik sa tu snaží rekapitulovať tie tendencie v evanjelickej cirkvi na Slovensku, které odpovedali záujmom novej politickej moci a snažili sa upriamovať duchovný život cirkvi ku kolek- mu a nového chápania cirkvi v spoločnosti. Vyslovil základnú tézu, že „cirkvi a medzi nimi aj naša, neboli pripravené na novú situáciu, ktorá vznikla u nás roku 1948”. „Boli síce jednotlivci, ktorí volali cirkvi k novej orientácii. Žial, ich hlasy 24 [pageend26]zaniklali u mnohých kresťanov, ktorí si boli zvýkli na to, že kresťanstvo môže vyzná- vať vieru v Ježiša Krista iba vychodenými cestami buržoa'zného zriadenia, ktoré nieslo na sebe pozlátku akejsi kresťanskej kultúry a civilizácie a považovalo sa automaticky za pokračovateľa kresťanských tradícií”. Základná téza Ondrejovičovho stanoviska je naprosto falošná. Nestálo by ani zato sa ňou zapodievať pre jej absurdnosť, ale z hľadiska súčasnej situácie protináboženského boja na Slovensku, ktorý dokonca sa zosilňuje, je potrebné ukázať ideové východiská tejto oportunistickej tendencie. Ako vieme, február 1948 bol víťazstvom komunistických, zbolševizovaných síl, nachádzajúcich od roku 1919 svoje ideové a organizačné centrum v Moskve. Rôzne bolševizačné programy vzdialili KSČ československému ľudu, jeho mentalite a tradíciám. Ak ešte zakladateľ slovenského komunistického hnutia Július Verčík zastával v 20. rokoch tohoto storočia, a s ním aj mnohí iní slovenskí vedúci komunisti, tézu, že prvým komunistou byl Kristus, druhým Ján Hus a tretím Marx či Lenin, vyjadroval tým ideovú súvzťažnosť ranného komunismu s ideálmi rovnosti, bratstva, spravedlivosti. Komunizmus sa zaštepil, alebo lepšie povedané parazitoval na kresťanskom evanjeliu, na kresťanskej kultúre. Ináč by bol sotva v našich národoch pochopiteľný a prijatý. Avšak už prvá bolševizácia, prebiehajúca od roku 1924 jasne naznačovala, že kresťanskej tradícii v tej či onej forme v komunistickej ideológii bude definitívne odzvonené a jej nositelia boli označení za sociáldemo- kratov, oportunistov, „starých” revolucionárov, nechápajúcich nové prúdy, sústavne presadzované Zinovjevovou Treťou komunistickou internacionálou. Zvrat v KSČ v roku 1929, ktorý znamenal porážku „starých” vodcov šmeralovsko-verčikovského smerovania, znamenal absolútne podriadenie KSČ Moskve, čo se v ďalších bolševizač- ných programoch len upevňovalo a prehlbovalo. Sovietizovanie KSČ, postupné zbavovanie Československa suverenity nazval raz slovenský spisovateľ Dominik Tatarka „odkrajováním salámu”: prvý krúžok sa odkrojil založením strany, druhý jej zbolše- vizovaním, tretí roku 1945, ďalší roku 1948, potom 1968. Myšlenky a etika kresťanskej kultúry z KSČ ako takej boli eliminované vylúčením ich nositeľov,starých komunistov, práve tak, ako sa partaj vzďaľovala stále viacej mentalite, psychológii, histo- ristickému mysleniu národa. Tak bola z KSČ odstránená ta čásť členstva, ktorá mohla byť akýmsi spojovacím ohnivkom medzi stranou proletariátu a kresťanským obyvateľstvom. Že nová moc musela tolerovať dlho kresťanské cítenie ľudu aspoň formálne a navonok, svedčí fakt, že esfe na začiatku 50. rokov boli horehronské ale aj iné fabriky dávané do prevádzky slávnosťou, ktorých prvú časť tvorili slávnostné bohoslužby a potom až komunistický prejav. Striktná bolševická idea centralizmu sa vyznačovala takisto absolútnou ateistickou indoktrináciou, antireligionizmom, zastieraným pod rúškom boja proti „náboženským prežitkom". Práve zbolševizovanie strany po druhej svetovej vojne, najmä v súvislosti so základným zlomom ve februári 1948, znemožnilo nájsť akúkoľvek spoločnú platformu medzi kresťanmi a novým štátom. Komunisti využili fakt katolíckej účasti na Slovenskej republike k rozsiahlym antireligióznym programom a kampaniam už od roku 1944-1945. Ak ešte v českých krajinách až do konce 40. rokov existovalo cirkevné školstvo, na Slovensku bolo dekrétom Novomeského zlikvidované už po vojne, podobný rigidný postup sa projavoval v mnohých iných oblastiach duchovného života a nepriamo zasahoval aj evanjelickú cirkev, či rôzne baptistické 25 [pageend27]sekty. Cirkvi, a to aj evanjelička', nemohli vidieť v komunistoch žiadneho partnera, ale ani východisko pre štátny život, a preto nijako nepotrebovali prispôsobovať svoj život tupému ateizmu, vzdávaď sa vlastných zásad, podtínať vlastné korene, keď videli a pociťovali, ako sa nová moc stále viacej odnárodňuje a slúži internacionálnemu bolševickému centru. Nie cirkvi sa vzdialili tradícii, kultúre, mentalite národa - naopak, ony ju duchovne vlastne predstavovať a udržiavali, ale nová ateistická moc sa čím ďalej tým viac vzďaľovala týmto základným atribútom a postulátom národného života. Hlboký rozkol, ktorý vniesli komunisti svojim uchopením moci do národa nie je záležitosťou cirkví, ale práve komunistov a ich „tretieho Ríma” Moskvy. Preto žiadna cirkev, ani evanjelická nemohla byť „pripravená” na to, aby okamžite schválila, podporila bolševiský puč a rýchlo sa adaptovala do nových pomerov. Napokon, aká by to bola aj cirkev, aké by to boli jej základy, vnútorné jej duchovné pradivo, keby sa zo dňa na deň zmenila na služku nového pána, který sa v dejinách národa objavil iba pred niekoľkými desaťročami, zatiľ čo ona tu jestvuje už stáročia, v prípade katolíckej cirkvi tisíciročie. Doktor Ondrejovič by bol presnejší, keby tvrdil, že komunisti sa tak vzdialili od potrieb duchovného bytia národa, že pretrhali všetky zväzky s nositeľmi tradícií a kultúry a preto sa vydelili z národa ako nová trieda, noví vládcovia, závislí na centre zvonka. Preto nemohli byď pochopení žiadnou reprezentantkou duchovného bytia národa. Vari stačí nejaký puč, zmena režimu, aby sa okamžite cirkev dávala na „novú orientáciu”, ako to postuluje dr. Ondrejovič a jeho nadriadený cirkevný tajomník? Takáto cirkev by nemala dôstojnosť ani sama pred sebou. A ak ani evanjelická cirkev „nebola pripravená” k svojmu krkolomnému zvratu, ktorý, žial, urobili niektorí evanjelickí teoretici a historici, tak jej to slúži len ke cti. Záklaná logika Ondrejovičovej tézy kuľhá na všetky štyry nohy: bolševický ateismus a kresťanský spiritualizmus nemôžu byť v harmónii, ale v ostrej disharmónii, ak sa vládna bolševická indoktrinácia spoločnosti vyostruje; byť připraven na novú situáciu, znamená v tejto súvislosti obrazne povedané žiadať obeť, aby urobila všetko po vôli katovi a pred popravou sa sama vzdala zbytkov svojej identity. Je ťažko pochopiteľné, ako evanjelický teológ môže v službe režimu dochádzaď k takýmto absurdnostiam. Kresťanská kultúra, ktorá bola náplňou života slovenskej spoločnosti, či pozdejšie sa sformovaného národa, existovala tu stáročia bez ohľadu na meniace sa spoločenské zriadenia, sociálne štrukturálne zmeny, režimy a státy. Viazať kresťanstvo na akési zriadenie, ako to robí dr. Ondrejovič v súvislosti s „vychodenými cestami buržoázneho zriadenie” je nepochopenie histórie a zmyslu cirkví. Ale keď sme už u toho: kto kresťanstvu ako takému, kresťanskej kultúre, slobode vyznania, slobode svedomia a náboženského presvedčenia umožňoval viacej priestoru — systém súkromo- vlastnický, tzv. buržoázny, tedy systém vyvíjajúci sa od konštitučnej monarchie k parlamentnej republike, systém pluralistický, založený na parlamentnej demokracii, alebo systém totalitný, vodcovský, systém jednej vládnucej strany, naviac ešte militantne ateistický? Odpoveď na túto otázku je zbytočná, práve tak ako je zbytočná meditácia o komunistickom kresťanovi, človeku, ktorý by nebol ani ryba ani rak, ktorý by stratil kontinuitu so žriedlami kresťanstva a k marxismu by nikdy nedošiel. Doktor Ondrejovič vyzdvihuje tých slovenských evanjelických teológov, ktorí po 26 [pageend28]Hromádkovom vzore prijali februa'r 1948 ako krok k spravodlivému procesu spoločenskej zmeny, kterí položili základy novej teologickej orientácie, začali presadzovať duch kolektivizmu, podľa nových pomerov začali interpretovať Martina Luthera, obracali teológiu „tvárou k životu” a odsuzuju tých, čo mali námietky, pochybovali o novej moci alebo sa dokonca stiahli do ústrania „preč od revolučného sveta, aby tu v tichosti mohli pestovať svoju kresťanskú vieru.” Keď bola cirkev na kolenách, militantne reglementovaná štátom, jej duchovní a veriaci zavieraní, prenasledovaní, všelijako šikanovaní, ako aj príslušníci a duchovní iných cirkví, ako sa mohlo diať obracanie evanjelickej cirkvi k bolševickému chápání viery? Doktor On- drejovič tieto straty, obete, hlboké zásahy do cirkvi, umelo sem vnesené, a cirkev kmeňovo zoslabujúce, nespomína. Namiesto kritiky intolerantného režimu, znemožňujúceho normálny duchovný život, obmedzujúceho slobodu svedomia a vyznania, je tu kritika či sebekritika pronásledovanej cirkvi. Sotva možno takéto myslenie u teológa považovaď za produkt zdravého mozgu. Avšak je tu aj nebezpečná tendencia, vnášaná medzi cirkvi bolševickým vládcom podlá metody divide et impera. V stále silnejúcom ekumenickom hnutí je takto představováno devótnosť evanjelickej cirkvi k nemorálnemu režimu prekážkou k zbližovaniu sa najmä s najviacej a nejdlhšie prenasledovanou cirkvi rimsko-katolíckou. Tézy dr. Ondrejoviča sú hrobárom akéhokoľvek ekumenismu a pomáhajú zostrovať diver- gentný proces medzi cirkvami, ktorý je podporovaný režimom Bolševici nemajú záujem, aby proti ich totalitnej moci sa sformovala kresťanská jednota, spoločný postup cirkví, jednotný prejav kresťanskej kultúry. Kto z katolíkov si prečíta stanovisko dr. Ondrejoviče, ktoré je isto nie len jeho stanoviskom, ak je uverejneným v oficiálnom cirkevnom časopise, sotva si niečo pozitívne pomyslí o evanjelikoch ako takých. Nie je to služba kresťanstvu,, nie je to služba slovenskému evanjelictvu a národu, je to devótna služba režimu, s ktorou žiadny slušný evanjelik nechce mať nič spoločné. Dr. Ondrejovič upriamuje pozornosť na boj za mier. Hovorí abstraktne o imperializme, čím sa, pochopiteľne myslí ten západný, ktorý ohrozuje mier. Avšak každý slušný člověk v Československu vie, že korene vojny tkvejú v neúcte k človeku, jeho slobodám a právam, korene vojny tkvejú v totalitných diktatúrach a v ich sústavnom ponižovaní človeka. Boj za mier musí byť bojom proti tomuto znásilňovaniu človeka a kresťana, boj za ľudské práva, boj za demokraciu a slobodu jednotlivca aj národného kolektívu. A v tomto smere mnoho slovenských evanjelických duchovných a veriacich pochopilo svoj životný údel. Nech si aj Ondrejovič spomenie na svojho niekdajšieho profesora náboženstva z lučanského gymnázia Pavla Lacku, kterého krédom, v jeho osamotenom boji, v jeho ťažkom údele je: Mám len tieto dve ramená a musím niesť svoj kríž. 27 [pageend29]p É t po s l e d n íc h b á s n i' VLADIMÍRA H O L A N A Z LET 1976-1977 A Ž A to byste opravdu chtěli bouři s vichrem tak veliké, že se obyčejně oddělí a jsou pak jedna horší druhé? Potom se čeká, co chce kdo raději, zda tak málo, až se zase vyčasí, nebo zda už je rozhodnuto, že jsou vnitrně i vnějšně znovu ještě živi. Až se tak stane, dejte mi vědět! Ale kam? UMĚNI' Škoda, že půjdeme do dálky, ale až v budoucnosti! Škoda že je to tak daleko, totiž právě zde a teď! Život je dobře čitelné tajemství. Dobře že neumíme číst. VĚRNÁ Věrná, ano! Ale proč po tisíciletí hledáme marně stejně věrné křestní jméno smrti? Bylo by to pak všechno důvěrnější? 28 [pageend30]ORFEUS Neuměl číst, psát, počítat ale zpíval. Když umřel, omyvačky přetíraly jeho tělo houbou. Když se dotkly jeho pohlaví, začal zpívat . . . Zděšeny uprchly a rozšířily zvěst o tom . . . Umřel nepochován . . . ALE ANO! Ne, ani slůvka již, které by promluvilo mlčení! Ale možná že právě v tomto úvalu mlhy pochutnáte si ze skromnosti na křepelce, která je přece jenom menší než koroptev . . . Ale už i vaše sliny vyzrazují, že žerete člověka. Básně vyšly v V. svazku Sebraných spisů Vladimíra Holana - Propast propasti, vydaném v Praze v roce 1982. Vydavatelem spisů je básníkův přítel a vynikající bohemista Vladimír Justl. Předtím byly básně předneseny na večeru pražské Violy, uspořádaném v režii Vladimíra Justla v září 1980 k nedožitým 75. narozeninám básníka pod názvem Úderem tepny - Pořad z příběhů a lyrických básní Vladimíra Holana. 29 [pageend31]Z BÁSNÍ MICHALA RACKA PŘED USNUTÍM Maminko Drž mě za ruku než usnu to propadávání v hloubku noci mě opřede snem a tmou pak spoután jak kámen letím bez pomoci Někdy zapadnu mezi zelené kopce tam se zakousla konečná devítky Letní horko jak milenec tisklo se k trávě ve škarpě hrálo si pachole se střípky Někdy se vznesu nad Bohdalec v Michli tam se i ještěrky dají chytat tam jsem věděl kde jsou v tůni čolci a neznal jsem ještě slovo diktát Maminko Drž mě jako draka na šňůře anebo pojď a poletíme spolu dáme obláčkům namlsat perníku a nevrátíme se ani dolů KDYBY NEBYLO Podzimní jitro jak nezbedné dítě mi podušku rozpáralo a zadupalo na draka Nebe dští kousky ledu Chlad jako sněť prostupuje stěny našeho bledého domku Kdyby tu nebyla maminka a výhřevný oblouk jejího úsměvu Chřipka jak chobotnice chapadla roztahuje vnikají do úst Jed prosákne hrdlem Tělo se otřásá jak zasněžený kůň ale dávivou nemoc nesetřese Horečka ždímá mysl a vyždímává její kousavé sny Kdyby tu nebylo maminky a její číšky čaje 30 [pageend32]NEPODEPSANÝ Z ČSR k ř íž o v á c e s t a n e n a r o z e n é h o 1. zastavení: Pána Ježíše odsuzují na smrt Jsem odsouzen k smrti dřív, než jsem se narodil. Nestvořila mě la'ska. Bylo to sobectví. A proto mě lidé nemilují! Jen B ů h mě má rád! 2. zastavení: Ježíš přijímá kříž Na mně je kletba nechtěného a rodiče mě proklínají. Musím být odstraněn. Snad i teď někdo za mne Boha prosí. 3. zastavení: Ježíš padá poprvé pod křížem Já jsem jen „případ”. Nejsem lidmi uznán za člověka. Jsem jen „případ” nechtěného těhotenství, nepříjemný „případ”, který lze snadno odstranit! Chce mne jen Bůh!! 4. zastavení: Ježíš potkává svou matku Tvé setkání, Pane, bylo bolestné, ale já nemám matku, aby mě oplakávala. Uzavřen v lůně ženy, která mě dá zavraždit. Snad moje matka nepoznala pravou lásku, snad proto jí nyní schází. Chci teď u Tvé Matky, Pane, prosit o přímluvu pro ni! 5. zastavení: Šimon pomáhá nést kříž Pane, Tobě jeden člověk pomáhal nést kříž. Mně nikdo nepomůže. Dokonce lékař dá ženě narkózu, aby netrpěla, když budu umírat. Pane, zde není Šimon, čekám jen na Tebe!! 6. zastavení: Veronika podává Ježíši roušku Ach, kdyby i mne mohla jedna Veronika potěšit v mé bezmocnosti! Copak nikdo nezná moje neštěstí? Proč je tak lehké mě zabít? I Tvá modlitba to může změnit! 7. zastavení: Ježíš padá podruhé pod křížem Dosud jsem takto malý, mohou mě snadno zahubit. Můj otec počítá, kolik bych ho stál. Má smrt je lacinější, a proto zahynu. Snad rodiče i jeho učili všechno počítat v penězích a on nepozná, co je to být opravdovým otcem, který své dítě přijal od Boha a též mu ho má zase dát! Kéž by ho to svátý Josef naučil! 31 [pageend33]8. zastavení: Ježíš těší jeruzalémské ženy Nepomohly Ti, Ježíši, plačící ženy. Nemohly zabránit smrti. Ani mé smrti nic nezabrání. Spoléhám, Pane, už jen na Tvé milosrdenství. 9. zastavení: Ježíš padá potřetí pod křížem Případ je jasný. Musím padnout. Lidské plánování zjistilo: Právě pro mne není místo, není ani chléb na velké Zemi. Musím zemřít. Je mi líto velké Země, která nemá místo pro maličké a která se tím zříká Tebe! 10. zastavení: Ježíše zbavují roucha Tobě vzali oděv, já ještě oděv vůbec nemám, mám jen svou kůži, za kterou mě za chvíli kleště pevně uchopí. Já se tak bojím! 11. zastavení: Ježíše přibíjejí na kříž Tebe, Pane, přibili na kříž, mne rozřežou na kusy a všechny je dobře spočítají, aby nedošlo k infekci. Má cesta, Pane, vrcholí. 12. zastavení: Pán Ježíš umírá na kříži Ty umíráš, i já umírám. Ty jsi nevinný, já též. Vzpomeň si, Pane, i na mne, až přijdeš do království věčného života. 13. zastavení: Ježíše snímají s kříže Jako mrtvý mohl jsi spočívat v klíně, ze kterého jsi zrozen. Ale já jsem jen prokletí, břemeno, které bude obtěžovat svědomí! Pro mne je přichystáno Tvé objetí, Pane. 14. zastavení: Ježíše ukládají do hrobu Ty dostáváš hrob, já jen popelnici. Budu čekat na soudný den a budu muset svědčit proti svým „rodičům”. A přesto, Pane, prosím o milosrdenství. Dej mým rodičům poznat pravou lásku, dej jim poznat sebe, jen to je zachrání. A zachrání i další nenarozené, aby nemuseli jít touto cestou! Amen!! 32 [pageend34]JAN KOBLASA ZPRÁVA O VZNIKU SOCHY SV.JANA NEPOMUKA NEUMANA PRO ČESKOU KAPLI V CHRÁMU NEPOSKVRNĚNÉHO POČETÍ VE WASHINGTONU od února 1978 jsem bydlil skoro rok v hotelu chelsea v new yorku v té podivuhodné místnosti č.5 a 8 /chci ji oslavit cyklem kamenných objektů/ pracoval jsem zpočátku na kresbách o jarryho králi ubbu - připravoval THE MAKING OF AMERICANS jako hommage a gertrude stein a těšil jsem se ze všeho co se dálo i jen tak bezdůvodně - přičítám to té místnosti a tomu městu - někdy v dubnu mne navštívil karel a vyprávěl mi, že architekt s nímž spolupracuje připravuje výstavu pro tokyo a že potřebuje sochu pro vstupní prostor — zda bych neměl chuť se na to podívat - také vyprávěl že se ve Washingtonu bude stavět česká kaple z mého projektu pro tokyo nakonec nic nebylo byl příliš velkorysý a drahý /japonci místo mé sochy použili raději model rakety/ o kapli se také již dále nehovořilo a tak jsem se mohl nerušeně oddávat kýžené práci a new yorku o rok později se o české kapli hovořilo již trochu konkrétněji — dokonce jsem při své návštěvě Washingtonu navštívil national shrine kde mi pan fušek a pan pecháček ukázali v úvahu přicházející prostory hovořili jsme také o tom co by se mohlo udělat a jak — ale to vše jen zcela nezávazně — závazně jsem pracoval v new yorku na proroctvích jeremiášových a jeho nářku - cestoval po západě států a obdivoval se horám pouštím řekám a moři a bylo mi dobře na zemi na washingtonskou kapli jsem po podzimním návratu do evropy pozapomněl a po třech letech prázdnin ze školního úvazku jsem zapadl do běhu vyučování — pokoušel jsem se zase dát do běhu sochařskou třídu ku svému obrazu - nebo alespoň do takového stavu jako byla než jsem ji opustil to zabralo mnoho úsilí - dík jemu se to za dva semestry podařilo má třída je opět práceschopnou skupinou - českou kapli mi znenadání připomněl obsáhlý dopis paní m snažící se přesvědčit adresáty /nebyl adresován mně/ o mé snaze pošpinit sochaře kolíbala a znemožnit mu tak stavbu české kaple - byl jsem tím spisem překvapen a rozladěn protože jsem kolíbala dobrých dvacet let neviděl a nikdy jsem proti němu nic neměl - zanedlouho nato jsem byl tázán zda se nechci zúčastnit soutěže na řešení některých úkolů v české kapli svátého JANA NEPOMUKA NEUMANA v national shrine ve Washingtonu — přislíbil jsem a tázal se zda není možné koncipovat celý interiér — je vždy důležité vytvořit prostředí pro dobře zvolený detail — a dle mého soudu šlo o to udělat kapli v duchu českých kostelíků - prostých třeba mnohdy hojně zdobených ale jasných a zbožných — ukázalo se však že architektonickou část přejímá americký stavitel chrámu — pracoval jsem tedy na návrzích detailů /PANNA MARIA HOSTÝNSKÁ/replika/ české nebe oltář a socha svátého JANA / a dělal si starosti o prostředí o jejich okolí - seznámil jsem se s atributy českých svátých zopakoval si jejich životy - i zázrak PANNY MARIE HOSTÝNSKÉ s blesky rozprašující turka a opatřil jsem si materiály o svátém JANU NEUMANOVI — dvě staré fotografie /1856-1860/ — omšelé a nezřetelné a jeden uchovaný portrét z dětství — jediné autentické podobenky — četl 33 [pageend35]jsem o jeho životě a skutcích - jeho vlastní životopis líčící podrobně všecky zastáv- ky na pouti z prachatic do ameriky a po americe - nahlédl jsem do jeho deníků — a jeho postava dosta'vala v mém vědomí přesnější rysy - viděl jsem člověka zbožného a odvážného sloužícího a toužícího po milosti ale i zakladatele organizátora a reformátora - rozhodl jsem se zpodobnit ho jako kněze klečícího ve vstupním prostoru kaple - vzhlížejícího k oltáři k PANNĚ MARII ve vzrušené soustředěné modlitbě i prosbě o pomoc pro chorobou a vysílením soužené tělo pro starostmi o obec i o víru obecnou bičovanou duň — z půdorysů a perspektiv kaple se snažil vysoudit celek kterému jsem se pokoušel podřídit detail u vědomí jak je to nutné — po čase mi bylo sděleno že porota mne navrhla pro vytvoření sochy svátého JANA NEPOMUCKÉHO NEUMANA obrátil jsem se znovu na msgre němce presidenta společnosti pro stavbu kaple s prosbou o další materiály — ten mne spojil s msgr tekavým který mi z dakoty poslal balík dokumentů a knih s pěknými dopisy o sv JANU — ale víc podobenek než ty dvě které jsem znal z philadelphského kostela sv PAVLA z kapličky se světskými zůstatky svátého JANA nebylo k dosažení — neexistují začal jsem pracovat na portrétu - dedukoval jsem formu profilu formu čela — pokoušel jsem se spojit vědomosti získané o skutcích a životě s anatomickou konstrukcí - snažil jsem se vytvořit tvář živou a plasticky jednoznačnou — tvář kněze redempto- risty když jsem měl první studie hotové došel mi dopis od msgr němce se zprávou že američtí biskupové si přejí mít sochu svátého JANA co biskupa — s mitrou berlou biskupským prstenem a ornátem to anulovalo mou koncepci — a uvedlo mne do stavu zmatku - bylo mi jasné že se zřídka podaří udělat zakázku podle původního návrhu ale většinou jde o změny formálního či detailního charakteru — toto rozhodnutí nezanechalo z mého návrhu vůbec nic zprvu jsem —z neinformovanosti- se pokoušel doplnit biskupskými atributy původní klečící versi sochy /tak trochu parafráze na kardinála myslbekova a klečícího papeže v římském kostele sv PETRA/ již jsem měl v představě redukovanou do základní formy netělesného těla /ve smyslu svých figur z let sedmdesátých/ v zadní části prodlouženého do bohaté draperie která by současně byla podivnou podivuhodnou krajinou - detaily hlavy a rukou pak by byly definovány anatomicky/ — to však se ukázalo nesmyslným - klečící biskup nemůže mít mitru ani berlu - tak liturgie nadiktovala formu a nový smysl sochy v první chvíli jsem poněkud vylekaně reagoval na řadu sochařských problémů vzniklých touto radikální změnou avšak řada ostatních pracovních problémů kterými jsem byl tou dobou zavalen /sochy—soutěž—škola/ odvedly mou pozornost a nechaly problém svátého JANA uležet a uzrát až v zimě 1981 jsem začal s modelem stojící sochy sv JANA - když jsem v únoru přiletěl do usa mohl jsem předložit fotodokumentaci jak ve philadelphii msgr němcovi tak ve Washingtonu i v new yorku architektu kennedymu z bostonu který jako hlavní architekt chrámu byl také architektem kaple a tím i hlavním rozhodovatelem o kvalitě a uspořádání věcí v interiéru - odlétal jsem z new yorku s požehnáním k práci - znovu jsem se zabral ve svém kielském atelieru do studia materiálů znovu zvážil ve34 [pageend36]likost sochy k prostoru ještě jednou přetavil svou vizi - naposledy jsem zanaříkal nad mým původním na'vrhem a dal se do práce na novém tentokrát biskupském portrétu v mírně nadživotní velikosti - socha měla být dva a půl metru /t.j. klasická velikost/ vysoká znovu jsem hledal formu tváře — již jsem měl již dlouho rád - její správný jedinečný výraz — té tváře s jihočeskými rysy které jsou mně jihočechu tak známé a blízké teprve při vznikání narůstá vnitřní poznávání zjasňující se do pevného tvaru - zpočátku - v návrzích kusy hlíny vymezovaly pravou a levou půli tváře krk lebku i týl do asymetrické symetrie která činí obličej životným - po prvním stadiu nahozeném a expresivním začal jsem upřesňovat tvar po tvaru - jejich skloubení a přechod jednoho v druhý - vylučoval jsem druhořadé - anebo převáděl do reliéfní modelace zatímco hlavní — podstatné nosné formy jsem nechával vyznít naplno z mé původní koncepce zbyla jen jistota gesta a výrazu - ostatní tvary jsem převedl do zjednodušené plastické konstrukce připravující celkový nakročený pohyb postavy s dominantou hlavy a rukou během ptáče na figuře v době kdy už vznikající socha sama diktovala následující tvary - jejich vzezření — mi zabylo jasné že je třeba ještě více podtrhnout organický růst sochy — spodní část zvedající se země-podesty jsem odhmotněním látkovosti zhmotnil v jednu celistvou štruktúru podobnou vyrůstajícímu stromu - přes tuto základní kořennou hmotu jsem vybudoval netělesnou sochařskou stavbu korunovanou hlavou v závěrečné podobě představující kněze-biskupa s pevnou otevřenou tváří zračící hlubokou zkušenost a víru - pravá ruka v archaickém gestu značícím jdu k tobě pojd ke mně — požehnej žehnám a levá ruka pevně přitisknutá na srdci drží pastýřskou hůl zdobenou bohatým organickým reliefem pracoval jsem až do konce září přímo v sádře sedm dní v týdnu mezi spánkem a spánkem dokončený model sochy převzala stará dobrá slévárna schmaeke v duesseldorfu která zatím co já pracoval na velkém šestimetrovém krucifixu pro dietrichsdorfský kostel /tentokrát ve dřevě/ sochu odlila v půli ledna jsem v duesseldorfu dokončil poslední cizelérské práce především v obličeji a na rukou v nádherném materiálu zlatového bronzu - dohlédl na patinování a den na to byla hotová socha uložena do velké lodní bedny a odvezena do bremenha- venského přístavu /jak podivné kruhy vymezuje má práce - skoro deset let již pracuji na stavbě nového brémského hřbitova/ čtrnáctého února odlétám do ameriky abych dohlédnul na osazení sochy v české kapli washingtonské national shrine - v kapli PANNY MARIE HOSTÝNSKÉ v kapli svátého JANA NEPOMUKA NEUMANA. Poznámka redakce: Ve zprávě Jana Koblasy jsme zachovali umělcovu osobitou ortografii. Česká kaple Panny Marie Hostýnské a sv. Jana N. Neuman v chrámu Neposkvrněného Početí ve Washingtonu byla slavnostně vysvěcena 25. června 1983. 35 [pageend37]SEIFERTOVY VŠECKY KRÁSY SVĚTA Stejnojmenné příběhy a vzpomínky vydané nakladatelstvím 68 Publishers ve spolupráci s nakladatelstvím Index a Fondem Charty v září 1981 k autorovým osmdesátinám Jaroslav Seifert je v českém povědomí už dlouho postavou téměř legendární. Nejen jako básník, jehož už téměř před padesáti lety stavěl F.X. Šalda spolu s Janem Zahradníčkem do čela české poezie - daleko před Vítězslava Nezvala, ba i před Františka Halase, Vladimíra Holana, před romanticky, ne-li sentimentálně přeceněného Jiřího Wolkera a samozřejmě i anarchistický povýšeného a později socialisticko-rea- listicky přihlouple připáleného S.K. Neumanna. Neboť Seifert si získal — už v 2. polovině padesátých let — úctu všech pamětníků /a tehdy jich bylo ještě dost/ lepšího a mravnějšího života než byl ten, který nám v únoru 1948 připravil Stalinův místodr- žící Klement Gottwald. Za krátkého a značně nesmělého, ale přece jen dokonce i trochu oficiálního uvolnění režimu po Gottwaldově smrti se na pověstném II. sjezdu československých spisovatelů r. 1956 odvážili aspoň tři spisovatelé kriticky a jasně promluvit do řad zglajchšaltováných pisálků! Byli to Vladimír Holan, František Hru- bín a především právě Jaroslav Seifert. Kde jsme byli my všichni - vmetl tehdy Seifert do očí všem těm Nejedlým, Štollům, Nezvalům, Majerovým, Pujmanovým, Drdům, Pavlům Kohoutům, Liehmům a kdo už dnes ví, jak se všichni ti hrdí budovatelé zločinného socialismu padesátých let jmenovali - kde jsme byli, když po roce 1948 zasedal nad českou kulturou člověk, který neuměl česky /vzpomínám-li si dobře, byl to Reimann, aparátčík KSČ/ a který rozhodoval o osudu českých spisovatelů a českých knih? ,,. Nebyli jsme už svědomím zástupů, svědomím miliónů, ba dokonce jsme nebyli svědomím sebe samých . . . Uvažujme o spisovatelích uvězněných, mysleme na jejich lidský osud ... Je obecně známo, jakým vývojem od té doby, ba od svého mladistvého komunistického poblouznění /za něž nesli odpovědnost S.K.Neumann, Karel Teige a Vítězslav Nezval/ Seifert prošel a jak statečně se zachoval při oslavě svých 80. narozenin. Proto si ho váží všichni, kdo mají vůbec ještě právo se čestně hlásit k českému národu, včetně tisíců těch, kteří byli v padesátých letech vězněni a /na rozdíl od těch několika spisovatelů, o nichž mluví r. 1956 Seifert/ nebyli rehabilitováni nikdy, ani za Dub- čekova „Pražského jara”. Lze tedy snadno pochopit, že po Seifertových Vzpomínkách každý sahal s dychtivostí, že účastníci jedné /třebas malé/ exilové ankety z r. 1982 ji uznali za nejlepší českou knihu poslední doby a že její vydání s napětím očekávají tisíce čtenářů ve vlasti, neboť uprostřed všeho toho šmejdu, který tam dnes opět vychází, se Seifertova knížka, zařazená do edičního plánu Československého spisovatele, zaskvěje jako hvězda první velikosti. Bohužel však právě skutečnost, že Seifert psal svoje Vzpomínky pro pražské nakladatelství, tedy též pro pražskou cenzuru, jim ubírá mnoho, přemnoho na ceně. Seifert se narodil r. 1901, prožil tedy jako dospělý muž celou dobu první republiky, ale i dobu protektorátu, krátké tříletí poválečného osvobození a také dnes už víc než 36 [pageend38]třicetiletou dobu „kulturní” zrůdnosti, do níž byl „stranou a vládou” znovu uvržen český národ. Podílel se na tomto období, zejme'na na jeho první polovině, jako vynikající básník, žurnalista, editor a - prostřednictvím svých známostí - tak trochu i jako politik. Věděl o všem, znal z této oblasti každého, kdo měl určitou úroveň. Ale kolik z nich ještě dnes žije? Proto nám mohl Seifert napsat vynikající Paměti a nejen tříšť „vzpomínek a příběhů” vybraných se zdánlivou nevinností, avšak nesmírně, převelice kusých. Nazval je bohužel slovy, podle nichž je úkolem umění „vyzpívat všecky krásy světa”, kterými r. 1920 končil Karel Teige svůj programový článek ve sborníku „Devětsil”. Škoda, protože Vy sám, milý pane Seiferte, doznáváte, že jste se dost brzy z železného kruhu revolučně-diktátorského Devětsilu vyprostil a že Devětsil se Vám časem stal „milou, ale trochu nahořklou vzpomínkou a minulostí.” Patrně jste poznal, že umění je daleko víc než opěvování „krás světa”. Sblížil jste se pak s jinými, mezi jinými i s Josefem Palivcem, překladatelem a přítelem Paula Valéryho, který byl přesvědčen, že poezie musí mít vždy dimenzi vesmírnou, jež není z tohoto „světa”;a snad básníka diplomat Palivec Vám vyprávěl i o jiném básníku a diplomatu, jenž rovněž vyznával kosmickou sílu poezie: Saint-John Perse. Paul Valéry a Saint-John Perse /abych jmenoval jen ty dva největší z Francie, kterou máte tolik rád/ byli mnohem starší než André Breton, a přece daleko přežili a vysoko předčili Bretonův surrealismus, v němž se Devětsil a Teigův poetismus dost rychle rozplynul. Ostatně sám píšete o smutném Teigově konci a v oficiální Encyklopedii českého výtvarného umění, vydané r.1975 Československou akademií věd, byste marně hledal heslo Teige, ač jeho zájmy patřily stejně poezii jako výtvarnému umění, zejména architektuře. Ale tak už komunistický svět odplácí svým věrným budovatelům. Díky Bohu, že jste se z něho tak brzy vymanil. Ale škoda, že pro Vás „po smrti už není nic” /str.109/. Jako básník, abych se znovu odvolal na předposlední /VII./ ročník Šaldova Zápisníku /1934/, nebyl jste nikdy lyrikem extatickým. Nikdy jste nenapsal takové verše, jaké vytvořil Salda na konci života: Jak by i Kristus pro všecky prostřel a všecky své věrné svým přesvatým tělem dnes ještě živí, obětován znovu a znovu nejstarším zázrakem lásky ... A obec jeho ... láskou k němu v tělo jediné srůstá. Ne, Vy jste chápal život jako souhrn poznatelné krásy a jejím symbolem, ba snad vrcholem - ve svých Vzpomínkách se k tomu až příliš častokrát vracíte — byla láska zcela pozemská. Ale tu jste dovedl vyzpívat radostně, vesele, ,Jako zdraví duše”. I když to zdraví není obraz, to je hra a nic, jež hoří v tříšti duhové a potom zpátky padajíc, zní, mře, uplove /jistě poznáte ty své verše/. Je to krásné, aleje v tom /i když to Salda popírá/ přece jen hodně romantismu. Píšete krásně, a mnozí z těch starších budou nyní rádi číst i Vaši prózu, ač mnohokrát opakujete, že nejste prozaikem; a budou ji číst i ti mladší, hlavně ti doma, aby si oddechli po banálních vulgaritách, které jim /s opožděním několika desítiletí/ k čtení předkládají dnešní čeští padesátníci a šedesátníci doma i v exilu. Jiná věc je ovšem, že próza si vyžaduje kompozice, že musí být blokem jako z mramoru. I o tom Vám snad vyprávěl Josef Palivec, a F.X.Salda o tom psal, jistě to víte, bezpočtu- krát. A také ovšem Váš vrstevník Václav Černý - mám-li vzpomenout aspoň těch tří, kteří v naší literatuře byli nejblíže klasickému smyslu pro řád, jejž z antiky převzala a na nejvyšší pedestal povýšila především kultura francouzská. Ten smysl Vám občas 37 [pageend39]chybí, mnohé z Vašich vyprávění se stávají po vzoru „Malostranských povídek” jen „povídkami” žižkovskými nebo břevnovskými - bez pointy, s občasným opakováním a leckdy i s trochou rizika, jež Vaše obrázky přibližuje obrázkům, kterým Francouzi říkají „images ď Epinal”. Ale to vše jsou úvahy trochu profesorské, a mluvme tedy raději o tom, co je ve Vaší knížce líbezného. A je toho mnoho. Narodil jste se v Praze, kde až na občasné krátké pobyty na venkově a v Brně, jste strávil celý život /ač několikrát jste byl i v Paříži, kde šlo ovšem o „visites commen- tées” pod jednostranným vedením Karla Teigeho nebo Marie Majerové, kteří Vás sice zavedli na leckterou moderní výstavu, ba i do Comédie Franfaise, ale také do Folies Bergěres, kam sice nikdy žádný Francouz nevstoupil, ale na něž se všichni cizinci a mezi nimi i Češi při cestě do Paříže ze všeho nejvíc těšili/. Máte Prahu rád, a každý, kdo zná půvab Prahy prvních čtyř desetiletí tohoto století, se začte s láskou do Vašich popisů tehdejšího pražského klimatu. Budou se líbit hlavně těm, kteří je chápou romanticky jako Vy /str.34/, jak už jsme řekli. Jen čtěme: Takhle zasněženou Prahu jsem neviděl už dávno. Sníh ležel na všech střechách, ale zelené barvy kopulí odrážely se pronikavě do sněhu a pastelové barvy zdivá vystupovaly plastičtěji ve sněhovém světle ... /Máchův pomník/ byl celý zavátý. Překvapeně jsem utkvěl na Máchově kytici, do které ... je básník zahleděn. Dnes byla ta kytice z bělostných růží a ještě jakoby zakrytá bílým závojem. Je to krásné, a takových vět by bylo možno citovat z Vašich Vzpomínek desítky. Jenže je v tom romantickém lyrismu skutečně to kouzlo, či spíše ta síla Prahy, která odolává věkům? Proto si raději vypůjčím od Vás jiná slova: Šli jsme a celá Praha byla v té chvíli západu také tak překvapující a oslnivá ... Národní divadlo třpytilo se pár kroků od nás a na druhé straně Hradčany jako korunovační klenot této země, který někdo jen na chvíli vystavil našim očím. V tom už je celá myšlenka jednoty národa, národa jako takového, jenž není rozerván žádným „třídním bojem”, žádnou nenávistí, kde by byl homo homini lupus, člověk člověku vlkem; myšlenka národa, který neztrácí svou důstojnost, ani když ho někdo potupí, obsadí, mučí nebo mu plije do tváře; i když třeba při tom také mluví česky, ale svou mravní diskvalifikací se dávno z národní pospolitosti vyřadil. Jen je mi trochu líto, že jste v té tak krásně vyslovené myšlence nezašel ještě o kus dál. Především až do středověku. A pak až k baroku. Ta Praha, kterou milujete a kterou milujeme my všichni, nevykazuje navenek mnoho symbolů středověké spirituality. Z románské archiktektury je v ní toho maloučko ve srovnání se záplavou románských basilik a klášterních kostelů a kostelíků, kterými se honosí Vaše i moje drahá Francie od Vézelay přes Burgundsko a Auvergne až po něžnou Provence. Škoda, že nemůžete číst dnešní vynikající francouzské medievalis- ty, abyste se nad tou hloubkou románské duchovní síly, která nám Čechům trochu unikla, mohl hlouběji zamyslet. Byl mezi nimi na pařížské Sorbonně Polák Grodecki, který znal dobře Prahu a rozuměl naší řeči. A potom vynikající Georges Duby, jenž dnes trůní na College de France. A ještě Jacques Le Goff, který ve Vašich mladých letech studoval v Praze a který by Vás jistě byl opravdu lépe provedl Francií než soudružka Marie Majerová. S ním byste se už zabořil dokonce i do mysteria gotických katedrál. I těch máme u nás málo. Ale máme mnoho gotických tabulových obrazů, na západ a na sever od Alp nejvíc na světě. Skoro se o nich ve svých Vzpo38 [pageend40]mínkách ani nezmiňujete — a přece v nich tkví kořeny naší pravé národní kultury. Tam se setkala skutečná a hluboká víra v duchovní ideál s opravdovým přesvědčením o jeho mravní hodnotě; a s vědomím, že ani český národ není živ na světě sám, že i k dokonalosti svého určení dospívá v soutěžení s národy druhými, a to i těmi nejlepšími z nejlepších. Salda o tom napsal před padesáti lety krátkou, ale krásnou studii. Z Dantovy Itálie k nám přišlo umění italské jako předzvěst nového zrození, aby se právě u nás střetlo s milostným uměním gotické Francie — jistě i za pomoci Němců, Vlámů a samozřejmě především tvůrčím úsilím nás samých. Vyprávíte ve svých Vzpomínkách, že se jednou sešel u Čapků Masaryk s Vladislavem Vančurou a že dvě hodiny diskutovali o smyslu českých dějin; že to byl hotový koncert. Proč, proč jen jste nám, milý pane Seiferte, ten koncert nereprodukoval, a proč jste se k němu aspoň ve své knížce nepřipojil? Dovedu si představit, že Vančura přes všechnu svou inteligenci a kultivovanou dovednost o věčném třídním boji /na němž se ve své luxusní zbraslavské vile, z níž vycházel očepicovaný jen tu a tam na nějakou agitku, ostatně moc málo podílel/. Ale Masaryk sám by zase byl prohrál v setkání s Pekařem, kterého jste si Vy také vážil. Co bych za to dal, kdybyste nám byl o tom řekl trochu víc — místo toho neustálého toužení, kterým jste svou knížku příliš nebezpečně přeplavil přes únosné hráze. Nevím, zda jste chodil do knihovny Francouzského ústavu ve Štěpánské ulici, kde bylo tehdy jistě možno objevit větší poklady než ve Vámi obdivované knihovně Teigově nebo ve výlohách Topičova nakladatelství a francouzských obrázkových časopisech, kterými jste se prohrabával v Národní kavárně nebo ve Slavii. Byl byste se tam sešel s mnoha zajímavými lidmi, patřícími vesměs k Vaší generaci. Chytrý novinář Hubert Beuve-Méry /vždyť i Vy jste tak trochu žurnalista/ tam působil 15 let, mluvil slušně česky a jeho děti tenkrát neuměly ani francouzský: jistě víte, že se po válce stal zakladatelem a ředitelem listu „Le Monde”, jednoho z největších deníků na světě, jemuž dal tehdy ještě ve Francii neobvykle malý český formát, ale také vnitřní rozvrh, jak jej znal z Lidovek. Na klavír tam denně hřímal filosof Vladimír Jankélévitch, který potom postoupil až na Sorbonnu. A také tam býval tehdy mladý francouzský historik Victor Tapié, který v Praze pochopil, co je to barok, styl ve Francii téměř neznámý a málo milovaný. Byl to on — žák Šustův a Pekarův — který pak první rozvířil ve Francii obrovské diskuse o baroku a klasicismu a probojovával baroku na francouzském vědeckém kolbišti místo na výsost čestné. Nás ovšem barok poznamenal víc, než si myslíme. Musil bych čtenáře znovu odkazovat na Saldu, který to dávno pochopil, nebo na Arne Nováka, autora spanilé knížky o Praze barokní; nebo na práce Josefa Vašíci a tolika jiných. Vy jste při svých pražských toulkách denně narážel na břevnovskou sv. Markétu, na Loretu, na strahovský opatský chrám s hrobem zakladatele premonstrátského řádu /a to už jsme zase ve Francii/, často jste se s rozkoší díval na zelenou kopuli svátého Mikuláše. Rád jste chodil kolem svátého Havla a né'kdy jste i vstoupil dovnitř. Ale viděl jste tam hlavně sádrovou sošku lurdské Panny Marie a našel jste tam příjemný chládek. Co to však vlastně byl ten český barok? Barok tak bohatý, že mimo Řím se jím může pochlubit málo měst v takové míře jako Praha? Byl to jistě barok jiný než barok italský - vlivem náboženských válek a reformačních proměn a půtek se Čech jen málo dotkla renezance /a letohrádek královny 39 [pageend41]Anny by si byl zasloužil trochu víc duchaplnosti než Teigeho tentokrát nevzdělaný nesmysl/. V Římě vsak barok z renezance přímo vyrostl. Na to není třeba číst ani Burckhardta ani Woelfflina. Vy jste snad v Římě ani nebyl, Vašeho „poetistu” Teiga, s nímž jste hledal poezii životní pohody a rozkošných chvil, to nezajímalo. A ještě méně to asi zajímalo paní Marii Majerovou. Škoda tedy, že Vám nebylo dopřáno postát aspoň několik chvil pod Michelangelovou kopulí svatopetrského chrámu a v těsném sousedství pod ní se vzpínajícím Berniniho baldachýnem. Snad byste tam byl pochopil, že barok je víc než historická etapa polovojenské protireformace, jak ji popisovali mnozí profesůrkové na Vašich gymnasiích. Že je to šílená extatická touha k proniknutí největších mystérií času a prostoru, v nichž nejsnáze lze najít cestu k pravdě, ve chvílích, kdy už tu pravdu v člověku skoro ubili. A kdybyste se byl zahleděl k zlatitému baroknímu sklu za holubicí Ducha Svatého nad Berniniho „Katedrou” v přeslavné absidě římského velechrámu a uvědomil si, že je to české sklo, že je to sklo z Čech, zachvěl byste se až v největší hlubině své duše a porozuměl byste, že barok není ani protireformační ani svou podstatou natolik jiný v Římě a v Praze, protože se pne k tomu nejvyššímu, co můžeme poznat; nebo co se aspoň poznat snažíme.A větu, my v Čechách toho nejvyššího mém k poznávání ještě víc než dost. V malém římském kostele Panny Marie Vítězné by Vás v tom ještě utvrdila i pověstná nadzemská tvář svaté Terezie v slavném sousoší téhož Berniniho. Ale v tom kostele je i soška Pražského Jezulátka, kterou měl v Praze tak rád další francouzský básník a diplomat - Paul Claudel, který mi často připadal jako Saint-John Perse uteklý ze svého sídla na skalnatém břehu Středozemního moře, jež mu bylo vesmírem, do skutečného vesmíru, v němž se ztrácely nejen verše, ale i všecky věci tělesné. Nevím, zda a jak se o tom dnes v Praze smí psát. Ale vzpomínám si, že na varhanních koncertech u svátého Jakuba byly vždy davy mladých lidí. Uprostřed té vzácné barokní krásy poslouchali neméně vznosného Vivaldiho či Bacha; ba i Messiaena a vize, jež mu vnuklo slovo Amen. A tak se mi zdá, že si mladí v mystériu baroka hledají a nalézají víc než v romantismu ševelících listů. Jak rád bych Vám přál, pane Seiferte, ale jak rád bych to přál i sobé a všem Vašim nesčetným čtenářům, abyste toto tajemství pražského baroka mohl ještě prožít, prožít do dna /a hlouběji než při pohledu na Šporkův Betlém a na Braunovy skulptury/ a pak nám o tom vyprávěl. Možná, že Vaše rozmarné štěstí by se také proměnilo v trochu extáze, kterou Vám Salda upíral, ale hlavně v trochu nadšení, jehož všichni potřebujeme k hledání a nalezení pravdy a vítězství. Ale nevím a spíš o tom pochybuji - zda tyto řádky budete kdy číst. Mnoho dojemného jste dovedl napsat o pražských zahradách,o pražských hřbitovech, o lidech mrtvých i živých. A o těch opravdu hodně, k čemuž je dnes v Praze mnohdy potřebí dost odvahy. Zmínil jste se o komsi, kdo zapadl v zapomenutí proto, že snad podepsal manifest „Dva tisíce slov”. Dost dlouze mluvíte o „fašistickém” generálu Rudolfu Medkovi a dokonce i o jeho dvou synech, zemřelém malíři, jehož díla do r.1965 a od r.1971 opět nesmějí být v Čechách vystavována, a o tom druhém, kterého vážené pražské ministestvo vnitra vyvezlo až za hranice s výjezdní doložkou zakazující mu se až do smrti vrátit do své rodné země. Mluvíte s obdivem o olomouckém arcibiskupovi /opravdu!/ Stojanoví, jindy píšete o záslužné práci jeptišek v 40 [pageend42]nemocnicích, nestydíte se za sve' přátelství s Janem Zrzavým, který nesměl až do poloviny 60. let vystavovat ani ne tak proto, že nebyl socialistickým realistou, ale symbolistou, jako proto, že byl věřícím katolíkem a že se tím netajil. Píšete ovšem - a víc než pěkně - i o svých přátelích či známých komunistech; nejvíc o Vítězslavu Nezvalovi, který se milostí soudruha Václava Kopeckého stal sekčním šéfem ministerstva inofrmací a „kultury” /ve skutečnosti komunistické propagandy/, a jenž byl sice /jak říká Šalda/infantilním vitalistou, ale zároveň i bezpáteřným měkkýšem, který dovedl svůj talent bez rozpaků hodit až do bahna nejbahno- vitějšího. Ale to jste nám neprozradil, že o něm víte jistě víc než kdo jiný. Nebo ta soudružka Marie Majerová! Líbila se Vám. Ale pamatujete se, jak ke konci 60. let, kdy měla být trochu zvýšena autorská daň, vykřikovala, že „nás” chtějí zničit? Byla také sekční šéfovou toho podivného ministerstva informací, podobně a samozřejmě jako i nadutý soudruh Adolf Hoffmeister /jenž však dovedl být soudruhem nejen salonním, nýbrž i zlým a nebezpečným/ - třebas bychom dnes i jeho jméno marně hledali v Akademické Encyklopedii. A podobně jako — bohužel! - i Ivan Olbracht, a žel, třikrát žel, i František Halas; jen ten poslední tuto hrůzu svým srdcem nevydržel. Kdesi jste napsal, že Vámi vždy hluboce otřásalo Dvořákovo „Stabat Mater”. Když Jacopone da Todi psal první verše tohoto mystického zpěvu, jež v latině zní /a Vy tomu jistě porozumíte/ : Stabat Mater dolorosa iuxta crucem lacrimosa dum pendebat Filius, nemyslel si ještě, že ten ukřižovaný Kristus je zároveň i ukřižovaným lidstvím a lidstvem. Ani Dvořák, jenž k těm veršům psal hudbu, to nevěděl, nebo aspoň nevěděl, že to ukřižované lidství bude jednou ukřižovaným lidstvím českého národa. Ale Vy jste to už věděl - i když neřekl. Jaká to bída, jaký to pláč kultury české! Prozradil jste nám ovšem, že před druhou válkou bývalo u nás, s námi i mezi námi velmi pěkně. Ano, bývalo, každý, kdo si na ta léta pamatuje, Vám to bez váhání potvrdí. Jenže velmi pěkně bývalo u nás proto, že jsme žili svobodně a ve svobodě, se svobodnými lidmi a mezi svobodnými lidmi. Mohl si psát zrovna tak S.K.Neumann jako Jaroslav Durych, E.F.Burian a Zdeněk Nejedlý jako F.X.Šalda /i když ti dva poslední tomu Šaldovi často slabomyslně láli/ a mohl jste psát i Vy a třeba Jan Zahradníček. Dokonce i za okupace pan Kostka /a nebyl to jen on/ mohl krýt hezkou řadu židovských autorů. Ale když pak tři roky po slavném osvobození přišel únor, který se dnes v Praze musí psát s velkým „U”, byl všemu konec. A o tom jste, pane Seiferte, příliš, přespříliš pomlčel. Únor 48 se jen dvakrát mihne Vaší knížkou, a ještě k tomu vždy zcela nevinně. Co by Vám k tomu řekli ti z Vašich známých, kteří ten únor zaplatili životem? Neřekl jste nám, pane Seiferte, ani o těch sebevraždách Vašich přátel z padesátých let. A byla jich hezká řada. Není Vám líto, že jste to skoro upřel i svému příteli Kosťovi Bieblovi? A proč jste zapomněl, že Josef Palivec, jehož jste považoval za jednoho ze svých tří nejlepších přátel, unikl jen o vlásek výkonu trestu smrti nejen za Hitlera, ale i za Gottwalda? Ale ještě na jednu sebevraždu si vzpomínám. Ale Vy jste na ni jistě zapomněl, tak jako jste zapomněl, že jsme spolu prožili večer posledního 28. října v tehdy ještě nacisty okupované Praze. Chodívalo nás v té době pár nadšenců a muzikantů dost pravidelně do útulného bytu pana Vladimíra Pípoty na Fochově třídě, která nesla tehdy 41 [pageend43]jméno jakéhosi maršála německého /a po něm zase sovětského; jak se dnes jmenuje, to opravdu nevím/. Ten pan Pipota zdědil po rodičích lahůdkářský obchod Na můstku. Malý, ale elegantní a ve vinárničce za krámkem se scházívala vybraná společnost. Ale pan Vladimír Pipota - byl o dost mladší než Vy, pane Seiferte — byl vysokoškolsky vzdělaný, jemně kultivovaný džentlmen, který se dobře vyznal v kultuře a zvlášť v hudbě. Vlastnil bohatou diskotéku, a třebas to ještě byly ty staré „nedlouhohrající” desky, pocházely většinou z předválečné Paříže. Na veřejných koncertech se tenkrát nesměla hrát ani francouzská, ani anglická, ani americká, ani polská , ani ruská hudba. Ravel byl zakázán stejně jako Chopin, Stravinsky stejně jako Čajkovský. A ovšem i jako Bartók, Schoenberg a Mahler. Pan Pipota to všechno měl. A my zas měli partitury, a tak jsme občas po večerech na chvíli zapomínali při zvucích Svěcení jara nebo De- bussyho Moře na venkovní nacistické běsnění. Někdy přicházíval mezi nás i Václav Talich. To pak býval velký svátek. Protože u pana Pipoty se vždycky našla láhev Šampaňského nebo whisky, Talíšek popíjel a s úsměvem kontroloval, obracím-li správně stránky složitých partitur Ravelových, Mahlerových nebo Stravinského a Schoen- berga. Toho 28. října 1944 měl tedy Talich přijít taky. Ale dlouho nešel. Až někdy k desáté zavolal, že oslavuje /nemusil ani říkat, „co”/ kdesi s přáteli ve vinárně a že by ještě přišel, kdyby ty přátele směl přivést. Samozřejmě nikdo nebyl proti. A tak se za chvíli mezi nás vrhl už rozjařený Václav Talich s neméně rozjařenými třemi literáty. Byl to Jan Drda, tehdy ještě přeoddaný ctitel Karla Čapka a Ferdinanda Peroutky a celé tlupy kolem Lidovek a Borových; spolu s ním Bohumil Novák, ředitel nakladatelství Borový; a konečně Vy, milý pane Seiferte. Za chvíli zacinkaly sklenice šampaňského a místo Debussyho jsme ten večer hráli Talichovu nahrávku Mé vlasti. Vždyť Paříž byla již svobodná, americká a ruská armáda byly od sebe vzdáleny už jen několik set kilometrů. Ale když bylo nejveseleji, počal jste - nevím proč právě Vy, pane Seiferte, - usedavě plakat. A naříkat, že „Rusáci” už brzo přijdou a že vás všecky postřílejí. Drdu proto, že spolupracoval s německým Bavaria-filmem; Talicha proto, že byl stále ještě šéfem opery Národního divadla; a Vás samého proto, že jste redak- tořil v Národní Práci či spolupracoval s nakladatelstvím Orbis - to už nevím. Slova se ihned ujal — a velmi hlučně - Jan Drda. Nejprve Vás poctil nepříliš lichotivým jménem jednoho přežvýkavce mužského rodu. A potom zahlaholil: Až ti Rusáci přijdou, musíme všichni sehnat někde rudé „fangle” a vtěsnat se do první řad jásajících davů. A bude vyhráno. Za několik měsíců to pan Drda skutečně a doslova udělal; dostalo se mu za to odplaty vrchovaté.Talich to neudělal,vydal se^otva byla Praha osvobozena, pěšky z Berouna do Národního aby připravoval slavnostní představení Smetanovy Libuše. Ale o nějaký den dříve přivezli do Prahy Zdeňka Nejdlého v bezpečném závětří sovětských tanků. A prvním činem novopečeného ministra školství, a kultury bylo, že zakázal Talichovi vstup do Národního divadla. Přes nejlepší snahu několika z nás se už pak vlastně nikdy a nikomu nepodařilo utřít z jeho ušlechtilé tváře špinavou slinu senilního a zlého rudého dědka. Vy s Novákem jste, myslím, prošli dost dobře - i bez těch rudých fanglí. Dvěma z nás dalších zlomili soudruzi na jedenáct let vaz po „únoru”. Pan Pipota, který se po válce rozjel do své milované Anglie dokončit studia, se v únoru 1948 nešťastnou náhodou přijel podívat na svůj pražský obchod. Jenže nastalé události mu už zabránily návratu do Londýna. 42 [pageend44]Výjezdní doložku nedostal a přechod přes Šumavu se mu nezdařil. Brzo jsme se pak dozvěděli, že se ze zoufalství oběsil. Ale to tedy už Vy, pane Seiferte, nevíte. A je to tak snad i le'pe. Protože Vy máte lidi tolik rád, že byste se nad tím zase rozplakal.A to by nebylo dobře. Vždyť na začátku Vašich Vzpomínek jste napsal že mrtví mlčí, a mlčí zarytě. A že to tedy budete spíše Vy, kdo bude pomlouvat ty dole. Ale že se jednou bude pomlouvat laskavé a s láskou. Je to nejkrásnější věta z celé Vaší knížky. Protože bez lásky není ani života ani umění. Snad proto jste dovedl odpustit i tomu Nezvalovi, i tomu Drdovi, i té paní Majerové nebo paní Pujmanové. Dokázal jste tak možná splnit lépe než my všichni sami nejtěžší přikázání, jež nám ukládá naše křesťanská víra: odpouštět i nepřátelům. Pro nás je ovšem láska vždy spojená s vírou. I to Vám a nám všem napsal v posledním Zápisníku, několik měsíců před smrtí, týž Šalda, kterého se tu tolikrát dovolávám: Máme se klanět a máme být poslušni Boha, pravého Boha, nikoho a ničeho jiného. Vy sám jste před několika desetiletími vydal sbírku básní, kterou jste nazval „Maminka”. A já si znovu myslím, že kdybyste si někdy třeba před velkolepou bání kostela svátého Mikuláše nebo i v kostelíku v Minicích na ni vzpomněl a ozářen náhlou milostí, mohl svou lásku k ní spojit s vírou v Boha, pravého Boha, nikoho a ničeho jiného, kdybyste už nemusil „dělat, jako že se modlíte” kdybyste se skutečně nejen chtěl pomodlit, ale pomodlil — tak jak byste to dovedl - byla by to opravdu největší krása světa. Váš MOJMÍR VANĚK NIKOLAUS LOBKOWICZ WORTMELDUNG ZU KIRCHE, STAAT, UNIVERSTÄT /Verlag Styria, Graz, Wien, Koeln 1980/ Kniha přináší soubor projevů, jimiž se Mikuláš Lobkowicz „přihlásil o slovo” v době, kdy k tomu bylo už potřebí nemálo civilní kuráže, na západoněmeckých univerzitách v pozdních šedesátých a sedmdesátých letech. To proto, že Lobkowicz, ten- tenkrát rektor mnichovské univerzity, v nich zastával stanovisko vpravdě nekon- formistické, velmi vyvážený totiž konzervatismus. Pravímdi „vyvážený”, myslím tím konzervatismus, který se neztotožňuje s onou zvláštní formou konzervativního revo- lucionářství, jehož nedobrý vliv lze sledovat od 19. století zejména v Německu a také ve Francii, a který L. nazývá „levičáckou teorií zprava”: světový názor, v němž se spojují prvky nietzscheanismu /s příslušnými pokusy o návrat k mýtu a k „novému pohanství”/ s koncepcemi jakého socialismu třetího či kolikátého odlevu, to vše prostoupeno irracionálním odporem k „americkému” kapitalismu. Tomuto pseudo- konzervatismu, od něhož se kdysi distancoval Fr.v.Hayek, a který, podle L, přispívá, ruku v ruce s levicí, k „destrukci podstatného”, především chybí reálný vztah k dějinám a k člověku coby zoon istoricon. Konzervatismus, jak jej přijímá L„ má naopak smysl pro dějiny, a je proto dalek mýtům i racionálním konstrukcím /á la so- 43 [pageend45]cialismus/ a z baze dějin cha'pe člověka nikoli jako reprezentanta „lidského druhu”, jenž sama sebe rozvíjí, nýbrž jako osobu v každé epose dějin „více méně stejně dokonalou i stejně ubohou /schäbig/”. Konzervatismus podle Lobkowiczových představ se pokud možno vyhýba' globa'lním kategoriím, jimž zásadně nedůvěřuje. Ke globalitě patří i rozdělení politické scény na levici a pravici, což jsou podle L. samy o sobě už pojmy ideologické, k nimž třeba být přinejmenším nedůvěřivý. Ale i pozice tzv. středu má v sobě mnoho abstraktně ideologického. Proti ideologii klade Lobkowiczův konzervatismus metafyziku, s vědomím, že se tu usiluje o restituci discipliny, která od dob Kantových se stala spornou. Ľ. pak rozumí metafyzikou v prvé řadě schopnost objevovat „za matoucí mnohostí dějinných jevů neměnné bytostné znaky skutečna”, k němuž patří v prvé řadě člověk ve svém zdebytí. Metafyzika, toť uznání substanciální reality člověka v dějinách, v daném dějinném okamžiku. A tato metafyzika — v níž nelze nevidět stopy aristotelismu, což zároveň znamená antihegelianis- mu — se váže ke konzervativismu Lobkowiczových představ. — problém politického rozhovoru /a dorozumnění/ s ideology na levici i na pravici je závislý na možnosti či nemožnosti dohodnout se právě o této substanciální realitě, zvané člověk v dějinách. Ideologové však namísto mezilidského rozhovoru dávají přednost monologickému rozvíjení epochálních a futurologických teorií, vesměs derivací jakési fundamentální „teorie dějin”, v níž L. spatřuje rozpor o sobě. Lobkowiczovi je jasné, že nejen levice, ale také ideologizující pravice je dědic Hegelova absolutního systému. — To, čemu naše doba říká „politika”, se L. konzervativci vzásadě příčí a pouští se do ní jen s krajním sebepřemáháním. Proti politice klade L. oblast lidského soukromí, a hlavní úkol konzervativní politiky spatřuje v zápase o zachování co největšího svobodného prostoru pro tuto oblast soukromí. Zásadně nejde v politice o „konečné řešení”, nýbrž o aktivitu, která se denně obnovuje, a „která nikam nevede”. Tato Lobkowiczova politické skepse není však absolutní, tím méně nihilistická; za ní se skrývá ctnost naděje vpravdě křesťanské, čekající na „konečné řešení” z rukou Kristových. Z Lobkowiczova křesťanského principu naděje vyplývá celkem logicky i konzervativně skeptický vztah k všemožným „politickým teologiím”, jimž podle L. většinou chybí „neteoretické jádro”, bez něhož se stávají lživými. Toto neteoretické jádro L. spatřuje v příkazu následovat Krista Ukřižovaného a Zmrtvýchvstalého. L. rozdělil svých dvanáct projevů vždy po třech do čtyř oddílů. V prvním se obrací na katolické intelektuály, v druhém protestuje proti západoněmecké „Bildungspolitik”, ve třetím klade požadavky na akademický dorost, ve čtvrtém kritizuje marxismus, „ideologii 20.století”.Pokusím se vyzdvihnout některé markantní myšlenky tohoto nevšedního křesťanského konzervativce, u vědomí subjektivity výběru i soudu. V oddíle určeném katolickým vzdělancům vytyčuje L. svou výchozí konzervativní pozici mezi frontami tézí: „dnes je skoro nesmyslné přemýšlet o tom, jaká společnost je a jaká není lidsky důstojná; platí jen, co od nás požaduje Bůh”. Z té vyvozuje L. dále poznatek, že lidská důstojnost není vůbec myslitelná tam, kde chybí dimenze náboženská. L. uvažuje dokonce o jakési sociální komparatistice společností, jež si ještě uchovaly dimenzi náboženskou, s těmi, v nichž „emancipační proces” tuto dimenzi radikálně oslabil.V Evropě byla tato dimenze podstatně zasažena kromě jiného i křesťanskou demytologizací /antického/ světa, oslabena však nikoli vinou křesťanství samého, ale neschopností moderního člověka tento odbožštělý svět pocho44 [pageend46]pit v jeho vztahu k transcedentálnímu Bohu. Dodal bych k tomu, že moderní člověk se vyznačuje neschopností vidět svět sub specie analogie bytí, což ho vrhá do náruče vše zduchovňující gnoze s jejím vždy přítomným stínem vše zhmotňujícího materialismu. Gnoze i materialismus pak ustavičně plodí pseudoreligiózní světonázorové soustavy. Podle L. namísto náboženské dimenze nastoupila dialektika abstraktního racionalismu a vražedného iracionalismu. Za touto odmetafyzičtělou dialektikou lze tušit póly politické levice a pravice, jak je chápe L. Racionalismus vědy nemůže však suplovat žádnou mravnost, perzonální ani občanskou. Soukromý i politický život bez transcendentálne založené etiky končí v područí ideologie. Etika a politická filosofie, praví L., stojí k sobě v obdobném vztahu jako teologie a náboženství; pokaždé se však dá předpokládat apriorita živého mravního přesvědčení, jež by sloužila jako základ i možnost promyšleně vědomého jednání.V projevu „Co očekává lid Boží od Církve zítřka? ’’odpovídá L.na otázky reálně křesťanské praxe, jež může být i politická. Lobkowiczova zásada zní: „očekáváme-li cokoli od církevní hierarchie, tím spíš může ona očekávat něco od nás, vzásadě však bychom neměli očekávat vždy něco od druhých, nýbrž si měli uvědomit, že Bůh, že Ježíš Kristus očekává cosi od nás”.K tomu se druží řada připomínek, k nimž připojuje přívlastek „nachdenklich”. V tomto slově se překrývá „zamyšlení” s „údivem” a jakýmsi „neklidem”. Jako přemýšlivé zneklidnění či zneklidňující přemýšlení bych charakterizoval /politický/ styl skoro všech Lobkowiczových projevů. Zamýšlí se tu nad krizovou situací postkřeťanské Evropy, pro niž dnešní západní Německo je takřka paradigmatem, křesťanský filosof, který nemůže už používat křesťanských termínů přímo, nýbrž jen indirektně, náznakově, mnohdy interlineárně. Přitom si uvědomuje, že kritičnost situace by vlastně vyžadovala zcela jiný jazyk, jenž by také umožnil mnohem přesnější diagnózu. Jenže onen přímý jazyk křesťanského ano, ano, —ne, ne — jak jej snad znalo ještě baroko — byl v éře osvícenství nahrazen jazykem, který se stále víc odvrací od reality a člověka k abstrakci, v níž realita je nahrazena nekonečným sledem interpretací. V takovém jazyce nelze vyslovit žádnou platnou diagnózu: co zbývá, jako by byla už jen ona taktika přemýšlivého zneklidnění, již volí L„ taktika nepřímé, historizující diagnostiky. Proto L. v těchto projevech často opisuje diagnózu nástinem historického vývoje okcidentálního myšlení, z něhož vyvstává pak onen destruktivní proces, jenž dospěl na sám práh duchovní i fyzické katastrofy, jíž je ohrožena současná Evropa. Crux tkví však také v tom, že dnešní Evropa nechce nic vědět o historii, patrně právě proto, že v ní podvědomě tuší možnost odvození neúprosné diagnózy vlastní choroby ducha. Na území Církve tento proces podle L. dostal podobu „vývoje” od mysteria k racionalismu, od zbožnosti k osvobozujícímu činu, od modlitby k akci, jež má proměnit svět, od sebekritiky ke kritice stávajícího, od mea culpa k obžalobě vlád, od evangelia inkarnovaného Boha k volání po světské spravedlnosti, od zpřítomnění Boha k jakémusi bohu dokonalé budoucnosti, od nazírání podstatného ve světě k ztotožnění se světem, od následování Krista k pokroku, k radikální proměně společnosti, a to pokud možno i té na opačném konci zeměkoule. L. cituje apoštola Pavla „nolite conformari huic saeculo” — nepřizpůsobujte se tomuto světu —, neboť takové přizpůsobení znamená skoro vždy paradoxní negaci světa, a skoro nikdy onen zásadní křesťanský souhlas s dobrem světa jako díla Božího, se světem, který navěky substanciálně zpečetil a pozvedl do tohoto světa inkarnovaný Bůh Ježíš Kristus. 45 [pageend47]L. zásadné odmítá názor, že hlavní cíl křesťanství je dán v rovine sociálne politické, považuje jej však za hlavní príčinu současné náboženské kríze. Nejde o spravedlnost ve světě, nýbrž o to, praví L., aby křesťan - i křesťanský politik - jednal na svém místě spravedlivě, a za tuto spravedlnost byl hotov snášet příkoří. - Úkol dnešního katolického vzdělance spatřuje L. v boji s duchovním protivníkem nikoli jen vnějším, ale i vnitřním, ba nejvnitřnějším, to jest v nás samých. Jeho intelektuální pozice zdaleka není tak neotřesitelná, domnívá se L., jako se zdálo ještě v dobách vládnoucího tomismu. Ale i ten se pro mnohé stal nakonec spíš ideologií než pomůckou víry. „Četli jsme tomistickou filosofii, nikoli Evangelium, nadchli jsme se pro katolické básníky a nikoli pro světce, cítili jsme se zabezpečeni racionálními důkazy a nikoli modlitbami, tíhli jsme k světovému názoru a nikoli k Ježíši Kristovi”. Nicméně katolický vzdělanec se dnes nemůže opřít o přesně vytýčený systém katolické filosofie a teologie. Na druhé straně je nesmyslné se domnívat, zdůrazňuje L., že katolickému vzdělanci mohou Kant, Hegel, Marx nebo Habermas říci něco pro- fundnějšího než sv. Tomáš Aquinský. Katolický intelektuál musí však volit mezi pluralitou nabízejících se teologií a filosofií, což ovšem zvyšuje riziko omylu a svodu do bezcestí. L. spatřuje jistou analogii k tomu v raně křesťanské spekulativní nevyhra- něnosti a nejistotě před nástupem řeckých a latinských církevních Otců. Kromě toho je dnešní duchovní situace poznamenána pojmoslovím, jež se odvozuje z filosofických systémů pokřesťanské éry, jež jsou vesměs protikřesťanské. Východisko vidí L. dílem v příklonu k Evangeliu, dílem v teologii, kterou si katolický vzdělanec musí více méně odvodit sám pro sebe, což — zdůrazňuje L. — předpokládá a vyžaduje zvýšené vědomí věrnosti k Zjevení a k Církvi. Tato věrnost se upevňuje modlitbou a následováním Krista. Čeho je pak také zapotřebí, je odvaha vzdorovat „duchu doby”, a to i za cenu pranýřování za tzv.,,reakcionářství”, Ljteúnavně opakuje, že módní interpretace křesťanství jako jakéhosi světonázoru sociální spravedlnosti vede na scestí. Křesťan ví, že svět je valis lacrimarum, a že usilovat o jakýsi šťastný svět je podstatě myšlenka nekřesťanská. Na druhé straně však křesťan nesmí slzy těch druhých považovat za potvrzení této skutečnosti. Jeho úkolem je ulehčovat břímě bližních v jeho bezprostředním okolí, k čemuž je nutné - zejména pokud jde o katolické intelektuály - vědět také, jakými prostředky lze vskutku dopomáhat k jisté míře lidské spravedlivosti. Druhý oddíl, v němž L. protestuje proti západoněmecké „Bildungspolitik” neztratil na aktuálnosti ani dnes, kdy autor už nemůže do ní zasahovat a o ní rozhodovat jako v době, kdy byl rektorem mnichovské univerzity. Úřad rektora Lobkowiczovi v jistém smyslu bránil v tom, aby vyslovoval některé svoje názory bez ohledu na strategické či taktické zájmy administrativně politické. V pozdních šedesátých a v sedmdesátých letech se „Bildung” - do češtiny těžce převoditelný pojem - v západním Německu stala opět záležitostí politickou, přesněji snad ideologickou. V přednášce „Bildung als politisches Problem” načrtává L. nejdříve historii vztahů mezi vzděláním /Bildung/ a politikou a charakterizuje současnou situaci západoněmeckou termínem „centralizace”. Ta má prý dnes vyřešit zejména problém vyrovnání vzdělávacích šancí. K tomu by se dalo dodat: Nelze jistě důsledně centralizovat vzdělání bez státu s centralizovaným, tj. socialistickým plánováním. V západním Německu tento stát ještě není vpravdě socialistický, nýbrž pouze přechodně „oblažující”, 46 [pageend48]onen „Wohlfahrtstaat” na přechodu teprv k socialismu. Úřadující rektor L. se nemohl, jak jsem naznačil, vyslovit k státně centrálnímu plánování s náležitou kritičností. Svědčí o tom například pasáže, kde se hovoří o jistých kladech centralizovaného systému vzdělání v socialistických státech, dokonce v Sovětském svazu. Tvrzení jako „in sozialistischen Gesellschaften gibt es eine, z.T. hoechst effiziente Bildungspolitik” by potřebovalo upřesnění, snad v tom smyslu, že za „efektivnost” převážně technologických oborů /soustředěných na speciálních institucích/ se platí skoro úplným zánikem humanistickým věd, ba ideje univerzity samé. V Sovětském svazu byly plánovitě vyhubeny celé generace humanistů, a to právě v zájmu efektivní centralizace vzdělání. Úkol těchto humanistů začali dnes - s nasazením života - splňovat fyzikové a matematici jako Solženicyn, Sacharov, Šafarevič aj. Humanisté na Západě, propadlí zapomnění nekonečné interpretace, by vlastně na příkladu těchto fyziků a matematiků měli revidovat program, ba sám smysl svého rutinérství, pokud ovšem ne- aspirují na leninské inženýrství lidských duší. - Poněkud ambivalentní, ač zřejmě ironické se mi zdá i Lobkowiczova téze, že totální plán vzdělání by mohl být koneckonců úspěšnější než /západoněmecká/ kombinace zásad svobodného trhu se zásadami plánu. Západonémecký „Mischsystem” /jak jej nazývá L./ je však svým založením, domnívám se, vysloveně transitivní s nepochybnou intencionalitou k totalitnímu socialismu. V každém případě L. zdůrazňuje, že centrálně plánované vzdělání vede k problémům a obtížím, jež se zgruntu řešit nedají. Dalo by se poznamenat: leda za cenu likvidace okcidentální univerzity, jíž centrální plánování nutné vrcholí. Rektoru Lobkowiczovi šlo už jen o udržení nebo získání minimálního prostoru svobody v stále hermetičtějším a hybridnějším byrokratickém aparátě plánované „Bildung”. L. opatrně, formou otázky, naznačuje, že západnímu Německu hrozí takto zánik vší vzdělanosti v humanistickém pojetí. Namísto vzdělání nastoupí výkonnost/Leistung/, což se jeví skoro už jako totalitární transformace kategorie „Bildung”. V projevu „Von der Demo-zur Buerokratisierung” ukazuje však L., že od tradiční vzdělanosti /Bildung/ vede vlastně pohodlný most k téhle totalitární výkonnosti /Leistung/. Dokládá to, i když nepřímo, zkrácenou historií pronikání /nebylo by lépe: dozrávání? / marxismu na západoněmeckých univerzitách od roku 1967. Už v roce 1970 se marxismus na těchto univerzitách začal upevňovat do podoby striktně organizovaných kádrů, které převážně určovaly témata a závěry diskusí. V této souvislosti L. zdůrazňuje „podivuhodně vysokou úroveň” těchto debat, v níž se střetaly názory Poppera s Adornovými, Alberta s Habermasovými, arci na pozadí pozvolného odbourávání fundamentů univerzity samé.Není zde místo sledovat podrobněji Lobkowiczo- vu zasvěcenou analýzu oněch „revolučních” let. Rektor univerzity z taktických důvodů rozlišuje zatím ještě mezi sovětským marx-leninismem a neomarxismem Frankfurtské školy/ Marcuseho, Habermase, a to na základě sekundárních, většinou-nadstavbových diferencí, zatímco v posledním oddíle ve studii „Marxismus jako ideologie 20.století” je mu principiální duchovní spřeženství všech těchto marxistických dekotrů s basálním marx-leninismem zcela jasné. Ačkoliv tedy prozatím takticky diferencuje, rýsuje se zřetelně také kontrukce onoho pohodlného mostu, daná všem těmto moderním myšlenkovým systémům a metodám společnou protiskutečnostní gnozí. - Přitažlivost marxismu - který má L. jinak za ideologii dávno překonanou - pro západoněmecké intelektuály a studenty vysvětluje L. hledáním světonázoru, 47 [pageend49]který by nahradil ztracenou religiozitu. Rozpad evropských univerzit - zejména německých - byl pŕedzjedna'n už faktem jejich posta'tnéní v 19. století. W. Hum- boldtovo pojetí „vzdělání” /Bildung/, o němž se zmiňuje L„ obráží v zásadě právě tuto skutečnost nebezpečné duchovní kolaborace mezi univezitou a státem. Byrokratizace, centralizace vzdělání vyplývaly z této kolaborace skoro logicky. Otázkou však zůstává - a na ni L. jako úřadující rektor nemohl dát jasnou odpověď: kam vůbec směřuje taková postátněná univerzita, k čemu vlastně vychovává, čemu vlastně slouží? L.vidí v humboldtovském výchovném konceptu iniciaci věhlasu německých universit v 19. a l.půli 20.století. Věhlas byl zajisté oprávněný, i když šířený zase jen na univerzitách obdobného založení. To, že se východoberlínská univezita honosí jménem „pohana” - jak mu říkali v kruzích vídeňských romantiků - Humboldta, by právě křesťanské vzdělance mělo učinit skeptickými k tomuto odkazu. Nebyl snad celý koncept Humboldtův nejen mylný, ale vzásadě antihumanistický, protilidský? Stálo by věru za to porovnat Humboldtovu ideu univerzity s ideou Johna H.Newma- na. - Sovětský výchovný systém /od něhož vede už logická spojnice ke Gulagu, jako ostatně od jisté doby také od Sorbonny vede jistá spojnice ke genocidám v Kambodži/ domyslel, myslím, Humboldtovu ideu jednoty bádání a učení, která má sloužit humanizaci člověka, v ideu totalitní výkonnosti badatelské i učitelské, v níž musí být obětován nedokonalý, vznikající člověk ve prospěch badatelsky i učitelsky jednotně koncipovaného modelu dokonalého člověka utopie. Jednota bádání a učení vylučuje zásadně „třetí”, totiž vědomí transcedentálního zdroje vpravdě lidského poznání. Pro Humboldta zdroj vší autority vyplýval z jednoty bádání a učení reprezentované subjektem, jenž byl státem pověřen k tomu, aby skrze tuto jednotu dosáhl totality poznání, jež by dala státu možnost produkovat člověka k obrazu onoho státem pověřeného subjektu totality. Již zde je ona kruhová /revolutio/jednota konstrukce člověka jeho ustavičnou destrukcí... U Humboldta je věru nesnadno mluvit o humanistickém principu „Bildung” v křesťanském slova smyslu. Spíš jde o experimentální formování /Bildung/ subjektu, který se sám sobě stane totálním experimentem nekonečného formování. - Za velmi užitečné považuji Lobkowiczovo srovnání systému německých univerzit s velmi odlišným systémem univerzit amerických. L. se dokonce domnívá, že by bývalo bylo možné zachránit německou univerzitu před rokem 1967 jejím převedením v systém americký. Patrně by to bylo možné jen za předpokladu odbourání všech parasocialis- tických struktur západoněmeckého státu. V každém případě L. jako rektor mnichovské univerzity soudil, že německá univerzita ztratí brzy schopnost uplatnit se v mezinárodní soutěži. Třetí díl je věnován odpovědi na okřídlenou otázku: Co dělat? , jíž si klade křesťanský vzdělanec. L. odpovídá: bojovat za univerzitu vpravdě demokratickou a nikoli tedy za učiliště etaticky řízené „revolučními radami”. Demokracie však předpokládá, podle L., vědomí odpovědnosti a povinnosti spojené s úsilím o ryzí výkon, nikoli tedy pouhou nekonečnou „emancipaci” práce. Vzpomeňme, že o vědomí povinnosti a odpovědnosti v demokracii hovořili už takový H. Broch nebo T. Mann v americkém exilu po bankrotu Výmarské republiky. Uvažovalo se tenkrát dokonce o jakési „totalitní demokracii” povinností a odpovědností. Vědomí odpovědnosti a povinností patří ovšem k prastarým dilematům demokracie, která k němu stojí zároveň v nepři- 48 [pageend50]znatelnému rozporu. Čeho lze nyní docílit, domnívá' se L., jsou „malé korektury”, které mohou zabránit „největším katastrofám”. Především je třeba také, zdůrazňuje L., znovu ověřit pojetí „Bildung”. L. sám definuje „Bildung” skoro pascalovsky jako „poznání člověka v jeho kosmické situaci”, což, podle L., zároveň znamená poznání lidských mezí. Vědomí mezí však člověka také vytyčuje jako nedílný celek, což dále vede k poznání skutečné skutečnosti jako baze všech věd. „Bildung” není tedy totožná s tou či onou vědou, i když snadno podléhá nebezpečnému mýtu vědeckosti, ba hůř: ideologiím. L. vidí jistou obranu proti tomu v moudré, dalo by se říci sokratovské skepsi, z níž plyne náležitá distance k věcem i pojmům Ukázalo se však, dodává L., že „Bildung” sama nejen není s to řešit evropskou duchovní krizi, ale že k ní dokonce přispívá. Poslední Lobkowiczův projev v tomto oddílu „Die Familie als Bildungsinstanz” se snaží vytýčit hlavní ohniska evropské krize, a přitom naznačit cestu k jejímu možnému řešení. V politické sféře se evropská krize projevuje, podle L., markantním podlomením víry v demokracii. Toto je faktor, domnívám se, který například v USA nebyl dosud vzat dostatečně na vědomí. L. sám však se pochopitelně vyhýbá úvaze o budoucím západoevropském mocenském systému. Krize politická je těsně spjata s krizí hospodářskou. Také zde L. pouze konstatuje. Soustřeďuje se za to na krizi mravní, jejíž kořeny vidí v osvícenské emancipaci. Demokratizace a emancipace pak, podle L., postupují ruku v ruce a mají stejný cíl: vytvořit společnost bez jakýchkoli mezí a zábran. L. se netají svým apriori skeptickým vztahem k demokracii, i když na druhé straně bojuje za demokracii na západoněmeckých univerzitách. Dilema tragické. Připomíná, že demokracie většinou žila a žije ze společenských hodnot předdemokratické minulosti. Není mi jasné, jestli v případě Německa L. odkazuje k občanským ctnostem druhé říše. Dodal bych jen, že Masarykova demokracie si udržela svou přijatelnou humánní úroveň z velké části dík přežívání /a bohužel i dožívání/ politickosociálních hodnot a virtu, jež se shrnují pod název humanitas austriaca, a jejichž dědicem byl do značné míry i sám Masaryk. Osvícenému rozumu i modernímu dialogu je společná emancipační nespoutanost, projevující se zásadní nevůlí vázat se na principy, tím méně k nim pronikat. Jako však moderní dialog nemůže vyřešit duchovní krizi, tak ani vyhlašovaný návrat k instanci rodiny. Rodina, zdůrazňuje L., může zajisté přispět k formování člověka, ale nikoli snad úsilím rodičů vtisknout dětem poučky a pravidla. Skutečný grunt rodiny tkví pouze v prostém lidském soužití, jež se ověřuje a stmeluje, podle L., rozmluvou /Gespräch/. L. klade proti emancipačnímu dialogu tuto intimní rozmluvu v kruhu rodiny. Lobkowiczovo pojetí rozmluvy se tedy odlišuje také od pojetí hölder- linovsko-heideggerovského. Pokud pak jde o otázku otcovské autority, L. uvažuje o ideální formě syntézy autority přikazující, rozkazující /deontické/ s autoritou vědoucí /epistomickou/. Také L. má zato, že krize výchovy poznamenává v prvé řadě rodiče a pak teprve děti. Vychovatelská krize rodičů vyvěrá ze ztráty náboženského přesvědčení. Nevážou-!! se už rodiče k žádným fundamentálním hodnotám, neztotožňuj í4i se s nimi ve svém životě, pak nemohou také dětem žádné hodnoty předávat nebo prostředkovat. Za předpoklad závazně žité mravnosti, za „živnou půdu” duchovních hodnot považuje L. - shodně s R.Guardinim — uznání toho, co jest. Podle vztahu k realitě se vpravdě rozlišují duchové. Poslední oddíl Lobkowiczových projevů a přednášek stojí ve znamení konfrontace 49 [pageend51]křesťanství s marxismem. V marxismu spatřuje L. fina'lní ideologii 20. století, jakousi krystalizaci všech dosavadních ideologií. Marxismem jako by se analogicky k Hege- lově absolutnímu systému kladla absolutní ideologie. Podle L. marximus skýtá syntézu evropského krizového duchovního vývoje od 17. století. Z toho mu plyne, že naprosto nelze na jedné straně odmítat marxismus a na druhé straně přitakat modernímu myšlenkovému vývoji. Marxismus a moderní myšlení tvoří spojité nádoby. Z této premisy vyplývá Lobkowiczovi další logický závěr, že všechny derivace marxismu vycházejí z téhož základu a vracejí se k němu. Rozdíly jsou vždy jen druhotné. Také Lobkowiczovi jde o obnažení společných principů všech odrůd marxismu /as nimi i všeho moderního myšlení/. Tyto společné principy nalézá L. ve způsobu pojetí dějin, společnosti, člověka a lidského myšlení. Jen ve velmi úsporné zkratce bych zde uvedl: rozporný princip dějin jako čehosi nahodile vzniklého, nicméně zákonitě se vyvíjejícího k učitému cíli; rozporný princip člověka, jenž ve své lidskosti neexistuje, nýbrž teprve vzniká, což se vztahuje na dosud neexistující, ale teprve vznikající lidskou společnost; rozporný princip myšlení, v němž teorie přechází v praxi na témže základě negace dané reality. - Studie „H. Marcuse: Die Ideologie der Studentenrevolution” důsledně rozvíjí základní principy marxismu i na rovině tzv. neo- marxismu , zejména Marxovu tézi z „Německé ideologie”, jíž Marx definuje komunismus jako revoluční hnutí, které se konkretizuje soustavnou dialektickou negací dané skutečnosti. Obdobně i neomarxismus nepovažuje za důležité definovat politickou alternativu k dané skutečnosti, důležitá je pouze a zásadně negace této skutečnosti. Rozum, idol osvícenství starého i nového, podle Marcuse /a ovšem i Hegela/ svou nejhlubší podstatou .je negací, odporem, a to tak dlouho, dokud nezmizí poslední zbytek skutečnosti, jenž se neztotožnil s myšlením osvíceného rozumu. Závěrečná Lobkowiczova úvaha krouží kolem otázky moderních důkazů Boha. L. považuje důkazy Boha „nikoli za argumenty k přesvědčování ateistů, nýbrž za úvahy, jimiž se věřící filosof snaží racionálně rekonstruovat určité přesvědčení víry”. Platnost či kvalitu důkazu nijak nedokládá počet obrácených ateistů. L. uvádí jako příklad takové racionální a neobyčejně komplexní a v jistém smyslu závěrečné filosofické rekontrukce přesvědčení víry metafyziku A.N.Whiteheada. Poukázal bych zde také na Gustava Siewertha, zejména na jeho závěrečnou stať „Wie kommt Gott in die Philosophie” v jeho epochálním díle „Das Schicksal der Metaphysik”. Zabýval jsem se obšírně Lobkowiczovou knihou z několika důvodů. Myslel jsem především na křesťanské intelektuály doma v Československu, jimž jsem chtěl poskytnout o tomto významném souboru projevů a statí pokud možno zevrubnější informaci, myslel jsem i na český exil, který by si měl znovu uvědomit, že autor této knihy se otevřeně hlásí k svému češství. Na str. 132 jeho knihy čteme: „da ich weder der Geburt noch der Staatsangchoerigkeit nach Deutscher bin, sondern gebuertiger Boehme tchechischer Zunge und bis heute Inhaber nur eines amerikanischen Passes ...” což cituji záměrně v jazyce originálu, neboť si nevím rady s překladem slova Boehme. Nejde však nyní o to, že Mikuláš Lobkowicz pochází ze staré rodiny vysoké české šlechty, nýbrž o to pochopit, že máme v exilu muže, v němž se skoro ideálně spojují profundní znalosti teologické a filosofické se zkušenostmi politickými, a to na mezinárodním fóru. Hledáme-li už vhodné muže, kteří by byli s to nejen formulovat vpravdě konzervativní a tím i vpravdě opoziční politický program pro český exil, 50 [pageend52]ale také jej důstojně reprezentovat a třeba i prosazovat, pak je to pra'vě Mikuláš Lob- kowicz. Tím nechci říci, že kromě něho nelze najít v českém exilu i řadu jiných, významných politicky činných konzervativců. Přesto si myslím, že ryzích, a nikoli jen zda'nlivých konzervativců je v Čecha'ch i v exilu jako šafranu. RIO PREISNER Bibliografická informace: Mikuláš Lobkowicz /nar.1931/ je kromě jiného autorem knih : Marxismus-Leninismus in der ČSR, 1961; Theory and Praktice, 1967; Ende aller Religion? , 1975; Marxismus und die Machtergreifung, 1978; Die Tschechoslowakei 1945-1970, 1978; editoval: Marx and the Western World, 1967; Die politische Herausforderung der Wissenschaft, 1978, Geisteswissenschaft als Aufgabe, 1978. CO JE SOCIALISMUS? Pod názvem Socializm kak mirovoje javljenije vyšla v r.1977 v pařížském exilovém nakladatelství YMCA Press pozoruhodná souhrnná práce o socialismu, jeho teorii a praxi od nejstarších dob až po dnešek od známého ruského matematika Igora Ša- fareviče, který patří k nejaktivnějším disidentům v Sovětském svazu. Francouzský překlad byl vydán v témže roce /I.Chafarévitch:Le phénomene socialiste, Paris, Seuil, 1977/. Později bylo toto významné dílo přeloženo i do angličtiny /I.Shafarevitch: The Socialist Phenomenon, Harper and Row, New York, 1980/ a do němčiny /Igor Schafarewitch: Der Todestrieb in der Geschichte - Erscheinungsformen des Sozialismus,, Ullstein, Kontinent, Frankfurt/M., Berlin, Wien, 1980/. Tento spis, o kterém se velmi pochvalně vyjádřil Alexander Solženicyn, je opravdu mimořádný. V jedné knize, která není nijak zvlášť rozsáhlá, se autorovi podařilo provést zásadní rozbor fenoménu, o kterém existují celé knihovny. Šafarevičovy ideje nejsou vzdálené Solženicynovým, stylem se však od autora „Souostroví Gulag” liší; postupuje metodicky, klidně, věcně, přesně, bez nadměrného polemického ostří, ale jde téměř vždy na jádro věci. Jeho analýza socialismu je stručná, ale velice hutná, výstižná a přitom srozumitelná. Šafarevič se musel potýkat s nedostatkem západní literatury, ale podařilo se mu opatřit si tu nejnutnější a vytěžit z ní maximum. Uvedu z knihy jeden zásadní citát: „Na jednom příkladu, totiž na zrušení rodiny, jsme mohli vidět, k jakým důsledkům se dospělo, když jen jeden z principů socialistického ideálu je prakticky realizován. Jiné příklady dokládají, jaký vliv může působit na společnost částečné zničení jejich duchovních struktur: kultury, náboženství, mytologie. Co tedy říci o tom, co nastane, když tento ideál bude plně realizován všude ve světě /a bezpochyby jedině takto se bude moci plně uskutečnit/? Nelze pochybovat o tom, že tytéž tendence naleznou své plné dovršení v zániku celého lidstva” /na str.312 francouzského překladu/. Socialistický fenomén Igora Šafareviče by měl být povinnou četbou všech českých exulantů, z nichž mnozí dosud blouzní o socialismu. MIROSLAV NOVÁK 51 [pageend53]ZPRÁVA O VÝSLEŠÍCH KARDINÁLA TOMÁŠKA Wiener Kirchenzeitung /z 24. září 1982/ přinesla zprávu, že kardinál Tomášek byl během „pohovoru” s českým ministrem kultury Milanem Klusákem okřikován a vystaven psychickému tlaku. Věřící v Československu se obávají, že se zde opakuje teroristická taktika, jíž československé úřady použily již proti kardinálu Trochtovi v roce 1974 a později pak proti filosofovi Janu Patočkovi. 81-letý pražský arcibiskup kardinál Tomášek byl pozván k „pohovoru” na ministerstvo kultury, protože společně s apoštolským administrátorem slovenské arcidiecéze trnavské Juliem Gabrisem žádal, aby vláda zrušila kněžskou organizaci Pacem in terris. Oba arcipastýři se přitom odvolávali na dekret vatikánské kongregace kléru, který byl uveřejněn 8. března 1982 v Římě, a v němž byl znovu opakován zákaz účasti a členství kněží v politických organizacích. Českoslovenští biskupové v té době dleli v Římě. Při návratu na ně čekal Karel Hrůza, který jim striktně zakázal uveřejnit tento dekret. Kardinál Tomášek, biskup Gabris a někteří kapitulní vikáři neuposlechli a tento dekret — někteří latinsky - zveřejnili. Jiní kněží a věřící se o něm dozvěděli z vysílání vatikánského rozhlasu. Řada kněží nato vystoupila z Pacem in terris. Režim nejdříve pomýšlel na to vytvořit novou krycí organizaci s „novými lidmi” a „novým statutem”, která by nicméně i nadále manipulovala klerem a církví, nakonec ale bylo rozhodnuto Pacem in terris zachovat, navzdory papežskému příkazu. Střetnutí bylo zcela jednoznačně inscenováno státem, neboť dekret sám nevyjadřuje nic než papežovu pastýřskou starostlivost, a je zaměřen proti organizaci, která nikdy nebyla církví schválena, a která už po léta pracuje proti zájmům církve a rozrušuje ji zevnitř. O to perfidnější bylo vytýkat kardinálu Tomáškovi na ministerstvu kultury - a to naprosto neurvalým způsobem - že prý usiluje o otevřený boj mezi církví a státem. Ve zprávách z Prahy se praví, že kardinál Tomášek se proti těmto výtkám energicky ohradil. „Boj? ” řekl prý kardinál, „nechci žádný boj. Ale když vy dostanete z ústředního výboru komunistické strany nějaký příkaz, tak ho provedete, že? Můj představený je Svatý Otec, neboť jsem přece katolický kněz. A proto jeho příkazy plním”. Rozhovoru se nesměli účastnit žádní svědkové se strany církve. Kardinál Tomášek sice přivedl s sebou sekretáře, ale byl ihned inzultován výtkou,že jeho sekretář nebyl pozván. Sekretář musel opustit místnost. Podobné „pohovory” vedly v ČSSR už dvakrát k úmrtí /Trochta, Patočka/, jednou k nervovému zhroucení /Gabris/. DOKÁŽEME SI UDRŽET TENTO ČASOPIS BEZCIZÍCH VLIVŮ? ANO, JESTLIŽE I VY PŘISPĚJETE NA TISKOVÝ FOND A POMŮŽETE NOVÉ OBZORY ROZŠIŘOVAT 52 [pageend54]ZAŠKRTLI JSME Sledujeme-li historicky paralelní konjunkturu „vlastenectví”, jak zachva'tila po roce 1918 Srby, Chorváty, Poláky a take' Slováky či Lužické' Srby a Slovince, můžeme shledat masarykismus jako typický průvodní jev v procesu rozpadu tradiční Evropy, která rezignovala na svou stabilitu a pro niž se nebezpečí sociální revoluce stalo řádově vyšším motivem než potřeby kulturní integrace. V této situaci se rozevřela epocha vyžadující manipulovaného intelektuála, ne vždy stranicko-politicky, ale vždy institucionálně /jak účinné pole vyzařovali do vnitřní struktury pražské univerzity např. svobodní zednáři, velmoc předmnichovské Československé republiky .../, jehož heslo „Pravda vítězí” přece jen vyžadovalo čap- kovsko-realistickou korekturu. Masaryk sám je přitom jedním z největších zjevů, jací byli kdy v Čechách připuštěni ke slovu okolnost v Praze vždy na výsost důležitá/. Filosof Masaryk je nicméně tentýž první státník, v jehož jménu už ve Versailles 1919 bylo mnoho úmyslně retušováno, a v podstatě tak podkopány základy harmonického soužití německé a české kultury od samého začátku existence československého státu. + + + Souvislost Čech a Říma tvoří ... dílčí, ne však bezvýznamný pás vztahů, z něhož lze chápat kontinuitu českých myšlenkových dějin v širším smyslu /a z něhož lze např. i domýšlet česko-německý problém ve střední Evropě: vždyť Praha byla pro dlouhou dobu alternativním východiskem křesťanství v tomto prostoru/. A úloha českého křesťanství byla s hlediska misijních úkolů vždy mimořádně náročná. Tak byl Řím pro filosofy a teology z českých zemí oním důležitým ex-centrickým středem, z něhož teprve je možno dění ve vlastní zemi pozorovat bez škodlivých příměsí hysterických emocí a s ohledem na širší souvislosti evropské kultury a politiky. + + + Bez ... houževnatých venkovanů by nebylo české kultury, a oni jsou sami posledním důkazem pro raison ď ětre českého ducha v kulturním světě. Chceme-li poznat, proč se česká kultura mohla udržet za všech, i těch nejnepříznivějších poměrů, a proč v každé generaci znovu vyšlehly plameny její duchovnosti až do nejvyšších sfér, nesmíme se spokojit s ideologickými klišé, ale musíme jít až k posledním antropologickým bodům její existence, až k jejím individuálním tvůrcům a nositelům. Neboťje to kultura jako vzdorodílo, jako maximální volní akt, jako sublimace zápasu o přežití a dostatečná příčina zápasu o přežití, jako výsledek sebeobětování. Je na ní stopa hlubokého citového spojení s pojmem vlasti a domova, ulpívá na ní vzpomínka na onu chvíli zadržovaného dojetí, které musí student překonat před odchodem do vábivého a neznámého světa - stopa, jakou zanechává v duši matčino požehnání, křížek na rozloučenou, a vrať se mi, synu - tichá modlitba někde v 53 [pageend55]koutku kostela, aby Bůh dal, a nesešel ze své cesty. Karel Mácha, Philosophia perennis + + + Z mých poznatků o komunismu je z lidského hlediska jedno zvlášť závažné: že v tomto totalitním systému vůbec nezáleží na charakteru lidí, kteří vládnou nebo aspoň jsou veřejně činní. 1 když mají silný charakter, rovnou páteř, stejně nic podstatného na systému nezmění — ten systém je natolik silný, že šije konec konců podřídí nebo zlikviduje. Komunistický řád je naprosto nový jev v lidské historii, který je těžko srovnatelný s čímkoli, co bylo. Už přes šedesát let se valí přes Evropu a Asii a jiné kontinenty a všude ničí tradiční hodnoty, na nichž náš život byl budován po dlouhá staletí, ba tisíciletí.‘A všude a od každého vyžaduje jen jedno: totální podřízenost. Nese v sobě tak obrovskou rozpínavou sílu, která nerespektuje žádné přijaté mravní normy, která plní a uznává jen ty závazky a smlouvy, které jejich ambicím vyhovují. Jinak pro své zájmy poruší každý mravní příkaz. Každou uzavřenou smlouvu. Jiří Lederer, Jaký vlastně optimismus? + + + Středověk bývá nazýván dobou víry. Pokud se tím myslí, že po řadu generací,po celá staletí křesťanství, přikázání lásky, vlády milosti byla víra v přijatou pravdu čímsi vzájemným, ba v pravém slova smyslu čímsi obecným, co proudilo v krvi společnými žilami, co žilo v lidu a s čím se nejen souhlasilo, ale co bylo slavnostně, úředně zpečetěno - a že dnes už tomu tak není, je to pravda. Historicky je to pravda. Ale tím není ještě vyřešena velká otázka, jestli naše dnešní věrnost, naše dnešní křesťanská víra, jak se noří do moderní kultury a nedotčena prochází moderním světem po těch několik století, jež tvoří moderní věk, jestli ona tím nevyrostla do zvláštní krásy, dosud neznámé krásy, do jedinečné velikosti v očích Božích. Není na nás, abychom to posuzovali. Ale i když necháme stranou světce, i ty moderní, co žijí v naší době, měli bychom i my hříšníci, a aniž bychom zpyšněli, vidět věci tak, jak jsou. Že totiž naše vytrvalost, naše moderní víra, napadaná ze všech stran, utlačovaná a opuštěná v tomto moderním světě, ve vlnobití celého světa, ustavičně bičovaná vichry a bouřemi, a přesto odolávající, vzdorující v nepřetržitém divokém příboji, osamělá v oceánu, neporušená, celistvá, vůbec ne otřesená nebo rozbitá nebo podemletá, nakonec přece jen stojí jako krásný pomník před tváří Boží. K slávě Boží. A což to koneckonců nemají všichni před očima? Že tahle dnešní Církev a toto křesťanstvo, křesťansky pohroužené do moderního světa, křesťansky putující moderní dobou, mají v sobě jakousi velikou, jedinečnou, tragickou krásu, skoro smutnou krásu, nikoli snad vdovy, ale přece jen ženy, která samojediná musí bránit pevnost. Jako jedna z těch tragických hradních paní, které po léta a léta musely zachovat hrad neporušený pro pána, mistra a manžela. Kdo není s to vidět, že naše věrnost ve víře znamená víc než stará věrnost léníků, že naše vytrvání, naše víra, naše věrnost dostaly zvláštní, dosud neznámou tvář, protože prošly dosud neznámými pokušení54 [pageend56]mi? Naše věrnost je jaksi věrnější než někdejší věrnost. Naše víra je víc než jindy vírou, která' vytrvává. Každý křesťan je dnes voják.Dnes už neexistují pokojní křesťané. Křižácká tažení, v nichž naši předkové odcházeli bojovat kamsi do zemí nevěrců, se odehrávají dnes v našem středu. Procházejí našimi domovy. Naše věrnost ve víře je jako tvrz. Křižácké války, které uvedly kdysi do pohybu celé národy, vrhaly proti sobě kontinenty, ty propukly mezi námi samými, vtrhly do našich příbytků. Nevěrci, jednotlivě i ve formacích, stínovití i hmatatelní, bez tváře i ostře vyhranění se valí a jsou všude a ve všem, a to dokonce jménem veřejného práva, ba co hůře: odpad- lictví, zrada přenesly bojiště k našemu vlastnímu prahu. I ten nejnepatrnější mezi námi je voják. I ten nejmenší mezi námi se doslova stal křižákem. Všechny naše domy jsou teď opevněnými majáky v moři. Z toho plyne, že ctnosti, které se dřív vyžadovaly jen od určité části křesťanstva, se dnes požadují od všech křesťanů. Zápas, zkouška sil, kdysi dobrovolné, protože vázané na mimořádné sliby, jsou dnes nezbytné, a tudíž samozřejmostí kategoricky vyžadovanou, aniž a dříve než k tomu můžeme zaujmout stanovisko. Nyní se to rozumí samosebou. A na naše vyjádření k tomu není čas. Zde se uplatňuje vtipný výrok: každý je voják navzdory dobrovolnosti. Jaký to projev důvěry k šikům! Mezi námi křesťany byla zavedena doslova a dopís- mene povinná prezenční služba. Masové odvody. Tolik záleží teď na nás, že tam, kde jiní se mohli svobodně rozhodnout, my jsme donuceni. To, co se našim předkům jen doporučovalo, pro nás se stalo nezbytím. Oni museli sami „vzít na sebe kříž” a ubírat se jinam. Nám svěřuje Bůh kříž /jaký projev důvěry!/ k nepřetržité křížové cestě tam, kde právě stojíme. Všichni jsme na frontě. Charles Péguy /Přeložil Rio Preisner/ PREFERENCE Roku 1976 odsoudili v Československu členy hudební skupiny Plastic People /The Plastic People of Universe/. Nevěděli jsme o tom mnoho, byl to jeden z procesů, ke kterým se totalitní režimy uchylují, a byl to režim sám, který aféře dodal politickou příchuť. Podstatné na tomto procesu ovšem bylo, že Československo krátce před tím pode- psalo dohody zvané krátce Helsinské. Soud s nekonformní hudební skupinou se ovšem do této atmosféry pramálo hodil, ale mocenská garnitura dosazená okupací nedbala. Nějaký ten podpis, že ano? Václav Havel svůj dojem z procesu formuloval v přesvědčení, které vyjádřil slovy, citujeme: skoncovat s vychcaností. Skupina intelektuálů v Československu, či respektive v zemi, která se tak dosud jme- 55 [pageend57]nuje, ale má s Československem pramálo společne'ho, se rozhodla, že Helsinky nutno brát vážně. Chtěla taky upozornit sve' mocne' na to, že osm let po okupaci a normalizaci, by snad už měly nastat společenské' podmínky například takového druhu, o jakých se hovořilo v Helsinkách. Nepochodili, pochopitelně že ne, ale tak a nejinak se narodila Charta 77. První co jsme zvěděli, byla hysterická reakce Husákova teamu, později jsme se dozvídali víc, protože hoši od StB nelenili. Jsou za to ostatně placeni. Signatáři Charty byli vystaveni persekuci, Havel šel do kriminálu, Kohout do Vídně. Časy se změnily. Po šesti letech, roku 1983 Charta dosud existuje, a byť představuje promile populace země, představovala ve své koncepci to nejlepší co země měla. Opravme. To nejlepší z toho, co se nabízelo. Podporovali jsme, sympatizovali jsme, psali, intervenovali, byli hrdí. Nejedna slušná částka odešla ze soukromých prostředků na konto Charty, aby pronásledovaní mohli existovat. Byl to mravní závazek chovat se tak k těm, kteří se dovedli chovat v duchu hesla nežít se lží. Byť to Václav Havel prezentoval jinak. Pro mnohé se stal podpis Charty 77 cestovním lístkem do exilu. Patří mezi ně i paní Tomínová. Usadila se v Anglii a zapojila se, zřejmě prosta jiných starostí, do místní odnože „mírového hnutí”. Patří k právům obyvatel demokratických zemí účastnit se takových hnutí. Patří k právům amerického daňového poplatníka tázat se, platí-li si RFE k tomu, aby tato stanice odvysílala s paní Tomínovou, bojovnicí proti americkým raketám v Evropě, půlhodinové interview. Tázal se Karel Kyncl. Nuže, autor těchto řádků, jako americký daňový poplatník, se domnívá, že úkolem RFE není převažování bolševické propagandy z Anglie. Nicméně se jedná o soukromou osobu Tomínovou a zaměstnance Kyncla, plus osoby v RFE odpovědné za takovéto zneužívání stanice. Když němečtí Zelení, rovněž horlící proti americkým raketám v Evropě /slyšeli jsme, že je na lidu zemí za železnou oponou, aby si to vyřídil se svými vládami v otázce sovětských raket, nějak se ale stalo, že mírová hnutí na západě, i na východ od železné opony, mají starost jen o americké rakety v západní Evropě, - jaký to souzvuk srdcí/, když tedy „Zelení” získali svých 6% hlasů v Bundestagu, rozhodli se oslavit svůj vstup na parlamentní půdu pouličními kravály, ke kterým si pozvali zástupce PLO, Solidarity a Charty 77. Solidarita, zdá se, má více mozku a nezúčastnila se. Člen „kolegia mluvčích Charty 77” z Prahy, prof. Hájek, delegoval paní Tomínovou, a paní Tomínová tedy přijuchalaj Anglicka do Bonnu a mašírovala s cedulí Charta 77 hned vedle zástupců PLO. Něteří lidé prostě rádi cestují a mají na to. Kravály obšírně komentovalo Rudé právo, - například. Nuže v této chvíli snad můžeme něco říci. Exulantka Tomínová nebyla v Bonnu jako soukromá osoba. Od doby carské ochranky je osudem demokratických hnutí v totalitních režimech přítomnost policejních agentů v těchto hnutích. Taky přítomnost herostratů. Považujeme manifestační akt paní Tomínové za plivanec do tváře země, která za ní stála, když byla v těžkostech; která jí poskytla ochranu domova, kterého pozbyla, která ji zajišťuje bezpečí tohoto nového domova. Není ovšem zdaleka sama. Také v Rakousku existuje samozřejmě hnutí, zvoucí sa- 56 [pageend58]mo sebe mírové a protestující proti americkému zbrojení. Také tento mírový výbor vydal samozřejmě své prohlášení v tomto duchu. Z Německa toto prohlášení podepsali zástupce „Zelených”, za český exil se připojil italský občan a poslanec Evropského parlamentu Jiří Pelikán /poslední číslo kanadskou vládou sponzorovaného časopisu Západ mu poskytlo dvoustránkové interview/, Zdeněk Hejzlar /nikoli za ČSM/ a za Chartu 77 Dr. Mlynář. Po Moskevských protokolech 1968 tedy další státnický akt. Jeho choť opět zajisté získá další vizum do Prahy. Nechybí ani Pavel Kohout, redaktor Indexu A. Müller a profesor Goldstúcker z Kalifornie! Zastesklo se mírotvůrcům. Je právem svobodných lidí dělat, co chtějí.Hůře se už můžeme ptát, co v této podpisové společnosti činí zástupce čs. sociální demokracie Přemysl Janýr. Podepsal taky. Kdo by si ostatně proti těm ošklivým Američanům nezaprotestoval, že? Je to zadarmo a má to publicitu. Nuže, o mnohém nemůžeme mít pochyby, a tak zvané mírové hnutí je v tomto množství zahrnuto. Nemůžeme mít pochyby a neměli jsme ani o mnohých. V otázce morální i v otázce kapacity intelektu a zodpovědnosti, plynoucí ze svobody myšlení i skutků. Charta 77 není organizací ani spolkem. Právě tak není organizací ani spolkem exil. To, co nás spojovalo, byl svět hodnot. Ve chvíli, kdy se kdokoli spojuje s organizacemi anebo hnutími sloužícími bez nejmenších pochyb právě ku zničení tohoto světa hodnot, tedy právě tomu oč usiluje Moskva, naše sympatie nutně vysychají do dna. Nemá-li Charta TI jiných starostí než právě tyto, nezbývá nám než říci, že nemluví hlasem našich srdcí a uzavřít tuto kapitolu s pocity trapnosti nad tím, že tímto způsobem končí opět jednou v československé historii cosi, nač jsme chtěli být hrdí. Bylo. Odpor ke lži je a musí být devizou svobody mysli. Je jistě hezké zaprotestovat si a nebýt za to zavřený. Jenže ve společnostech, kde se za to nezavírá, by se to nemělo stát potřebou podobné oné, kterou se v historii už vyznačil zmíněný Hero- stratos. JAN BENEŠ DOPISY /Podpisy ve všech dopisech byly z pochopitelných důvodů změněny./ Z ČECH: Drazí! Děkujem Vám za přání k velikonocům a za tuzexové bony. Můžeme je dobře upotřebit, neboť to u nás už opravdu pomalu vypadá jako ve vyprodaném krámu. Protra- viny sice jsou, ale jen ty základní, něco lepšího jen zřídka. Telecí maso jsme např. už přes rok neviděli. Vláda ale odstraní nedostatek jednoduše: vysokoprocentním zvýšením cen a omezením různých druhů. Tím je třeba maso určitým lidem s nízkým příjmem cenově nedostupné. A tak mnozí raději nejdou do města, aby neviděli, co si nemohou koupit. Horší je to ale s denně potřebnými výrobky, jako např mýdlo, 57 [pageend59]svíčky, škrabky na brambory atd. To je jen pod pultem. Take' obsluha je špatna'. Nejen v obchodech. I v nemocnicích, kde ošetřovatelky-mužatky pohnou prstem navíc, jen když zašustí „papír” ve zvla'štních, k tomuto „účelu” zvětšených kapsách jejich bílých /ponejvíce ale ušmudlaných/ plášťů. Všude jen úplatky a podle'zání. Naše privilegovaná třída má ovšem vlastní obchody a tím všechno. Rovněž tak i naši osvoboditele' na věky. Kdo hlavně trpí, jsou staří lide' v důchodu. Má-li 75-ti letá vdova, jako třeba teta Boži, 800 Kčs důchodu /mnozí mají ale ještě míň/je to almužna, která vlastně vybízí k žebrotě. Na vesnici je to lepší, tam se tolik neutratí. Boži má ale Pepíčka a Betku, kteří jsou k ní hodní a starají se o ni. Ale ti, co nikoho nemají? Anebo nehodne' děti? Jít do domu důchodců je sice pro mnohé' lepší než zůstat a strádat doma, ale platí to za ostudu pro děti. To stare' označení „starobinec” zůstalo v paměti. A tak dochází k sice směšným, ale bolestným situacím. Jeden náš známý filmový herec se styděl dát sve'ho otce do domu důchodců, ač ten starý pán o to moc prosil. Ale ne, to přece nejde, co by tomu řekli lide'! A tak je tatínek „držen” v male'm kumbálku za kuchyní, může jen zadními dveřmi ven a nesmí se celý týden, kdy v jinak přepychově zařízeném, čtyřpokojovém bytě cirkulují různé vznešené návštěvy, ani ukázat. Jen v neděli je mu dovoleno jíst se svými dětmi. Horší je to ale ještě u našich sousedů. Oba vydělávají slušně. Samosebou auto, v létě Bulharsko, v zimě Tatry. Maminku strčili do domu důchodců. Už ji nepotřebují, děti jsou v učení. Navštěvují ji jednou za měsíc, aby jí odebrali i těch 100 Kčs, které dostává jako kapesné. Prý už je stará a tak to stejně nepotřebuje. A chudák maminka dává jen proto, aby alespoň jednou za měsíc viděla svého syna a vnuky. Kupování lásky dětí je u nás na denním pořádku. A stát to trpí. V padesátých letech se dokonce říkávalo: „Kdyby nebylo babičky a dědečka, bylo by více chlebíčka”. Každá výchova nese svoje plody. Socialismus prý má radostný zítřek. Ale rozhodně ne u nás! Musíme se s tím však smířit. Nějak bylo, nějak bude. Pánu Bohu poručeno. Za všechno Vám děkujeme a těšíme se, že zase brzy napíšete. Bony neposílejte, zatím nám to stačí. Líbají Vás všechny Mařka, Karel a děti ZE SLOVENSKA: P.T. V Bratislave, 17. júla 1982 Nové obzory, St. Galén Príspevok do diskusie k článku uverejnenom v NO 2-3/81-82 od Antonína Kratochvíla, „Problémy a otázky súčasného katolicizmu v ČSSR”, - 1. Podzemná cirkev - idea a súčasnosť. Milá redakcia! Srdečná vdaka Vám za Vašu prácu ve prospech všeobecného rozhľadu a informovanosti tých čo sú okolo Vás. Vdaka Vám za Váš záujem o nás doma i za Vašu účasť na radostiach i trápení prenásledovaných! Páni, ani nie tak zo svojej kompetencie ako zo zaújmu o danú problematiku rád 58 [pageend60]prispievam k Vašej informovanosti a rozhľadu vo veci tohto problému. Hneď na začiatku Va's zo srdca prosím, nepoužívajme termín „podzemná' cirkev”! Prečo? Pri každej slávnostnej sv. Omši vo svojich denných modlitbách vyznávame svoju vieru a súčasťou tohto vyznania je i: „ ... verím v svätú Cirkev všeobecnú, ...” Verím v jednu, apoštolskú a nie v dve - jednu nad a druhé pod zemou. Tento termín ohromne vyhovuje komunistom, ktorí likvidují pod zámienkou likvidácie neexistujúcej podzemnej cirkvi Cirkev sv. v jej základných prejavoch. To, že sa ludia schádzajú k modlitbám, pomáhajú si, navštevujú sa, zaujímajú sa jeden o druhého, povzbuzujú sa a utvrzujú vo viere:, to je predá samozrejmý prejav kresťanského spoločenstva. Že do toho komunisti nevidia, to je samozrejmá vec. Bezbožník vo svojom odmietnutí Boha nechce vidieť ani ovocie viery, nádeje a lásky. A keď nechce, nevidí. A to co nevidí, označuje týmto termínom, aby tomu dal ráz ilegality, ráz niečeho podvratného, nepriateľského a teda odsúdeného k likvidácii. Ak možno niečo označiť ako ilegálne, podvratné a teda i podzemné - tak to je „Pacem in terris”, organizácia, ktorá stojí v službách komunistov a vnáša do kresťanského spoločestva nejednotu, zmätok a nepravé učenie. Toto je organizácie vo svojich prejavoch stojaca proti Cirkvi sv., existujúca dnes i napriek zákazu. Priznám sa, mne sa ten výraz „podzemná” tiež páči. V novinárskej a propagačnej terminológii to má zvuk. No dnešná realita mi nedovolí tento výraz používať. Pýtam sa teda sám seba: „Aký výraz miesto toho použiť? ” Najviac sa mi pozdávajú tradičné výrazy vžité v teminologii: „pronásledovaná” alebo „trpiaca”. A tieto výrazy majú tu výhodu, že nevytvárajú dojem dvoch cirkvi. Niečo pridám so svojich zážitkov na podporu svojej argumentácie: Nejaký čas som sa túlal v ZSSR. Stretol som sa s mnohými veriacimi ľuďmi. Stretol som sa i s jedným greckokatolickým kňazom, ktorý sa od čias likvidácie tejto cirkvi dosť natrpel a má skúsenosť s apoštolátom konaným bez vedomia mocipánov. V rozhovore s ním som označil Gréckokatolícku Cirkev ako „podzemnú”. Na to mi on odpovedal: „Z politického hľadiska a z hľadiska organizácie spoločnosti v ZSSR, by sa dalo o tomto termíne uvažovať. Ale z pozície viery, z hľadiska života podľa nej, nie. Pozri Janek!” Hovorí mi. „Keď my zalezieme do dier, skryjeme sa, ako môžeme žiadať znovunavrátenie slobody? Veď nám naši mocipáni povedia, že my neexistujeme, Že o nás nič nevedia. A potom, myslíš, že sa dá ukryť to čo v živote viera človeku prináša? To nadšenie, radosť, chuť žiť - zvlášť u nás, uprostred pesimizmu, nezáujmu, nechuti? Každý, kto stretne kresťana /nie iba podľa mena ale i podľa života/, vie koho stretol. Ak chceme dosiahnuť uznanie a legalizovanie Cirkvi sv., musíme žiť ako slobodní ľudia, ochotní vydávať svedectvo o svojej viere. Len keď budú o nás mocipáni vedieť, len vtedy môžeme niečo žiadať.” A pomery u nás v Bratislave? V Ružinove, 60 tisícovom obytnom súbore, nie je kostol; ani nebude, keď si ho nebudeme žiadať. Alebo si snáď niekto myslí, že komunisti prídu a iniciatívne postavia veriacom kostol? My si ho musíme žiadať. My musíme dať na javo, že nás tam je 90%, my musíme ukázať našim mocipánom, že máme vieru a z toho plynúce požiadavky - či sa im to páči alebo nie. Je úplne samozrejme, že čo komunisti nemusia vedieť — to nesmú. Keď sa u mňa zídu moji priatelia k modlitbe, niet dôvodu, pre ktorý by som to mal oznámiť neprajní- 59 [pageend61]kom viery. Tak sa dívam na tento problém. Je to na'zor - jeden z mnohých. Verím, že môže prispieť k vyrešeniu ota'zky terminológie i k objektiviza'cii Vášho pohľadu na vec. Zdraví a veľa trpezlivosti v práci želá Janek Záhorák Z POLSKA: /Dva dopisy jednoho polského žáka tetě do Švýcarska/. 1. Dopis /20.10.1982/ Milá teto! Pěkně Tě pozdravuji a současně prosím, abys mi odpustila, že jsem tak dlouho nepsal. Jsem totiž časově zaneprázdněn. Obchody jsou prázdné a my všichni musíme stát dlouhé fronty, chcem-li něco koupit. A k tomu škola. Ukončil jsem 8. třídu obecné školy a jsem teď v učení jako mechanik. A samozřejmě musím zase do školy. Denně 7 hodin vyučování a potom jdu do města „nakupovat”. Děkuji Ti za balíky. Měli jsme velkou radost. Kabát, košile a pulovr pro mě - to bylo překvapení. Kalhoty mě ale nesedí, zato ale Vladkovi. Já teď měřím 180 cm, jsem už větší než maminka, ale jsem štíhlý, v pase jen 78 cm. Říkají mi štíhlý dlouhán. Musím pomalu končit. Ještě jednou díky za vše! Bez Tebe bych vlastně neměl co obléknout. Krámy jsou pořád prázdné. Dostanou se jen obnošené věci a i ty bez výběru. Obuv je teď na lístky, ale to nic nepomůže, protože žádná obuv není. Pozdravuji Tebe a celou rodinu, také jménem maminky, tatínka a Vladka Tvůj Bolek 2. Dopis/13.3.1983/ Milá teto! Srdečně zdravím Tebe a celou rodinu. Píši již druhý dopis. Prosím tě, napiš mě, zda došel ten první. Co je u vás nového? U nás je to pořád horší a horší. 1. ledna stouply opět ceny za potraviny o 15%. K tomu se brzy zvýší ceny uhlí, elektrického proudu, plynu a benzínu. To lidi nejvíce děsí a rozhořčuje. Ale vláda se pořád jenom rádi a schůzuje. Kromě zdražování zboží a zvyšování daní nic lepšího nesvedou. Něco však přece umí: pořád žalovat na Ameriku, že svými hospodářskými sankcemi zavinila všecky naše svízele. My nesmíme Polsko opustit, teď je to tvrdé. A to má být ta socialistická svoboda! Nějak to už ale půjde i dál. Zaplať Pán Bůh, že jsme natolik zdraví, že můžeme stát fronty před obchody a tu a tam přece jen něco sehnat. Končím tento dopis prosbou: Mohla bys mi někdy poslat nějaké postry známých zpěváků a časopis „Bravo”, nebo případně i jiné časopisy, kde jsou fotografie zpěváků a herců? Měl bych velkou radost a byl bych Ti za to moc vděčný. Pozdravuji vás všechny Tvůj Bolek 60 [pageend62]Ženu statečnou kdo nalezne... /Přísl.31,10/ Na prahu vánoc, 21. prosince 1982, jsme se rozloučili se vzácnou ženou, paní Dr. Růženou Vackovou, profesorkou klasické' archeologie University Karlovy, která zemřela 14.12.1982 v Praze. Narodila se 23. dubna 1901 ve Velke'm Meziříčí, studovala dějiny umění v Praze i v cizině, působila jako docentka a potom jako řádná profesorka na Universitě Karlově. V posledních měsících války byla pro svou odbojovou činnost zatčena a uvězněna.Po osvobození znovu přednášela na Universitě Karlově až do svého „vyakčnění” ve škol, roce 1948/49. V zimě 1952 byla zatčena a v polovině června téhož roku senátem Státního soudu v Brně s dalšími sedmi představiteli katolické inteligence při vykonstruovaném monstrprocesu odsouzena k 22 letům vězení pro velezradu a vyzvě- dačtví. Z vězení byla propuštěna v květnu 1967, tedy více než po 15 letech. Na jaře 1969 byla rehabilitačním senátem krajského soudu v Brně plně rehabilitována a byly jí znovu přiznány akademické hodnosti Poslední léta vážné choroby nesla hrdinně, ba lze říci radostně. Radostný optimismus ji nikdy neopustil. ZADLUŽENÝ ŽIVOT Marné účtování, tady se nedopočítáš: ,jiaše paní”, jak říkali její posluchači, nebo — prostě „Růženka”, jak říkali ostatní, se zadlužila ne po krk, ale až na věčnost. „Půj- čujete-li těm, u nichž je naděje, že vám to vrátí, můžete za to čekat Boží uznání?”, jak říká Lukáš /6,34/. Kdo od ní odešel neobdarován? Od koho něco čekala? Ba nemyslila ani na to „Boží uznání”. Bůh ovšem není jejím dlužníkem, ale my, kteří jsme od ní dostávali, aniž jsme prosili, aniž jsme vraceli. Byla ten blahoslavený chudý, který nemá nic, ale všechny obdarovává. Sama s humorem říkála před svou konversí: „Oj, osude”, když neměla „ani vindru”; „Vařím z vody a Ducha svátého’’říkávala po své konversi, když rozdávala plnýma rukama. Marné účtování ... Tento národ, který neoplývá talenty, hospodaří s nimi hanebně. Už nikdy nepochopí, jak ublížil této velké ženě. Ano, patří k velkým ženám našeho národa, i když to ví jen málo Udí. Nepronikla na světové fórum, protože byla Češka: roku 1939 byla jediná pozvána do Berlína na kongres klasických archeologů, ale Růžena Vacková odmítla pozvání, protože německá věda začala propadat nacistickému šílenství. Nepronikla na naše oficiální fórum, protože byla absolutně nekonvenční, protože byla žena a nakonec, protože byla katoUčka. Na materiálu klasické archeologie vychovávala k hlubokému kulturnímu vidění celou generaci, ale jen málo lidí mělo odvahu se k jejímu odkazu přihlásit. Její velké koncepce slohových cyklů /v nichž zase naopak ona vděčně rozvíjela myšlenky svého učitele Vojtěcha Birnbauma/ přesahovaly a přesahují uznávanou prostřednost. Její jediná velká práce, vydaná r.1948 61 [pageend63]za velkých obtíží, „Výtvarný projev v dramaticke'm umění” je malou sumou vědění na toto téma. Její „Latinské kořeny západní kultury”, její studie o Keltech nespatřily světlo světa. Snad někde čekají na světlejší časy naší kultury. Když jsem roku 1946/47 seděl ve škamna'ch institutu ď Art et ď Archeologie a Sorbonny v Paříži s jedním Růženčiným posluchačem - ne právě vděčným - a dost jsme se nudili, vzdychl: „Zlatá naše paní!” Bohatý a živý člověk — měla zájem všude, kde se něco podstatného dělo. Jako studentka si dopisovala s Jiřím Wolkerem, z čehož vznikl její jeden zvíce vymyšlených románů, neboť Růženka nebyla nepůvabná a bez osobního šarmu. Daleko přesáhla rámec výtvarných umění, zajímala se o jiné obory. Stýkala se s profesorem Hutterem z hudebních věd, s mladým Janem Patočkou, Václavem Černým, Zdeňkem Kalistou, s profesorem římského práva Boháčkem, s profesorem fyziky Dolejškem /zahynul v koncentráku/, s Bedřichem Lučíkem z Melantrichu a četnými jinými lidmi. Z osobních přátel nesmím zapomenout na prof. arch. Oldřicha Stefana a paní Boženu Kruhovou ze Svazu žen, „ženského státníka”, jak ji Růženka žertovně nazývala. Tento výčet není zdaleka úplný ale snad dostačí k charakteristice této nevšední ženy. Zajímala se ovšem i o život nesčetných lidí. Starala se nejen o hlavu, ale i o srdce svých posluchačů, byla tajemnicí jejich lásek, manželských krizí - a spolu se svým otcem, doc. Vackem, i pečovala o tělesné zdraví mnoha lidí. Etos a charakter byla nejen její často užívaná slova, ale páteří jejího života. Lecos jí vytýkali, ale nikdy bezpáteřnost. Její mravní neúplatnost ji přivedla za okupace do ilegální práce. Ačkoliv byl již popraven její bratr dr. B. Vacek a švagr dr. Gjurič - také neznámé oběti tohoto národa - neváhala nosit části tajné vysílačky skupiny „Voláme č.15”, kde bylo třeba. Skupina dodala cenné zprávy o místech výroby zbraně V-2, v kterou německé velení kladlo velké naděje pro ,.rozhodující úder”. Skupina složená z české inteligence, většinou sociálních demokratů /malíř Šourek aj./, vypracovala též velmi pozoruhodné plány na hospodářskou obnovu země po válce. Nakonec byla Růženka zatčena /v únoru 1945/. Jen konec války ji uchránil konce života, který neváhala vydávat - a zase nesplacený dluh. Po krátkém, ale intenzivním působení na universitní půdě od r. 1945 byla postavena před novou zkoušku charakteru. Za únorových událostí r.1948 šla se studentskou demonstrací na Pražský hrad. Na první schůzi nového profesorského sboru se objevili též studenti - idea drahá Růžence, neboť vždy snila o vysokoškolském společenství profesorů a studentů, universitas magistrorum et scholarium - jak původně i Karlova univerzita byla. Jenže to byli zástupci akčního výboru. Začalo se mluvit novým jazykem, který napotom upadl v dokonalý stereotyp. Mluvilo se o nové době, nových možnostech, které budou dány, o nových úkolech, které budou zvládány atd. Růženka Vacková položila otázku kritérií všeho toho nového. Sklidila uznání dvojího druhu: uznání statečnosti i prudký odpor, který vedl Arnošt Kolman /za dva roky zmizel z Karlovy univerzity tak tiše jak tam přišel/. Akční výbor pak Růženku vy- akčnil tímto památným a jazykově pozoruhodným výnosem: „Žádáte se, abyste ve školním roce 1948/49 v přednáškách nepokračovala”. Za další dva roky byla Růženka Vacková poctěna rozsudkem, který zněl na trest odnětí svobody na 22 let a ztrátu občanských práv na dalších deset let pro velezradu a vyzvědačtví. Proces byl jedním z monstrprocesů, které .proslavily” naše soudnic- 62 [pageend64]tví. Konal se v Brně v červnu 1952; pro zvýšení dojmu byli k té skupině kněží, řeholnic a studentů pňda'ni dva studenti, kteří byli odsouzeni k trestu smrti. Růženka si odpykala 15 let. Když se vrátila a dověděla se, že její prokurátor je nemocen, chtěla jej navštívit, aby věděl, že nechová v srdci nenávist; protože se však obávala, že by ten ubožák takovou mravní sílu neunesl, upustila od svého úmyslu. Patřila též mezi první, kteří v roce 1977 podepsali Prohlášení Charty 77. „Vnitřní formantou” - užívám jejích vlastních výrazů - Růženčina života byla víra. Proniknuta etosem a patosem Nietzscheho, nemohla žít v konvenci a prostřednosti. Ale jejím ideálem nemohl být „nadčlověk” - proti tomu měla v sobě příliš pokory a lásky. Její další vnitřní kroky řídila neúprosná vůle k pravdě. Rozhodný moment její konverse byla právě smrt jejího bratra a švagra. Tehdy se jí se vší ostrosti zjevilo dilema: bud důsledný nihilismus nebo důsledný klad; bud nic — anebo Bůh; buď definitivní smrt nebo vzkříšení. „Není těžké Boha poznat, ale je těžké se mu vzdát”, řekla později. Růžena Vacková zvolila — jako vždycky — to, co bylo těžší. Byla tak prostá, že si šla koupit katechismus; byla tak pokorná, že jím nepohrdla; byla tak vnitřně tvořivá, že byla schopna jej domyslit; byla tak rozhodnutá, že jí nezbylo než radikální následování chudého a současně velkého Ježíše Krista. To byla její cesta k „něžnému Bohu”, jak to osvědčil u její rakve P. M. Máša. Vydala celý svůj život Jemu, vydává z Něho lidem. Noblesní a prostá, milovala babičky v kostele, prosté kněze a sestřičky, své synovce i prasynovce, blízké i vzálené, do poslední chvíle přitahovala k sobě i mladé. Bála se sakristií - jako pravá intelektuálka. Ale jednou se přemohla, donesla mi Huysmannovu Katedrálu, neboť jsem u sv. Mikuláše pro pražskou smetánku v kázání navazoval na to, co tam bylo vidět. „Není to k dostání, může vám to posloužit, i když jsou tam bludy”. „Vy tomu rozumíte? ” ptal se povýšeně mladý kněz - podle indického přísloví: Mladé tele se ani lva nebojí. S nevinným holčičím obličejem mi řekla: „To je totiž můj obor.” Tak začalo naše přátelství. Nebyla schopna se urazit, stačil jediný dotek - a celá pracná stavba se rázem zhroutila. Celou její hloubku jsem si uvědomil nejvíc, když ji navštívil při svém pražském pobytu Karl Rahner: setkali se dva prostí a velcí lidé - o teologovi ví celý svět, o jeho ženském protějšku jen Bůh. Ke konci života byla stižena afasií. Těžko dostávala ze sebe slova - slova nevypravitelná. „Mlčení je charisma,” prohlásila. V tom tichu dozrávala plnost tohoto podivuhodného člověka, vnitřní žeň, jejíž cenu neznáme. Její poslední slova byla: „Poslouchám hlas církve.” Poslouchala nás, poslouchala, co my sami neslyšíme — za nás, pro nás ... JOSEF ZVĚŘINA PŘEDPLAŤTE SI NOVÉ OBZORY! JEN NEZÁVISLÝ ČASOPIS MŮŽE ŘÍKAT PLNOU PRAVDU 63 [pageend65]V ZÁJMU PRAVDY O ZBOROVÚ Londýnské Ušty, květen 1983, přinesly článek M.F. Kašpara „Sokol, bratrství a legie”, bez komentáre přetištěný z prvního čísla sokolského Vzletu. V článku je popsána bitva u Zborová následovně: „První čtyři pluky legií, nesoucí jména legendárních postav ze slavného údobí našich dějin — Mistra Jana Husi, Jiřího z Poděbrad, Jana Žižky z Trocnova a Prokopa Velikého - vyrazily k útoku, jenž svým elánem, umožněným sokolskou zdatností a lvím srdcem, prorazil ne jedno, nýbrž tři obranná postavení. Masaryk, který byl tehdy v Rusku vyjednávat o utvoření armádního sboru, se setkal v Mogilevě s velitelem ofenzívy Brusilovem . . .” Jaká je pravda o Zborovú? K bitvě u Zborová došlo během Kerenského ofenzívy v roce 1917, jíž se čs. brigáda zúčastnila. /Brusilov velel třem ofenzivám v r. 1916./ Kerenského ofenzíva skončila neúspěchem, ale došlo po ní k významnému uznání čs. brigády. Zpráva z hlavního stanu z 3. července 1917 oznámila, že „chrabrá vojska 4. finské divize a čs. brigády opanovala silně opevněné nepřátelské pozice ne výšinách západně a jihozápadně od obce Zborov ... poté co prorvala tři řady nepřátelských okopů ... Čs, brigáda zajala 62 důstojníky, 3150 vojáků, ukořistila 15 děl a mnoho strojních pušek, z nichž většina byla obrácena proti nepříteli.” Po bitvě navštívil tento úsek fronty ministerský předseda A.F. Kerenský, povýšil okamžitě velitele čs. brigády na generála a slíbil podporu při organizování čs. jednotek v Rusku. Před bitvou u Zborová byl Kerenský proti organizování čs. legie a dokonce nařídil její rozpuštění, k čemuž však hned nedošlo. Bitva u Zborová patrně rozhodla o osudu čs. legie v Rusku. Účastnila se jí brigáda skládající se ze dvou pluků. Tedy není pravdou, že „první čtyři pluky ...vyrazily k útoku”. V té době byly zformovány pouze dva pluky. První nesl jméno Sv. Václava a druhý Sv. Cyrila a Metoděje. Názvy pluků vyjadřovaly tradice svatováclavskou a cyrilometodějskou, k nimž se ostatně hlásili i husité. K změně názvu pluků došlo vlivem T.G. Masaryka až začátkem prosíce 1917, kdy celá první divize, skládající se ze čtyř pluků a dělostřelecké brigády, začala se nezývat „husitská”. /Mimochodem, 4. pluk nesl jméno Prokopa Holého./ JOSEF KALVODA 64 [pageend66]NOVÉ OBZORY ČASOPIS PRO ČESKOU NÁRODNÍ A DUCHOVNÍ OBNOVU Vydává a řídí redakční kruh. Toto číslo připravili: Rio Preisner a Felix Uhl. Odpovědný vydavatel: Felix UHL Redakce a administrace: Nové Obzory, Postfach 155, CH—9016 ST.GALLEN Nevyžádané' rukopisy se nevracejí. Redakce si vyhražuje právo zkracovat a upravovat texty. Podepsane' články nevyjadřují nezbytně názor a postoj redakce. Predplatne' na 4 čísla i s poštovným: 40 Sfrs mezinárodní poštovní poukázkou na: ST.GALLISCHE KANTONALBANK, SG-NEUDORF Konto Nr. 55/003. 100-09 nebo na adresu administrace. Čtenáři v Československu dostávají časopis zdarma. DOKÁŽEME SI UDRŽET TENTO ČASOPIS BEZ CIZÍCH VLIVŮ? ANO, JESTLIŽE I VY PŘISPĚJETE NA TISKOVÝ FOND A POMŮŽETE NOVÉ OBZORY ROZŠIŘOVAT JEN NEZÁVISLÝ ČASOPIS MŮŽE ŘÍKAT PLNOU PRAVDU NEZAPOMEŇTE VČAS OBNOVIT VAŠE PŘEDPLATNÉ! [pageend67]NOUVEAUX HORIZONS REVUE POUR LE RENOUVEAU NATIONAL ET SPIRITUEL TCHEQUE ANNÉE 1983 N.7 Publié pat le Comité de Redaction Éditeur: Dr. Felix UHL Redaction et Administration: BP 155, CH-9016 ST.GALLEN, Suisse NEW HORIZONS REVIEW FOR THE CZECH NATIONAL AND SPIRITUAL RENEWAL YEAR 1983 Nr.7 Published by Editorial Bord Responsible Editor:Dr.Felix UHL Redaction and Administration: BP 155, CH-9016 ST.GALLEN, Switzerland NEUE HORIZONTE ZEITSCHRIFT FUER TSCHECHISCHE NATIONALE UND GEISTIGE ERNEUERUNG JAHRGANG 1983 Nr.7 Herausgegeben vom Redaktionskreis Verantwortlicher Herausgeber: Dr.Felix UHL Redaktion und Administration: Postfach 155, CH-9016 ST.GALLEN, Schweiz [pageend68]