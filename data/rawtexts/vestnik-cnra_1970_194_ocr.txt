VĚSTNÍK ČESKOSLOVENSKÉ NÁRODNÍ RÁDY AMERICKÉ Číslo 194 Prosinec 1970 FRANTIŠEK SCHWARZENBERG: ČTENÍ VÁNOČNÍ Blíží se vánoce — svátky míru. Promluvme si tedy o míru, po kterém všichni tolik toužíme. Nechci zde mluvit o klidu duše; o pokoji, který lidem dobré vůle slibovali andělé, prozpěvující slávu boží nad Betlemem. Chci mluvit o prostém lidském míru mezi jednotlivci a hlavně mezi národy. Myslím, že je zapotřebí si někdy o míru promluvit, abychom si uvědomili skutečnou náplň tohoto slova a také proto, abychom si znovu řekli, zda si přejeme tzv. mír za každou cenu, či jsou-li snad nějaké hodnoty, které nechceme a nemůžeme obětovat ani ve jménu získání udánlivého míru. Jsou lidé, kteří líčí mír prostě jako stav bez organizovaného násilí. Tak my ovšem slovu “mír” nerozumíme. Pouhá nepřítomnost organizovaného násilí pro nás není stavem, který by si zasloužil názvu “mír”. Skutečný mír není myslitelný bez jakési záruky, či alespoň veliké pravděpodobnosti, že tento požehnaný stav potrvá, či v případě porušeni bude rychle obnoven. Pro tento požadavek používá Charta Spojených národů vždycky výrazu “mír a bezpečnost”, čímž je míněno, že musí vejit v platnost soustava, která by útočníka odrazovala od vyvolání útoku a která by mohla porušení míru rychle napravit. Záruka či pravděpodobnost zachování či rychlého obnoveni mírového stavu nám však' pořád ještě nestačí, abychom mluvili o skutečném míru. Chceme-li používat slova “mír” v nejúplnějším smyslu, žádáme ještě, aby stav, za kterého se neválči, byl poznamenán spravedlností a trval v soustavě zaručující svobodu. Nebudeme tedy za mír označovat stav, jaký zavedl Hitler všude tam, kam až dosahovala jeho moc, i když se pod jeho útlakem neválčilo. Není mírem ani onen stav poroby, který dnes Sovětský svaz vnucuje všem jednotlivcům, národům i státům pod svojí mocí. Pravda, také se tam neválči, ale to je mír umrlčí komory. Není to mír, jaký si přejeme vidět mezi živými lidmi. Chtějí nám namluvit, že dnes stává mír mezi Československem a Sovětským svazem. Tomuto udánlivému míru padly za oběť spravedlnost i svoboda. Mezi Československem a Sovětským svazem se dnes otevřeně neválči, ale v našem slovníku to věru není mír. Kupovat udánlivý mír za cenu svobody a spravedlnosti je zlo, kterému budeme vždy odporovat -— doma i na poli mezinárodním. Zde ve Spojených státech nechceme přivodit udánlivý mír jen tím, že bychom přestali odporovat zlu rozvratu a zrady. A ve světě se také nikdy nesmíříme s údajným mírem, vykoupeným za ústupky, za cenu svobody a spravedlnosti. Opravdový, trvalý a spravedlivý mír přivodíme jedině věrností svým zásadám — a kdykoli toho bude zapotřebí, také ochotou k obětem. Jinak to nejde. Odporovat zlu musíme a budeme. Nechceme to, co nám lžiproroci nabízí pod rouškou míru, žádajíce po nás, abychom zradili spravedlnost a svobodu — a vlastní lidi doma. Nadzemský mír v duši, slibovaný kůry andělskými nad Betlemem můžeme získat vždy a všude, za války i za míru. Pozemský mír mezi jednotlivci, mezi společenskými skupinami a mezi národy můžeme také získat, protože osudy lidstva jsou v rukou našich. Ostatně většina lidstva je na naší straně a na naši straně je hlavně pravda, pravda Páně, která nakonec vždy zvítězí. Uskutečnění opravdového míru je naším přáním, naší povinností a je také dosažitelné. Zasvětíme-li se všichni tomuto úkolu, pak ani brány pekelné neobstojí a skutečný mír se rozhostí nejen v lidských duších, srdcích a myslích, ale také mezi těžce zkoušenými národy. To vše je obsaženo ve vánočním poselství novorozeného Dítěte. PŘEDSEDNICTVO ČSNRA V přeje SVÝM VĚRNÝM ČLENŮM A PŘÁTELŮM ZDRAVÍ A ŠTĚSTÍ V NOVÉM ROCE ln memoriam Jako vánoční vzpomínku na zemřelé rodiče věnují Anton a Emilie Plotzovi, Chicago, 111..................... $5.00 Jako vánoční vzpomínku na maminku Mrs. Josephinu Šlechta věnuje Mrs. Vlasta Hartzel, Chicago, 111. .. 5.00 Dary na činnost Nicol and Nicol, Mr. Miroslav Vaněk, President, Chicago, 111..................................................................$150.00 Odbočka ČSNRA “Generál Milan R. Štefánik”, Chicago, 111....................................................................... 100.00 American Ladies Club, North Miami, Fla................... 40.00 The Charlotte G. Masaryk Society, New York, N. Y. 25.00 Ing. Štefan Papánek, Chicago, 111...................................... 20.00 Mrs. Kateřina Jakeš, Chicago, 111.................................. 8.00 Dist. “Jan Holly,” SGUS, Nesquehoning, Pa............................ 6.00 Mr. Ludwig Pfeifer, Eugene, Oregon ......................... 6.00 Mrs. Frances Ruliček, Lakeland, Fla........................... 5.00 [pageend1]VĚSTNÍK DECEMBER 1970 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago, Illinois VĚSTNÍK PROSINEC 1970 Orgán Československé národní rady americké Vychází měsičně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 2137 So. Lombard Avenue, Cicero, Illinois 60650 Tel.: 656-1117 ČSNRA K ODMÍTNUTÍ ASYLU SIMASU GRUZOVI Oblastní výbor Čs. národní rady americké v Chicagu se zúčastnil manifestace uspořádané litevskými organizacemi ve spolupráci s ostatními porobenými národy v sobotu dopoledne dně 5. prosince před Civic Center. Čs. národní rada americká zaslala 2. prosince 1970 telegram následujícího zněni presidentu Spojených států Richardu M. Nixonovi: “Československá národní rada americká je rozhořčena politováníhodným odmítnutím asylu Simasu Kudirkovi na palubě pobřežní hlídkové lodi Vigilante. Rada vítá důladné vyšetřování tohoto případu, aby byla zjištěna zodpovědnost za toto závažné porušení nejzákladnějších zákonných a lidských práv. Rada Vás naléhavě žádá, pane presidente, abyste jasně stanovil budoucí postup Spojených států ve věci poskytování politického asylu a abyste jasně vyjádřil, že způsob, jakým byl případ řešen, je nešťastnou odchylkou od ustáleného postupu. Opomenutí takového prohlášeni by vážným způsobem ohrozilo dobrou pověst Spojených států v myslích všech porobených národů a poškodilo prestiž v očích našich spojenců a přátel v západní Evropě a v celém světě. Československá národní rada americká James V. Krákora, Dr. F. Schwarzenberg, předseda místopředseda Dr. V. Chalupa, tajemník” * * * NEPĚKNÁ VĚC Milý Karle Čapku, vzpomněla jsem si dnes na Tebe, oč lépe bys napsal to, co dnes musím napsat já. A hledala jsem to pravé slovo. Stala se hrozná věc? Neuvěřitelná? Otřesná? . . . Nic takového bys neřekl; zacházel jsi tak úsporně se slovy. Proto vím, jak bys to řekl. Napsal bys, po masarykovsku: Přátelé, stala se nepěkná věc. . . A v těch slovech by to všecko bylo obsaženo. Dovol tedy, abych si tu první větu, která by měla lidmi zatřást nejinak, než jako když je oběma rukama chytíme za krk a zalomcujeme jimi: “Probuďte se, otevřete oči, lidičky!” — vypůjčila od Tebe. Přátelé, stala se nepěkná věc, zlá věc: z paluby americké!!) lodi dovolili Rusům odvléci litevského námořníka, který požádal Spojené státy o politický asyl. Přítomní Američané, jeden z nich sám Litevec původem, nezakročili! Člověk, který se chtěl s nezlomnou důvěrou svěřit do rukou představitelů mocného a obdivovaného národa, spjatého minulostí i přitomností s pojmem SVOBODY, byl příslušníky tohoto národa doslovně hozen přes palubu, vystaven týrání a nepochybně poslán na smrt. Z americké lodi byl sovětskými náhončími vlečen v poutech a ztlučený. Jsme ohromeni tímto krutým, neuvěřitelným činem, a v duchu se vidíme v postavení tohoto radiotelegrafisty: právě tak dobře to mohl být kdokoli z nás či našich dětí. A v tu chvíli, jakoby pohasla pochodeň v rukou sochy, která se tyčí nad newyorským přístavem. Míla Paehnerová, Denver, Colo., prosinec 1970. 2 • VĚSTNÍK Sociální činnost ČSNRA v Chicagu v r. 1971 Během roku 1970 přijelo do naší chicagské oblasti přes tři sta uprchlíků. Jejich osudy v této zemi, jak u tak velikého počtu lidí nelze jinak ani předpokládat, byly velmi rozmanité. Jejich prvním problémem bylo najít zaměstnání a byt. Sociální pracovníci Rady jim v tom byli velmi nápomocni. Začasté nebyla pro hledáni zaměstnání příznivá situace, neboť mamutí podniky stávkovaly a zaměstnanci byli po tisících propouštěni nejen ze stávkujících podniků, ale též z podniků, jež jsou na práci a výrobě mamutích podniků pracovně závislé. Za této situace museli nově příchozí v letních měsících mnohdy pracovat na hřbitovech a v zahradnictvích, i když často šlo o kvalifikované, technické pracovníky. Přes všechny obtíže se nám však podařilo umístit mnoho mužů a žen. Četní z nich už dosáhli výjimečných pracovních úspěchů. Úspěchy některých však bohužel kontrastují s neúspěchy a starostmi jiných, které v zemi, do níž se přistěhovali, postihla nemoc, smůla, onemocnění dětí apod. Starali jsme se postupně o několik případů, jež si vyžádaly chirurgického zákroku, zařizovali jsme vše v nemocnici, — automobilových neštěstí byla celá řada, od drobných nehod až po velmi vážné, které ve dvou případech skončily smrtí. Radostnější chvíle jsou, když se v rodině nových uprchlíků na americké půdě hlásí k světu nový, malý občánek. Letos se nám jich “urodilo” hodně a máme z nich radost. Navázali jsme úspěšné spojení s nemocnicemi a podařilo se nám pro nově příchozí získat nižší sazby za nemocniční ošetřeni. Také jsme se starali o několik opuštěných žen. Obzvláštní péče a pomoci bylo třeba v případě ženy, která byla opuštěna čekajíc druhé dítě. Většina nových uprchlíků nese těžkosti, s nimiž se ve svých zdejších začátcích setkávají, velmi dobře. Dokáží se brzy přizpůsobit, většinou umí s vydělanými penězi hospodařit a brzy si pořídí auto, nový nábytek, oblečení atd. V této vánoční a novoroční době — ať nám nemají za zlé — bychom si přáli, aby si uvědomili, že Amerika je zemí, která jim otevřela své hranice a je nejeden důvod, pro který jí máme být ve svém srdci vděčni. Nezapomínejme, nikdo z nás do Ameriky přišlých, že jsme sem — alespoň většina — přijeli z mnohem skromnějších poměrů a především v touze po svobodě, kterou nám tato země dává. Sociální výbor ČSNRA. ČSNRA tímto vřele děkuje všem svým členům a příznivcům za všechny finanční příspěvky, které zaslali za nálepky vydané k výročí úmrtí Komenského. Příspěvky od $3.00 výše postupně potvrzujeme. Děkujeme Vám za pochopení a odezvu, se kterou se naše nálepková akce setkává. Potěšily nás dopisy, z nichž vidíme, že se Vám nálepky líbí a že je rozesíláte do světa, aby připomněly význam Komenského — a také otázku československou. [pageend2]JOSEF FALTA: VÝSTRAHA DO Uplynulý rok může americký občan uzavřít radostí ze skutečných úspěchů vědy a techniky, i z neochabující odvahy v úsilí, jež nebylo vždycky úspěšné. Ale přes to vstupuje do nového roku s horoucím přáním, aby se už opravdu vyjasnily naše mezinárodněpolitické vztahy a zejména vztahy k Sovětskému svazu. Přes všechny důkazy naší až příliš dobré vůle odpovídají nám totiž Sověty intrikami a ůtočností, kam se jen podíváme. Je tedy žádoucí, aby případ sovětského námořníka litevské národnosti, který na americké lodi hledal útočiště, ale byl vydán posádce sovětské lodi, z níž uprchl, byl opravdu poslední ukázkou úřední bezduchosti a politické nevědomosti. Takové úřední “činy” a jich školácké vysvětlováni uvádí nás jenom v posměch. Případ je tím horší, že Spojené státy nikdy neuznaly sovětský zábor baltských zemi z r. 1940, takže dále existuji na americké půdě konsuláty Estonska, Litvy a Lotyšska. (Přitom bohužel musíme říci, že redakce politických ročenek “realisticky” již několik let neuvádějí tyto znásilněné baltské země samostatně v oddílech cizích států.) Pan president, jenž se o případu dověděl náhodou z kratičké zprávy v novinách, nařídil vyšetřování; také kongres vyšetřuje a ve Washingtoně protestoval dokonce uprchlický úřad Spojených národů. Tato osudná chyba, kterou již není možno napravit, přímo zdůrazňuje to horoucí novoroční přání, o němž mluvíme na začátku. A toto přáni podporují ještě zvlášť paměti Ni- kity S. Chruščeva, sovětského premiéra v letech 1958 až 1964. Anglický překlad paměti vyjde knižně tento měsíc v nakladatelství Little, Brown & Co. a některé výňatky uveřejňuje z nich magazín LIFE. Jsou ovšem spory o pravost pamětí — paní Chruščevová a po ní i nemocný Nikita Ser- gějevič sám prohlásil, že ohlášené paměti jsou podvrh. Chruščev “musil být náhle” převezen z venkova do nemocnice v Kremlu. Zprávami o vydání pamětí se prý jeho srdeční choroba zhoršila, ale zdá se, že nynější sovětští vládci ho chtějí mít na očích a po ruce. Ať bude pravost paměti popírána sebe víc, nemůže být vyvráceno, že kniha obsahuje v podstatě to, co Chruščev řekl již r. 1956 na proslulém 20. sjezdu sovětské komunistické strany, a co, pokud jde o věci vojenské, potvrzuji také jiné knihy, zejména dokumentární Harrisona E. Salis- buryho “The 900 Days”, líčící nacistické obležení Leningradu. Svým projevem přiřadil Chruščev Stalina k hrůzovlád- cům v čele státu, jichž arciť nebyl v ruských dějinách nedostatek, ukázal ho sovětskému lidu a světové veřejnosti v pravém světle jako chorobného zločince. Chruščevovy paměti měly by proto sloužit jako výstražné poučení státníkům, politikům i prostým občanům, aby si uvědomili, že rozhodování není osobní věcí vlád a vedoucích činitelů. Snad nejdůležitější jsou Chruščevovy záznamy o politických manévrech a úskocích Stalinových, při nichž se ještě koncem roku 1940 uvažovalo o poválečném společném postupu Německa a Sovětského svazu proti Anglii a k “novému uspořádáni” světa. Chruščev liči, jak Stalin, když v srpnu 1940 podepsal s Německem smlouvu o neútočení, si pochvaloval: “Hitler si mysli, že mě ošidí, ale ve skutečnosti jsem napálil já jeho!” Ale přitom tak důvěřoval Hitlerovi, že se smlouvou nechal ukolébat v klamný pocit bezpečnosti a vědomě zanedbal přípravu obrany proti možnému německému útoku. Když už v noci na 22. června 1941 Němci zahájili útok, Stalin nařídil, aby se na střelbu neodpovídalo, že prý to je možná jenom provokace nebo svévolný čin některého generála. Byla to však opravdu válka a tu Stalin pak sice dával rozkazy, ale jenom ústní, bál se písemné odpovědnosti. Tento Stalinův klam zaplatil sovětský lid 20 miliony životů. Chruščev píše: “I car, když šel do války proti Německu r. 1914, měl více zbrani a lepší zásobování, než jsme měli my.” Nebezpečí porážky se projevilo již ve válce s Finskem, NOVÉHO ROKU zahájené 30. listopadu 1939. Stalin s vojenskými a politickými vůdci si představoval, že když Moskva vzkřikne, Finové hned poslechnou a vydají území, které po nich Stalin žádá. Ale Finové neposlechli a Chruščev uvádí: “Ukázalo se, že Finové jsou dobří válečníci, a že jsme si ukousli víc, než můžeme spolknout. I Němci nám škodolibě nabízeli pomoc. Naše vojsko ani loďstvo nemohlo nic pořídit, naší ponorce se nepodařil ani několikerý pokus potopit finskou loď. Z celé země jsme musili svážet sportovní lyžaře a oblékat je do vojenského, chudáci, ani jeden nevyváži. Stalin vykládal, s jakým nadšením se naši vojáci hrnou na frontu a jak se rozhlížejí: Kdepak jsou ti Finové, pusťte nás na ně! Ale než dozněly žerty, byli naši už postříleni. Nakonec jsme musili soustředit na frontu všecku vojenskou sílu a těžké zbraně, rozbili jsme opevnění a když jsme ujednali mír (12. března 1940) vyhlásili jsme to za veliké vítězství.” Lid se ovšem nikdy nedověděl pravdu o ztrátách a neúspěších. “Myslím, že jsme tam ztratili (za necelé čtyři měsíce!) milion mužů,” praví Chruščev v závěru kapitoly o finské válce, o které přímo říká, že byla nelegální. Když se Němci hned na počátku války blížili ke Kyjevu, Chruščev, jenž u tamního armádního sboru byl politickým poradcem, telefonoval do Moskvy o zbraně. Malen- kov mu řekl, že Kyjev si musí pomoci sám. Čím se máme bránit proti německým tankům? ptal se Chruščev, a Ma- lenkov mu poradil: “Nevím. Vezměte kopí, šavle, vyrábějte si zbraně doma, přeměňte výrobu v továrnách, házejte na tanky zapálené láhve s benzinem nebo petrolejem.” Němci se tedy zanedlouho zmocnili celé Ukrajiny, jejích dolů a zemědělství. Potom v květnu 1942 zahájila sovětská armáda proti- ofensivu na Charkov. Úspěch byl slibný, ale tak snadný, že velitelé se začali obávat pasti a chtěli nápor zastavit. Přes všecky obavy frontovních velitelů Stalin nařídil postupovat dál a tak se armáda v několika dnech octla najednou v obklíčeni a byla takřka vyhlazena. Vojsko nemělo ani dostatek pohonných látek k útěku. Stalin zavolal Chruščeva do Moskvy, hovořil nejprve jakoby nic a náhle se zeptal: “Němci oznámili, že nám zajali víc než 200,000 vojáků. Lžou?” A Chruščev zdrcený katastrofou, vysvětloval: “Nelžou. Měli jsme tam asi tolik vojska, možná o něco víc. Zabitých bude několik tisíc, ostatní padli do zajetí.” Chruščev se rozpisuje také o hrůze bitvy o Stalingrad, skončené v únoru 1943, ale upozorňuje, že rozhodující porážku utrpěli Němci vlastně až u Kurska v červenci 1943. V závěru svého “válečného vzpomínání” Chruščev odsuzuje, že sovětští vojenští historikové podle příkazu píší stále o velikých vítězstvich a tvrdí, že Němce porazil Sovětský svaz sám. Naopak Angličané, sami ve velkém nebezpečí, nedbali ponorek a dopravovali zásoby do Murmaňska, a rovněž Spojené státy všemožně dovážely válečný materiál, léky a potraviny. (Americká veřejnost se jistě pamatuje na stížnosti, jak sovětské úřady utajují svému obyvatelstvu, že to jsou zásilky z Ameriky.) Sovětské dělostřelectvo nebylo by nic pořídilo bez amerického zařízení a bez amerických automobilů a trucků: “Jak bychom byli mohli bez nich postupovat od Stalingradu do Berlina!” praví Chruščev. Ze spojeneckých osobností si Stalin nejvíc vážil generála Eisenhowera, oceňoval jeho slušnost, velkorysost a kavalír- ství. Churchilla a Trumana v lásce neměl, což se ovšem snadno vysvětluje tím, že kladli odpor Stalinově nenasytnosti a hrubým úskokům. Ale o Eisenhowerovi tvrdil Stalin, že nebýt jeho, nebylo by se sovětské armádě podařilo dobýt Berlina, protože Američané by tam byli dorazili dřív. Toto Chruščevovo svědectví se shoduje i s výrokem Churchillovým v Káhiře 1943, obsaženém v pamětech premiérova osobního lékaře lorda Morana: “Kdo chce pomoci zemím východní Evropy, musí tam být dřív než rudá armáda,” a podobně zní i prohlášení maršála Montgomery- VÉSTNÍK • 3 VÝSTRAHA DO NOVÉHO ROKU [pageend3]ho: “Měli jsme být první v Berlině, ve Vídni a v Praze, postupimské vyjednávání přišlo pozdě.” Také Stalinovo chytračení, jeho podezíravost, nepravdo- mluvnost, zlobu a nevypočitatelné obraty potvrzují ve svých pamětech ostatní účastníci tehdejšího vyjednávání. Vyslovovali přitom obavy z dalšího vývoje. Obávali se právem: Sovětský svaz nastražil množství léček, ve všech důležitých oblastech založil ohníčky občanských válek, sporů o území, hospodářských konfliktů a “osvobozenských” akcí. Co sám nemohl, obstaraly komunistické strany a bláhoví ilusionisté, kteří komunistické hnutí přes všechnu krev, kterou prolilo a stále prolévá, uminěně pokládají za záštitu míru. Paměti Stalinova někdejšího věrného pomocníka a následovníka vycházejí tedy právě včas a mohly by mít v dnešní zmatené době dobrý účinek. CS. ÚŘADY ZAHÁJILY VYDÍRÁNÍ UPRCHLÍKŮ V posledních týdnech dostávají čs. uprchlíci žijící v USA, Kanadě a v ostatních státech západního světa dopisy od čs. advokátních poraden. Dopisy jsou oznámením, že s uprchlíkem bylo v Československu zahájeno trestní řízeni — a jsou výzvou, aby advokátní poradně do 15 dnů zaslal 500, v některých případech až 700 čs. korun — ovšem ve tvrdé valutě západní země, v niž žije — na krytí výloh řízení a své obhajoby. Obhájce je vlastně přidělen, vnucen, a pokud uprchlík žádanou částku nezašle, bude prý vymáhána na příbuzných žijících v Československu. Jeden z dopisů, které čs. advokátní poradny rozesílají, aby ze 70,000 uprchlíků vyždímaly valuty, otiskujeme. Vnucený právní obhájce píše čs. uprchlíku: “Sděluji Vám, že na základě usnesení vyšetřovatele ze dne 14. řijna 1970 bylo proti Vám zahájeno trestní stihání pro trestný čin opuštění republiky podle paragrafu 109-2 tr. z., protože na základě zjištěných skutečností je podle cit. usnesení dostatečně odůvodněný závěr, že se od 29. 10. 1968 zdržujete neoprávněně v zahraničí v úmyslu se tam trvale usadit. Podle zákona je v tomto případě obhajoba obligatorní a obhájce jste si zatím nezvolil, takže jsem Vám byl obhájcem ustanoven a z toho důvodu Vám podávám shora uvedenou zprávu. Zároveň Vám sděluji, že podle cit. ustanovení tr. z. můžete být souzen v nepřítomnosti a uložen Vám trest odnětí svobody na 6 měsíců až 5 let, nebo nápravné opatření, případně propadnutí majetku. Je ve Vašem zájmu, abyste mi sdělil, zda máte nějaké skutečnosti, které bych jako obhájce mohl pro Vaši obhajobu v tomto řízení uplatnit. Zejména sdělte, zda jste nepodal žádost o prodloužení pobytu, nebo zda v tomto směru neprobíhá řízení. Konečně Vám sděluji, že náklady řízení i náklady obhajoby jdou k Vaší tíži. Pokud se týká nákladů obhajoby, jsem povinen Vás vyzvat, abyste do 15ti dnů složil přiměřenou zálohu, t. j. 700.- Kčs. Zálohu je ovšem nutno poukázat podle našich devizových předpisů v měně státu, v němž se nyní zdržujete, t. j. v amerických dolarech, v úředním kursovním přepočtu a to na účet Městského sdružení advokátů v Praze u Živnostenské banky v Praze 1, Přikopy. Pokud byste zálohu v uvedené lhůtě neuhradil, má advokátní organizace oprávnění přijímat platby od Vašich blízkých příbuzných v ĎSSR. Očekávám Vaši odpověď a jsem s pozdravem . . . .” Tento plán komunistického režimu k získáni valut je neslýchaný. Věc je projednávána v našich organizacích a v příštím čísle sdělíme další. Roční členský poplatek — $4.00 4 • VĚSTNÍK PŘEDNÁŠKA DR. IVANA PFAFFA V CHICAGU V sobotu 5. prosince hostilo Chicago historika dr. Ivana Pfaffa, jednoho z předních pracovníků t. zv. československého jara a původců proslulého Manifestu čs. spisovatelů, který na Západě způsobil v r. 1967 takový rozruch. Manifest obrátil pozornost světa na potlačení základních svobod v Československu, na útisk ze strany režimu, neustále vyhovujícího politickým plánům Moskvy. Dr. Pfaff byl velmi pronásledován pro svůj nesmlouvavý politický i lidský postoj. Bylo mu znemožňováno vysokoškolské studium — po ukončení studií byl přidělen k pozemním pracím, např. ke kopáni tunelu a pod. Za známé “oblevy” pak sice mohl přednášet na pražské universitě, ale v souvislosti s manifestem byl zatčen a půl roku vězněn. Za dubčekovské éry byl v březnu 1968 propuštěn, ale jeho případ měl být ještě znovu projednáván soudně. Po sovětské okupaci se mu podařilo uniknout i s rodinou do ciziny. Vyučuje nyní na universitě v Bernu ve Švýcarsku a do Spojených států přijel na sjezd Čs. společnosti pro vědy a uměni v New Yorku. Československá národní rada americká uspořádala přednášku Dr. Pfaffa v Chicagu. Konala se v lóžové síni budovy ČSA v Ciceru. Návštěva byla veliká. Schůzi zahájil předseda ČSNRA br. James Krákora, řečníka představil úvodním projevem prof. František Schwarzenberg, místopředseda ČSNRA. Posluchači, mezi nimiž bylo pochopitelně mnoho přistěhovalců z doby po okupaci, vyslechli Pfaffovu přednášku se zájmem opravdu nejpozomějším. Řečník líčil totiž historický vývoj, který vedl ke svržení presidenta Novotného a k nastolení Dubčekova režimu, jakož i ke slibným změnám vnitřních poměrů, v srpnu 1968 brutálně zastaveným sovětskou okupaci a návratem přísné diktatury komunistické strany podle zájmů Sovětského svazu. Dr. prof. Pfaff založil svou přednášku hlavně na svých osobních zkušenostech a proto jádrem jeho výkladu byla činnost spisovatelů, vědeckých pracovniků, umělců a studentů, která zejména v nejkritičtějších chvílích mohla se opírat o souhlas a pomoc dělnictva. Směřovala zcela znatelně k obnově občanských svobod a normálního politického života, jaký vidíme v demokratických zemích. Třebaže okupace a po ní následující změny znemožnily další rozvoj a vyvrcholení začatého díla, mnohé zjevy v dnešní československé situaci naznačuji, že diktatuře stalinistů se nepodařilo a nepodaří vyhubit, co v údobí “jara” vzklíčilo. Dr. Pfaff uvedl některé zajímavé podrobnosti z dnešních poměrů v Československu, jako např. nedávný zmařený puč radikálních stalinčíků, po němž bylo několik vládních činitelů sesazeno. Zmínil se také o chystaných a odkládaných procesech, o frakčních bojích v komunistické straně, o prověrkách, zmatcích a přebíhání jednotlivců. Situaci v československém _ školství označil za tragickou. Od doby okupace bylo v Československu vyhozeno z řad vysokoškolských profesorů více, než od roku 1948 do roku 1967. Mezi středoškolskými profesory je situace snad ještě horší. V závěru odpověděl na několik dotazů a vyzval uprchlíky k svornosti a k práci. Také předseda br. Krákora zdůraznil potřebu, aby noví přistěhovalci pomáhali v dalšim budováni našeho národního života v Americe. Poděkoval dr. Pfaffovi a rovněž dr. Schwarzenberg ocenil řečníkův výklad. Posluchači pak ještě po schůzi obklopili dr. Pfaffa a hovořili s ním o různých problémech. Byl to důkaz, jak stále živá je otázka Československa a že uprchlíci neztratili vztah k rodné zemi, jak pražské komunistické noviny tvrdí. PAMATUJTE NA RADU SVÝM PŘÍSPĚVKEM! Schvalujete-li pevné zásady a postoj Rady k nejdůležitějším otázkám dnešního vývoje, získejte nám nové členy! [pageend4]Z UDÁLOSTÍ V ČESKOSLOVENSKU DR. GUSTAV HUSÁK V MOSKVĚ V polovině měsíce listopadu se soudruh Husák ocitl v Moskvě bez bližších osvětlujících komentářů. Stalo se tak po náhlých změnách v Praze, kde byli náhle odvoláni z funkcí český ministr vnitra Grósser a hrdina několika nepovedených pučů, nedávno ještě vysoký komisař KSČ pro styky Čs. armády s okupační armádou sovětskou, gen. Rytíř. Při jeho odvolání bylo prý vzato do zajišťovací vazby na 80 osob, neboť Rytíř měl svoji rozvědnou síť po celé republice. Do aféry prý byli též zapleteni soudruzi Indra a Bilák. Počátkem prosince t. r. bylo svoláno plénum předsednictva KSČ a má se zato, že Husák si jel do Moskvy pro instrukce, jak celý případ vyřešit anebo jak se zbavit Indry a Biláka. Mezitím komunistický tisk velmi často napadá rozhlas Svobodné Evropy a snaží se čtenáře přesvědčit, jak naivní jsou hlasatelé a program Svobodné Evropy, když tvrdí, že v Československu se budou konat politické procesy jako v letech padesátých. Tyto prý Jobovy zvěsti z úst hlasatelů Slávy Volného a Karla Jezdinského se bohudik nevyplnily. Máme dojem, že tato tvrzení, že k politickým procesům nedojde, komunistický tisk říká více do řad vlastních dogmatiků, kteří se jich domáhají, než Svobodné Evropě. Ihned po odvolání českého ministra vnitra Grbssera byl propuštěn do domácího ošetřování z psychiatrického ústavu v Bohnicích mistr šachu Luděk Pachman. Jeho stav prý je tak vážný, že v jeho vyšetřování nelze pokračovat. Bude tedy zajímavé, co vzejde ze zasedáni pléna KSČ. PROCESY S POSRPNOVÝMI UPRCHLÍKY Z Československa přicházejí zprávy, že jsou proti čs. uprchlíkům, kteří se nacházejí v zahraničí bez úředního svolení čs. úřadů, nyní zahajována soudní řízení. Staré mámy jsou volány k výslechům na STB, aby podaly svědectví, kde se jejich synové nebo dcery nacházejí. Někteří jsou odsouzeni k 9 až 15 měsícům in absentia. Jiní dostávají úřední výzvy právních zástupců, aby poukázali 500 až 700 Kčs za osobu pro úhradu právníka, který je bude ’ při procesu zastupovat . K OTÁZCE KRISE V ČESKOSLOVENSKU citujeme býv. čs. národohospodáře prof. Otu Šiká, který nyní žije ve Švýcarsku, kde vyučuje na universitě v Baselu. “. . . Propagandisté se snaží před obyvatelstvem zakrýt pravé příčiny obrovské inflace v zemi, jež ovšem již narůstá po dlouhá léta. Stále tvrdí, že se příliš rychle zvyšuji mzdy a spotřeba pracujících ve srovnání s produktivitou práce, a že zejména reformátoři v jarních měsících 1968 vyvolali inflaci podstatným zvýšením mezd. Zakrývají ovšem, že výroba spotřebního zboží a služeb roste v Československu důsledkem byrokratického systému nesrovnatelně pomaleji než v kapitalistických zemích, zejména když přihlédneme k objemům investic vkládaných do hospodářství. Ještě méně pak odpovídá struktura tohoto zboží požadavkům spotřebitelů. . . . ... V jarních měsících 1968 bylo třeba začít se změnou nesprávných tendencí vývoje, při čemž ovšem změna struktury výroby, její modernizace, vyvolání konkurenčních tlaků, vytvořeni trhu kupujících, dosažení konkurenční schopnosti čs. výrobků na zahraničních trzích, zvýšení efektivnosti zahraničního obchodu a pod., mělo být uskutečněno během několika let. Překonat nespravedlivý vývoj mezd v uplynulých letech a zvýšit je především v odvětvích dříve mzdově zanedbávaných, patřilo nezbytně mezi první opatření. . . . . . . Avšak právě rozvoji těchto procesů, stimulovaných i obrovským nadšením a odhodláním obyvatelstva v letních měsících 1968, zabránila surová vojenská intervence. . . . . . . Nadšení se postupně přeměnilo v odpor a nezájem. Jakmile lidé poznali, že všechny řeči nových politických představitelů, zejména G. Husáka, o pokračování reforem jsou pouhými vějičkami a že ve skutečnosti dochází k plnému návratu centralisticko-byrokratických forem řízeni, roz- čířil cp ^v^hip nolitíckv' od-nor nrotí tciíl1 .vprlAní. oraje vovaný i pasivní resistenci ve výrobě. . . . . . . Opět se nikdo nezajímá o to, čím se dosahuje plněni plánu růstu “produktivity práce” (preference materiálně náročných produktů, produktů s nejvýhodnější cenou atd.), a jak se vůbec může posuzovat efektivnost výroby a zahraničního obchodu. V uplynulých měsících zvyšované dovozy spotřebního zboží, odpovídající křečovité politické snaze zlepšit poněkud zásobování, aby se zabrzdil růst nespokojenosti, nejsou výrazem zvýšeného a efektivnějšího exportu, ale pouze provizorních opatření. . . . . . . Propagandisté znovu začínají vyzdvihovat plnění plánu. . . . . . . Potřebují pouze obětní beránky a myslí si, že náš lid je tak primitivní, že neumí rozeznat staré propagandistické lži, značkování a překrucování od otevřeného výkladu hospodářských souvislostí.” A. ŠALOMOUN. Oslava Jana Ámose Komenského Oslava třístého výročí úmrtí Jana Amose Komenského pořádaná v pátek večer, 27. listopadu, chicagskou odbočkou Společnosti pro vědy a umění a Masarykovým klubem při Chicagské universitě se setkala s velkým úspěchem. Předseda Roger Dvořák uvítal hosty a zahájil schůzi několika úvodními slovy o životě Komenského. Dr. Zdeněk Hruban stručně referoval o pátém sjezdu SVU, zejména o přijetí rezoluce žádající podporu katedry českých a slovenských studií na Čhicagské universitě. Poslední přímý potomek J. A. Komenského, paní G. Figulová-Kalliková, promluvila ze zvukového pásma. Paní Vladimíra William- sová velmi dojemně zarecitovala báseň “Na Jana Amose Komenského”, složenou jeho německým přítelem jen rok po jeho smrti. Hlavním řečníkem byl Dr. František Svejkovský, profesor starší české a starších slovanských literatur na Chicagské universitě, dříve na Karlově universitě v Praze. Příležitost hovořit před českým obecenstvem dala přednášejícímu podnět k tomu, aby se zamýšlel nad dílem J. A. Komenského ve vztahu k jeho českým počátkům. Všechny základní rysy pozdějších snah a plánů Komenského se v podstatě objevily už v jeho nejstarších snahách a dílech. Nacházíme tam ideály všestranného vzdělání člověka, jeho výchovy. Nalezneme tam i zamýšlení nad řády společnosti a nad sociálními ideály. Spis Labyrint světa a Ráj srdce z roku 1623 byl hluboce procítěným a prožitým básnickým vyjádřením pocitu krize a hledání jistoty. Třebaže několikrát Komenský zdůraznil, že celý svůj zájem obracel ke svému národu, nakonec proměnil své dílo v odkaz celému světu. Tak se zrodila jako další stupeň jeho teoretická díla i spisy z oboru vzdělání i výchovy naplněné plány mírového uspořádání světa. Na všech stupních a ve všech projevech bylo možno pozorovat, jak Komenský buduje své dílo z harmonického spojení svých humanistických ideálů, své viry a svého emocionálně uměleckého vztahu ke skutečnosti. Obdivuhodné vlastnosti Komenského — básníka, vědce a teologa — se spojovaly v nerozbornou jednotu. Účastnici oslavy přijali výbornou přednášku profesora Svejkovského nadšeným potleskem. Host z Chicagské university, předseda slovanského oddělení prof. dr. Edward Stankiewicz, vyzdvihl význam Komenského z hlediska amerického a světového. V závěru slavnosti Roger Dvořák zdůraznil, že Komenského odkaz zůstává živým a že záleží zvláště na nás, abychom uskutečnili jeho veliké ideály. Roger Dvořák. VĚSTNÍK • 5 [pageend5]Z OBLASTÍ A ODBOČEK OBLASTNÍ VÝBOR ČSNRA CHICAGO ■ konal v neděli dne 6. prosince svou pravidelnou schůzi za přítomnosti členů předsednictva br. Krákory, br. Chalupy a sestry Vrázové. Hlavním programem jednání byl plán činnosti na rok 1971 — s hlavním zaměřením na získání nových členů z řad nově přišlých. Vyvinula se debata o snaze některých spolků tříštit naši jednotu a bylo zdůrazněno, že je nutno jednotu udržovat a nikoli ji tříštit. Např. oslavy Lidic a 28. října by měly být jednotnými společnými oslavami. Různost politických názorů z r. 1948 by měla být s konečnou platností zapomenuta a naším jediným cílem má být jednota všech echů a Slováků v boji za osvobození Československa z nadvlády sovětských okupantů. Na rok 1971 byl předběžně stanoven program následujících akcí: únor — Ples Čs. národní rady americké; bře- zen — oslava narození T.G.M.; červen — Lidice a Čs. den; červenec — účast na průvodu Porobených národů; srpen — akce ve výroční den invase Sovětů do Československa; říjen — oslava 28. října a účast na Holiday Folk Fair. Stanislav Brym, tajemník. ZPRÁVA O ČINNOSTI ODBOČKY WASHINGTON, ČSNRA, za období od 9. září 1969 do 22. listopadu 1970 Jedním z hlavních úkolů odbočky Washington bylo — až dosud — informovat nejvyšší úřady a zákonodárné sbory americké o činnosti Rady a upozorňovat na československý problém. Předseda br. Hašek byl — jako zástupce Rady — v častém styku s představiteli americké vlády a kongresu. V září t. r. byl br. Hašek jmenován místopředsedou politického výboru Rady a je tedy od té doby přímým representantem Rady ve Washingtonu u americké vlády a kongresu. Po valné hromadě r. 1969 br. předseda a jednatelka ses. Anna Faltusová připravili závěrečnou zprávu o prvním protestu proti sovětské invasi Československa, který se konal 20. srpna 1969 v Hotelu Statler Hilton. Dále provedli uzávěrku Sběrací akce Majales, která byla uspořádána místo tradičního plesu, a to ve prospěch čs. uprchlíků. Z této akce bylo Americkému fondu pro čs. uprchlíky v New Yorku odesláno $1,571.33. V lednu t. r. vyvinuli ses. a br. Jarošovi pomocnou akci pro čs. exulanty dosud se nacházející v Evropě. Zde v USA pak nabídli několika rodinám veškerou pomoc — t. j. ubytování, pomoc při hledání zaměstnání, zápisu dětí do školy, nákupu nejnutnějších životních potřeb, učeni anglického jazyka a pod. Zařízením do domácnosti a i jinak pomohli i američtí přátelé manželů Jarošových i další členové čs. krajanské veřejnosti ve Washingtoně. Ze zvláštního fondu odbočky pro pomoc novým exulantům byla několika těmto rodinám poskytnuta také finanční pomoc. V dubnu t. r. se v Chicagu konal sjezd ČSNRA, na který byla jako delegátka za odbočku vyslána ses. Faltusová, kte - rá byla pak na sjezdu kooptována do tiskového výboru Rady. Zprávu o sjezdu podala na členské schůzi odbočky, která se konala 15. dubna a na níž promluvil předseda politického výboru Rady dr. František Schwarzenberg z Chicaga. Na této schůzi bylo předsedou odbočky br. Haškem — po předchozím jednohlasném souhlasu výboru — nabídnuto volné členství novým exulantům s tím, že odbočka jim uhradí na půl roku předplatné Věstníku. Tento návrh byl všemi příznivě přijat. Hned poté byl na adresy nově přijetých exulantů rozeslán dopis s výzvou, aby se stali členy Rady. Příznivou odpověď jsme dostali od 16 rodin a získali jsme 26 nových členů. Mimo to se přihlásili i tři Američané čs. původu, takže jsme tento rok získali 29 nových členů. V sobotu 2. května byl uspořádán tradiční ples Majales, který byl po finanční stránce, pokud se týká darů od patro6 • VĚSTNÍK nů a jiných dárců, naším dosud nejúspěšnějším plesem. Čistý výtěžek Majálesu byl $2,332.75. 7. července t. r. odbočka — ve spolupráci s místní pracovní skupinou SVU — uspořádala schůzku s redaktorem Pejskařem z Mnichova, který nás informoval o problémech uprchlíků v Evropě a o evropském politickém ovzduší. Z pověřeni předsedy Rady br. James Krákory rozvinul koncem června t. r. předseda odbočky br. Hašek se spolupracovníky úsilí, aby získal americký kongres pro čs. věc. Bylo vypracováno obsáhlé memorandum a s různými přílohami rozesláno 80 senátorům a poslancům, jakož i všem sdělovacím prostředkům. Výsledkem této práce a četných osobních intervencí br. Haška a p. Jiřího Brady bylo 34 jednotlivých projevů senátorů a poslanců v Kongresu, a zejména pak resoluce, která vyjadřovala smýšlení celého Kongresu. Bylo to dosud nejsilnější odsouzení sovětského zločinu na Československu z amerických úředních míst. Mimo to odbočka dala natisknout několik tisíc letáků, které nesly text resoluce Rady, a které byly v den 2. výročí sovětské invase rozdávány na hlavních washingtonských ulicích, zejména pak kolem sovětského vyslanectví. O této akci byly uvědoměny všechny místní čs. demokratické organizace s tím, budou-li se k ní chtít připojit, aby se spojily s jednatelkou odbočky. K pomoci se přihlásil p. Majer. Letáky rozdávalo dále několik členů odbočky a svou pomoc nabídli maďarští exulanti a američtí studenti. O těchto protestech referovalo několik místních rozhlasových stanic a Hlas Ameriky vysílal zprávu do Československa včetně zněni celého textu resoluce Kongresu. Washingtonská Evening Star přinesla úvodník pod titulem “Czechoslovakia Remembered”. Všem senátorům a poslancům, kteří ať již jednotlivě či v resoluci odsoudili sovětskou okupaci Československa, byly pak poslány děkovné dopisy a těm, kteří připravili resoluci a postarali se o její odhlasování — jako senátorům Hruškoví, Dole-ovi, poslancům Derwinskému, Wilsonovi a j. byly darovány knihy o Československu (jako The Birth of Czechoslovakia, vydaná odbočkou, dále Jos- tenova “Anno Humanitatis”, pak Praha v obrazech a pod.) Kniha The Birth of Czechoslovakia byla také darována p. Kauffmannovi, presidentu Evening Star. Odbočka měla letos za úkol připravit —■ ve spolupráci s ostatními místními čs. organizacemi — vzpomínku dne vyhlášení čs. samostatnosti. Organizaci příprav byl pověřen br. Jaroš, kterému se podařilo jako hlavního řečníka získat profesora Andice z Albany v New Yorku. Na návrh br. Jaroše byla se vzpomínkou 28. října spojena také vzpomínka hrdinské smrti Jana Palacha. Za spolupráce se ses. Brodenovou, br. Krištofíkem, malým Zdeňkem Sádlikem a p. Charles Kopfstein-Penkem, se mu podařilo připravit důstojnou vzpomínku obou těchto historických události. S technickou stránkou lask. pomohli Dr. Horná a p. Nevlud. O dekoraci se postaral br. Šplícha a občerstvení připravili ses. a br. Čechovi a pí. Aubrechtová. Odbočka sponsorovala t. zv. československý Halloween pro naše nové mladé exulanty, který se pořádal v sobotu 31. října t. r. Tento velmi úspěšný zábavní podnik vznikl ze dvou návrhů — návrhu předsedy br. Haška uspořádat pro nové naše exulanty diskotéku, podchytit jejich zájem a přivést je mezi nás, a z návrhu uspořádat bazar, na kterém by se podíleli zejména naši nově příchozí. Bylo rozhodnuto spojit oba návrhy v jeden podnik. Organizace připrav a programu byla svěřena novým exulantům za vedení br. Prochotského. Prostřednictvím manželů Kocourkových byl zajištěn historický dům na břehu Potomaku, zv. Law House, ve kterém bylo k disposici několik místností včetně kuchyně. Podnik byl četně navštíven, zejména těmi, pro které byl uspořádán. Přišli však i mnozí t. zv. starší exulanti, ba i ti, kteří málokdy někam chodí. Referát o průběhu této zábavy — včetně několika interview s novými exulanty — byl vysílán Hlasem Ameriky do Československa. Že se podnik skutečně nad očekávání dobře vydařil, bylo zásluhou všech, kteří vedle práce a času přispěli též hotovými jídly a moučníky do kuchyně a dary do bazaru. Čistý výtěžek ve výši $150.00 byl uložen na vkladní knížku [pageend6]k financování případných dalších podniků nových exulantů, ať již zábavních či kulturních. Na základě předložených dotazů vypracovala odbočka t. zv. Pokyny pro nové exulanty, ve kterých jsme aspoň v hlavních bodech zodpověděli jejich dotazy ve věci hledání zaměstnání, daňového přiznání, najímání bytů, nemocenského pojištění, atd. V prodeji knihy “The Birth of Czechoslovakia” se pokračuje. K prodeji zbývá již jen něco přes 300 výtisků. Po vyrovnáni všech dlužných položek a vrácení půjček, odbočka nabídla knihu veřejným knihovnám s 33% slevou a oznámeni bylo rozesláno na 500 veřejných knihoven v USA. Objednávky stále docházejí. Pro výstavu, nazvanou “Lenin bez masky“, kterou počátkem listopadu t. r. pořádaly v Torontě, v Kanadě etnické skupiny, odbočka darovala nějaké kopie dokumentů a naši knihu The Birth of Czechoslovakia. Odbočka se spoluůčastnila vzpomínek národních svátků a tryzny za dr. Miladu Horákovou. Dále se její zástupci zúčastnili schůzky zástupců všech místních organizaci, která se konala 1. června t. r. Loni měla odbočka 89 členů. Během roku ztratila 3 členy — jednoho úmrtím a dva odchodem z Washingtonu. Mezi novými exulanty však získala 26 nových členů, dále 3 členy z řad Američanů čs. původu. Stav členstva k dnešnímu dni je 115. Na sjezdu Národní rady v dubnu t. r. bylo odhlasováno, aby z důvodu zvýšených nákladů s vydáváním Věstníku a Bulletinu byl od 1. ledna 1971 členský příspěvek zvýšen ze $3.00 na $4.00 na osobu ročně. $3.00 se budou odvádět Ústředí a $1.00 zůstane odbočce. * * * Valná hromada odbočky Washington, D. C. Československé národní rady americké, která se konala 23. listopadu t. r., zvolila pro příští období nové předsednictvo a výbor. Předsedou byl_ zvolen br. Emil Royco; místopředsedy Her- bert Naylor, Čestmír Ješina a ses. Anna Faltusová, která byla pověřena funkcí referenta pro styk s Ústředím. Kro- . mě toho zůstává jednatelkou. Druhým jednatelem zvolen Juraj Slávik, ml., pokladníkem Václav Dlouhý. Dále zvolen 10 členný výbor a předsedkyní plesového výboru pro Majales 1971 zvolena ses. Emilka Roycová. Dosavadní předseda br. Dr. Hašek bude i nadále aktivní, hlavně ve své funkci místopředsedy politického výboru Ústředí ČSNRA. Je pověřen stykem s kongresem a vládními místy. Valná hromada měla důstojný průběh. Byly podány propracované zprávy o činnosti washingtonské odbočky. Pro mnohé členy bylo překvapením, jak významná a rozsáhlá to byla činnost, cele zaměřená na úsilí za obnovu demokracie ve staré vlasti a k pomoci novým exulantům. Na závěr byl promítnut pěkný film z památné oslavy 50. výročí Československa v r. 1968 ve Washingtonu. A. Faltusová, tajemnice. ODBOČKA ČSNRA ST. PETERSBURG, FLA. konala svoji výroční schůzi ve čtvrtek 3. prosince 1970 v Letter čarrier Halí, 314 15th Ave. South, St. Petersburg, Fla. Schůze byla dosti četně navštívena, přítomno 45 sester a bratří. Projednány veškeré záležitosti a provedeny volby na příští rok 1971. Zvoleni: br. Emil Štěrba předsedou; Mae Voracová místopředsedkyní; Marie Bouzková ůčetní-pokladní; Josephine Hanzlíková tajemnici. Dosavadní tajemník br. Charles Jahoda se musil vzdát úřadu tajemníka pro onemocnění své manželky. Bylo též jednáno o hudbě při zábavách odbočky a hlasováním přítomných bylo rozhodnuto, aby br. L. Janáček hrál na zábavách odbočky jako dříve. Charles Jahoda. VÝROČNÍ SCHŮZE ODBOČKY ČSNRA MASARYK V DETROIT, MÍCH. V poslední době se nám podařilo získat zájem několika rodin z řad posrpnové emigrace a tak se letošní výroční schůze konala za nebývalé účasti. I když naše odbočka stále ještě neodpovídá počtem členstva velikosti čs. národnostní skupiny dvoumilionového Detroitu, je to značný pokrok oproti minulým létům. Noví členové patří věkově k mladším ročníkům a tak se již plánují některé kulturní akce na příští rok. V referátech byl podtržen význam zúčastňovat se akci International Institute v Detroit a pravidelně jeho schůze obe- sílat. Tradiční vánoční výstavky v Historickém muzeu se i letos zúčastníme uceleným souborem exponátů, které připravili manželé Zemeneovi za pomoci sestry Poláčkové a jejích dětí Míši a Alice, a sestry Husákové. Den po schůzi se konala v Detroitu manifestace za dodržování práva asylu v souvislosti s případem litevského námořníka. Této manifestace jsme se zúčastnili, stejně jako manifestace za správné hodnocení práce Poláků. Odhlasováno ihned odeslati ústředí Rady v Chicagu částku za vybrané členské příspěvky za r. 1970. Na příští rok byli funkcionáři zvoleni v dosavadním složení, to jest: předseda J. B. Sklenář, místopředseda E. Ze- meneová, tajemník K. Lípa, pokladník A. Zemene a jako členové výboru: M. Hermanová, M. Rozumová, O. Horáček, M. Sojka, J. Poláček. Jako vždy měl úspěch stolek s občerstvením, což nám umožňuje krýti běžnou režii schůzek. Zákusky darovaly sestry: Magda Hermannová, Augusta Hermannová, ses. Rup- pertová, Sojková, Poláčková, Zemeneová, Tothová. Dort darovaný manželkou bratra Šimůnka byl vydražen po “urputném boji” za $5.50! Ses. M. Hermannová věnovala odbočce dar ve výši $5.00. Za nové členy se přihlásili bratři Fort, Čepek a Hubáček. Karel Lípa, tajemník. ODB. ČSNRA MANHATTAN-YORKV1LLE, N. Y. Opera v New Yorku provedla dne 3. listopadu 1970 operu českého hudebního skladatele Leoše Janáčka, který zhudebnil Čapkovu hru “Věc Makropulos”, anglicky “The Mac- ropoulos Affair”. Provedení mělo skvělý úspěch. Kritika hýří superlativy o celém provedení, jako: “sensational eve- ning”, "this stunning piece of work”, “a striking theatrical experience”, a pod. (Daily News, N. Y., 5. listopadu 1970.) Heroině, Miss Marilyn Niska, dostalo se mnoho dlouhotrvajících potlesků. Předseda odbočky, který se představení zúčastnil, byl ředitelem divadla představen přítomnému obecenstvu jako Čechoslovák a representant ČSNRA v New Yorku a dostalo se mu taktéž překvapujícího potlesku. Předseda odbočky poslal Miss Marilyn Niska kytici se stuhami v národních barvách a po představení pohostil účinkující a představitele divadla číšemi šampaňského. Ovšem výhradně z vlastních prostředků. Byl to povznášející večer, kdy naše umění slavilo zase jednou zasloužený triumf a naše jméno proniká tak do světa. Děti Slovenské národní školy v New Yorku předvedly s některými dospělejšími ochotníky slovenskou divadelní operetu “Hotel pod Tatrami” dne 15. listopadu 1970 v sále Čes. Domova v Astorii. Vystoupení připravila a nacvičila místopředsedkyně odbočky ses. Marie Václavková, která po těžké autonehodě přichází opět do plné síly, což jí srdečně přejeme. Představení bylo velmi úspěšné, o čemž svědčí velká účast a návštěva obecenstva, hlavně Slováků. Úplně naplněný sál prokázal, jaké oblibě se škola těší. Celé představení mělo nejen společenský úspěch, ale co hlavně, bylo povzbuzením národního cítění a lásky rodné mateřštině. Emil Horyna, předseda. VĚSTNÍK • 7 [pageend7]In memoriam Malcolm Davis Malcolm Davis, jeden z najdávnejších priatel’ov Čecho- slovákov a Československa, zomrel dňa 9. novembra 1970 v Greenporte v státe New York. Dožil sa 81 rokov opravdu plodného života. V době prvej světověj vojny bol v Rusku, kde poznal T. G. Masaryka i Štefánika a československých legionárov. Pomáhal im, obl’ůbil si ich, obdivoval ich pracovitost’ a úsilie. Těšil sa s nimi docielenej československej samostatnosti a zdárnému vývojů republiky. Už behom svojich štúdií na univerzitě Yale prejavoval hlboké porozumenie pre zlepšenie 1’udských vzťahov a spo- lunaživania medzi národami. Ako učitel’, publicista, vydavatel’ a znamenitý organizátor účinné pósobil nielen doma vo Spojených štátoch, ale vo svete, zvlášť v Europe. Behom prvej světověj vojny pracoval v komisii pre pomoc zajatcom v Skandinávských zemiach a potom v Rusku, kde ako vedůci americkej Informačnej služby cestoval cez Sibíriu, Mongolsko a Čínu do Vladivostoku. Po skončení vojny sa stal vydavatelem “Our World Magazíne” a pozdejšie riaditel’om Council on Foreign Rela- tions. Potom zastupoval Carnegie Foundation for International Peace v Europe. Koncom druhej světověj vojny bral účast’ na přípravných prácach pre vybudovanie Spojených Národov v San Franciscu a bol jedným z hlavných poradcov pripravujů- cich chartu Spojených Národov. Tam sme sa velmi zblí- žili. Vedťa činnosti v róznych organizáciach podporujúcich Spojené Národy a národnostně skupiny vo Spojených štátoch bol v Strassburghu, kde organizoval Universitu svo- bodnej Europy. Nie je možné vyměňovat’ všetky organizácie národného i medzinárodného charakteru, v ktorých pósobil. Je však třeba spomenúť, že bol generálnym sekretárom Medzinárodnej ligy Červených krížov. Pre Čechoslovákov, zostane pamiatka na Malcolm Davisa nesmazatelnou. Ako člověk s výnimočným citom pre spravedlivost’ a čestnost’ zdielal s nimi striedavé šťastie a ťaž- ké osudy, ktoré ich stíhali. Ako psycholog a politik, ktorý poznal praktiky ruských bolševikov, ťažko znášal to, čo sa odohrávalo nielen v roku 1948, kedy sa zmocnili komunisti vlády v Československu, ale zvlášť vtedy, keď sovietské hordy okupovali Československo v auguste 1968. Výraz svojmu presvedčeniu dal nielen formálnym členstvem v Americkom fonde pre československých uprchlikov, ale aktívnou činnosťou v tejto organizácii, ktorej sa stal více presidentom od jej založenia v roku 1948 a predsedom v roku 1968. Málo l’udí, ktorí vstupujú na pódu Spojených štátov ako utečenci po februárových udalostiach a najma po sovietskej okupácii si uvědomuje, že vel’ký podiel na tom, že si mohli založit’ novů existenciu na pode Spojených štátov, má Malcolm Davis. Malcolm Davis v svojom pokročilom veku postupné opů- šťal organizácie, v ktorých dlhé roky pracoval. Len pár dni před smrťou mi však hovořil: “Americký fond nezanechám. Tam móžem stále niečo vykonat’ v záujme 1’udskosti ako to robil Váš Masaryk.” Preto Američania československého póvodu ako aj ti, ktorí ako uprchlíci našli v tejto zemi i v iných zemiach slo- bodného světa nový domov, a ktorí móžu svoje děti vychovávat’ v duchu skutočnej demokracie a slobody, ticho sklá- ňame hlavu v smútku nad odchodom veťkého syna Ameriky a velkého člověka. Ján Papánek. Z Kanady 10 let činnosti Dámského odboru Československého národního sdružení v Kanadě Před 10 lety byl založen Dámský odbor Čs. národního sdružení v Kanadě. S pílí, uvědoměním a obětavostí v jeho předsednictvu a ve výboru dámského odboru pracují: Ruth Petříčková, předsedkyně; Erika Vieznerová, místopředsedkyně; Marie Forest-Smajzlová, pokladní; Blanka Rohnová, jednatelka; M. Turková, vedoucí bazaru; A. Zouzelková a M. Michalovská, sociální referentky; Z. Veselá, dopisovatelka do krajanského tisku. V pracovním výboru Dámského odboru pracuje 19 členek. Své funkce mají rozděleny ■— 4 se starají o občerstvení, 4 mají na starost pečivo, zájmovým resp. pracovním polem dalších jsou: program, výstavy, knihy, tombola, dárkový stůl, zánovní věci. Dámský odbor je přesvědčen, že základem každého spolku je jeho dobrý program. Odbor se soustředil na práci sociální, kulturní a osvětovou a na zvláštní akce. Sociální pomoc byla poskytnuta čs. uprchlíkům v Itálii, Německu, Rakousku, Uruguay, jednotlivcům v zahraničí, potřebným v Kanadě, jednorázové podpory byly poskytnuty kanadským sociálním institucím. Náklady na sociální pomoc jsou hrazeny z darů a výtěžku bazaru, který Dámský odbor každoročně pořádá. Od doby, kdy odbor uspořádal svůj první bazar, zvýšil se čistý výnos bazaru z $823.00 v roce 1961 na $3,829.70 v roce 1970. Kulturní činnost representuje řada programových večerů a přednášek zvaných řečníků, mezi jejichž jmény čteme jméno místostarostky města Toronta Mrs. J. Newman, astronoma prof. Karla Hujera, Dr. Steinbacha, který proslovil vzpomínku na Jana Masaryka, prof. Feldmana, Dr. Havelkové, Johna Bradshaw, známého kanadského zahrádkáře a pěstitele květin, prof. Breghy — přednášel o práci v Peru — jména lékařů, kteří Dámskému odboru přednášeli, atd. Z Chicaga přednášeli odboru Vlasta Vrázová, prof. Schwarzenberg, Jaromír Zástěra. V roce 1960, který byl prvním rokem činnosti odboru, uspořádaly jeho členky čtyři večery, v r. 1961 se počet večerů rozrostl na 11 a i ve všech dalších letech drží odbor tento průměr. Tématem večerů byly různé obory, od vědeckých až po pro ženy čistě praktické, jako kupř. ukázka vlastnoručně ušitých šatů, Interior Decorating, tělocvik pro ženy, módní přehlídka atd. Odbor rovněž pořádal recepce pro Novokanaďany. Kromě této činnosti členky Dámského odboru zasahovaly účinně do událostí, které vyžadovaly jejich pomoc nebo vyjádření jejich postoje. Kupř. skupina žen odboru se v Ottawě setkala při příležitosti Kongresu Čs. národního sdružení s ženou kanadského ministerského předsedy J. Diefen- bakera. Byly pozvány k audienci a měly možnost informovat ministerského předsedu i jeho pani o situaci v Československu. Zaslaly dopis k podpoře programu “TOWN MEETING OF THE WORLD” a president Eisenhower jim osobně odpověděl. Napsaly bývalému ministerskému předsedovi Anglie A. Edenovi k podpoře jeho přednášky MUNICH RE- VISITED a obdržely odpověď. Zaslaly dopisy Mrs. Roosevelt, Mrs. Kennedy, Mrs. Diefenbaker, Mrs. Pearson s vysvětlením oběti Dr. Milady Horákové. Sestavily 2 knížky receptů v angličtině. Výtěžek věnovaly na práci s uprchlíky. Zúčastnily se soutěže časopisu Chatelaine a obdržely čestný diplom, atd. Členkám Dámského odboru Čs. národního sdružení v Kanadě je nutno u příležitosti desetiletého výročí jejich činnosti upřímně blahopřát. Roční předplatné Věstníku neb American Bulletinu pro nečleny — $2.00 ročně 8 • VĚSTNÍK ČLENSKÉ PŘÍSPĚVKY PRO ROK 1971 ČINÍ $4.00 [pageend8]JIŘÍ ŠPÁNEK: JAK ŽIJI NASl DOMA . . . (Dokončení) Lidi ve městech lze rozdělit na třídu vládnoucích úředníků s dobrým platem a možností opatřit si potraviny ve zvláštních konsumech anebo za tuzexové bony, na třídu odborníků, kteří sice nemají nejlepší kádrový posudek, ale podařilo se jim zvýšit produkci a jsou proto komunistickou stranou zatím trpěni a dobře placeni, a na třídu řemeslníků, kteří jsou zcela zvláštní třídou. Zámečníci, automechanici, zedníci a pod. pracují totiž sice ve státním podniku, ale po svém zaměstnání pracují pro sebe “na černo”. Poslední třídou jsou pensisté, kteří většinou musí počítat s každou korunou. Bývalým živnostníkům úřady odmítají započítat jejich pracovní léta, rovněž bývalým politickým vězňům, pokud neprokázali svou nevinu. Pensisté shánějí všelijaké doklady, aby měli co nejvíce pracovních let. Pracující má právo na pensi již ve stáří 60 let (ženy v 58 letech — když měly děti, tak dříve). Pracovní morálka je všeobecně špatná. Lidé jsou otráveni neustálými prověrkami, kádrováním a obavou před zítřkem. V Americe se velmi ostře píše o znečišťování vzduchu továrnami. V Československu, přestože tam jsou krásné lesy, je situace daleko horší, a to i ve venkovských městech. V okolí měst jsou řeky tak znečistěný, že jejich tok má hnědou barvu. V domácnostech, továrnách, na železnicích se topí tím nejhorším hnědým uhlím, což má za následek, že mnohý kraj je zaplaven kouřem a sazemi. — Zajel jsem si rychlíkem do většího města. Železniční vozy jsou špinavé, velmi nehygienické. Železniční stanice nebyly opravovány po dlouhá léta. Ve městě na náměstí jsem se setkal se starým člověkem, který měl na klopě svého kabátu sokolský odznak “Na stráž”. Vypravoval mně, jaké byly naděje na vzkříšení Sokola. Ještě stále věří, že "takhle to nemůže zůstat.” V krásných českých lesích (na jejichž kráse nemají komunisté žádných zásluh) jsem našel několik vzorně vedených skautských táborů. Pěkné dřevěné sruby jsou posta- ’ vény podle vzoru amerických Indiánů. Nad branou tábora je nápis “Skauti ‘Dlouhá Lhota’ — tábor poslední naděje”. Jsou to poslední skautské tábory, které komunisté ještě dovolili. Začátkem školního roku mají být zapojeny do “Pionýrského hnutí’. Mezi skauty však slyšíte: “Nás nedostanou -—• budeme skautovat na černo . . .!” Vraťme se do Prahy a věnujme se trochu kultuře. Většina divadel měla za našeho pobytu prázdniny a hrály jen malé divadelní skupiny — většinou avantgardní. Na reklamních tabulích jsme si prohlédli repertoir státních divadel. Mnoho vlasteneckých her bylo staženo z repertoiru. Opera prý již delší dobu nehrála Smetanovu “Prodanou nevěstu”. Komunisté zanevřeli na Kecala, protože zpívá: “. . . My na smlouvu nic nedáme — my tu smlouvu roztrháme ...” a v hledišti to vyvolává bouřlivý potlesk. Kina hrají české, americké, francouzské a německé filmy; biograf, který má na programu sovětský film, zeje prázdnotou. Rudé právo se snaží zveličovat úspěch sovětských filmů, ale mamě. Knižní literatura je na dobrém stupni. Hodnotné knihy jsou však vydávány v malém nákladu a proto jsou rychle rozebrány. V posledních dvou letech Duibčekovy vlády vyšla celá řada knih, které přinesly svědectví a kritiku padesátých let a popisovaly komunistický teror. Na knižním trhu se objevil Masaryk a Karel Čapek. Několik knih dokonce zhodnotilo i zahraniční odboj na Západě. Tyto knihy však velmi rychle mizí a musíte běhat po mnoha knihkupectvích, než hledanou knihu najdete. Ku příkladu v roce 1968 měla velký úspěch kniha Ladislava Mňačka “Ako chutí moc”. Marně byste ji dnes hledali, právě tak jako žertovnou knihu B. Švanderlíka “Černí baroni” aneb “Bojovali jsme za Čepičky”. V knize spisovatel popisuje švejkovské taškařiny příslušníků “Pomocného technického pluku”, do kterého byla v letech padesátých zařazena “kapitalistická a impe- ralistická inteligence” z trestu. Pluk stavěl různé cesty, opravoval kasárna — a to za nejhorších pracovních podmínek. Kdo má Švanderlíkovu knihu v knihovně, tak ji nedá ani z ruky. Dvanáctiletí kluci z ní znají celé pasáže nazpaměť Většina českých domácností má již televisní přijímač. Obraz je jen černobílý, kanál je jen jeden, a jen nejmo- demější přístroje zachycují vysílání nedávno zřízené druhé stanice UHF. Za Dubčeka se lidé z televise dozvěděli mnoho zajímavého o řádění komunistické diktatury. Slyšeli dokonce i svědky kolem smrti Jana Masaryka. Dozvěděl jsem se od bývalého politického vězně, který byl v padesátých letech zavřen na Pankráci, že v tu dobu tam byl zavřen také známý Choc, který tvrdil, že Schram zabil Jana Masaryka v osudný den ráno na letišti a odvezl jeho tělo do Černínského paláce, kde je shodil z okna do nádvoří. Choc, který Schrama zastřelil, byl zatčen a na Pankráci pak oběšen. Po sovětské invazi se vysílání rozhlasu a televise změnilo. “Liberálové ve službách západních imperialistů” byli odstraněni jak z rozhlasu, tak z televise a tisku. Dnes slyšíte ve zprávách za každou druhou větou jen nadávání na im- peralistickou Ameriku, na západní kapitalistickou propagandu, na štváčskou emigraci atd. Poslech radia je rušen, jen na krátkých vlnách je vždy jedno pásmo nerušené, zřejmě, aby si soudruzi mohli vysílání “Free Europe” natočit na pásek. Posluchači, kteří ovládají anglicky nebo německy, poslouchají západní rozhlas a každé ráno informují své přátele o tom, co slyšeli. Je velmi těžko říci, jak se bude utvářet budoucnost československého lidu. Jak jsem napsal, lidé v Československu sice nevěří, že se padesátá léta vrátí, ale přece jen si jsou vědomi, že Sověti jsou schopni užít jakéhokoli teroru ve prospěch samospasitelné komunistické víry. MÁME NA SKLADĚ K PRODEJI: Poštou Jaroslav Brodský: ŘEŠENI GAMA ............... $5.00 $5.50 THE BIRTH OF CZECHOSLOVAKIA .... 5.00 5.50 Josef Falta: PŘES FONTY A PŘES HRANICE ......................................................... 1.50 1.85 DĚTSTVÍ A MLÁDÍ, vzpomínky Dr. Alice Masarykové ....................................................... 2.50 2.75 Vojtěch N. Duben: LEDY SE HNULY .... 2.50 2.75 CZECHOSLOVAK PRIZE PASTRY RECIPES .......................... ................................ 1.00 1.15 PROGRESSIVE CZECH, učebnice prof. B. Mikuly, páté vydání, vyšla nákladem čs. národní rady americké ................................... 4.50 5.00 CZECHOSLOVAK RECIPES ........................... 1.15 1.25 ČSNRA 2137 So. Lombard Avenue Room 202 Cicero, Illinois 60650 Darujte svým přátelům — a také sobě dokumentární knihu The Birth of Czechoslovakia V knize jsou shrnuty historické doklady a ilustrace jinak nedosažitelné. Kniha je již v universitních a vědeckých knihovnách v celém světě, v knihovnách četných politických osobností a MĚLA BY BÝT TAKÉ VE VAŠÍ KNIHOVNĚ. Bude mít stále vyšší hodnotu a jednou bude význačným dědictvím ve vaši rodině. Cena knihy je $5.00, poštou $5.50. Zašlete ČSNRA svoji objednávku. VĚSTNÍK 9 [pageend9]Naše nálepky Dostáváme četné dopisy, které vyjadřují chválu nad námětem a uměleckým provedením nálepek, které ČSNRA vydala k 300. výročí úmrtí Jana Amose Komenského. Otiskujeme z nich dnes alespoň jeden, který je závažný svým obsahem. Dr. Andrew P. Slabey, Bethlehem, Pa.: “Ďakujem Vám za poslané mi vel’mi pěkné nálepky a tu přikládám i cash za ne. To je dobrá idea. Rád jich přilepím na svoju obsiahlů korespondenční. S Komenským sa móžeme před svetom chválit’. Ale ne- zapopomnime, že Comenius bol veriaci v Boha šťachetný charakter, křesťan opravdový a biskup Českobratrskej církve — Unitas Fratrum. Dobře píšete o ňom: “. . . byl velkým československým vlastencem.” On účinkoval i na Slovensku, ktoré sa vtedy menovalo Horné Uhorsko, kde mal českých cirkevnikov i Slovákov priatďov. Komenský videi Tatry štyrikrát. Když vloni chceli komunisti zaměnit’ Komenského měno za Štú- rovo na Universitě v Bratislavě, já som im napsal, aby nerobili takový urážlivý omyl. Odpovedali mi, že od toho ustú- pili. Štefánik nám hlásal, že Češi a Slováci sů národ jeden, nie dva aneb tri. Já dosud tak verim.” ♦ * * Nálepky máme na skladě a potěší nás Vaše další objednávky. Za aršík nám laskavě zašlete alespoň $1.00. Podpoříte tím činnost ČSNRA, která má v této vážné době odpovědné úkoly. Děkujeme Vám. CSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnout!. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovat! vám individuální plány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnout! žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnout!. Kdo Jednotu ČSA doporučuje? Téměř 116 let její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. • 2138 S. 61 st Court, Cicero, III. 60650 VĚSTNÍK 2137 So. Lombard Ave. Cicero, Illinois 60650 Room 202 SECOND CLAS8 POSTAGE PAID at Chicago, Illinois ADDRE88 CORRECTION REQUESTED [pageend10]