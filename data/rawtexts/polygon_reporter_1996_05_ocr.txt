český zahraniční časopis POLYGON5 5. srpna 1996 Poslanci ČSSD začali rozebírat text vládního programu JAN KRISTOFORI komentáře • názory • informace [pageend1]ČESKÝ ZAHRANIČNÍ ČASOPIS ZEITSCHRIFT IN TSCHECHISCHER SPRACHE - MAGAZINE IN CZECH POLYGON VYDAVATEL - HERAUSGEBER - PUBLISHER: POLYGON-VERLAG, Postfach 1737, CH-8048 ZÜRICH-ALTSTETTEN Nezisková organizace Gemeinnützige Organisation - Non-profit organization Vychází 8x za rok - Erscheint jährlich 8x - Published 8 times a year POLYGON je pokračovatelem dřívějších dvouměsíčníků REPORTÉR (vycházel ve Švýcarsku) a ZÁPAD (vycházel v Kanadě) OBSAZENÍ REDAKCÍ: Ve Švýcarsku: Lad. J. Beran, tel./fax: +41-52-316 104° V Německu: Rudolf STRÖB INGER, tel. +49-4931-7525, fax +49-4931-74680 Adresa: Dr. R. Ströbinger, Ansgaristr. 29, D-26524 Hage V Kanadě: Miloš ŠUCHMA, tel. +1-613-824-7439, fax +1-613-834 8757 Adresa: POLYGON, Box 9021 Terminal P.O., Ottawa, Ont, KIG 3T8 Sekretariát redakce/administrace ve Švýcarsku: Jaroslav LAMBERT, tel. +41-1-372 0930 Zastoupení pro ČR: Arnošt WAGNER, tel. +42-5-4621 3934 (po 18.hod.) Adresa: Arnošt Wagner, Teyschlova 11,63500 Brno Zastoupení pro Austrálii a Nový Zéland: Mrs. Marcela CECH, 65 Kiama Av., YEPPOON 4703 QLD tel. +61-79-397 624, fax +61-79-397 552 VYDAVATELSTVÍ, ADMINISTRACE A INZERCE: Ludvík FRIEDE, tel. +41-1-432 1768, fax +41-1-433 0620 Adresa viz POLYGON-VERLAG TISK-DRUCKEREI: Milan CIMBUREK, Badenerstrasse 698, 8048 Zürich tel. +41-1-431 6878, fax. +41-1-432 9592 DOPISOVATELÉ: Jan BENEŠ (USA/ČR), Jaroslav BOHANES (ČR), Vladimír CÍCHA (Kanada), Milan HULÍK (ČR), Václav JAKOUBEK (USA), Josef KOLÁČEK (Vatikán), Jan KRISTOFORI (N/CH/ČR), Tomáš KRYSTLÍK (D), Radek KUČERA (NL), Robert F. LAMBERG (Argentina), Zdeněk F. LEINER (F), Jiří LOEWY (D), Jára MECÚ (ČR), Dušan NOVÁK (ČR), Vlastimil RADKOVICKÝ (D), Ota RAMBOUSEK (USA), Jindřich STIKAROVSKÝ (ČR). Michaela SWINKELS-NOVÁKOVÁ (NL), Pavel ŠTILLER (D), Jaroslav TEPLÝ (NL), Vladimír VALENTA (Kanada). Otakar ZOUFALÝ (D) OBSAH ČLÁNKŮ nemusí vyjadřovat souhlasný názor všech spolupracovníků Polygonu. Přetisk článků a kreseb je dovolen pouze s poznámkou „Převzato z časopisu POLYGON, Curych“ PŘEDPLATNÉ NA ROK 1996: SFr.50.00 norm, poštou, SFr.55.OO letecky (nebo ekvivalent jiné měny) Sponzorované předplatné pro ČR: Kč 120,- + 80,- poštovné = Kč 200,- Pozn.: poštovné 80,—Kč je stejné při zásilce 1 až 5 exemplářů na tutéž adresu. DOSAVADNÍ ODBĚR časopisu končí až po jeho písemné nebo telefonické výpovědi. BANKOVNÍ SPOJENÍ: Ve Švýcarsku: Postcheckamt Zürich, Polygon-Verlag, č. konta 80-60451-5. Credit Suisse Zürich, č. konta 4860-637650-01 Polygon-Verlag. V Německu: Volksbank Waldshut, BLZ 684 922 00, č. konta 2175380. Ve Švédsku: Postgirot Sverige, č. k. 5 95 37 - 1, POLYGON. V Kanadě: The Bank of Nova Scotia, Orleans Gardens, Gloucester, Ontario K1C 7E2, č.účtu 47929 - Polygon. Z OBSAHU ČÍSLA 5/96 JAROSLAV BOHANES, DUŠAN NOVÁK Život v našich republikách, str. 1 VLADIMÍR VALENTA Proto si myslím . . ., str. 6 JIŘÍ LOEWY Maďarská menšinová politika, str. 9 JOSEF FOUSEK Rozhlasový fejeton, str. 11 VÁCLAV JAKOUBEK Ve smyslu Czech-made zákonů, str. 12 MILAN HULÍK Nedělitelná spravedlnost, I.část, str. 14 Kapitoly z dějin česko-německého soužití, str. 25 VLADIMÍR CÍCHA Laická úvaha, str. 16 LADISLAV JOSEF BERAN Nový světový řád, str. 17 OTAKAR ZOUFALÝ Kontinuita s Masarykovou republikou, str. 20 JÁRA MECŮ Blýská se na (ne)časy?, str. 21 SLOUPKY JANA BENEŠE, str. 22 ADOLF BEČVÁŘ Zákruty české justice, str. 23 JOSEF KOLÁČEK Historia magistra vitae, str. 24 ZDENĚK LEINER Třetí varování, str. 28 PAVEL VERNER Červený hadr trvalosti života, str. 29 MARCELA ČECHOVÁ Japonsko z rychlíku, str. 30 Recenze knih, str. 32 Příští číslo vyjde 9.září 1996 Redakční uzávěrka čísla 6/96 je 24.srpna 1996 SEZNAM ZEMÍ, V NICHŽ MÁ POLYGON SVÉ ČTENÁŘE: ALŽÍR, ARGENTINA, AUSTRÁLIE, BELGIE, BOLIVIE, BOTSWANA, BRAZÍLIE, ČR, COSTA RICA, CYPR, CHILE, DÁNSKO, ECUADOR, FILIPÍNY, FRANCIE, GUATEMALA, HOLANDSKO, HONGKONG, IRSKO, ISRAEL, ITÁLIE, JAPONSKO, JIŽNÍ AFRIKA, KANADA, KOLUMBIE, LIECHTENSTEIN, LUXEMBOURG, MAĎARSKO, MALTA, MAROKO, MEXIKO, NĚMECKO, NICARAGUA, NORSKO, NOVÝ ZÉLAND, PERU, POLSKO, PORTUGALSKO, RAKOUSKO, ŘECKO, SAUDSKÁ ARABIE, SINGAPUR, SLOVENSKO, ŠPANĚLSKO, ŠVÉDSKO, ŠVÝCARSKO, THAISKO, URUGUAY, USA, VELKÁ BRITÁNIE, VENEZUELA POLYGON reportér Západ (13. ročník) (17. ročník) [pageend2]Život v našich republikách Politický přehled (7.6. - 20.7.1996) JAROSLAV BOHANES ČESKO-SLOVENSKÉ VZTAHY Vše při starém - tak by se i v polovine léta 1996 daly charakterizovat naše vzájemné vztahy. Parlamentní volby v České republice jsou za námi, ale jejich vnitropolitické důsledky dosud nejsou dořešeny. Hlavní zájem všech českých politických představitelů proto v povolebních týdnech až do těchto dnů nepřekročil hranice vlastního státu. A protože ani na Slovensku se domácí scéna nezměnila, to znamená neuklidnila, zůstaly vzájemné vztahy i tam mimo oblast zájmu jak politiků, tak i veřejnosti. Bylo ovšem, jako vždycky, několik málo výjimek, které přece jen porušily až nepříjemný „klid“, panující již několik měsíců mezi Prahou a Bratislavou. Reakce na volby Předseda slovenské vlády poslal hned po oznámení výsledků českých parlamentních voleb blahopřejný telegram předsedovi ODS k vítězství jeho strany. Vyjádřil v něm přesvědčení, že V. Klaus uspěje při sestavení nové vlády a že tato vláda opět naváže dobrou a plodnou spolupráci se Slovenskem. Slovenské ministerstvo zahraničí vydalo oficiální prohlášení, v němž oznámilo zájem slovenské strany na zachování „velmi dobrých standardních vztahů“, které umožní vyřešení dosud otevřených česko-slovenských problémů z bývalé federace a jmenovitě otázku hranic. Myslí se především ratifikace hraniční smlouvy, kterou minulý český parlament neprovedl. Rušivě v tomto prohlášení působí jeho výlučné zaměření na minulost a absence jakéhokoli pohledu na budoucí spolupráci, prospěšnou pro oba státy. Armády spolupracují Určité uspokojení za této situace přinesla dvoudenní návštěva náčelníka generálního štábu české armády, generála Nekvasila, v Bratislavě, kam přijel 13. června na pravidelnou konzultaci se svým slovenským protějškem. Slovenský ministr obrany J. Sitek při této příležitosti zdůraznil potřebu intenzivnější budoucí spolupráce v oblasti vojenských výzkumů a projektů. Česká menšina na Slovensku Klub občanů České republiky žijících na Slovensku se na svém sjezdu dne 22. června v Bratislavě usnesl, že se po volbách v České republice obrátí na českou vládu se svými požadavky a připomínkami. Češi na Slovensku pociťují s hořkostí nezájem České republiky o potíže, které pro ně vznikly rozdělením státu, kdy se bez svého přičinění stali cizinci. Především jim jde o souběh občanství a instituci trvalého pobytu. Výsledný obraz česko-slovenské vzájemnosti zůstává stále zamlžen. Jeho nejasné kontury však stále vyvolávají dojem spíše nepříznivý. Zdá se, že vyjasnění v příštích měsících nepřinese mnoho kladného, ale spíše jen staronové spory. To lze alespoň vycítit z uvedeného prohlášení slovenského ministra zahraničí J. Schenka. ČESKÁ REPUBLIKA Povolební situace Ani dnes, více než půldruhého měsíce po volbách, není Česká republika „venku z vody". Podle předpokladu bylo jednání o nové vládě velice obtížné. Od 6. června, kdy byl V. Klaus pověřen prezidentem, aby se pokusil o sestavení nového kabinetu, prošlo toto jednání několika fázemi. Mezi nimi byly přestávky, vyvolané nesouhlasem mezi vyjednávajícími koaličními partnery. Rozdíly se týkaly jak obsahu významných programových bodů, tak i složení vlády a obsazení některých ministerstvech i jejich kompetencí. První velký spor byl o poměr sil ve vládě, tj. kolik ministrů dodají jednotlivé strany. Klaus chtěl mít nadpoloviční většinu členů, jak by to odpovídalo volebním výsledkům v parlamentě (68:18:13 poslanců). Naproti tomu oba malí partneři nekompromisně žádali paritu z toho důvodu, aby je ODS nemohla přehlasovat. Protože od počátku byla shoda v tom, že vláda bude zmenšena na 16 členů, trvaly KDU-ČSL spolu s ODA na rozdělení křesel 8:4:4. Po tvrdém jednání nakonec předseda ODS v tomto bodě ustoupil. Byly však další spory a jednání se vleklo až do závěru června. Teprve 26. června podepsala „koaliční trojka“ dohodu. Ta obsahuje jednak programovou část, jednak část o složení vlády a o kompetencích jednotlivých ministerstev. Boj o parlament Následovala další složitá jednání s opoziční sociální demokracií, především o funkcích v nové poslanecké sněmovně. Toto vyjednávání bylo neméně důležité, protože mělo dosáhnut shody jak o obsazení všech důležitých funkcí v nové sněmovně poslanců, lak i o podpoře nejsilnější opoziční strany (ČSSD) pro novou menšinovou vládu. Došlo k ostrým střetům o parlamentní výbory a jejich vedení. Sociální demokraté chtěli obsadit výbory podle poměrného zastoupení. To odmítla Klausova ODS, protože by to přineslo vedení výborů i pro poslance z KSČM a Sládkových republikánů. Koalice odmítla i požadavek ČSSD, aby si dvě největší strany, ODS a ČSSD, rozdělily funkce v užším vedení sněmovny. Nakonec sociální demokraté ustoupili a předsedové koaličních stran mohli 17. června požádat předsedu starého parlamentu Milana Uhdeho, aby svolal ustavující schůzi nové poslanecké sněmovny. Ta byla svolána na 25. června 14.00 hod. Po státní hymně a složení ústavního slibu všemi poslanci a po ostatních formalitách přikročila sněmovna k programu své první schůze. Dohoda mezi koalicí a sociální demokracií byla naplněna v bodě vedení sněmovny. Výsledkem bylo hladké a rychlé ustavení předsednictva, k němuž došlo 27. června. Předsedou byl zvolen Miloš Zeman, ČSSD, místopředsedy (místopředsedkyní) byli zvoleni Jiří Vlach, ODS, Jan Kasal, KDU-ČSL, Karel Ledvinka, ODA a Petra Buzková, ČSSD. Úspěšně proběhly i volby do poslaneckých výboru. ČSSD získala předsednická místa ve výborech zemědělském, rozpočtovém, regionálním a sociálním. Zástupci ODS povedou výbory hospodářský, ústavně-právní, branně-bezpečnostní POLYGON 5/1996 1 [pageend3]a petiční. Zástupce KDU-ČSL bude předsedat výboru zahraničnímu, ODA výboru kulturnímu. Zvolen byl také mandátový a imunitní výbor, v němž mají ODS a ČSSD po 4, KDU-ČSL a ODA po jednom zástupci. Jeho předseda bude z řad ODS. Nově zvolená dolní komora parlamentu tím byla ustavena a od prvního července prakticky zahájila svoji činnost. Nová vláda Dne 2. července byly věci tak daleko, že premiér Klaus mohl prezidentovi podat demisi své vlády. Ten ji přijal a po setkání s nově designovanými členy kabinetu jmenoval 3. července novou, v pořadí 2. vládu České republiky v tomto složení: předseda vlády: Václav Klaus, ODS, 55 roků místopředs. vlády a min, zemědělství: Josef Lux, KDU-ČSL, 40 roků místopředs. vlády a min. spravedlnosti: Jan Kalvoda, ODA, 43 roků ministr zahraničí: Josef Zieleniec, ODS, 50 roků ministr obrany: Miloslav Výborný, KDU-ČSL, 44 roků ministr financí: Ivan Kočárník, ODS, 52 roků ministr vnitra: Jan Ruml, ODS, 43 roků ministr školství: Ivan Pilip, ODS, 33 roků ministr zdravotnictví: Jan Stráský, ODS, 56 roků min. správce a sociálních věcí: Jindřich Vodička, ODS, 44 roků ministr kultury: Jaromír Talíř, KDU-ČSL, 46 roků min. průmyslu a obchodu: Vladimír Dlouhý, ODA, 43 roků ministr dopravy: Martin Říman, ODS, 35 roků min. životního prostředí: Jiří Skalický, ODA, 40 roků min. pro reg. rozvoj: Jaromír Schneider, KDU-ČSL, 56 roků ministr bez portfeje: Pavel Bratinka, ODA, 50 roků Vládní programové prohlášení Ihned po svém ustavení začala vláda připravovat svoje programové prohlášení, s nímž předstoupí před poslance s žádostí o důvěru. Od samotného začátku práce na tomto prohlášení se začal kalit vztah mezi koalicí a ČSSD, který byl v podstatě připraven jednáním u prezidenta republiky po volbách a vydržel do ustavení orgánů sněmovny. Sociální demokracie sice ustoupila od svých prvních povolebních podmínek (vláda bez Klause, Rumia a Vodičky atd.), ale prohlásila, že vládní prohlášení nesmí obsahovat provokativní formulace a body, které jsou v jasném rozporu s politickým programem sociální demokracie. Vzápětí za takové nepřijatelné body označila školné na vysokých školách, finanční účast pacientů na léčení, adresní vyplácení sociálních příspěvků a vrácení nemovitého majetku církvím, jak se o něm hovoří v dodatku k programovému prohlášení. Pokud vládní prohlášení bude takové body a formulace obsahovat, sociální demokracie ji nejen nepodpoří, ale přímo odmítne vyslovit jí důvěru, prohlásilo na různých místech více sociálně-demokra- tických politiků. Dalším zdrojem sporů či ostré výměny názorů se stal kategorický požadavek Zemanovy strany, aby vláda oficiální cestou předala ČSSD text vládního prohlášení s dostatečným předstihem před jeho přednesením v parlamentě. Václav Klaus spolu s koaličními partnery sice označil tento poslední požadavek za nesmyslný, protože jde o čistě vládní dokument, ale nakonec mu vyhověl a zařídil doručení textu vládního programu předsedům všech poslaneckých klubů již 19.7., ačkoliv je schůze sněmovny svolána až na 23. července. Nedostatek místa neumožňuje zabývat se tímto vládním dokumentem podrobně, lze jen uvést, že obsahuje 10 kapitol: 1. Právní stát, legislativa a veřejná správa. 2. Zahraniční politika. 3. Vnitřní bezpečnost. 4. Obrana. 5. Hospodářská politika. 6. Sociální politika. 7. Zdravotnictví. 8. Školství a věda. 9. Kultura a 10. Životní prostředí. Celé prohlášení vychází vstříc požadavku sociálních demokratů a zachovává obecnou formulaci ve všech svých částech. Na druhé straně však ob- sahuje, byť nepřímo, projev koaliční vůle nebo záměru řešit nějakým způsobem otázku finanční účasti studentů na vysokých školách a řešení dalších otázek, jejichž jednoznačné formulování opozice odmítá. Nový zásah prezidenta Všechny odborné komise sociálních demokratů již během 19. července podrobně projednávaly text vládního prohlášení. V pondělí 22. července rozhodne předsednictvo spolu s poslaneckým klubem ČSSD o postupu strany na schůzi sněmovny dne 23. července. Zeman na své tiskové konferenci téhož dne, tj.19. července, prohlásil, že předsednictvo jeho strany možná doporučí svým poslancům, aby hlasovali pro vyslovení nedůvěry nové vládě. Podle něj by to „nebyla žádná tragedie“. Předseda ČSSD opakoval všechny již známé námitky vůči vládě a jejímu programovému prohlášení. Zvláště dodatek o vrácení církevního majetku, podle kterého chce vláda prostým exekutivním aktem, tedy bez nového jednání v parlamentu, vrátit kolem 175.000 ha lesa katolické církvi a přestat ji do 4 roků finančně podporovat, považuje ČSSD za nepřijatelný a žádá projednání tohoto problému v parlamentě. Politické ovzduší v České republice v posledních dnech tedy citelně zhoustlo, nebezpečí bouřky vzrostlo. Opoziční ČSSD výrazně vyhrotila situaci. Předseda vlády Klaus se proto obrátil na prezidenta Havla se žádostí o svolání schůzky předsedů čtyř politických stran s prezidentem. Ten neprodleně vyhověl a pět čelných představitelů našeho politického života se ještě týž den radilo dvě hodiny na druhé poradě 4+1 o tom, jak dál. Na následující tiskové konferenci V. Havel oznámil, že šlo o to, „odstranit některé šumy či zbytečná dusna, která vznikala“. Prezident podle svého vyjádření řekl jasně všem čtyřem předsedům, že je v zájmu státu, aby vláda dostala důvěru. Všichni předsedové prý prezidenta ujistili, že udělají všechno pro to, „aby mohlo dojít k pozitivnímu výsledku“. „Komická" situace Jak opravdově mysleli šéfové hlavních politických stran svoje sliby, poznáme již v průběhu příštího týdne. To nemění nic na skutečnosti, že jsme a budeme svědky zcela neobvyklé, téměř divadelní scény. Takovou událost ve skutečném politickém životě země by sousední rakouští i němečtí pozorovatelé označili za komickou (výraz „komisch“ se v německy mluvících zemích používá jako eufemic- ké označení pro abnormalitu v pejorativním smyslu). Poslanci budou na schůzi sněmovny naslouchat premiérovu proslovu, jehož text již několik dnů podrobně znají, jako by slyšeli něco nového. A premiér bude svůj projev pronášet také, jako by jim sděloval myšlenky, které neznají. Všechno tedy bude „jako“, jako když si hrají děli. Přitom je přece notoricky známo, že po každém programovém prohlášení vlády ve kterékoli demokratické zemi mají poslanci dostatečnou dobu na prostudování celého textu a na diskusi v libovolném počtu dnů podle vlastního uvážení. Jaký tedy smysl měl kategorický požadavek Zemanovy strany, aby text dostala s tak velkým předstihem? Občan si nutně musí položit otázku, jak je tomu s důstojností našeho nově zvoleného zákonodárného sboru a především zástupců sociální demokracie? Nezavedla jejich touha uplatnit svou nečekaně získanou politickou váhu a zasáhnout přímo do tvorby vládního programu naši politickou reprezentaci právě do takové „komické“, česky řečeno absurdní a směšné situace? Uzávěrka tohoto čísla bohužel neumožňuje počkat na výsledek příští schůze českého parlamentu. Naši čtenáři však jej už budou znát v době čtení těchto řádků. 2 POLYGON 5/1996 [pageend4]SLOVENSKÁ REPUBLIKA Konflikt ve vládní koalici Na konci května došlo k výměně vedení ve Slovenské pojišťovně, které mělo blízko k vedení Slovenskej národnej strany (SNS). Nové vedení bylo jmenováno výhradně z lidí blízkých Mečiarově Hnutí za demokratické Slovensko. Uvědomíme- li si, že Slovenská pojišťovna je největší slovenský peněžní ústav, nepřekvapí nás, že se již 5. června sešli vrcholní představitelé HZDS a SNS, aby o tom jednali. Po delším trvání schůze vydalo vedení SNS prohlášení, v němž žádá zastavení privatizace peněžních ústavů a rozšíření orgánů Fondu národného majetku (FNM) a Osobitného kontrolného orgánu (OKO) o zástupce opozice. Předseda SNS Ján Slota řekl, že jednání bylo úspěšné, ale že je nutno jednat o konkrétních detailech. Dne 10. června se sešla koaliční rada, tj. představitelé HZDS, SNS, ZRS a RSS v Trenčianských Teplicích a jednala o uvedených požadavcích SNS. Vládní strany se na tomto zasedání nedohodly ani o výměně ve Slovenské pojišťovně, ani o zastavení privatizace peněžních ústavů. Další kolo koaličního jednání bylo 17. června, ale o něm nebyly vydány žádné informace pro veřejnost. Vedení SDĽ dalo potom podnět ke schůzi všech parlamentních stran. Došlo k němu 20. června a premiér Mečiar na něm oznámil těžkou krizi uvnitř vládní koalice, která podle něho stojí před rozpadem. Obvinil své partnery SNS a ZRS, že již několik měsíců politicky nespolupracují. Jejich národní hrdost a dělnická čest zůstaly podle něho ve Slovenské pojišťovně. Představitelé těchto stran touží podle slovenského premiéra po ovládnutí Fondu národního majetku a bank. O několik dní později řekl VI. Mečiar ve slovenském rozhlasu, že uvnitř koalice určitou dobu neexistovala politická diskuse a strany vládní koalice vystupovaly v parlamentě proti sobě. Smyslem jednání v minulých dnech bylo podle něj ukončit tento vývoj. Mečiar vidí tři možnosti, jak dál: a) pokračovat v koalici, která musí upravit svoje vnitrní vztahy a učinit určité vstřícné kroky k té části opozice, která má zájem o jednání, b) druhá možnost je vytvořit novou koalici v jiném složení a c) třetí je menšinová vláda HZDS. Ještě tentýž den dosavadní koaliční partneři kapitulovali. J. Slota a J. Lupťák navštívili premiéra a oznámili mu, že obě strany chtějí pokračovat v koalici bez jakýchkoli podmínek. Mečiar to komentoval 26. června tak, že je nutno stabilizovat domácí poměry, protože se musí učinit důležité zahraničně-politické kroky a neprojevovat nestabilitu. Krize byla definitivně ukončena 28. června po deseti- hodinovém zasedání koalice v Trenčianských Teplicích. Mečiar z ní vyšel opět vítězně a posílen, protože získal potenciální spojence. Ve svém oznámení řekl, že koaliční smlouva se doplní o dodatek, upravující mezistranické mechanismy, které zabrání vzniku krizové situace, k níž v minulých dnech došlo. Polemika mezi vládními stranami podle něho skončila. Současně premiér ohlásil, že HZDS je stále ochotno jednat s SDĽ a mrzí ho, že SDĽ nepřijala nabídku intenzivnější vzájemné spolupráce. Neočekávaně rychlý konec krize překvapil jen toho, kdo nevěděl, že SDĽ přislíbila podporu Mečiarovi a jeho HZDS pro případ menšinové vlády. SDĽ sice odmítla svoji přímou účast v Mečiarově vládě, ale zachránila ho - a jeho vládu. Nepřátelství trvá Není již ani třeba blíže uvádět, o jaké nepřátelství jde. Boj mezi slovenským prezidentem a premiérem se stal v poslední době notoricky známou skutečností, charakteristickou - bohužel - pro mladý slovenský stát. V každém měsíci dochází k nové události, která znamená jen pokračování tohoto neblahého sporu. Přináší obvykle další zostření a jen dokresluje současnou rozpolcenost slovenské veřejnosti, jejíž sympatie jsou rozděleny podle stranické příslušnosti, nikoli podle věcného hodnocení. V posledním měsíci jde znovu o případ únosu prezidentova syna, kterému slovenské úřady znemožnily odjel do Německa, kde se chtěl pokusit vyvrátit podezření z podvodu v kauze Technopol. Kováč ml. požádal premiéra, aby mu umožnil vycestovat, ale Mečiar odpověděl 28. června v rozhlase, že odmítá podpisovat se pod „politické teátriky". Prezidentův syn podle Mečiara věděl, že nemůže republiku opustit. Místo respektování zákona prý svolává novináře a domáhá se soucitu. Nejde o politiku, ale o kriminální případ, říká slovenský premiér. Když prezident udělil milost dvěma spoluobviněným jeho syna, aby mohli vycestovat do Německa a obhajovat se před německým soudem, prohlásil premiér Mečiar, že slovenské vládě je už od počátku roku známo, že se prezident dohodl s těmito spolupachateli, že jim udělí milost a že oni za to vezmou vinu Kováče ml. na sebe. „To je náš prezident Kováč. Je to naše hanba", dodal k tomu pan premiér Mečiar. Ani tento poslední incident nepotřebuje komentář. Mocenské poměry na Slovensku Pomoc, kterou postkomunisté na Slovensku poskytli Mečiarovi při vnitrokoa- liční krizi, kritizovali další členové opozice. Představitelé SDĽ se však hájili tvrzením, že se v současné době nedá na Slovensku vládnout bez HZDS a že by v případných předčasných volbách získal Mečiar mnohem větší procento hlasů, než má dnes, možná prý i nad 50%. Podle vedoucích představitelů SDĽ tedy jejich strana zabránila horšímu vývoji, než je pokračování současné Mečiarovy koalice. Tento postoj SDĽ se zdá oprávněný vzhledem k výsledkům průzkumu volebních preferencí, který na Slovensku provedl Ustav pro výzkum veřejného mínění na přelomu května a června 1996. Podle odpovědí jeho respondentů by přízeň voličů byla při současných volbách rozdělena takto: Koalice: HZDS 34,3%, SNS 4,8%, ZRS 3,9% Opozice: KDH 13,8%, DU 9,7%, SDĽ 9,1%, MKDH 6,9%, SZ 3,7%, Spolužití 2,6%. Pevnost Mečiarova postavení vyplývá jasně ze skutečnosti, že všechny tři slovenské opoziční strany by dohromady získaly jen 32,6% , tedy méně než samotné HZDS. Přitom je ještě zřejmé, že tyto tři opoziční strany dosud nenašly dostatek názorové shody, která by je přivedla ke společnému politickému postupu proti vládnoucí koalici v čele s HZDS. Prostý součet uvedených údajů o voličské přízni ukáže, že Mečiar a jeho koaliční partneři mají jen 43%' přízně. Je to tedy dnes menšinová vláda. Její síla spočívá jednak ve slabosti opozičních stran, které by ani při společném postupu všech, včetně maďarských, nedosáhly nadpoloviční většiny (asi 45,8%), jednak v naprosté neschopnosti jejich sblížení. Zbývajících necelých 12% voličů zůstává jako rezerva pro oba tábory - vládní i opoziční. Toto rozdělení slovenské politické scény na dvě přibližně stejné poloviny se příliš neliší od současné české povolební scény v tom smyslu, že v obou zemích jde v podstatě dnes o menšinové vlády a že vládní a opoziční tábory jsou tu i tam téměř stejně silné. Rozdíl je však v charakteru vládnoucích koaličních seskupení. Zatímco v České republice jde o nezpochybnitelně demokratickou koalici, je demokratický duch slovenské vládní koalice stále předmětem velkých pochybností. Slovenské šance na integraci Za současného stavu slovenského vnitropolitického vývoje tyto šance slábnou. Na tom nezmění nic tvrzení provládního listu SLOVENSKÁ REPUBLIKA, který útočí na opozici a tisk i jiná media. Ta podle redakce tohoto listu nesprávně informují o špatném obrazu Slovenska ve světě. Směrodatní představitelé evropských institucí prý nezpochybňují vstup Slovenska, ale naopak zdůrazňují, že POLYGON 5/1996 3 [pageend5]šance všech středoevropských zemí jsou stejné. Není to bohužel pravda, i když dveře ještě nikdo Slovensku nezavřel. Jeho vyhlídky se dost rychle zmenšují. Svědčí o tom nejen hlasy z opozičních stran, ale i hlasy a názory zahraničních pozorovatelů. Posledním důkazem takového nepříznivého hodnocení Slovenska je nedávný výrok německého předsedy vlády H. Kohla ve Vídni, který snad až příliš otevřeně a nediplomatický vyjádřil svoje pochybnosti o možnosti přijetí Slovenska do evropských institucí. Svůj názor odůvodnil právě nedostatkem demokratičnosti politického života v zemi našich sousedů pod Tatrami i jejich „neobvyklými" způsoby praktického výkonu politické moci. Sem lze zahrnout třeba onu formu urputného boje mezi dvěma nej- vyššími státními představiteli, nebo neochotu připustit opoziční činitele do kontrolních orgánů parlamentu a další jevy slovenské politiky. Kohlův - pravda, trochu neomalený - výrok není zdaleka prvním varováním pro vedoucí politické činitele Slovenska. Jeho razance však by mohla a měla rozptýlit poslední bláhové podceňování takových varovných slov z úst předních evropských politiků a rozhýbal slovenskou koalici, ale především opozici, k odvážným rozhodujícím činům. Už brzo by mohlo být pozdě. Brno, 22. července 1996 Hospodářský přehled DUŠAN NOVÁK ČESKÁ EKONOMIKA Inflace neklesá Za červen se index spotřebitelských cen zvýšil o 0,8% a ve srovnání se stejným měsícem m. r. o 8,4%. Analytici se obávají, že se nesplní předpoklad vlády a inflace se nesníží k 8%. Pro další vývoj zůstávají hlavní neznámou ceny potravin, zvláště obilí a výrobků z něho, neboť se očekává menší sklizeň než v minulém roce. Od července 1996 se zvyšuje nájemné a v srpnu bude následovat deregulace cen energií, která přispěje ke zvýšení indexu asi polovinou procenta. I v červnu pokračovalo zvyšování cen chleba a pomaleji bílého pečiva. Údajně Státní fond tržních zásob dodává pšenici za pevné ceny přímo mlýnům. Žito z volného trhu zmizelo, proto je dováženo, ale ceny jsou vyšší než tuzemské. Prodejci pohonných hmot zdražili v polovině června úměrně podle zvýšených cen dodavatele (tj. České rafinerie) benzin o 40 až 50 haléřů a litr nafty o 10 až 20 haléřů. Vyšší náklady na pohonné hmoty vstupují do dalšího zpracování a přenášejí se do konečných výrobků. Podle Českého statistického úřadu zvýší zdražení pohonných hmot inflaci o 0,1%. Pracovní síly Ke konci června evidovaly úřady práce 144 tisíc uchazečů o zaměstnání, přibližně o 3000 více než ke konci května. Míra nezaměstnanosti se nezměnila, zůstává na 2,7%. Nejnižší je v Praze (0,3%), nej- vyšší v Mostě (7,8%). Poněvadž v letošním roce očekává ministerstvo financí růst domácího produktu o 5,5%, není příliš pravděpodobné, že by se počet nezaměstnaných do konce roku podstatně zvýšil. Během léta vzroste počet neumístěných absolventů škol a letos se poprvé prodlužuje věková hranice odchodu do důchodu. Několik firem, zvláště textilních a bižuterie, ohlásilo, že bude letos pracovníky propouštět. Škoda Liaz sloučí několik závodů v Mnichově Hradišti a Jablonci do jednoho celku a tím uvolní ve správních útvarech 200 zaměstnanců. Firma tak připravuje úspornou řídící strukturu pro expanzi do zahraničí, neboť vyjednává o montážích v Polsku a Brazílii. Hutní společnost Vítkovice ohrožují rostoucí ztráty a klesající prodej výrobků, zvláště plechů. Podnik proto sníží rozsah nových investic a propustí z celkového počtu 20.000 zaměstnanců asi 600 pracovníků správy. Česká národní banka vyhlásila pronikavá protiinflační opatření. Zvýšila základní diskontní sazbu z 9,5% na 10,5% a lombardní sazbu pro úvěry na cenné papíry z 12,5% na 14%. Rozšířené fluktuační pásmo kurzu koruny by mělo zabránit přílivu zahraničního spekulativního kapitálu, Česká spořitelna ohlásila s platností od 1.7. zvýšení základní úrokové sazby na některé úvěry z 12% na 12,6% a zároveň zvedla úrokovou sazbu u vkladových účtů. Velké podniky ohlásily, že budou více využívat levnější zahraniční úvěry. Burza Na výsledky voleb odpověděla burza mírným poklesem. Ale již za týden se pokleslý index PX50 téměř vrátil na dřívějších 550 bodů. - Od 1. července vstupují v platnost novely zákonů na ochranu akcionářů, měly by zvýšit důvěryhodnost pražské burzy. Obavy u investorů vyvolává vysoký schodek obchodní bilance, který by mohl ohrozit kurs koruny i akcií. Velkou pozornost vyvolaly aktivity Viktora Koženého, neboť spojil šest investičních fondů do jednoho mamutího Harvardského průmyslového holdingu (HPH), do kterého ještě zařadil Sklo Union Teplice. Tak vznikla největší soukromá společnost v ČR se základním jměním 16 mid. Kč, který bude kontrolovat majetek v hodnotě kolem 30 mid. Kč. Valné hromady se zúčastnilo jen 12 akcionářů, kteří zastupovali necelých 34% akciového kapitálu. Burzovní experti se však obávají, že nová společnost bude značně neprůhledná a nedoporučují nákup akcií. Drobným akcionářům radí, aby tyto akcie prodali a koupili si méně rizikové. Tyto komentáře vyvolaly na burze nepříjemnou náladu proti Harvardským fondům a kurzy klesaly. Mnozí analytici však předpovídají, že Kožený opět akci HPH přemění na přitažlivý cenný papír, který ovšem bude zatížen určitým rizikem. Zahraniční vlastníci dosud získali 45% akcií a záměry některých, např. Stratton Investments, dodnes nejsou jasné. Kožený a firma Stratton amerického milionáře Dingmana založili v červnu (před platností novely na ochranu drobných akcionářů) na Kypru novou gigantickou společnost Daventree. Jednu polovinu gigantu vlastní Kožený, druhou Dingman. ČR má s Kyprem smlouvu o zamezení dvojího zdanění. Nová společnost se základním kapitálem 1,4 mid. USD bude z kyperského daňového ráje spravovat akciové podíly ve 178 tuzemských společnostech a Harvardský průmyslový holding ji bude kontrolovat. Podle analytiků již samotnou fúzí Harvardských fondů vznikla neprůhledná společnost a sloučením se Strattonem vzniká ještě více nejasností. Drobní akcionáři nyní čekají, jak se k nim nová společnost zachová, znalci doporučují akcie zatím nekupovat. Dřívější vstup Strattonu do některých českých podniků měl být dlouhodobý, ale Dingman již akcie některých společností prodal, u jiných rozhodly valné hromady, že podniky nevyplatí dividendy. Podle tiskových mluvčí má Daventree v úmyslu vstupovat aktivně do řízení podniků a koupit v ČR ještě další. 4 POLYGON 5/1996 [pageend6]Zdravotnictví - spor o finance Všeobecná zdravotní pojišťovna oznámila, že hodnota bodu pro třetí čtvrtletí zůstává stejná: pro ambulance 59 haléřů, lůžková zařízení 62, pro zubaře 63, dopravu a lázně 60 haléřů. K 1. dubnu hodnota vzrostla o 8 haléřů a tuto výši VZP udrží, neboť od 1. července se zvýší měsíční částka vydaná státem za jednoho pojištěnce o 50 Kč. Tato platba se týká pěti a půl miliónu osob, výdaje 1,7 mid. Kč stát uhradí z přebytku státního rozpočtu. VZP evidovala k 1. červnu 7,67 mil. pojištěnců, tj. 73% všech osob v ČR, na které se vztahuje zdravotní pojištění. Během prvních tří měsíců tohoto roku vzrostly náklady na jednoho pacienta i léky ve srovnání se 3. čtvrtletím 1995 o 3%. Lékařský odborový klub (LOK) nesouhlasí s rozhodnutím Všeobecné zdravotní pojišťovny, že nezvýší od 1.7. hodnotu bodu a uvažuje o vyhlášení další stávky. Pro nemocniční lékaře je údajně přijatelná pouze odměna za bod 75 haléřů, ale zatím zůstává 62 haléřů. Pokud se odboráři s VZP a novou vládou nedohodnou na nové ceně, vyhlásí LOK další, v pořadí již čtvrtou stávku. Svůj nesouhlas vyjádřil rovněž Svaz českých lékařů a Svaz soukromých lékařů. Ministr Stráský však upozorňuje, že tento požadavek je nereálný, neboť v pojišťovnách tak velké finanční rezervy nejsou k dispozici. Předseda České lékárnické komory (ČLK) odmítá (v HN 28.6.) názor, že nárůst nákladů na léčívaje příčinou problémů s financováním zdravotnictví. V roce 1989 přesahovaly náklady na léky v rozpočtu zdravotnictví 30%, ale za rok 1995 dosáhl jejich podíl pouze 25%. Existenci mnoha lékáren ohrožují nemocenské pojišťovny, které neplatí a dluží několik set milionů korun. Lékárníci žádají zavedení pokladenského systému. Chtějí vybírat plnou úhradu léčiv od pacientů, kteří dostanou účet a nechají si částku vyplatit od nemocenské pojišťovny. Termín tohoto krajního řešení je 1. leden 1997. Aktivity českých podniků Automobilová divize Škody Plzeň plánuje již od roku 1997 roční výrobu 7000 až 11.000 nákladních vozů. K divizi již patří anebo budou patřit podniky Tatra, Skoda Liaz, Škoda Elcar, Ross Roudnice a Motokov Praha. Generální ředitel Škody Soudek vyjednává o spolupráci s největším americkým výrobcem nákladních automobilů Navistar a výrobcem motorů Detroit Diesel, rovněž s Manem a Mercedesem. Firmy mají zájem proniknout na český trh a předat část výroby motorů do ČR. Analytici vyslovují určité obavy, zda se Škodě Plzeň podaří získat dostatek manažerů na úspěšné řízení rozsáhlého koncernu a také finanční prostředky. Přerovské strojírny zatím marně čekají na potvrzení smlouvy o dostavbě úpravá- renského kombinátu Krivoj Rog. Hlavnímu investorovi VSŽ Košice se nepodařilo zajistit spolehlivé financování této osmimiliardové smlouvy. Ukrajina bude platit dodávkou rud, ale zatím nezaplatila ani již postavenou bytovou část. Strojírny získaly jako náhradu rekonstrukce jiných zpacovatelských kombinátů na Ukrajině. Žďas a.s. Žďár nad Sázavou založila společný podnik na výrobu menších tvářecích strojů v Číně, ve kterém bude mít 55%ní podíl. V Německu působí již několik let společný podnik ŽĎAS SGS GmbH, který zajišťuje odbyt některých výrobků v SRN i USA. Problémy bydlení Od 1. července se podle dlouhodobého záměru vlády opět zvyšuje základní nájemné bez cen služeb. Změna sé týká asi 1300 nájemních bytů, průměrný nárůst činí přibližně čtvrtinu, v Praze, Brně a Plzni o 35%, v Ostravě, Hradci Králové a Pardubicích o 30%. V Praze dosáhne maximální nájemné za metr čtvereční 10,60 Kč. Občanské sdružení majitelů domů však v uveřejňovaných článcích tvrdí, že tyto částky kryjí jen necelou čtvrtinu potřebných nákladů a vláda svou regulační politikou poskytuje neoprávněné výhody náhodně vybrané skupině obyvatel, kteří v nájemních bytech bydlí. Bytová politika se stane nejdůležitěj- ším úkolem nového ministerstva pro rozvoj regionů, měst a obcí, jehož šéfem se stal dosavadní náměstek primátora města Zlín Jiří Schneider (KDU-ČSL). Po svém nástupu na otázky redaktorů odpovídal, že je stoupenec deregulace, ale takové, aby se sociálně slabé rodiny nedostaly do potíží s úhradou zvýšeného nájemného. Podle volebních programů podporuje deregulaci s velkým důrazem ODA, pak KDU-ČSL; ODS a ČSSD jsou při prosazování tohoto požadavku umírněné. Všechny politické strany se shodují, že stát musí podporovat výstavbu nových bytů, problémem však je financování. V podrobnostech mají pomoci hypotéky s pokud možno nízkými úroky, dotace obcím na výstavbu bytů (200 až 350.000 Kč/byt) a zakládání podpůrných fondů, které by se plnily z různých zdrojů: z Fondu národního majetku, z prodeje obecních bytů, z daní bytových nemovitostí atd. Opoziční strany vkládají určité naděje do kontroly, aby občan neužíval několik nájemních bytů a majitelé neměnili byty na nebytové prostory. Tyto zákroky však neslibují přílišné přínosy k trhu bytů. Jedinou cestou je určité omezení v užívání bytové plochy pomocí deregulace nájemného a úspory, aby stavebníci, ať již soukromníci anebo podniky či družstva, měli dostatek finančních prostředků. SLOVENSKÁ EKONOMIKA Celkové ukazatele Spotřebitelské ceny se v červnu zvýšily o 0,2% a roční míra inflace stoupla na 6,2%. Inflace na Slovensku si udržuje od začátku roku stabilní úroveň v rozmezí 6 až 6,4%, pro ČR jsou hodnoty přibližně o 2% vyšší. Nominální měsíční mzda se za letošních pět měsíců proti stejnému období zvýšila v průmyslu o 14,5% na 7939 Sk a v obchodě o 22,1% na 6314 Sk. (Pro srovnání: v ČR se průměrná mzda v průmyslu zvýšila o 17,4% na 8335 Kč.) Starosti způsobuje slovenské vládě (stejně jako české) pasivní saldo zahraničního obchodu. Za prvních pět měsíců letošního roku zaznamenala SR schodek obchodní bilance ve výši 25,7 mid. Sk. Výnos služeb, tj. cizineckého ruchu, poněkud zmírnil nedostatek vývozu zboží. Velkým problémem však je 10%ní dovozní přirážka, kterou Slovensko zavedlo začátkem března 1994 jako krátkodobé řešení. Tato dávka představuje roční příjem do státního rozpočtu asi 3,5 mid. Sk. Mezinárodní obchodní organizace WTO vyzvala SR, aby toto opatření, které má být vždy pouze přechodné, zrušila do konce roku 1995, nejpozději však ke 30.6.1996. Vláda SR však s platností od 1.7.96 ji pouze snížila na 7,5%. Evropský parlament vznesl znovu svoje námitky, a proto se vláda usnesla na zrušení přirážky k 1.1.97. ČR vykazuje v obchodu se SR za prvních pět měsíců 1996 aktivní saldo ve výši 5,3 mid. Kč. V porovnání se stejným obdobím minulého roku slovenský dovoz klesá a český vývoz se zvyšuje. Podle výkazu Statistického úřadu SR investovali zahraniční zájemci na Slovensku do 31. března 1996 celkem 22,5 mid. Sk (752 mil. USD). V přílivu cizího kapitálu nedochází k podstatným změnám. Státní rozpočet SR Ke konci roku 1995 vykázal rozpočet schodek ve výši 8 mid. Sk, méně než předpokládal původní návrh. O snížení schodku se zasloužil vyšší výnos daně z přidané hodnoty, daň z příjmů fyzických i právnických osob však zůstala o 20% za předpokladem. Výstavbu bytů podpořil FNM celkem jednou miliardou Sk, v letošním roce uvedou stavebníci do užívání asi 5000 bytů. ■ POLYGON 5/1996 5 [pageend7]Proto si myslím ... VLADIMÍR VALENTA MÍSTO A DATUM V uplynulém týdnu pobýval v Moskvě americký vicepresident Gore, aby poblahopřál presidentu Jelcinovi k jeho znovuzvolení. Na poslední chvíli mu řekli, že musí dvacetčtyři hodiny počkat na své přijetí Jelcinem v sanatoriu za Moskvou. Doprovázející americký ministr obrany nemohl čekat a odletěl. Gore počkal do druhého dne na setkání s oživlým Jelcinem, aby mu poblahopřál k předvolební taneční šaškámě, která oběhla televize celého světa. Jaké vzkazy vyřizoval od presidenta Clintona, zůstalo utajeno. Co přivezl do Washingtonu od Jelcina asi nebude zvláštní tajnost. To hlavní se prozradilo oním čekáním na audienci. Z mládí si vzpomínám na jednu zásadu, která zajisté stále platí: když přijde slečna na rande o půl hodiny později a i když má věrohodnou výmluvu, tak, nechcete-li, aby se s vámi smýkalo jako s mokrým hadrem po podlaze, raději si příště uděláte rande s jinou slečnou. Vicepresident čekal dvacetčtyři hodiny před Jelcinovými dveřmi. Ani téměř týden poté se Gore v televizi nepochlubil s tím, čeho u Jelcina dosáhl. Přitom president Clinton dva roky naznačoval, že kvůli Jelcinovu znovuzvolení je třeba dát střední Evropě náhubek a potlačovat její jednohlasné volání po připojení k NATO. Stejně tak se paralyzoval první dojem veřejného mínění z ruského vpádu do Čečenska. Obnova ruského expansionis- mu, který bude mít dříve nebo později svoje pokračování ve střední Evropě, se změnila na jakousi rozmíšku uvnitř Ruska, pro kterou netřeba mobilizovat světové veřejné mínění. Dnes Jelcin ani nečeká, aby se ho někdo ptal na Čečensko, které je stále bombardováno a kde se stále vraždí navzdory všem slibům, že ruská zvěrstva skončí. Raději sám začal a dal Gorovi do nosu: ať ho ani nenapadne si něco začít s NATO a střední Evropou! Americký ministr obrany W. Perry to asi tušil a elegantně se vyhnul povinnosti usměrnit Jelcinovy nároky. Ovšem tento vývoj se dal předpokládat. Sám president Clinton se nehrne do konfliktní situace s Ruskem. Střední Evropa mu dobře slouží jako tribuna pro jalové řeči a prázdné sliby. A také jako jeviště pro předvádění manželky Hillary, tolik kompromitované na domácí scéně. V servilním prostředí, jaké by nikde jinde na světě nenašla, je představována v roli „jakési velvyslankyně“. Nápravou její reputace chce Clinton pomoci sám sobě v nadcházejícím volebním souboji o znovuzvolení presidentem USA. Neboť jeho choť patří k těm největším minusům v jeho úsilí si získat a udržet sympatie u amerických voličů. Eleanor Rooseveltové, která je dnes připomínána jako ideální příklad manželky presidenta, která cestovala po světě, aby získávala dostatek informací a osobních zkušeností pro svého invalidního manžela, nebyla ovšem zatížena minulostí podezřelých burzovních transakcí a malosvětských adekvátních manipulací, na které nakonec doplatil především americký daňový poplatník. O to nechutnější je využití pohostinství a důvěry lidí ve střední Evropě pro účely americké volební kampaně. Otálení se stanovením pevného data pro přijetí za členy NATO soustavně na- hlodává stabilitu středoevropských států. A lze to charakterizovat jen jako souboj Západu s ruským imperialismem. A čím déle se tento proces bude protahovat, tím více bude podemílána křehká stavba středoevropské demokracie. V tom smyslu obojakost Clintonovy zahraniční politiky nese za to těžkou odpovědnost. Na druhou stranu by neměl být nikdo překvapen, že ani ve Varšavě na generál- ském 12. „workshopu“ NATO za účasti tří presidentů ze středoevropských zemí se nikdo nezmínil o konečném datu přijetí těchto zemí do NATO. Je to v jistém smyslu smělost volit do parlamentů ne bývalé, ale jen na sociální demokraty přebarvené bolševiky a očekávat, že Západ si nebude opět rozmýšlet své sliby, dané pravicovým politikům těchto zemí - kteří však nesplnili očekávání na ně kladená a vypadli nebo vypadávají ze hry - jestli spojí svůj osud s tak nespolehlivými elementy, které jsou dnes u moci. A tím spíše váhají, když z každé věty projevu i posledního demokratického představitele země ze střední Evropy se projevuje snaha nějak NATO překroutit na něco, pro co NATO nebylo nikdy ustaveno. Reálný stav věcí se po čtyřech desítiletích radikálně změnil a ten typ ohrožení, který vedl ke vzniku NATO, s pádem železné opony pominul. Aliance by se tedy měla podle mého názoru znovu a jasně definovat jako hlavní garant vnitřní stability poměrů a vnitřního míru uvnitř euroatlantického prostoru. Zároveň by měla sebe sama a svou doktrínu maximálně přizpůsobit této nové situaci. Václav Havel, IDEA NATO NEPATŘÍ NA SMETIŠTĚ DĚJIN, PROJEV NA 13. WORKSHOPU SEVEROATLANTICKÉ ALIANCE, 21. června 1996 Nic se radikálně nezměnilo ve své podstatě. V dimensi půlstoletí trvání NATO se nedá říci, jakou roli sehraje ruský imperialismus v dalším půlstoletí. Dnešní politici se neodvažují o tom mluvit ani na čtvrtstoletí dopředu. Nikdo nepochybuje, že Rusko dříve nebo později - a spíše dříve - nabude sil jako Budulínek. A vůbec, když se snažíme dostat do nějakého spolku, tak bychom neměli jim dávat hned rozumy, jak to mají dělat. Tím spíše ne, když to ani není v souladu se zájmy českého národa. Mám pocit, že trpíme jakýmsi lokaj - ským komplexem nikdy to neříci naplno a rovně do očí. Celou naší minulostí se to táhne - aspoň pokud se to týká té minulosti, kterou jsem sám prožil. Vždycky jsme omlouvali naše politiky, že to nemohou říct tak naplno, jak to my cítíme a omlouvali jsme to taktikou, politikou a diplomacií. Teprve později - já v kriminále a o dvacet let později v emigraci - jsme se od přímých aktérů dozvěděli, že to mysleli trochu jinak než to cítili řadoví občané, kteří zůstali věrni demokracii. A že to byli tito politici, kteří chtěli občanům vnutit své intelektuálské kličkování za jeho veřejné mínění, ne naopak. I dnes zajisté nejsme šťastni z toho, co se dělo a děje v Bosně - kdysi bratrské Jugoslávii, a jsme rádi, že pomáháme prosadit spravedlnost a hlavně lidskost při řešení tamních konfliktů, aniž máme v podstatě někoho, komu fandíme více než tomu druhému. Navíc neradi vidíme, když hoří tak nedaleko od naší stodoly. Stejně tak občané akceptovali československou vojenskou asistenci v irácké válce a viděli v tom část zápisného, které platíme za členství ve spolcích západní 6 POLYGON 5/1996 [pageend8]demokracie. (Tím spíše jsme to ochotně přijali, protože jsme nikoho nenutili, aby tam šel, ale zaplatili za účast dobrovolníkům, kteří se sami přihlásili.) Ale proto se do NATO netlačíme. Chceme tam být především proto, že stále cítíme dech bolševika na své šíji. Chtěli jsme věřit, že i Rusové se rozcházejí s imperialistickým bolševismem, ale v Čečensku vidíme, že tomu tak není. A že každý, kdo tomu věří, je blázen nebo jejich agent. Proto si myslím, že je na čase, aby se president na takových setkáních ozval s naším názorem podloženým krvavou zkušeností: Nic se nezměnilo, nepoučili jsme se, znovu nás přepadnou, až budou na to mít. Žádnou novou koncepci nevymýšlejme. Všechno díky tomu, že Západ, i my, jsme na to šli naivně a sametově, zůstalo tam při starém, ani rudé hvězdy na čepicích se nesundaly. Že to není v souladu s názorem Bílého domu? Nu, právě proto by to někdo měl říci i Američanům: Jestli chcete, abyste měli něco z toho, že benzin je levnější o pět centů na galon, tak se musíte především postarat o to, abyste dostávali ne deset centů, ale miliardy dolarů na nové zbrojení v příštích desítiletích. Je pro to vhodná doba. V americkém Kongresu především o zahraniční politice říkají, že USA mohou mít vždy jen jednoho presidenta, který ji řídí, ale dnes před presidentskými volbami je k tomu příležitost a je možno nalézt v USA ty, kteří vidí stejné nebezpečí. Bez ohledu na to, kdo volby vyhraje, je správné se připojit k hlasu těch, kteří říkají americkému voliči pravdu o stavu daných věcí. I pochybný vítěz Clinton nebude moci ignorovat názor dostatečně silný a podepřený těmi, kteří budou „první na ráně“. V projevu republikánského kandidáta na presidenta USA, senátora R. Dola, je věrná charakteristika dnešního stavu i odpověď na volání po stanovení data a místa, kdy budou země střední Evropy moci vstoupit do NATO. A jistě to není názor a zkušenost jedince, ale většiny amerického Kongresu, v jehož čele senátor Dole stál až do minulého června. A za povšimnutí stojí i to, co by rádi zamlčeli českému občanovi naši socialističtí a ex- tremističtí demagogové, jejichž politické mašiny jedou na šovinistickou páru: mnichovská zrada není na Západě zapomenuta a i to patří do ideového základu NATO: „Americké zájmy v Polsku a v Evropě vůbec jsou nezbytné a rozhodující stejně jako byly před zbořením berlínské zdi silami inspirovanými lidskými nadějemi. A přesto president Clinton podřizuje zájmy našich spojenců zájmům Ruska kvůli pochybnému a neefektivnímu srozumění s ním. To není vůdčí role a to poškozuje zájmy nás všech. Ruské, evropské i americké. Co je nezbytně nutné, je obnovení americké vůdčí role v Evropě. Role, která chápe, co je v Evropě od té americké vůdčí role očekáváno a jaký má význam. Budiž jasno, že je to v zájmu USA a že to je absolutně nepostradatelné pro bezpečnost USA a že vedoucí role USA je naprosto nepostradatelná pro bezpečnost Evropy. Nesmíme připustit setrvávání amerického vedení a našich rádoby státníků na omylech postvietnamské poraženecké choroby. Dnešní historický okamžik nebude čekat na americké vládní činitele, kteří věří, že naše úsilí ve studené válce bylo omylem a nikoli vznešeným posláním. A kteří stále trpí představou, že komunismus se zhroutil sám od sebe a ne proto, že byl zatlačen. Je čas vzít zahraniční politiku z rukou administrativy zabývající se vysněnou iluzí o světovém pořádku, která se utěšuje romantickou představou o ruské duši našeho dřívějšího protivníka a pochybuje o americké síle, znevažuje americké poslání a nenaplňuje jeho smysl. Podle mého názoru nic lépe neilustruje selhání presidenta Clintona než jeho nestálá a rozyiklaná politika vůči Bosně. Vzpomeňte si, že v roce 1992 president- ský kandidát Clinton přišel do Pennsylvanie s tím, že musíme zrušit embargo na zbraně, nebo že budeme muset provádět letecké útoky. A já si vzpomínám, kterak jsem šel na počátku roku 1993 do Bílého domu, kde jsem se sešel spolu asi s dvaceti členy Kongresu s presidentem a s vicepresidentem a byl jsem připraven podporovat presidenta, protože jsem měl stejný názor. Ale najednou to bylo mimo radarovou obrazovku. Zmizelo to jako bod programu. A nyní, když máme americké vojáky v Bosně, president Clinton nemá představu, jak je dostat z Bosny ven a jak splnit poslání, které tam naši vojáci měli mít. President slíbil, že zruší embargo a pak změnil názor. Přejděme z této části světa k Rusku: Moje politika podpoří nezávislost všech států, podtrhuji, všech států bývalého Sovětského svazu. A co především je nejdůležitější, podepře demokracii v Evropě, která umožní rozšíření Severoatlantické aliance. Jen to povede k účinným opatřením proti znovuvyzbrojení. Budu stát pevně za bojovníky za demokracii. Nedám Rusům právo veta k rozšíření NATO. Rusům se musí jasně říci, že NATO je obranná aliance. Každý z vás tady ví, že to není - a nikdy nebylo - NATO, jak jej kreslila sovětská propaganda. Když budu zvolen presidentem Spojených států, tak vyzvu NATO, aby započalo rozhovory s Polskem, Maďarskem a Českou republikou. A stanovím za cíl uvítání nových členů NATO na léto roku 1998 v Praze. Což je šedesáté výročí mnichovské zrady, padesáté výročí komunistického převzetí moci v Československu a třicáté výročí sovětské invaze. Nemůže být jiný příhodnější rok a není příhodnější místo na prohlášení, že střední Evropa se stala trvalou částí atlantického společenství. Naděje celého světa spoléhá a závisí na americké vedoucí roli. To je bod, který chci zdůraznit. Tato naděje stále spoléhá na tuto vedoucí roli Ameriky. Richard Nixon ve své poslední knize >Beyond the Peace< píše, že americký lid je unaven placením daní, unaven z vedení světa a chtěl by to předat někomu jinému. A j>ak se ptá řečnickou otázkou: Komu ? Číně, Japonsku nebo jak kdo je dále na seznamu, a píše: 'Ne! Ne! - Není jiná země na světě, která by byla schopna převzít vedení světa s odpovědností, jakou mají Spojené státy. Není úniku z toho, že jen Amerika může vést. Jiní buď nemohou, nebo nechtějí, nebo nesmí se ujmout vedení světa! ‘ A jak pevně se my chopíme mimořádné příležitosti v Evropě, to předurčí, zda v příštím století budou pokračovat násilí a tragedie, nebo se otevře cesta k míru, svobodě a blahobytu. Myslím, že taková příležitost do budoucna nikdy větší nebyla. Věřím, že se silným vedením můžeme tento nadějný příslib učinit rozhodující skutečností pro sebe i pro přicházející generace. “ Robert Dole, republikánský kandidát na úřad presidenta USA v projevu k WORLD AFFAIRS COUNCIL, Filadelfie, 25. června 1996 (z obrazového záznamu „Jim Lehrer International Hour“, PBS, 25.6.1996). KDO DŘÍV MRKNE? ... stačí připomenout Grebeníčkova slova, že program jeho strany má nejblíže právě k ČSSD. Nyní se ale nedomnívám, že by mohla vzniknout jedna silná levicová strana, spíše by mohlo vzniknout vlastenecké sociální uskupení, platforma, která se dohodne na minimální versi svých cílů. Miroslav Štěpán, generální tajemník SČK, Lidové noviny 15.8.1996. Byly to volby o tom, zda si Česká republika zachová svůj ve světě tak ceněný přímý transformační kurs, nebo zda nabudou vrchu socialistické resentimenty nejrůznějšího druhu. Podivnou roli v nich sehrál dramatik Václav Havel. POLYGON 5/1996 7 [pageend9]A už vůbec tímto garantem není Miloš Zeman. Po jeho nástupu do čela sociální demokracie a vyhlášení tažení na hlavní vchod Strakovy akademie (sídlo Předsednictva vlády) za pomoci krčních chvatů začala tato - do té doby relativně důvěryhodná - strana přitahovat společnost nejroztodivnějšího druhu: bolševikobijce z kandidátky KAN Ringo Čecha, postko- munisty z Obrody, komunisty z KSČM, pohrobky LSU včetně politického fluk- tuanta a hrobaře národních socialistů Jiřího Vyvadila, slušovického Františka Čubu, „holky Kabrhelky“ či Michala Krause, který stihl během čtyř parlamentních let převléknout čtyři politické dresy. Záhy přibyli i někteří přeběhlí republikánští poslanci, proslulí z „představení při volbě prezidenta “. Má cenu pokračovat? A tehdy přišla chvíle geniálního rétora Zemana. Stejným opakováním klišé o moderní evropské levicové straně nalakoval tento slepenec čekatelů na moc do přijatelné podoby. Lidská paměť je prostě krátká. Korunu všemu nasadil Václav Havel, když tomuto spolku krátce před volbami vystavil průkaz totalitní „bezinfekčnosti“. Prezident Havel nejenže opět chybně vyhodnotil načasování některých svých kroků a témat, ale nedohlédl bohužel ani na druhou stranu oné pomyslné české mince. Nebezpečí zpomalení transformačního procesu naší republiky a rozostření jejího obrazu v zahraničí je však příliš vysokou cenou. Petr Štěpánek: JAKOU ROLI SEHRÁL PREZIDENT HAVEL, Lidové noviny, 13.6.1996. Až dosud je těžko rozhodnout, co červnová volební plichta vlastně znamená. Už jsme si na to zvykli, ale vlastně nevíme, co se stane za týden, za dva. Všechno je možné. Že menšinová vláda bude parlamentem schválena je stejně'nejisté, jako že nebude. Co by se stalo pak, je otázka. Zkusí to někdo jiný z politiků dát dohromady vládu, nebo dojde na toho, co jej má president v rezervě - bývalého federálního předsedu vlády Mariána Čalfu, aby sestavil jakýsi úřednický vládní kabinet? Jen jedno je jisté: podle ústavy nelze rozpustit poslaneckou sněmovnu a vyhlásit nové volby. Je třeba prostě vydržet až do listopadu, po volbách do senátu by bylo možno se pokusit o zásadní řešení vyhlášením nových voleb. Ovšem, kdo ví, co by to pomohlo a kdo o to stojí. Dokud pravicové strany jasně neprokážou, že si vzaly poučení z červnové volební lekce, nemohou věřit, že by volební výsledky doznaly podstatnou změnu. Ze současného vývoje vyplývá, že premiér Klaus se nedal zatlačit ke zdi a nepokouší se udělat radost sociálním demokratům a získat si jejich přízeň za každou cenu. Mezi ministry zůstává i disident Jan Ruml na vnitru a o toho se vede největší spor. Také v koaliční dohodě, a jistě i ve vládním prohlášení, ustupuje premiér Klaus jen v těch bodech, v nichž nemohl nalézt shodu s lidovci a s ODA již dříve. Nikde není vidět, že by vyšel vstříc sociálně demokratickým požadavkům, i když z jejich jednání a chování vyplývá, že by byli ochotni na mnohém ze svého volebního programu zatím netrvat. V tom směru je tedy vše založeno na tom, kdo dříve mrkne a ustoupí. Václav Klaus nemá kam ustoupit. I ve formální otázce, zda dá sociálním demokratům text vládního prohlášení, je pevný: podle něj prohlášení se realizuje v okamžiku jeho přednesu před sněmovnou a nikoliv sepsáním textu. Také to jasně naznačuje, že do poslední chvíle se bude zvyšovat časový tlak na Zemanovy stoupence, co udělat a jak se rozhodnout. Klaus tím riskuje svoje postavení, ale na druhé straně to klade na sociální demokraty těžkou odpovědnost za další chod stámí mašinérie a především za ekonomický vývoj. Takové rozhodnutí může udělat předseda vlády jen tehdy, když si je jist soudržností uvnitř koalice. Musel za to dost zaplatit. Obě malé koaliční strany dostaly neúměrné množství ministerských křesel v poměru k počtu svých poslaneckých mandátů, aby dohromady mohly zabránit jakémukoliv vládnímu rozhodnutí, které by odporovalo jejich vůli. A navíc je tu slib lidovcům, že vláda prosadí návrat církevního majetku, což je jejich hlavní politický a prestižní cíl. Je to ovšem velmi problematické. Takové rozhodnutí může být velmi těžko realizováno bez rozhodnutí poslanecké sněmovny. Ale , právě tento slib může udržet lidovce v koaličním táboře a zatarasit jim cestu k nějakému podloudnému sbližování se se sociálními demokraty, jako před volbami, a tím i ztížit nebo znemožnit instalaci nějaké úřednické vlády. Patová situace by prostě trvala až do podzimu, protože mezi sociálními demokraty se nenajde stoprocentní účast, aby sami vytvořili „vlasteneckou“ parlamentní frontu s komunisty a sládkovci. Ovšem ani předseda sociálních demokratů nezahálel. Především se dal zvolit předsedou sněmovny a pak si koupil srdce obou extrémních partají tím, že jejich poslance prosadil do parlamentních výborových funkcí jak jen nejvíce mohl. Za to může očekávat, že sládkovci i komunisté nezůstanou ve sněmovní restauraci u piva, až bude potřebovat jejich hlasy proti Klausovi, nebo naopak tam zůstanou, když bude chtít „prohrát“, protože se neodváží riskovat situaci, která by nastala po odstoupení Klausovy vlády. Pochopitelně, každý mohl hádat podle svého. V okamžiku distribuce tohoto čísla Polygonu bude vypadat zajisté situace docela jinak. 26. července má být sněmovna seznámena s prohlášením vlády a pak bude následovat rozhodování o osudu vlády. President kvůli tomu odřekl cestu do Francie, aby zabránil tomu nejhoršímu. Co to je, to se taky neví. Předseda parlamentu nepochybně drží v ruce hodně trumfů. A pokud chápeme celou záležitost jako boj jeho strany o moc, opepřený osobní nevraživostí Zeman - Klaus, kdo komu zlomí vaz, zůstane asi ještě dlouho jen planou Zemanovou výhrůžkou. Od chvíle, kdy novopečený předseda sněmovny se objevil v Bruselu na krátké státní návštěvě, dostal Zemanův závratný vzestup nový nádech: vedle toho, že „znalecky“ předpověděl vítězství britských labouristů v nadcházejících volbách, také dal najevo, že teď jako předseda sněmovny je „číslo dvě“ ve státě, hned po presidentovi. Možná, že si premiér Klaus může oddechnout. Možná, že teď Zeman „jde po krku“ někomu jinému. Za dva roky bude parlament opět volit presidenta a kdyby to tak v parlamentě zůstalo jako dnes, můžeme si snadno spočítat, kdo koho bude volit a kdo si bude sedět na rukách. Co kromě toho Zeman potřebuje, je to, aby se stal v očích lidu co největším státníkem - na to je jeho dnešní funkce ideální - a trochu osobní zášti, která je tak často motorem jeho jednání. Nepochybujme o tom, že^ ta po interview presidentova poradce Čalfy o tom, že Zeman není vhodný pro funkci ministerského předsedy, dostatečně vzplála. Zbývá jen posoudit, nakolik sama sociální demokracie by se z toho radovala. Jistě by nebyla překvapena. Zeman si ji vybral kvůli kariéře, ne z lásky k ideálu, když jej jeho bývalí kolegové prognostici mezi sebe nevzali. Teď, když mu to tak všechno vychází, může ukázat všem, zač je toho loket. Z Lidového domu na Hradčany je Poslanecká sněmovna víc jak na půl cesty. Edmonton 22. července 1996 ■ 8 POLYGON 5/1996 [pageend10]Maďarská menšinová politika Kdo sedí ve skleníku, nehází kamením JIŘÍ LOEWY Spojené národy i Evropská unie považují politiku budapešťské vlády vůči etnickým skupinám za přímo vzornou, příkladnou. Víme všichni, že to je poměrně nový jev. Když totiž nacionalismus devatenáctého století dorazil nejen k vltavským, nýbrž i k dunajským břehům, snažili se Maďaři ze všech sil, aby z tradičně mnohonárodního Uherska, země s řadou svébytných a navzájem se prolínajících kultur, kde se ve sněmovně diskutovalo ještě v osmnáctém století latinsky, ukovali jednotný národní stát. Pojem „maďarizace“ se stal příslovečným. A jestliže se pešťský občan jmenoval Schwarz, Klein nebo Müller a chtěl dělat kariéru anebo úspěšně obchodovat, tlak úřadů i veřejného mínění ho záhy donutil, aby se dal přejmenovat na Feke- teho, Kise nebo Molnára. Pamětníci tvrdí, že tyto tlaky působily intenzivně ještě i v období mezi první a druhou světovou válkou. Dnes po takových tendencích není památky, a to zrovna v oné části Evropy, která tak rychle vyměnila obcházející strašidlo komunismu za staronové bubáky nacionalismu, ba i šovinismu, rasismu a xenofóbie ... Když ovšem zkoumáme důvody té zvláštní maďarské tolerance, zjišťujeme, že není jen nesobecká, nýbrž má i veskrze racionální jádro. Není totiž v Evropě druhého národa, který by měl tolik svých etnických bratří za hranicemi země. To způsobili v letech po první světové válce rozliční francouzští generálové, kteří tlustými tesařskými tužkami narýsovali nové hranice poraženého Maďarska podle principů strategických, nikoli etnických. Tak se najednou octl téměř každý čtvrtý Maďar - aniž by opustil svou rodnou obec - mimo hranic své původní vlasti a překvapeně zjišťoval, že je součástí maďarské menšiny, ať už v Rumunsku, v Srbsku či v tehdejší Československé republice. Podnes, navzdory dlouholetému poru- munšťování, posrbšťování a - v neposlední řadě - i slovakizaci, hlásí se k maďarské národnosti v Rumunsku ještě jeden milión a 620 tisíc, na Slovensku nejméně 550 tisíc a v Srbsku 350 tisíc lidí. Připočteme-li k nim ještě menší maďarské etnické skupiny v Rakousku (31.000) a v Chorvatsku (22.000), dostáváme se k hrdému číslu 2,5 miliónu zahraničních Maďarů (těch „domácích" je - podobně jako Čechů - něco málo přes deset miliónů), přičemž jsme vědomě opomenuli početné maďarské komunity ve Švýcarsku, v USA, v Kanadě a v Austrálii. Jestliže sám sedím ve skleníku, zpravidla neházím kamením, tvrdí stará poučka. To vysvětluje, proč právě Maďaři dokázali vyvinout tak mimořádně tolerantní národnostní politiku. Prostě už nedělají jiným to, co si nepřejí, aby se v sousedních zemích dělalo maďarským menšinám. Nediskriminují je, nesnaží se už příslušníky nemaďarských etnických skupin asimilovat - a také je nepopichují špend- líčkem malicherných jazykových zákonů. Podívejme se, jak vypadá „etnická bilance" v Maďarsku samém: Maďarská republika má podle posledního sčítání lidu (1990) deset miliónů 374 tisíc obyvatel. Z toho se údajně 96,6 procent považuje za Maďary; při návštěvě země se nám ale obvykle nejméně každý druhý z potomků praotce Arpáda a svátého Štěpána pochlubí babičkou německou, slovenskou či chorvatskou, někdy i složitou kombinací nemaďarských genů, jak už to odpovídá středoevropským poměrům a tradicím. Ale vraťme se k oficiálním číslicím. Podle nich jsou nejpočetnější etnickou skupinou v Maďarsku Romové, kteří si tady ale říkají Cikáni (jednotné číslo: Ci- gány, vyslov: cigáň). Podle sčítání z roku 1990 jich má být 142 700. Protože ale přihláška k určité národnosti je tu naprosto svobodná a závislá jen na vůli jednotlivce, odhaduje se, že Cikánů je ve skutečnosti několikanásobek tohoto počtu, něco mezi 600 a 800 tisíci osob. Druhou nejpočetnější etnickou skupinu tvoří Němci, jichž bylo před válkou v Maďarsku půl miliónu. Ačkoliv jich Maďaři po válce „odsunuli“ jen něco přes sto tisíc, postupná asimilace zbytku způsobila, že se dnes k německé národnosti hlásí v Maďarsku už jen 30 800 osob. Což je ale pořád ještě značný pokrok ve srovnání s rokem 1980, kdy k tomu přiznání našlo odvahu jen něco přes deset tisíc maďarských Němců ... Na třetím místě za Cikány a Němci jsou Chorváti (13 600), následováni Rumuny (10 700) a Slováky (10 500); další v pořadí jsou Srbové, Šlovinci a Řekové - ti přišli do Maďarska jako uprchlíci po potlačení bolševického povstání proti královské řecké vládě v letech 1945-48. Vcelku má dnes Maďarsko třináct uznaných etnických skupin. MOŽNOST „DVOJÍ IDENTITY“ V Maďarské republice platí pro každého občana „svobodná volba identity“, která připouští dokonce i identitu dvojí. Franz Zehner, maďarský básník píšící německy, vyjádřil tento dualismus ve své básni Meine zwei Sprachen (Mé dva jazyky) slovy: „Jako člověk jsem Němec, jako občan jsem Maďar. “ Tato výpověď se může zdát zvláštní, ba paradoxní ve světě výlučných nacionalismů, v Maďarsku se však s takovými postoji lze setkat dosti často. Lidé se cítí spjati s etnickou skupinou, z níž pocházejí, ale zároveň jsou plně solidární se státním národem. (A proč vlastně ne? Udivilo by nás snad, kdyby se obdobně vyjádřil třeba Čech s americkým státním občanstvím, dlouhé roky žijící v USA ?) Když v komunálních volbách v minulém roce bylo možno poprvé sestavovat nezávislé etnické kandidátní listiny, dostala německá například v příhraničním městě Šoproni (60 tisíc obyvatel) rovných 15 tisíc hlasů, ačkoliv tam na akce pořádané Německým kulturním klubem chodí nanejvýš 500 lidí, což organizátoři považují za skvělý pokrok. A jako kuriozita bylo zaznamenáno, že v tomtéž městě dostala přes 400 hlasů kandidátka řecká, ačkoliv v Šoproni žijí vlastně jen dvě (i když početné) řecké rodiny. Výsledek je ten, že dnes v Šoproni existují dvě etnické samosprávy, německá i řecká. Co je úkolem menšinových samospráv? Jejich volená pětičlenná grémia jsou partnerem městských či obecních správ zejména ve všech otázkách kulturních, školských (jazyková výuka) a sociálních, které se týkají etnické skupiny. Samosprávy mají v těchto otázkách nejen poradní hlas, nýbrž i právo veta. Zdá se, že další vývoj povede k postupnému rozšiřování kompetencí samospráv zejména v oněch více než 200 obcích Maďarské republiky, kde etnické skupiny tvoří většinu obyvatelstva. Už dnes je patrno, že se samosprávní orgány nechtějí spokojit s kulturní politikou, nýbrž rostoucí měrou zasahují i do otázek boje proti nezaměstnanosti a podobně. Maďarský státní rozpočet na minulý rok pamatoval na samosprávy etnických skupin a na jejich organizace částkou 320 miliónů forintů; zvláštní podporu doslaly etnické časopisy. Nová „Menšinová nadace" dostala od vlády do vínku 470 miliónů forintů, a to vše za situace, kdy POLYGON 5/1996 9 [pageend11]se v Maďarsku urputně šetří na každém kroku. Nemalé prostředky státní i soukromé plynou ovšem menšinovým organizacím i ze zahraničí, zejména ze SRN. Štědrým sponzorem (zejména údržby kostelu v někdejších německých obcích) jsou „odsunutí" maďarští Němci, kteří se starou vlastí udržují úzké kontakty a pravidelně ji navštěvují. OMBUDSMAN PRO NÁRODNOSTI Zemská organizace etnických samospráv je pro daný tematický okruh přímým konzultativním partnerem vlády. Zvláštností maďarského etnického modelu, která nemá obdoby nikde na světě, je instituce menšinového ombudsmana. Tuto funkci v současnosti vykonává někdejší předseda zemské samosprávy maďarských Němců, dr. Jenö Kaltenbach. Co je jeho úkolem? Dr. Kallenbach zodpověděl tuto otázku budapešťské redaktorky takto: „Mámpodle zákona za úkol, abych odstraňoval nesprávnosti a nešvary státní správy. Zároveň mám úlohu prostředníka mezi administrativou a občanem. Je mým úkolem humanizovat, zlepšovat tento vztah, aby mezi občanem a institucemi vládla tolerantnější atmosféra. Ombudsman má více možností než etnické samosprávy. “ Na otázku, jestli nehrozí nebezpečí, že bude v léto funkci stranit především vlastní etnické skupině, dr. Kallenbach odpověděl: „Narodil jsem se jako maďarský Němec a jako takový i zemřu. Jako právník a expert jsem kdykoli připraven svým krajanům pomáhat radou i skutkem. Jako ombudsman musím ale pochopitelně být neutrální, protože zastávám zájmy všech menšin rovnou měrou. " OMLUVA ZA „KITELEPITÉS“ Českými sdělovacími prostředky prošla nedávno zpráva, že se budapešťská vláda oficiálně omluvila maďarským Němcům za jejich násilné vystěhování v letech 1946 až 1948. Státní tajemník Csaba Tabajdi se jménem vlády zúčastnil vzpomínkového shromáždění k 50. výročí této události a tam mimo jiné prohlásil: „Omlouváme se všem nevinným, kteří byli jako maďarští Němci zavlečeni, vyhoštěni a vyhnáni z domova, ve kterém se narodili. “ Toto prohlášení ovšem nebylo zdaleka první ani jediné. Při svém slavnostním zasedání u příležitosti maďarského státního svátku přijal maďarský parlament jednomyslně už 15. března 1990 usnesení, kterým rehabilitoval německou menšinu a odsoudil princip kolektivní viny jako nelidský. A nynější maďarský prezident, Arpád Göncz, prohlásil při své státní návštěvě v Bonnu 1994: „Stydíme se za bezpráví, které německá menšina musela vytrpěl. “ Distancoval se tím nepřímo i od slov zesnulého ministerského předsedy An- talla, který ještě v roce 1990 v německém Sindelfingenu hovořil o údajném „donucení vítěznými, mocnostmi". Odvolání na tzv. „Postupimskou dohodu" bylo v Maďarsku téměř po padesát let oficiální verzí, které kdekdo věřil; dokonce i ve školách se učilo, že prý vystěhování ma- ďarských Němců „nařídily vítězné mocnosti". Už v sedmdesátých letech se ale v Ma- ďarsku našlo několik neohrožených historiků, v jejich čele pedagog dr. Béla Bellér, kteří lživou „postupimskou legendu" podrobili nelítostné kritice. Dnes už platí za vědecky prokázané, že maďarská poválečná vláda ve vší tichosti v květnu a červnu 1945, tedy ještě včas před po- stupimskou schůzkou tří velmocí, intervenovala především u Sovětského svazu, ŠOPROŇ - maďarsky Šopron, německy Ödenburg - je příhraniční město, podobně jako třeba náš Cheb nebo Varnsdorf. Z Vídně se tam dá dojet autem za hodinu. Dvojjazyčné označení na tabulích maďarské většině vůbec nevadí. A ještě se nenašel demagog, který by požadoval vyhlášení zákona "na ochranu mateřštiny". Maďaři, kdysi zuřiví šovinisté, svou lekci evropanství zřejmě už zvládli. - (Foto: Jiří Loewy) 10 POLYGON 5/1996 [pageend12]ale také u zástupcu USA a Velké Británie, aby schválili vystěhování nemecké menšiny z Maďarska. Teprve nedávno byla v archivech nalezena naléhavá nota budapešťského ministerstva zahraničí z 26. května 1945, která žádá SSSR o souhlas k vystěhování Němců. Platí tedy za prokázané, že iniciativa nevyšla od vítězných velmocí, nýbrž od maďarské vlády, v níž tehdy ještě komunisté neměli většinu. Vládnoucí Malorolnická strana si zřejmě slibovala, že si rozdělením kořisti zaváže statisíce voličů a upevní tak svůj vliv. Brzy se ukázalo, že to bylo zcela iluzorní očekávání. Bezpráví vůči německé etnické skupině naopak povolilo stavidla totalitnímu násilí, které brzo i v Maďarsku smetlo poslední zbytky demokracie. Poválečný premiér Ferenc Nagy (nezaměňovat se stejnojmenným premiérem Imre N., popraveným komunisty v roce 1958), který byl jedním z hlavních iniciátorů této „etnické čistky", musel už v roce 1947 uprchnout z Maďarska; zemřel 1979 v americkém exilu. I když se maďarská obdoba odsunu konala relativně organizovaným až „civilizovaným“ způsobem, zcela bez excesů se neobešla. Hrstce srdnatých demokratů kolem Istvána Bibó se podařilo v červnu 1946 dosáhnout rozpuštění ostudného koncentráku Lengyel. Se značnou dávkou občanské odvahy dokázali zakročil proti krutovládě komunistické „policie" a aspoň na nějaký čas zadržet nastolení balkánských způsobů v Maďarsku. Jak víme, ani maďarští demokraté se nástupu rudého temna dlouho neubránili. Zato ale byli v říjnu a listopadu 1956 ze všech porobených národů první, kteří přemocné- mu útlaku cizímu i domácímu čelili statečně se zbraní v ruce. Jestliže státní tajemník Tabajdi v omluvě maďarským Němcům rozlišuje pojmy „zavlečení, vyhoštění, vyhnání", není to náhodná volba slov. Jen menší část někdejší půlmiliónové německé komunity opustila Maďarsko v dobytčích vagonech. Nejhorší úděl vůbec utrpěli příslušníci této menšiny zavlečení do Sovětského svazu. Z nich přežil a navrátil se domů jenom zlomek. Ale nezáviděníhodný úděl čekal i na ty maďarské Němce, kteří nemuseli opustit zemi. I oni byli ožebračeni, rozvezeni a přidělováni na otrocké práce k sedlákům do čistě maďarských oblastí. Trauma z oněch dob zřejmě přežívá dodnes, celé generace maďarských Němců vyrostly ve strachu a dodnes tají svoji identitu. Zvláštností etnické čistky v Maďarsku v letech 1946 až 1948 je fakt, že ani nej- tendenčnější propaganda si nikdy nedovolila tvrdit, že maďarští Němci hráli roli rozbíječské menšiny. Aktivních nacistů byla hrstka. Uherské vlastenectví naprosté většiny bylo příslovečné. Dodnes se traduje, že když dobytčáky s vyhnanci opouštěly maďarské území, z vagonů zazníval sborový zpěv maďarské hymny... Oficiální maďarský název pro to, co bylo způsobeno německé menšině, zní „Kitelepités“ - vystěhování. Nikdo v Maďarsku ale nebrání „vystěhovaným", aby si říkali vyhnanci (Vertriebene) a aby akt vyhnání nazývali vyhnáním (Vertreibung). RESTITUCE ŽIDOVSKÉHO MAJETKU V tomto celkovém rámci maďarské tolerantní menšinové politiky nepřekvapuje, že Budapešť jako první a zatím vůbec jediný postkomunistický režim (pokud nepočítáme zaniklou NDR) nachází odvahu k čestnému řešení i ve věci uloupených židovských majetků. Maďarská vláda a židovské skupiny uzavřely dohodu o restituci židovského majetku vyvlastněného za druhé světové války. Generální tajemník Židovského světového kongresu, Singer, řekl podle zprávy agentury Reuter z 3. července, že za tímto účelem bude založena zvláštní nadace. Restituováno má být také pozemkové vlastnictví a umělecké poklady. Vláda přispěje miliónovými obnosy k tomu, aby se dostalo finančního odškodnění především dosud žijícím asi 20 tisícům maďarských Židů, kteří přežili nacistické koncentrační tábory. Založení nadace ještě musí schválit maďarský parlament, který se sejde znovu až v září. Nikdo ale nepochybuje o tom, že návrh bude odsouhlasen naprostou většinou poslanců. Mluvčí Židovského světového kongresu neopomněl dodat, že dohoda s Budapeští by mohla mít modelový charakter i pro Varšavu a Prahu. Jistě není náhodné, že se o Bratislavě nezmínil ... ■ Rozhlasový fejeton JOSEF FOUSEK Vzpomínám na doby komunistického panování. Pozdě večer jsme vylaďovali na stařičkém rádiu Svobodnou Evropu. Krátké vlny praskaly, šuměly, a já jsem nasával do očí, do uší a do srdce víru a naději, že je někde svět, kde se člověk může svobodně vyjadřovat, svobodně myslet, svobodně žít. S pocitem neskonalé smutné touhy jsem naslouchal hlasům, které rušeny bolševickými rušičkami přelétávaly éterem přes hranice ošklivých drátů a závor. Mluvily k nám a vyprávěly o jiných vzdálených zemích, které jsme znali jenom z knih a černobílých filmů, z dopisů a vyprávění. A pomalu jsme stárnuli - ušlápnutí, vedení, řízení, obelhávaní, podvádění v šedi komplexů a lží. V dálce, ač jen dvě stě kilometrů, pro nás však neskutečně daleko, se ozýval hlas Martina Štěpánka, písně a básně Karla Kryla, a u nás “na politickém barometru setrvávala níže”. Za okny paneláku mihotavé hvězdy na nebi a rudé hvězdy z plechu na každé kladenské pouliční lampě. Stupnice radiopřijímače byla obrovská světová mapa nesplněných snů. Mnichov, Londýn, Paříž, Luxemburg, Vídeň, Řím, Hamburg, ...a rádio škobrtalo, pískalo, ztrácelo hlasy a opět je přenášelo jako příliv a odliv mořských vln, které jsem nikdy nespatřil. Za Velkou louží zpíval Fats Domino Blue Berry Hill, Elvisův rokenrol rozechvíval reproduktor - a srdce. Nikdy jsem nevěřil, že spatřím kontinenty a dálky klukovských snů. Žil jsem v obrovské kleci, měl jsem vodu, zrní a malé bidýlko. U dvířek z klece stála Velká strana a učitelka národů. Vycestovat do dálek, do zlého západního světa, mohli občas jen politici, sportovci a někteří umělci. Ti se pak vraceli s tou obnošenou, horoucí loajální větou: “Soudruzi, mají tam mrakodrapy, nazaměstnané, naleštěné bouráky, ale tady, doma je doma!” A příštím rokem vyjížděli opět, aby si úpadek Západu znovu ověřili. Dál jsem lovil na rádiu, večer halil město rudých tradic do kabátu pivní pěny. Hlasy z dálky mí dávaly transfúze naděje. Věty a slova kradla podlá rušička. Lendl vyhrál..., Forman získal Oscara... a z našich rozhlasových stanic jásala popmusic a hřejivá slova ujišťování, jak dobře žijeme, zatímco agenti, špióni a agresoři kují pikle proti zemím socialistického tábora. A dál zněly anekdoty k potěše otroků... A po ta dlouhá léta jsem měl za důvěrného přítele právě to rádio v dřevěné skříňce, vyrobené v roce mého narození, v devětatňcátém. Noční setkávání s důvěrnými hlasy v dálce, které dolévaly petrolej naděje do skomírající totalitní lampy. 17. listopadu 1989 se zavřela jedna stránka dějin, otevřela se nová, a se stejnými pamětníky a aktéry pokračuje kronika našeho života. Večer sedím u rádia a přemýšlím, jakou stanici vyladit, aby mi dala naději, kterou stále hledám. Slyším monotónní tep, agresivní reklamu, čísla šťastných výherců Binga, monology pánů, kteří sní o socialismu, pornohvězda je vítána národem a národním umělcem, v Bmě rozehnala policie poslední zbytky antikomunistů... Zítra půjdu k psychiatrovi na poradu. Večer co večer opouštím čisté velmi krátké vlny a lovím na starém rádiu. Hledám na krátkých vlnách stanici, která ačkoli je rušena, dává naději. Jsem dítě totality. • POLYGON 5/1996 11 [pageend13]Ve smyslu Czech-made zákonů VÁCLAV JAKOUBEK Motto: Komunistická strana Československa byla organizací zločinnou a zavrženíhodnou. Režim, založený na komunistické ideologii v Československu od 25. února 1948 do 17. listopadu 1989 byl zločinný, nelegitimní a zavrženíhodný. Za spáchané zločiny (popravy, vraždy, žalářování atd. politických odpůrců) jsou plně zodpovědní funkcionáři a organizátoři strany. Odpor občanů proti tomuto režimu byl legitimní, spravedlivý, morálně oprávněný a hodný úcty. Dne 9. července 1993 přijala Poslanecká sněmovna České republiky zákon o protiprávnosti komunistického režimu, z něhož je shora citováno několik vět. Zákon pod číslem 198/93 nabyl účinnosti dnem 1. srpna 1993. Mladá republika tak učinila pokus o obranu před zhoubnou ideologií a běsněním komunismu. Alespoň na oko. Ve zmíněném zákoně č. 198/93 je totiž paragraf (č.6), který praví, že ona úctyhod- nost a legitimita odporu občanů proti „zločinnému, nelegitimnímu a zavrženíhodnému“ režimu byla taková jen potud, pokud projevovaný odpor nebyl prováděn „zjevně nepřiměřenými prostředky“ (!?!). A o oné „zjevné nepřiměřenosti“ nový režim nechal rozhodovat stejné soudce, kteří za totality nad „nelegitimním“ režimem bděli, jej chránili a režimní odpůrce nechávali na dlouhá léta zavírat do vězení či pracovních lágrů. Právní absurdnost sametového režimu nelze lépe ilustrovat. Zákon o protiprávnosti komunistického režimu nebyl jediný, kterým se Česká republika rozhodla čelit diktátorským choutkám části populace. Po euforii Listopadu 1989, kdy se zdálo, že komunismu je v srdci Evropy odzvoněno, vydal Federální parlament zákon č. 424/91 o politických stranách a hnutích. Po rozpadu Československa byl tento zákon několikrát přepracován a doplňován, až vznikl zákon nový, přijatý v roce 1994 do Sborníku zákonů pod číslem 118/94. V něm se mimo jiné praví, že vyvíjet činnost nemohou strany a hnutí, které: I porušují ústavu a zákony, I jejich cílem je odstranění demokracie, I nemají demokratické stanovy, I směřují k uchopení a držení moci, včetně potlačení práv občanů, I jejich činnost ohrožuje veřejný pořádek, práva a svobodu občanů. Zákon hodný úcty. Ukázalo se ale, že teorie Czech-made zákonů a jejich uvádění do praxe se vymyká zdravému rozumu. Jak bylo již řečeno jinde, na to, aby se vědělo, co přesně zákony české vyjadřují, normální rozum nestačí. Na výklady tohoto druhu v České republice existují „instituce k tomu oprávněné“, které se touto disciplinou specielně zabývají (výrok bývalého šéfa presi- dentské kanceláře Luboše Dobrovského v debatě o bratrech Mašinových). Jak tyto „instituce“, o kterých se nic bližšího neví (personální obsazení, kdo a na jakém základě je jmenuje, kde sídlí), vykládají citovaný zákon 118/94 Sb., jsme se přesvědčili v nedávné minulosti. Právně-politický nihilismus České republiky, vyjádřený stupidním heslem „nejsme jako oni“, se začal projevovat. Bez ohledu na postavení komunismu mimo zákon byla uzákoněna Komunistická strana Čech a Moravy (KSČM), aniž na tom kdo, snad jen s výjimkou Konfederace politických vězňů (KPV), viděly cosi neobvyklého. Vždyť tato KSČM takzvaně „zavrhla“ komunistickou minulost a přihlásila se k pluralitě a demokracii. Komunističtí násilníci, podvrataci a demagogové se přes noc změnili v demokraty z nejdemokratičtějších a ihned se jali poučovat svět, jak demokracie má vypadat (na poučování mají čecháčkové celého politického spektra patent). Pozorovatel neznalý poměrů hlavou kroutil nad kontradikcí teorie a praxe. Ale jak další vývoj ukázal, toto hlavou kroucení bylo předčasné. v Na jaře 1995 ministerstvo vnitra České republiky registrovalo novou politickou stranu. Novou by bylo dobře dát do uvozovek, neb tato „nová“ strana se již svým samotným názvem vrací do nedávné, tzv. „zavrženíhodné, zločinné a nezákonné“ minulosti. Jde o Stranu československých komunistů (SČK). Tato strana se ideově i tradičně přihlásila k předlistopadové KSČ. V rámci Czech-made zákonů stačilo přehodit slova v názvu - a ejhle, zbrusu nová, každým coulem demokratická politická strana byla na světě. Protože zákon 118/94 vyžaduje od každého politického uskupení k legální registraci stanovy, poskytla je i tato „nová“ strana. V nich se mj. praví: I Strana vychází z vyššího stupně poznání zákonitostí společenského vývoje, čerpá ze zkušeností komunistického hnutí domácího i ze zahraničí, uplatňuje akční jednotu na principu demokratického centralismu, hledá politickou aktivitu k uskutečnění programového cíle. I Cílem strany je socialismus. I Ideovým základem strany je marxistický světový názor. Malá to ukázka ze stanov, cíle a programu „nové“ Strany československých komunistů. Kromě této základní doktríny jsou ve stanovách obvyklé obligátní kecy o pluralitě a demokracii, kterých měli bolševici odjakživa plnou tlamu. Jak název sám najevo dává, organizátoři této strany neuznávají realitu rozdělení Československa na dva nezávislé státy, což Konfederace politických vězňů kvalifikovala jako „plánovanou provokaci“. Nikoliv však „instituce k výkladu českého práva oprávněné“ na ministerstvu vnitra ČR, které stranu tuto bez problémů uzákonilo. Za povšimnutí stojí, kdo je duchovním otcem, zakladatelem a předsedou tohoto uskupení. Není to nikdo jiný než jeden z mála v sametu odsouzených politických zločinců, na podmínku z vězení propuštěný poskok Milouše Jakeše a Gustáva Husáka, soudruh Miroslav Štěpán. Po registraci a uzákonění své strany uspořádal sjezd tohoto spolku a nazval ho „18. sjezd strany“. Přestože šlo očividně o politickou provokaci, BIS, která jinak strká nos do všeho (i do toho, kam ho strkat nemá), ani policie či státní zastupitelství se nenamáhaly tuto komunistickou slezinu monitorovat. Hlavní řečník sjezdu, zakladatel a předseda strany Miroslav Štěpán ve svém projevu mj. prohlásil: 12 POLYGON 5/1996 [pageend14]„ ... náš 18. sjezd zahajuje obnovu socialistického zřízení. Navazujeme na pokrokovou tradici našeho národa a jestliže se dostaneme k moci, bude vše, co bylo lidem zcizeno, vráceno a skuteční zločinci všeho druhu budou sedět v žaláři...“ Po bolševické slezině, na níž zazněla tato výhružná slova coby cíl a program SČK, zaslalo předsednictvo KPV, jmenovitě předseda KPV ČR JUDr. Stanislav Drobný a předseda politické komise KPV Ing. Miloš Slabák, dopis Nejvyššímu státnímu zastupitelství v Brně, v němž poukazovali na porušení několika zákonů (198/93 Sb., par. 92 odst. 1, par. 260 a 261 tr. zák.) včetně porušení stanov SČK předložených k registraci strany. Zároveň vyjádřili podiv nad tím, že „Státní zastupitelství a policie uvažují (?) o výslechu zpravodaje ČTK, protože oba úřady nemají k disposici texty projevů sjezdu, takže nemohou posoudit, zda byl porušen zákon.“ Jak patrno, pracovníci institucí pro výklad Czech-made zákonů jdou na věc lišácky od lesa. Místo aby si vyžádali texty autentických projevů řečníků sjezdu či vyslechli je, „uvažují“ o výslechu novináře, který se jako jediný zástupce veřejných medií Štěpánovy bolševické sleziny zúčastnil a o ní referoval. Kuriózní to postup právních kapacit českých! Na dopis KVP reagovala Nejvyšší státní zástupkyně JUDr. Bohumíra Kopečná. Místo aby se vyjádřila ke vznesenému podezření z porušení jmenovaných zákonů ze strany bolševické SČK, obvinila KPV z neobjektívnosti a upozornila na omezení „... zákonných možností postupů státních zástupců v trestním řízení“. Dle vysvětlení Nejvyšší státní zástupkyně, vyslechnout podezřelé z konkrétních trestných činů - zde řečníky sjezdu SČK - nelze, ale svědka, de facto bystandera, to ano. K dobru pak paní Kopečná dala zprávu, že Státní zastupitelství se případem SČK též zabývá (konkrétnosti neuvedla), a to dokonce „z vlastní iniciativy“, nelze proto s názorem KPV na nečinnost příslušných úřadů souhlasit. Na závěr připojila varování, že by bylo záhod- no, aby představitelé KPV ... napříště hodnotili práci úřadu při vystupování ve sdělovacích prostředcích objektivně“. Iniciativy v případu SČK se pak ujal ministr vnitra Jan Ruml. Na základě faktu, že se SČK přihlásila k předlistopadové KSČ, podal koncem února 1996 české vládě návrh na rozpuštění SČK. Jan Ruml argumentoval faktem, že KSČ byla prohlášena za zločineckou organizaci a Štěpánova SČK se jak samotným názvem tak i činy - označení prvního sjezdu strany číslem 18, programem - přihlásila za pokračovatelku, dědičku a následovnici zločinecké KSČ. Předseda Štěpán tuto argumentaci odmítl. Nechal se slyšet, že jeho strana existuje necelých deset měsíců a tzv. přihlášení se ke KSČ označil „... pouze jako mravní gesto“ (?!?) Místo komentu k číslu „18“ konaného sjezdu nabídl ostudnou statistiku: j,Milion a 725 tisíc lidí bylo členy KSČ, každý druhý v tramvaji, každý třetí v Praze...“ Co se statistiky týče, soudruh Štěpán má pravdu. Kde kdo, včetně mnohých dnešních českých prominentů, a to i členů vlády (dnes demokratů do morku kostí poučujících Západ) do nedávna soudruhoval a věrnost komunismu sliboval. (Dojemně kupř. působí, když sem k nám do USA takový Klaus přijede a neznalému publiku vykládá, že on byl za bolševika nejnebezpečnějším disidentem - viz loni na universitě v Bostonu. Pak se ukecl, že v létě 1989 tutéž universitu coby představitel onoho hanebného režimu, pochopitelně na režimní náklad, navštívil.) Proto vláda česká kolem Štěpánovy „strany“ chodí jako pes kolem horké kaše a nerozumnému ministrovi Rumlovi svou nevrlost dala na jevo. Ten proto začátkem března pd svého návrhu na rozpuštění SČK začal ustupovat. Svůj vlastní návrh označil za problematický a dodal, že ... to, že jsme se nedokázali důsledně vyrovnat s komunistickou minulostí, nelze vyřešit jednoduchým administrativním soudním aktem“. Samolibá reakce Miroslava Štěpána na sebe nenechala dlouho čekat: „Nás stíhat, zakazovat naši stranu na základě volebního programu, to je tedy zajímavé. To je tedy ve světě rarita...“ Vedlejším zde tak nějak zůstal fakt, že existence a činnost Štěpánovy SČK je podle platného zákona (198/93) ilegální. Po týdnu tento fakt došel i ministru Rumlovi a on 11. března oznámil, že po jeho seznámením se s průběhem onoho 18. sjezdu strany, s volebním programem a ostatními dokumenty SČK, došel k názoru, že Štěpánova strana porušuje ústavu a zákony České republiky a navíc ohrožuje i svobodu občanů. Ruml návrh na rozpuštění SČK předložil k projednání vládě. Nutno čin Jana Rumia nazvat hodným úcty. Jistě si byl vědom, že v českém právním marasmu jde o pokus zcela marný a pošetilý, rovnající se donquichotštině. Klausův pravicový kabinet tento předpoklad nezklamal. Po uplynutí zákonné lhůty 30 dnů, do kdy se Rumlův návrh měl ve vládě projednávat, se odmítla česká vláda návrhem zabývat. Skutečnost, že jde o zjevné porušení platných zákonů a ústavy, se stala vedlejší. Premiér Klaus se k tomuto problému vyjádřil s bohorovným stylem jen jemu vlastním, tj. s arogantním mentorováním na adresu blbečků poddaných: „Vláda vzniká soupeřením politických stran. Proto jí nepřísluší, aby politické strany vylučovala z tohoto soupeření...“ Dobrákovi Klausovi tak nějak uniklo, že v případě Štěpánovy SČK, samoprohlášené za nástupkyni KSČ, nejde o politickou stranu, ale dle platného českého zákona o zločineckou organizaci, která nemá v právní, civilizované společnosti co pohledávat. Tato argumentace však super-disidenta a šéfa nad bohy (jak se vtipně vyjádřil Jára Mečů) Klause zajímat asi nebude. Zde je vhodné podotknout, že v tomto případě nejde o politické soutěžení, jak se veřejnosti snaží namluvit pan premiér, ale o princip a právní precedent. Existuje-li zákon namířený proti extrémním politickým stranám a hnutím, je nutné se tímto zákonem řídit - a to vždy a všude a ne jenom tehdy, uzná-li to rádoby diktátor typu Klause za vhodné - jinak tento zákon nemá cenu papíru, na němž je napsán. Jsou si toho zajisté vědomi i představitelé KPV. Ti ve svém prohlášení k registraci Štěpánovy SČM podotkli, že podle stejného registračního modelu by ministerstvo vnitra České republiky klidně mohlo: „... zaregistrovat Nacionálně socialistickou dělnickou stranu Protektorátu Cechy a Morava, kterou by u nás založil některý z pohrobků Hitlera, Henleina nebo K. H. Franka. Proč ne? Jde přece o novou stranu. A ten Protektorát? Nebuďme malicherní...!“ Snad by se o založení takovéto strany potomci někdejších vyhnaných sudetských Němců měli pokusit. Do rozlehlých a nepřehledných plání Czech-made zákonů, jak zkušenost ukazuje, se vejde ledacos. V rámci restituce by snad i Henlei- novu vilu, ze které bolševici museum udělali, nazpět dostali. Bylo by velice zajímavé pozorovat, jak by existenci a nároky „nové“ Strany su- detoněmecké Superdemokrat Václav Klaus na veřejnosti obhajoval. Za pokus by to rozhodně stálo. Lakewood. OH, 7. července 1996 ■ POLYGON 5/1996 13 [pageend15]Nedělitelná spravedlnost MILAN HULÍK I. Část Restituce a rehabilitace se po listopadu 1989 staly symbolem návratu pravdy a spravedlnosti, které s sebou přinesly svoboda a demokracie, navrátivší se, doufejme že natrvalo, do naší země. Budu-li přesnější, pak musím říci, že se restituce a rehabilitace takovým symbolem mohly stát, kdyby... Kdyby demokracie v ČR neměla ještě daleko do oné klasické, kterou v tomto významu po demokracii antické nahradila demokracie západní. Období podivné demokracie Čtyři desetiletí komunistické totality nepřinesly jenom smrt tisícům nevinných lidí a zničení morálního a duchovního klima země, ale dokonale změnily majetkové poměry v zemi. Naposledy se tak stalo v 16. století v souvislosti s konfiskací majetku odbojných stavů a vznikem a zánikem Vald- štejnova impéria. Je třeba říci, že KSČ překonala císaře Ferdinanda II. a Valdštejna. Po roce 1948 nezůstal v dosavadních majetkových vztazích kámen na kameni. I zde však musíme být upřímní - komunistické konfiskace jen navázaly na znárodňovací dekrety a dekrety o konfiskaci tzv. majetku nepřátel - Němců a Maďarů. Princip nedotknutelnosti soukromého majetku a jeho ochrany právem byl prolomen a v této úvaze se nebudeme zabývat spravedlností či nespravedlností majetkových proměn v letech 1945 - 1948. Snad jen tolik, že jeden z důvodů mnohých nedostatků polistopadových restitučních zákonů a některých jejich nespravedlivých ustanovení bylo (s dále uvedenými výjimkami) vynětí tohoto období z působnosti restitučních zákonů. Symbióza demokracie a nastupující totality, založená na Košickém vládním programu, a vítězství KSČ ve volbách v roce 1946 daly vzniknout podivnému režimu, jehož křehké demokratické základy byly zakotveny nad stále se rozšiřující propastí totality. Protože postupující čas a nastupující právní jistota se stávají nepřekonatelnou překážkou pro další změny vlastnických vztahů, zůstane období 1945-1948 již jen tématem pro historiky. Z pohledu právníka zbývá jen konstatovat, že byla navždy ztracena příležitost, jak se vyrovnat s poválečnou minulostí a komunistickou totalitou od počátku jejího zhoubného vlivu v ČSR. A co víc! Zůstal relikt, který je dosud nepřekonatelnou překážkou pro česko-německé vyrovnání. Jde o dekrety presidenta Beneše, postihující příslušníky sudetoněmecké menšiny v ČSR. Sametová tolerance - počátek konce demokratické legislativy? Také naše téma nemá dosud koncovku. Nedořešená restituce církevního majetku nedovolila ODS a vládní koalici vyhlásit tak dlouho oznamovanou restituční tečku. Důvodem, proč se tak nestalo, a rovněž i důvodem, proč restituční zákony přinesly i nové nespravedlnosti a pro mnohé se staly i novými zákony konfiskačními, je stále stejná věc: Neschopnost, neochota či nemožnost polistopadových politiků vyrovnat se s minulostí. Ta se stala i prapríčinou toho, že parlament, ať již v podobě federální či ČNR nebo jako český parlament, přijímá zákony nikoliv jako prostředek k nápravě křivd nebo následků komunistické totality, ale jako výsledek politického kompromisu mezi stranami levice a pravice. Mezi touto levicí zaujímá rozhodující místo KSČM, hrdá dědička KSČ (prohlášená zákonem za organizaci zločinnou) a do posledních voleb i její odnož, tzv. Levý blok. A protože i pravice bojuje mezi sebou, koaliční nesvornost ODS, ODA a KDU-ČSL se již dávno změnila v tvrdý souboj - tak se návrhy zákonů a jejich výsledná podoba mění v upachtěné handly levice s pravicí, pokud jejich přijetí nezmaří rozpory uvnitř samotné pravicové koalice. Zatímním konečným výsledkem je současná patová povolební situace. Jejím základem - a opakujme to znovu - byl sametový převrat, kdy došlo ke změně mocenských poměrů nenásilným způsobem, ale se současnou neuvěřitelnou tolerancí k představitelům a vykonavatelům zločinného režimu. Tato tolerance se však zakrátko proměnila v převahu majetkové moci, která vrátila bývalým reprezentantům politickou autoritu a prostřednictvím staronové expositury i vliv na vznik a obsah demokratické legislativy. Toto je snad ten nejhorší důsledek nevyrovnání se s minulostí. V Polygonu 8/1992 jsem si zaprorokoval, co všechno způsobí do budoucna toto nevyrovnání - mnohé se již naplnilo, mezi tím i to, že bude ohroženo vytvoření právní autority a skutečného právního státu. Bojovné projevy Grebeníčků a Štěpánů patří k demokracii stejně tak, jako političtí extremisté v západních demokraciích, i když za jejich stranami nejsou tisíce mrtvých a zpustošené země. Komunistická strana nebo její mutace mohou svým radikálním sektářstvím kořenit pluralitní demokratické systémy, ale neměly by negativně ovlivňovat jejich zákony. A to se přesně po listopadu 1989 v ČSFR a ČR děje. Vypovídají o tom stovky nových zákonů. Všimněme si těch restitučních. Zákon č. 403/1990 Sb. byl prvním restitučním zákonem. Jeho název „O zmírnění následků některých majetkových křivd“ správně vyjadřoval skutečnost, že křivdy lze pouze zmírnit, nikoliv odstranit. V tomto případě se jednalo o menší část nemovitostí, které byly vlastníkům odňaty na základě některých prováděcích předpisů z roku 1959. Tyto předpisy byly tehdy vydány v rámci jakési poslední socializace soukromého nemovitého majetku před vyhlášením „vítězství socialismu“ v ČSR a přejmenováním státu o jedno „S“. Tento zákon umožnil vrácení nemovitého a movitého majetku fyzickým a soukromým právnickým osobám, původním vlastníkům, jejich potomkům, jakož i rodičům, sourozencům a jejich dětem. Tímto okruhem restituentů bez omezení státním občanstvím a trvalým pobytem v ČSFR (ČR) překonal tento zákon všechny pozdější restituční zákony. Jeho demokratičnost nebyla zřejmě způsobena ani tak malým rozsahem vydávaného majetku, jako spíše tím, že v době jeho přijetí (2.10.1990) nebyl ještě první demokraticky zvolený parlament tak rozdělen sporem pravice a levice, jako o několik měsíců později při přijímání dalších restitučních zákonů. Zákony č. 87 a 229/1991 Sb. Zákon č. 87/91 „O mimosoudních rehabilitacích“ vycházel rovněž ze zásady zmírnění následků majetkových a jiných křivd z období let 1948-1989. V jeho, preambuli se konstatovalo, že nejen tyto křivdy, ale různé nespravedlnosti z období ještě vzdálenějších, vč. křivd spáchaných na občanech německé a maďarské národnosti, nelze nikdy zcela napravit. Proti tomu nebylo možno nic namítat. Jinak tomu však je u další části tohoto prohlášení: „Federální shromáždění, chtějíc však potvrdit svoji vůli, aby k podobným křivdám už nikdy nedocházelo, usneslo se na tomto zákoně. " Tyto a podobné křivdy však tento „konečně spravedlivý zákon“ zakotvil hned o několik odstavců dále v §3, který definoval oprávněné osoby. Jimi již byly jen fyzické osoby, nikoliv tedy i soukromá právnická osoba, jako v zákoně 403/91 ve stejném okruhu, jako u tohoto zákona. Jenže na rozdíl od něj musely mít všechny tyto osoby čsl. státní občanství a trvalý pobyt v republice. Stačilo tedy pět měsíců, během nichž se parlament polarizoval tak, aby mohl být přijat zákon, který při odstraňování starých křivd, „vzniklých občanskoprávními a pracovněprávními úkony a správními akty, učiněnými v období od 25.2.1948 do 1.1.1990 v rozporu se zásadami demokratické společnosti, respektující práva občanů, vyjádřená Chartou organizace spojených národů, Všeobecnou deklarací lidských práv a navazujícími mezinárodními pakty o občanských, politických, hospodářských, sociálních a kulturních právech“ způsobil křivdy nové, a to porušením stej14 POLYGON 5/1996 [pageend16]ných mezinárodněprávních aktů. Tentokráte s tím rozdílem, že to učinil režim, který na těchto mezinárodněprávních dokumentech o lidských právech vyvzdoroval proti totalitnímu režimu svoji demokratickou existenci a založil na nich svůj právní řád. (Viz Listina práv a svobod - součást ústavy.) Nejinak tomu bylo u dalšího restitučního zákona č. 229/91 „O nápravě vlastnických vztahů k půdě a jinému zemědělskému majetku“, který za oprávněné osoby uznal jen státní občany ČSFR s trvalým pobytem na jejím území, ve stejném pořadí a rozsahu osob jako u zákona č.87/91. Zajímavé na těchto definicích trvalého pobytu nebyl jejich malý významový rozdíl (viz formulace „v republice“ a „na jejím území“, ale skutečnost, že čsl. právní řád tento „terminus technicus“ v právní formě vůbec neznal a trvalý pobyt byl pouze pojmem administrativně-správním či spíše policejním v oblasti přihlašování se k pobytu. Mýliti se je lidské, ale... Bylo by samozřejmě možné psát o dalších nedostatcích těchto tří zákonů, jejich mezerách, hluchých místech a rozporech s jinými zákony, vždyť poslední dva zákony neupravovaly jen vydávání nemovitostí, ale i zmírnění křivd v oblasti pracovněprávního, správního i trestního postihu. Za zmínku stojí možná úprava vrácení konfiskovaného movitého majetku. Poškozený měl na jeho vrácení nárok pouze tehdy, když mohl uvést, kde se nachází. Důkazní břemeno bylo tedy přeneseno na okradeného, ale připusťme, že jiné řešení bylo těžko možné. Vždyť hledat jehlu v kupce sena bylo mnohdy snadnější než najít zařízení továren, stroje, nástroje atd., které někdy definitivně zmizely až poté, když restituent podal výzvu k jejich vydání. Komunistické tam-ta- my přeci pracují dodnes. Mají samozřejmě pravdu i ti, kteří tvrdí, že tak rozsáhlé restituce, jaké umožnily shora uvedené zákony, nemají obdobu v bývalých komunistických zemích. I to má však své logické vysvětlení. V žádné jiné komunistické zemi, snad s výjimkou DDR, se nezachovaly takové podklady, které dokumentují předkomunistické vlastnické poměry. A k tomu je nutno dodat i to, že žádná jiná bývalá sovětská gubernie nebyla na takovém stupni právního stavu, který takovou dokumentaci umožnil. Rozvrátit právní stát bylo pochopitelně mnohem těžší než neprávni a stejně tak současná existence ČR jako dosud neprávního státu je umožněna nejen současně existující demokracií, ale i stále přežívající tradicí právního státu. Spravedlnost dává každému, co mu patří... Z tohoto pohledu hodnoťme i další nedostatky restitučních zákonů. Příliš krátká Ihů- ta šesti měsíců by možná byla i dostačující, kdyby přetížené katastrální úřady a oddělení pozemkových knih u soudů byly schopny včas vyhotovit výpisy dokumentující vlastnické tituly bývalých vlastníků. Ti, kteří ve své nepoučenosti nevěděli, že je možno učinit výzvu bez těchto podkladů a předložit je dodatečně, o své nemovitosti přišli. Stejně tak ti, kteří adresovali výzvy jiným socialistickým vlastníkům než byli momentální, vždyť rozdíly mezi Bytovým odborem obecního úřadu a Obvodním podnikem bytového hospodářství nebyly tak velké a socialistický bytový chaos jim orientaci neusnadnil. Pak nepomohla ani další šestiměsíční Ihůta k podání žaloby soudu ! Snad nejkřiklavější byly případy, kdy organizace vyzvané k vydání nemovitostí s oprávněnými osobami vesele korespondovaly, odkazovaly je na pozdější vyřízení, aby jim po uplynutí Lhůty klidně sdělily, že nejsou povinnými osobami. Nutno dodat, že ony šestiměsíční Lhůty byly preklusivní, tedy propadné a neuplatněním práva toto právo zaniklo. Kolik takto státu zůstalo ukradených nemovitostí, to nikdo nespočítá. Počítat bylo možno jen zoufalé klienty v advokátních kancelářích, kteří podruhé (a naposled) přišli o milionové majetky. Snad největším problémem oprávněných osob je splnění povinnosti uložené restitučními zákony - předložit doklad, na jehož základě přešel jejich majetek na stát. Bez tohoto důkazu nelze vydat konfiskovaný či vyvlastněný majetek bývalému vlastníku nebo jeho blízkým osobám. Nový demokratický režim nenese odpovědnost za protiprávní akty a komunistickým státem posvěcené krádeže soukromého majetku. Přenesení důkazu o této krádeži na okradené však bylo přece jen příliš velkou exkulpací státních orgánů. To proto, že ony spravují archivy, do kterých se restituenti dostávají s obtížemi a vyhledávání dokladů na základě podané žádosti a jejího vyřízení osvědčenými postsocialistickými byrokraty je spojeno s velkými časovými průtahy, pokud jejich aktivita vůbec dojde úspěchu. Málokdo doma uchoval suvenýry - vyvlastňovací a konfiskační komunistické dekrety, většinou podlehly času a také beznaději, že by ještě jednou mohly být k něčemu dobré. A mnohé vzaly za své díky stejnému času v archivech nebo při plánovaných skarta- cích. Ale povinnost jejich předložení zůstala, vzdor tomu, že přechod nemovitostí na stát byl povětšinou zaznamenán v pozemkových knihách. Specifickým případem pochybné spravedlnosti je ustanovení §4 zákona 87/91, podle kterého „povinnými osobami jsou též fyzické osoby, jet nabyly věc od státu, který získal oprávnění s ní nakládat za okolností uvedených v §6 zákona, a to v případech, kdy tyto osoby nabyly věc buď v rozporu s tehdy platnými předpisy, nebo na základě protiprávního zvýhodnění osoby nabyvatele, dále i osoby blízké těchto osob, pokud na ně byla věc těmito osobami převedena“. Je samozřejmé, že při odstraňování starých křivd by neměly vznikat křivdy nové. To má na mysli i toto ustanovení, které se snaží chránit nové vlastníky, kteří věc nabyli v dobré víře, když ji koupili od státu (byť mnozí věděli, že se jedná o nemovitost konfiskovanou exulantům). Ale koupili, zaplatili a mají nárok na stejnou právní ochranu svého vlastnictví, jako bývalí vlastníci. Toto je také (bohužel) jeden z důsledků principu kontinuity práva, který se stal základem nového demokratizovaného právního řádu. I když právní řád civilizovaných právních států neumožňuje, aby se jednou ukradená věc jakýmkoliv dalším převodem vlastnictví zlegalizovala, nám nezbývá nic jiného, než se smířit s touto specifičností českého právního řádu. V duchu tohoto „kontinu- álně-demokratického“ právního řádu by bylo nespravedlivé novým vlastníkům odejmout to, co si řádně koupili, a to i za předpokladu, že by jim byla státem vrácena kupní cena. Proto zákon dovoluje vrácení takové konfiskované a dále prodané nemovitosti jenom za podmínky, že nový majitel koupí porušil tehdejší právní předpisy nebo se při jejím získání neoprávněně obohatil. Nespravedlivé je však to, že toto důkazní břemeno spočívá na osobě oprávněné, ta musí dokázat, že v případě kupce jde o bývalého komunistického prominenta nebo o osobu, která při koupi využila své „socialistické angažovanosti“ nebo jí byla dána z tohoto důvodu přednost před jinými. Vždyť i komunistický režim porušoval své vlastní právní předpisy a jestliže nebyl prodej nemovitosti řádně publikován podle vyhlášky ministerstva financí 10/64 Sb., pak takový předpis porušen byl a restituent může svoji nemovitost získat i od třetí osoby, která ji od státu koupila. Problém spočívá v tom, že veškeré možné důkazy se nacházejí ve spise finančního referátu býv. okresního (obvodního) národního výboru, který může již být skartován a do kterého nemá restituent stejně přístup, protože nebyl účastníkem řízení o prodeji „své“ nemovitosti státem třetí osobě. Soud si sice tento spis může vyžádat, ale je tady zase ale. To vše trvá měsíce či roky a za tuto dobu může být spis vyčištěn. Vždyť nezůstaly jen „třetí osoby“, které nemovitosti od státu získaly, ale mnohé jiné, které díky své komunistické minulosti by již neměly v demokratické státní správě co pohledávat. O některých soudcích ani nemluvě. (Není však dosud zákon o státní službě, a i kdyby byl, tak by jej zřejmě čekal stejný osud, jako zákon 451/91, „kterým se stanoví některé další předpoklady pro výkon některých funkcí ve státních orgánech a organizacích ČSFR, ČR a SR“, tzv. lustrační zákon.) Takže se s důkazy točíme stále v kruhu - jsme opět u slavné něžné revoluce. Ta a její následky jenom dokazují, jak málo naši polistopadoví politici znají Prahu. Na Novoměstské radnici v Praze je totiž nápis: „NEMESIS BONORUM CUSTOS, SONTIUM CASTIGATRIX, SE- CURITATIS PUBLICAE VINDEX“ (spravedlnost - ochránkyně poctivých, karatelka provinilých, strážkyně obecné veřejnosti), pocházející z doby, kdy byla radnice proměněna v trestní soud. Tak však neplatilo po celou dobu komunistického panství a tak tomu bohužel není ani nyní po jeho konci, protože komunisté jsou zase u toho - tentokráte jako nedílná a silná součást levice v parlamentu - který je jediným zdrojem a tvůrcem demokratické legislativy. (Dokončení v příštím čísle.) Praha 12. července 1996 ■ POLYGON 5/1996 15 [pageend17]Laická úvaha VLADIMÍR CÍCHA Poslední léta uplývajícího století a tisíciletí probíhají ve znamení rychlosti, spěchu a událostí většinou znepokojivých. 9 Naše planeta Země se naplňuje a přeplňuje rekordní rychlostí, a nejvíc tam, kde je to nejméně žádoucí. 9 Přibývá ekologických problémů, ale i přírodních katastrof mocného rozsahu a ničivých důsledků. Je možné - alespoň podle mínění ekologů -, že jsou vyvolány podnikáním člověka. Ale není také vyloučeno, že se jedná o cyklus, přelom, vývoj, na nějž člověk má jen nepatrný vliv. 9 Imigrace obyvatelstva z Asie a Afriky do Evropy, Austrálie a Ameriky dosahuje nebývalých rozměrů. Sovětské imperium se sice rozpadlo, ale prospěch plynoucí z tého historické změny se v plném a očekávaném rozsahu nedostavuje, i když pozitivní důsledky zatím přece jen převládají - s několika nešťastnými výjimkami, jako je území někdejší Jugoslávie. Není ale snadné zbavit se též dojmu, že mnohé hospodářské problémy dneška s rozpadem sovětské říše, s koncem studené války a se značným omezením zbrojení souvisí. Alespoň časová shoda hrozivého růstu nezaměstnanosti i v hospodářsky nejsilnějších zemích a neúnosného tlaku zadluženosti států a demokratické administrativy tomu napovídá. Korupce mnoha demokratických vlád a jiné hospodářsko-politické aféry v západních zemích otřásá důvěrou mnoha občanů v demokratický systém. Blízká budoucnost ukáže, zda návrat komunistických stran k moci v řadě států bývalého sovětského bloku znamená mnoho či málo. Jak se západní Evropa vypořádává s problémy konce dvacátého století? Bude Evropská unie řešením? Je tento krok pro blaho starého kontinentu skutečně nezbytný? Nemohu to zasvěceně posoudit, nežijú tam. Americký kontinent je mi v tomto ohledu bližší. Své úvahy zaměřím tedy dál na poměry v Kanadě. * Rozloha a bohatství země nezajišťuje Kanadě imunitu vůči neblahým jevům doby. Její vlády se se svým úkolem, řídit optimálním způsobem všestranný vývoj společnosti, vypořádaly dobře až skvěle, v poslední dekádě ale podstatně hůře. V následujících odstavcích rozvedu příčiny svého znepokojení: a) Hospodářská situace. Zemi obchází strašidlo zadluženosti a bankrotu. Výše státního dluhu narůstá nejen každým rokem, nýbrž každým dnem, neboť i tento dluh podléhá zúročení. V současnosti není ve vládní agendě důležitějšího problému než otázka, jakým způsobem změnit toto zadlužení z trvalé hrozby na trvalý problém. Zajímavé je náhlé zvýšení naléhavosti zadlužení. Ačkoliv není novinkou (i když změny ve výši jsou pozoruhodné), současný stav dosáhl hranice únosnosti. Její překročení hrozí temnou nejistotou, bankrotem. Přírodní bohatství Kanady bylo přeceněno v představě, že samo o sobě postačí k vytváření blahobytu. Bylo a je vyváženo do zemí, v nichž je měněno v tovar, výrobek, ten se vrací jako bumerang zpátky a obyvatelům Kanady poskytuje jen primární zaměstnanost. Současná vláda i její předchůdkyně dopustily, aby míra i složení imigrace způsobily všeobecný pokles kvalifikace a odbornosti produktivních sil. Příliv kvalifikovaných sil z Evropy je omezován ve prospěch imigrace asiatské, indické a africké, většinou nižší odborné úrovně. Silné odborové svazy pak svými platovými a sociálními úspěchy učinily kanadské výrobky příliš drahými a tím neschopnými úspěšné mezinárodní konkurence. Stejně jako v jiných vyspělých zemích je vliv počítačové techniky a její univerzální aplikace příznivý i latentné velmi nebezpečný. Rychlost řízení (strojů, výroby, produkce všeho) a sdělování informací kvapem přesahuje možnosti nabídky další práce, novou technikou vykonávané (ve stále kratším čase). Podle mého názoru je nesmyslem přirovnávat technickou revoluci kolem přelomu minulého století a tehdejší obavy s problémy dneška, mnohými dosud ignorovanými. Všeobecný vliv dnešního vývoje, supertechnologie a informatiky se vymyká jakémukoli porovnání. Dnešní technika postrádá dostatečně účinné zpětné vazby regulující její negativní důsledky a vymyká se z kontroly. Následky se již začínají projevovat: propouštění zaměstnanců ve všech oborech podnikání i služeb, stále hromadnější nahrazování člověka přístrojem, technikou, narůstající odcizení a nahrazování kontaktu člověka s člověkem komunikací člověka s počítačem, jeho obrazovkou. Toto urychlování vede k přesycenosti trhu, jehož nabídky si může dovolit stále menší množství konzumentů. Počet bankrotů dosáhl v loňském roce rekordní výše a neblahý trend stále pokračuje. Stále menší množství schopných a agilních jedinců dokáže obstát v konkurenci. Letité vazby mezi zaměstnavateli a zaměstnanci, podniková a stavovská hrdost a pýcha jsou už jen růžovou vzpomínkou. Tím ale zájem zaměstnance na prosperitě podniku upadá. Ve všech oborech a vrstvách vzrůstá existenční nejistota. Kanadská banka se snaží nízkou úrokovou sazbou podnítit podnikání, oživit hospodářské činnosti. Výsledek je chabý a neuspokojivý. Celková nejistota a vysoké daně jsou přílišnou protiváhou. Nízký úrok ruinuje občany penzijního věku znehodnocením jejich investic - zdrojů příjmu, neboť státní penze je ovšem nedostatečná. b) Imigrační politika Kanady se v posledních letech velmi změnila. Pravidla a požadavky, které měly jistý smysl a opodstatnění, klasifikační systém pro přidělení statusu „landed immigrant“, byly nahrazeny jakýmisi pofidemími, neurčitými hledisky. Následek je příliv podvodníků, negramotů, imigrační nerovnováha ve prospěch Asie a Afriky, obstruk- ce činěné kvalifikovaným uchazečům z Evropy, zatěžování státní pokladny vydržováním tisíců nově příchozích, jejichž přínos je v přítomnosti stejně jako v budoucnosti nulový. Kanadská vláda jako by zapomněla na ty, kdo zemi vybudovali, kdo se svojí prací, snažením a schopnostmi podíleli na její úrovni a prestiži, které ve světě dobyla. Rychlost, s jakou se mění etnické složení obyvatelstva, přesahuje logické a praktické možnosti země. Aktuální zastírání problémů, které tím vznikají, je dnes už ryzím zastíráním skutečnosti. Vláda se zřejmě nesnaží odhadnout situaci v blízké budoucnosti, za pouhých deset, dvacet let. Fakta a důkazy ztrácejí váhu a důležitost, nejsou již zdrojem užitečného poučení. Prodávanými iluzemi jsou ideologie prosperující multikulturní společnosti, podobně pochybené jako socialismus a komunismus. (Jejich zajímavé objasnění nabízí kniha N. Bissoondata „Selling Illusions"; autor pochází z Trinidadu, z předpojatosti tedy není podezřelý.) Pod heslem „sjednocování rodin“ či „politického postihu“ přicházejí celé klany. Mnohdy jedinou znalostí těchto nově příchozích o Kanadě je spolehlivá infor16 POLYGON 5/1996 [pageend18]mace o tom, kam jít a jak okamžitě získat sociální podporu. Valem přibývá zločinných gangů, dochází k neradostnému vy- stěhovávání dřívějších obyvatel z oblastí, jež se staly cílem usídlení těchto nově příchozích. Ke změně názorů, vnímání a zvyklostí je nucen člověk domácí, ne nově příchozí. Argumentuje se také tím, že současná imigrace je pro kanadskou ekonomii prospěšná. Taková prospěšnost spočívá zřejmě ve skupování realit a obchodů, v nichž je potom šance zaměstnání ne- asiata nulová. A zkušenost podnikatelů a provozovatelů živností, jejichž pronajimatelé jsou Číňané nebo Japonci, je taková, že se rychle a bezohledně zvyšuje nájemné, což přivádí podnikatele do nepříjemných existenčních situací, často ústících v bankrotu. A tak se stále větší část obyvatelstva stává podnájemníky ve vlastní zemi. (Vlastníky Havaje jsou dnes v podstatě Japonci, potomci strůjců útoku na Pearl Harbour...) c) Nikdo kromě zodpovědných politiků nepochybuje o tom, že zločinnost v Kanadě vzrůstá. A v nemalé míře se jedná o zločinnost nezletilých, do značné míry dosud chráněných platným zákonem Young Offenders Act, zabraňujícím potrestání mladistvých. Množství případů, poukazujících na nezbytnost změny, je vládou dokonale ignorováno. Vláda shledává podstatnějším a důležitějším naslouchat a respektovat naléhání nátlakových skupin (např. homosexuálů), dožadujících se nových práv společenských a konstitučních. A tak jsou otrlí odsouzenci propouštěni po uplynutí zlomku svého trestu, těžcí zločinci dostávají dovolenou, na níž se dopouštějí dalších zločinů, množí se dvanáctiletí grázlové vysmívající se svojí nepostižitelnosti. A vládu jako by tento stav příliš neznepokojoval, zatímco volání obyvatel po nápravě a změnách je stále naléhavější... d) Našinec se nemůže ubránit sílícímu pocitu devastace hodnot, kvůli které opustil před lety svůj domov. Fundamentální hodnoty spojené s pojmy svoboda a demokracie jsou nahrazovány ideologií „politické správnosti“, přičemž tato správnost není přesně definována a zdůvodněna. Není věrohodného náznaku, že jde o jev dočasný, který zanikne na úbytě vlastní nesmyslnosti. Nastává čas žalobníčků, namísto rovnosti před zákonem se prosazuje preference různých skupin a menšin. Tyto aktivity jsou podporovány státními penězi i nyní, kdy rostoucí zadluženost země nabývá podobu ortelu totálního bankrotu. Vyznavač zdravého úsudku je vystaven rostoucímu nebezpečí různých závažných nařčení: „bigot, rasista, antisemita, homofil...“ Jsou v platnosti (např. v provincii British Columbia) zákony omezující svobodu slova a tisku, připomínající naše časy, když se komunisté chopili vlády. Udivuje mě, že obyvatelstvo provincie projevuje dosti chabé znepokojení nad těmito jevy, jež ohrožují podstatu svobodné a demokratické společnosti. Kanadský daňový systém je trapný, nesmírně složitý a rok od roku složitější, zatěžující administrativu, nelogický a umělý; umožňuje ale nespočet únikových možností a triků, kterými státu uniká značné množství peněz. Radují se jen daňoví specialisté a pochybní „podnikatelé". Názory valné většiny^ obyvatel nejsou vládou respektovány. Člen parlamentu, nechce-li riskovat ztrátu své pozice, se neodváží zastupovat mínění svých voličů, je-li to v rozporu se stanoviskem vládnoucí strany, tč. Liberální. Organizace zvaná „Komise pro lidská práva“ začíná připomínat „Výbor pro vyšetřování neamerické činnosti" v dobách McMarthyho či naše „uliční výbory“. Fakta a zjevné pravdy začíná být nebezpečno říkat. Stranická hvězda začíná být nahrazována příslušností k té či oné menšinové skupině, jež zajišťuje postup a nepostižitelnost. Odborná zdatnost není naproti tomu považována za rozhodující podmínku získání zaměstnání. Nařizovatelé nových směrnic pramálo dbají nebezpečí poklesu odbornosti coby důsledku „stejných příležitostí zaměstnání pro menšinové skupiny“. (Potud - redakčně upravený - Vladimír Cícha. Autor se závěrem ptá po řešeních tísnivé situace a zdůrazňuje především nutnost podstatné proměny hodnot a preferencí, návrat k posuzování zdravým rozumem, odmítnutí přetvářky a šalby, kterou je dnes tak důležitá „image“, ozdravění činnosti sdělovacích prostředků, obrodu zásadní zodpovědnosti u důležitých povolání.) Nový svetový řád (Navázání na předcházející úvahu Vladimíra Cíchy) LADISLAV JOSEF BERAN Pozorování Vladimíra Cíchy, jakkoli učiněná v perspektivním pohledu určité země a situace, se dotýkají problémů aktuálních všude. O nich se ale všeobecně mlčí. S variantami podmíněnými specifickými podmínkami jednotlivých zemí mohla vzniknout kdekoli v "prvním světě", ale něco odpovídajícího probíhá také v zemích bývalého sovětského bloku, a určité přípravy je možno pozorovat i v zemích třetího světa, podle stupně jejich přizpůsobení Západu. Vzniká jakýsi jednotný svět. Nejen postkomunistický, i ten bývalý první (a bezpochyby i třetí) svět prožívá období privatizace. Množství společenských aktivit, dříve spravovaných nebo alespoň řízených - a z části financovaných - státem jako společensky nepostradatelné a nedotknutelné, je vydáno na pospas údajným tržním mechanismům: veřejná doprava, pošta, telekomunikace, zdravotnictví, školství a mnohé další, v budoucnosti snad i soudní procesy a vězeňství. Vše bude možno - či spíš nezbytné - zaplatit jako službu. Velké privatizace jsou sice teprve plánovány, ale i to hraje velkou roli ve vytváření vědomí a smýšlení. I uvnitř jednotlivých zemí a firem probíhají dalekosáhlé změny v tomto směru. Co si jen v minulé epoše dovolily větší a velké firmy za výzkumná a vývojová oddělení, odborné knihovny a dokumentační centra - to vše pro pěstování odborného a intelektuálního zázemí -, za sociální zařízení, kulturní činnosti! Panovalo přesvědčení, že to patří k dobrému jménu a standardu, a i když to není bezprostředně efektivní, přináší to výsledky v sociální stabilitě a dlouhodobě i v hospodářství a technice. Proto byly tyto činnosti dalekosáhle vyňaty z tržního mechanismu. Dnes je vše zrušeno pod jediným aspektem bezprostřední, jen finančně kontrolované rentability. Tento proces má řadu důsledků, významných jak pro sociální změny, tak pro přetváření smýšlení. Privatizace nepřevádí dotyčná pole činnosti do spontánního řízení tržními mechanismy, ne do vlastnictví nezávisle hospodařících podnikatelů, jako spíš pod vliv velkých hospodářských a finančních společností a jejich prostřednictvím - administrativními, finančními, legislativníPOLYGON 5/1996 17 [pageend19]mi pákami - do řízení anonymními kruhy. Neideologický vývěsní štít tržního řádu, který zdůrazňuje údajnou zdravou spontaneitu hospodářského výběru, je klamem - ve skutečnosti jde o cílevědomě vytvářené umělé podmínky - stejně jako označení „privatizace“. (V dalším tedy píšeme „tržní řád“ s uvozovkami, nezapomínajíce tento klamný charakter.) Sociální likvidace Tímto procesem je, zřejmě systematicky, likvidována jedna společenská vrstva, nazývejme ji maloměšťáctvo (zde míněno v neutrálním slova smyslu, tedy bez onoho už navyklého hanlivého přídechu), tedy vrstva většinou nemajetná, mírně, výše až vysoce vzdělaná, v minulé epoše (zhruba především 1850 - 1990) poměrně dobře postavená a placená, konzument a nositel aktuálních smýšlení (vlastenectví, demokracie, náboženství), tělovýchovných spolků a především v podstatě nezpochybněných morálních zásad a hodnot - a kultury, umění, vážné hudby, a byla také rozhodující politickou silou v demokracii pojetí oné doby. Rušením a omezováním typických polí působnosti a života této vrstvy je části odňata životní základna (je zbavena zaměstnání), zbývající příslušníci jsou zastrašeni a v zájmu sebezáchovám' se cítí být nuceni změnit celou svoji mentalitu, čímž jako specifická společenská skupina též mizí. Tyto pochody vyvolávají davový pocit univerzální všemocnosti „tržního řádu“, který získává charakter božstva, vztah k němu nabývá náboženského rázu. Co on schválí, tedy co se rentuje, je správné, co on neschválí, co nemá na trhu úspěch, je neoprávněné, je i „mravně“ zavrženíhodné; nechá se to klidně zaniknout. I lidské osudy za tím zánikem jsou lhostejné (božstvo tomu tak chce), příležitostný mírný soucit je jakožto neškodný dovolen. Nový druh cynismu se tak zmocňuje všeobecného postoje. Většina lidí nejsou bojovníci; i vytváření vlastních názorů a smýšlení je namáhavé, nepohodlné a nakonec nebezpečné, svým způsobem hrdinné. Člověk se zpravidla nemůže stavět proti běhu světa. A tak se „tržní řád“ stává absolutně nej- vyšší instancí. To by bylo velmi povážlivé, i kdyby se jednalo o skutečný tržní řád. Skutečnost je ale zcela jiná: Jde o umělý „tržní řád“. Hospodářská krize Celá desítiletí nás národohospodářská věda pozdního kapitalismu ujišťovala, že natolik ovládá hospodářsko-výrobní poměry společnosti, že k vážné hospodářské krizi jako ve třicátých letech dojít nemůže. Ale teď tu těžká krize je, sice jiného rázu než ona zmíněná, ale neméně vážná; pohleďme jen na závratné milióny nezaměstnaných v hlavních západních zemích. Nás ani sebe ona věda bezpochyby neklamala, spíš byly nastoleny hospodářské podmínky natolik změněné, že s nimi nemohla počítat. (Pokud ovšem nebrala v úvahu za blahobytných časů neustále silně stoupající zadluženost „vyspělých států“, jež je teprve teď věřiteli - velkobankami - náležitě využívána.) Politický zápas se zadluženými vládami a s veřejnou administrativou proti jejich úsporné politice a odstraňování sociálních vymožeností, demonstrace proti nim jsou přímo (tragicky) směšné. Proč se ani nepomyslí na toho, kdo ty vlády k tomu dohání, na velkobanky? Ani se nemusíme ptát, proč není prakticky nikde zveřejňováno, kdo je věřitelem těch zoufalých vlád, kdo je (jejich předchůdce) po desítiletí k té nedozírné kreditní politice pobízel, kdo je nyní finančně tak tiskne, jaký je pohyb vlastnictví oněch kreditů. Snad něco o manažerech „nového světového řádu“ napoví, že už roku 1988 deset největších bank světa byly následující: Dai-Ichi Kangyo; Sumitomo; Fuji; Sanwa; Mitsubishi Bank; Industrial Bank of Japan; Norinchukin; Tokai; Mitsui; Mitsubishi Trust, tedy všechny japonské. Jde o neuvěřitelný vzestup japonských bank, když uvážíme, že ještě roku 1982 náleželo z deseti největších dvě Spojeným státům, čtyři Francii, dvě Velké Británii a dvě Japonsku (podle Jochen Hippler: Die neue Weltordnung, Hamburg, 1991). Zajímavé je, jakým způsobem se nové poměry prosazují: potichu, bez ideologických proklamací. Pozorujeme, že za jejich nastolováním působí výrazná ideologie, ale není veřejně proklamovaná jako kdysi ideologie nacismu či komunismu; nemá jméno! Označme ji pracovně „nový světový řád“. Tento termín byl ražen prezidentem Bushem v době války v Perském zálivu pro nové mezinárodně politické uspořádání světa. Současně jsme tehdy ale začali intenzivněji pociťovat projevy nových poměrů ve svém životě a svém bezprostředním okolí. Rozšiřme tedy s trochou zlomyslnosti toto označení i na ně. Ostatně nové toto heslo tehdy nebylo. Pohleďme jen na jednodolárovou bankovku: v emblému s pyrami- dou světovlády už dávno vyhlašuje no- vus ordo seclorum a nahoře zaklíná, že annuit coeptis! Nová mentalita Nové poměry vyžadují typ člověka, jaký se připravoval především ve Spojených státech a nyní se stává požadavkem všude: Je bez přestání ponořen do rušného dění, ať už ve vlastní aktivitě nebo v konzumaci neustále nabízeného, v práci i ve volném čase, při každém zaměstnání, bez ohledu, má-li to smysl a je-li to účelné nebo to přináší ztráty, hlavní je, že se nikdy autenticky nezamyslí nad něčím jiným, než co je třeba právě podnikat, že se z proudu dění nikdy nevynoří. Ovládá i takové vlastnosti, jež jsou určitým pokrokem: Umí věcně jednat, neprovokuje ani při jednání s protivníkem, ani s poraženým nebo slabším, navrhuje pro něho jen takové nevýhody, jaké jsou pro zachování klidu únosné, neprobudí v něm zoufalý odpor, pokud ovšem má být tento protivník jako partner zachován. V opačném případě využije těchto schopností obráceně, přivede protivníka až do zběsilosti, čímž je znemožněn a může být likvidován. Nový člověk tedy dokáže zachovávat vždy klid, nejedná spontánně, nemá jiné osobní přesvědčení než zásady „nového světového řádu“, nepoužívá viditelné autority, nýbrž snaží se vždy vyvolat dojem skupinového rozhodnutí. V oblastech, kde se mentalita „nového řádu“ už prosadila, lze pozorovat, že jedinci, kteří se jí zcela nepřizpůsobí, nejsou trpěni, jsou vyloučeni, vydáni na pospas zchudnutí a bídě nového typu. Život v dynamické aktivitě vyžaduje člověka celého, beze zbytku, s rozpolceností nebo s předstíráním to nejde. Stálé akční programy televize se starají, aby se člověk neoddal klidu ani unaven na pohovce, neustálé bombardování hyperaktivní (pa)hudbou ze všech elektronických nosičů obstarává od nejraněj- šílio dětství usměrňování charakteru a temperamentu určitým směrem. „Nový člověk“ nesmí už být prostým konzumentem a loajálním občanem jako v předchozí periodě, je aktivním spolutvůrcem stálého nepokoje, pohybu, hluku, a zároveň je jim vydán na pospas. Tento postoj přijme za vlastní - jinak se s ním nedá žít - a pak ledy sám zastupuje a rozšiřuje - bez ideologie - život podle „nového řádu“. Aktivně zasahuje, když zjistí, že jsou někde uplatňovány způsoby staré epochy, protože jsou mu osobně nesnesitelné a sám se stará o odstranění dotyčných osob. Hrubé prostředky kontroly smýšlení pomocí tajné policie se tím staly zbytečnými, rozšiřující se dynamická superaktivita je svojí podstatou tak netolerantní, že sama, téměř bez dalšího dohledu, vylučuje ze své sociální struktury nekonformní živly. Fyzická likvidace v plynu či v gulagu je též zbytečná; vyvržený maloměšťák skončí neškodně infarktem, pod mostem či rozumněji sebevraždou; nižší zaměstnání, jako za komunismu, nejsou dostupná, jsou rezervována pro „specialisty“ z příslušných vrstev; i v nich, jako v celé společnosti, probíhá přestavba. Nová totalita se zřejmě nespokojuje s formálním znamením poddanosti jako ty dřívější, jež ponechávaly alespoň „malé“ lidi bez kariéry poměrně 18 POLYGON 5/1996 [pageend20]v klidu. Žádanou bezoddyšnou „dynamiku“ nelze předstírat, ta může být jen výrazem celého člověka, jeho celkového životního postoje, až po spánek. Poučná je destrukce (dřívější) kultury při dnešní výstavbě nové civilizace. Lze ji dobře pozorovat na příkladu divadla, činohry i opery, oné kulturní základny minulé „maloměšťácké“ epochy. Současný divadelní provoz je důsledně odcizen charakteru hraných děl; z geniálně umělecky vyjádřeného procesu hlubokého poznání je inscenován povrchní dynamický happening nebo destruktivní kritika všeho, co bylo; z duševní a mravní potravy se stává plytké rozptýlení pro jedny, frustrace pro druhé. Je poučné pozorovat, jak kulturní převrat, provedený v minulých desetiletích živly z levé kul- tumě-politické scény, spolupracuje s trendem vládnoucího hospodářství, jenž politicky ukazuje zcela jinam, „doprava“. Tedy souhra, ukazující názorně, jak jsou „novému řádu“ ideologie a politické směry lhostejné; využívá podle situace všech. Pro rozklad dřívější všeobecně vžité kultury využívá stejně i jiných procesů, jak Vladimírem Cíchou shora popsané asijské a africké (pro střední Evropu s podobným efektem i určité části balkánské) imigrace. Politické síly sloužící „tržnímu hospodářství“ se označují jako „konzervativní“. Jedná se opět o jeden z účinných klamů. Co je na politice stojící dnes na straně silného podnikatelství konzervativního, uchovávajícího? Za jakýkoliv krok v postupu „nového řádu“ obětuje přece cokoliv a všechno ze společenských, kulturních a mravních hodnot; a když současný politik někde vystoupí přece jen ve smyslu tradice, má to jen hodnotu folklóru a „show“. Obdobné jsou poměry v náboženském životě. Směrodatní progresivní a publicisticky aktivní teologové a pracovníci duchovní správy pracují už léta, desítiletí na přeměně církví v aktivistické spolky sociálně politického společensky zábavního zaměření. Na poli spirituality, mravnosti, kulturních forem, liturgie pěstují pro přívržence systematicky krajní nenáročnost a v médiích účinnou destrukci. Obsahy křesťanské víry jsou potlačeny až do bezvýznamnosti. Věřící kultivovaný maloměšťák ztratil i zde jakoukoli oporu. Buď se vzdá svého postoje a své kulturní a náboženské identity nebo je z církve vypuzen. Významným rysem intenzivně prosazovaného trendu v církvích je kolektivismus, skupinové cítění a jednání, pokud možno všechny aktivity jsou uskutečňovány metodou skupinové dynamiky. Individuální náboženský život je z církví vypuzen. Celá atmosféra je dokonale promíšena s marxistickou ideologií „teologie osvobození“. Tyto proměny se ovšem mohly uskutečnit v církvích západních zemí, proto jsou postkomunistické země „pozadu". Progresivní teologové tam už ale převrat intenzivně v skrytu připravují, na veřejnosti a vůči církevnímu vedení se zatím projevují takticky opatrně. Mluvíme bez rozdílu o „církvích", protože tyto převratné trendy jsou progresivním silám ve velkých církvích společné. Rostoucí malé, „nezávislé" církve a sekty pěstují a vyžadují sice svoje vyhraněné náboženské šablony jednání, tváří se fundamentalisticky, ve skutečnosti jsou ale s „novým světovým řádem“ kompatibilní. To souvisí už s jejich většinou americkým původem a mentalitou i s jejich tradiční úctou k hospodářskému úspěchu jako k potvrzení božího požehnání. Způsoby „nového světového řádu" se radikálně zmocňují též školství a pedagogiky. Úkolem školy přestává být zrání osobnosti při osvojování si vědomostí, pěstování schopností a výchově ke společensky smysluplnému chování. Děti se musí nechat vyžít, nesmí se v nich potlačovat žádné sklony, především ale ne ty špatné, nemá se učit, nýbrž nanejvýš nějakým tématem se volně kolektivně zabývat. Rozumné a nadané děti se nesmí jakkoli stavět do popředí, naopak. Je jasné, jaké jsou výsledky takové školy: mizivé vědomosti a nevychovanost, často násilnictví a kriminalita. Státní školství má zřejmě vychovávat nastávající spodní vrstvu, především ke kolektivismu. Vyšší vrstvy, elitní nositelé „nového řádu“, budou využívat škol soukromých. Vytvářejí se tak nové sociální struktury: vyhraněné vrstvy ve společnosti pro nadcházející periodu, po dalekosáhle „beztřídních“ tendencích epochy minulé na Východě i na Západě, při zničení maloměšťácké vrstvy. Hnutí vyšlé od západních levicových intelektuálů je i zde obratně využito k vytváření podmínek pro „nový světový řád“. I ve školství musí tedy postkomunistické země „dohánět“. Konec demokratické kultury minulé epochy, jíž bylo maloměšťáctví hlavní oporou, je též v dohledu. „Demokratická“ politika, ať už stojí na pravé nebo na levé straně, se na moci podílí jen ve spojení s opravdu mocnými, s manažery „nového světového řádu". V oblastech, kde toto spojení nepůsobí, je dnešní demokracie obrazem bezmoci. Jak nepatrná část společenského a hospodářského dění je ovládána demokraticky a jak nesmírná je v rukou bank a koncernů, jež jsou z velké části orgány řízení „nového řádu světa“! Ty rozhodují, jak, co a kde se bude stavět, jak budou vypadat naše města, naše krajiny, co se bude vyrábět, po čem budou lidé toužit, co budou konzumovat, jaké duševní potravy se jim dostane kulturou. A nejen to, navíc dokáže celá ta závratná všestranná moc učinit poddajnými i moc zákonodárnou a výkonnou, na všech úrovních, od obce až po mezinárodní grémia. A nakonec i lidové volby. Není už žádným tajemstvím, o čem se mluvilo veřejně nejdřív v USA: aby volby dopadly tak a tak, stojí to tolik a tolik. Může se zdát, že dnešní svět má v moci průmysl, technokracie. Ty jsou ale podle všeho jen vykonavateli vyšších plánů nebo jen jejich nástrojem. Prováděcí kolosálních projektů ničení přírody a celé Země, výrobci masového antikulturního zboží, jímž docilují masové psychózy (agresivní pahudba, násilnické filmy apod.) jednají převážně reaktivně, a sice vůči poměrům a masovým trendům vyvolaným z jiných rovin. V těchto nejsou rozhodující podnikaví soukromníci, nýbrž anonymní finančnické společnosti. Finanční poměry, směr zásadních investic, určují vysoké bankovní kruhy; jsou ony těmi nejvyššími grémii? ***** Při těchto pozorováních vzniká dojem, že poměry směřují k totalitarizmu nového typu. Mluví se o nich ale nanejvýš v soukromí, neexistuje zatím společenská diskuse na tato témata. V tisku okrajových skupin malého nákladu, téměř neveřejném, se vyskytují nejrůznější vysvětlení nových poměrů a hrozby nového totalita- rismu, hlavně teorie spiknutí, někde zed- nářského, iluminátského, amerikanismu, jinde sionistického či asiatského. Ofi- ciózní publicistika mluví o globalizaci hospodářství a politiky, o procesu restrukturalizace hospodářství a společnosti a o nových poměrech ustavujících se jejich následkem více méně spontánně. Pokud se mi do textu vloudily náznaky mínění, že nové poměry vznikají plánovitě a záměrně, stalo se tak mimovolně. Zmínky o zapojení různých rysů pocházejících z Ameriky nejsou antiamerikanis- mem: do nových poměrů se zapojuje vše, co jejich postupu slouží, jak bylo podotknuto i u jiných úkazů. Svými pro mnohého bezpochyby šokujícími, záměrně poněkud jednostrannými pozorováními a úvahami bych chtěl na stránkách našeho časopisu podnítit diskusi na toto téma. Mnozí čtenáři a přispěvatelé mají jiné zkušenosti, informace a názory. Cílem jejich konfrontace bude přiblížit se společně poznání a pravdě. Podaří-li se to, bude to společný úspěch, hlavně též tím, že diskuse na toto téma na otevřeném fóru bude, pokud vím, novum. POLYGON 5/1996 19 [pageend21]Kontinuita s Masarykovou republikou a srovnání s dobou po roce 1945 OTAKAR ZOUFALÝ Máme po volbách a pomalu se k nám vrací parlamentní demokracie. Často se zamýšlíme nad kontinuitou s dobou, kdy byla u nás tato vládni forma skutečně vžitá. Co se v roce 1945 změnilo? Při pohledu na mapu se změnilo území našeho státu, vláda se neutváří doma, aleje k nám importována z Moskvy, svobodně zvolený parlament z roku 1935 nezaujme své místo v parlamentě, podstatně se mění právní řád, na delší dobu neplatí ústava, vládne se dekrety a značně se mění struktura obyvatelstva, asi třetina občanů, hlásících se k německé a maďarské národnosti, náš stát opouští. Tato situace vede pak dne 31. prosince 1992 k rozpadu Masarykova Československa, které vlastně od roku 1939 nabývalo stále jiné jak územní, tak politické formy. Kde můžeme hledat kontinuitu, tedy pokračování? Historie nezná časové omezení „tlustou čárou“, to je nesmysl. V hodinách dějepisu se bude mluvit o Přemyslovcích stejně jako o Husovi a nebo o Rakousko-Uhersku. Pohled na dějiny se však může měnit, někdy i s velkým časovým odstupem. Po 581 letech už Jan Hus není kacířem, ale církevním reformátorem. Pro dějiny je narození Krista důležitým datem, ale existuje doba před a po jeho narození a nenajdeme zde žádné omezení. Začátek samostatnosti Československa je umístěn na 28. říjen 1918, ale i tomu předcházela a dávala určitou možnost demokratizace v Rakousko-Uhersku. Tam totiž proběhly v roce 1911 volby, které můžeme nazvat svobodnými. Srovnání se „svobodnými“ volbami, které si náš „lid“ zvolil za komunistů, není vůbec možné. Výsledek těchto rakousko-uherských voleb byl pak převzat rodící se Československou republikou. Pilíři domácího vývoje a státní samostatnosti jsou „Muži 28. října“ - Švehla, Soukup, Rašín, Stříbrný a Šrobár. Ve spolupráci domova s exilem, kde hraje také důležitou roli Beneš a Štefánik, dochází na mírové konferenci k uznání naší státní existence. Ponechme stranou německé problémy a jen si připomeňme, že 29. října byly vyhlášeny „Deutschböhmen“ s hlavním městem Libercem (Reichenberg). Tehdy se totiž zdůrazňovaly zásady Woodrowa Wilsona o sebeurčení národů. O den později na severní Moravě vzniká „rakouská provincie Sudety“ a 3. listopadu je jižní Morava prohlášena za německý „Český les“. Zamotaná historie s jepičím trváním, po třech týdnech byla celá záležitost zlikvidována. Národnostní problémy jsme měli od začátku, jenže tehdy jsme je uměli řešit. Není tak docela „za vlasy přitažené“, když mluvíme o určité kontinuitě s Rakous- ko-Uherskem a přitom tehdy vzniká úplně nový stát. Najdeme zde častěji pokračování historie, než jak shledáváme později, když po roce 1945 vlastně nemluvíme o novém státě, ale o kontinuitě s první Masarykovou republikou. Dlouho se mluvilo o tom, zda bylo správné rozbít Rakousko-Uhersko a to „úpění“ pod nadvládou Habsburgú se těžko dá srovnat se „svobodou“ přivezenou z Moskvy. První stát vzniká doma. Masaryk přijíždí z exilu více než po roce existence Československa. V roce 1945 vývoj v nacisty okupované zemi nemá vliv na utváření „druhé republiky“, jejíž celá struktura je diktována výhradně Stalinem a Gottwaldem a s jejich direktivami přichází Beneš. V roce 1918 je základ státu vytvářen doma, v roce 1945 v Moskvě. K nám, do Evropy, je importována ideologie Asiatů. Při vzniku první republiky hrají jistě svou roli Francie a USA, ale to se s diktátem Moskvy nedá srovnat. Západ nezasahuje do dění v novém státě, neovlivňuje jeho demokratický rozvoj. Východ přímo diktuje složení naší vlády (a my to akceptujeme!), diktuje rozdělení parlamentu, určuje politické strany a jejich sílu, řídí sovětům oddanými důstojníky naši armádu a infiltruje naši policii lidmi KGB - sice neviditelnými, ale ve všem rozhodujícími „muži v pozadí“. V letech 1918 - 1938 vystupuje Československo na mezinárodním kolbišti jako suverénní stát, plně (i když ne vždy šťastně) se uplatňuje v ženevské „Společnosti národů“. V roce 1945 nějaká kontinuita se samostatným rozhodováním je ukončena, ani v jednom hlasování na půdě OSN se nesmíme odchýlit od instrukcí SSSR. Jak suverénní býval v zahraniční politice Beneš, který o ní rozhodoval po celou dobu! Nyní si nedovolí ani jednou samostatně hlesnout. A Jan Masaryk, bohužel, jen velikostí připomíná otce. Po návratu z Moskvy, když Stalin suverénně zrušil první a poslední „svobodné rozhodnutí“ československé vlády (jednalo se o přístup ČSR k Marshallovu plánu), prohlásil něco, co charakterizovalo postavení československé vlády: „Jel jsem do Moskvy jako ministr zahraničí, vracím se jako slouha.“ Už v roce 1947 neexistujeme jako suverénní stát. Sluhou není jen Jan Masaryk, ale i prezident a celá vláda. Rok 1945 není rokem návratu k samostatnosti, nastupuje éra loutkových vlád. Ani ve srovnání poměru k našim zahraničním legiím není možné najít nějakou kontinuitu. V roce 1918 legionářijsou posuzováni stejně, ať bojovali v Rusku, Francii nebo v Itálii, jsou vítáni jako osvoboditelé, jsou uznáváni a všestranně (někdy až příliš) preferováni. Po roce 1945 se svěřuje vojenská moc Ludvíku Svobodovi, zaprodanému sovětům. Příslušníci Východní armády přebírají všechna důležitá velení a ti, kteří bojovali na Západě, buď znovu odcházejí, nebojsou pronásledováni a často „přeškolováni“ v koncentračních táborech humanistického socialismu. Křečovité dokazování kontinuity tím, že Beneš z prezidentského postu odstoupil pod nátlakem a tudíž že jeho abdikace z 5. října 1938 je neplatná, to asi neobstojí. Tragedií je, že ještě před tímto odstoupením, 21. září 1938, podepsal souhlas s odstoupením našeho opevněného pohraničí. Problém nátlaku? Byl jistě enormní, ale velká většina politiků opouští politické kolbiště nedobrovolně a pod nátlakem. V Japonsku páchali za těchto okolností vojáci a politikové harakiri. Nejsmutnější by bylo srovnání Mnichova a pak souhlas a legalizování komunistického puče v únoru 1948. Podepsání postoupení pohraničí se posuzuje různě, ale bylo jasně proti smýšlení velké většiny národa. Výbor pro obranu republiky, vedený Ladislavem Rašínem, 30. září 1938 prohlašuje: „Promiňte, pane presidente, že s Vámi nesouhlasíme: Měli jsme se bránit. Ustoupili jsme sami. Příští generace nás odsoudí... K té cizí zbabělosti připojujeme zbabělost vlastní. Je pravda, že nás jiní zradili, ale my zrazujeme sami sebe.“ (Dějiny zemí Koruny české, II, str. 191) Můžeme mluvit o kontinuitě, když někdo abdikoval? Snad, ale po abdikaci začíná přerušení a ten, kdo abdikoval, musí být znovu zvolen. Abdikovali poslanci, kteří byli zvoleni ve svobodných volbách v roce 1935? Neabdikovali, jejich mandát trval tedy dále. Svoláním tohoto parlamentu by byla skutečně proklamována kontinuita Masarykovy republiky. Lžeme a úmyslně zkreslujeme, když tuto okolnost neuvádíme. Naj meno vání tak zvaných poslanců a naplnění parlamentu v roce 1945 nemá s demokracií nic společného, to je diktátorský akt. Agrární strana byla jedinou politickou sílou, která se podílela na vládě od roku 1918 až do zániku svobodného státu. Byla to strana, která garantovala parlamentní rovnováhu. Když Beneš v roce 1945 dekretem zakazuje činnost všech politických stran středu a pravice (agrárníci měli 45 poslanců, živnostníci a Národní sjednocení po 17 a fašisté 6 poslanců), tak se pak o nastolení parlamentní demokracie nedá vůbec mluvit. 107 poslanců neabdikuje, ale je z politického života vyřazeno. Jako jediná nesocialistická strana zůstávají lidovci, kteří měli v roce 1935 pouze 22 zástupců. Parlament měl v té době 300 členů. 61 poslanců zastupovalo německé voliče - z toho 44 poslanci zastupovali „Sudetendeutsche Arbeiterpartei“, 9 poslanců byli zástupci maďarské menšiny na Slovensku. Zůstává tedy 230 českých poslanců. Komunističtí levicoví extremisté - snad jako zástupci s nacisty kolaborujících horníků a zbrojováků - získávají privilegia a jsou ustanoveny dvě komunistické strany: Komunistická strana Československa (KSČ) a Komunistická strana Slovenska (KSS). Žádné jiné partaji není dovoleno kandidovat na celém státním území. Jak to odpovídá 20 POLYGON 5/1996 [pageend22]tomu, když komunisté získali v roce 1935 pouhých 10% voličů? Tehdy náhodou opět skoro přesně tolik, kolik získali v květnových volbách 1996! Politické rozdělení je výraz kapitulace prezidenta a vlády před moskevským diktátem. Benešova cesta do Moskvy byla aktem svévole a byla hrubou chybou. Znamenala rozchod se západní demokracií a začátek podřízení sovětskému a tím i českému komunismu. Varování jak anglických (ministr zahraničí Sir Robert Anthony Eden varoval Beneše ještě na letišti před odletem do Moskvy), tak i českých politiků, znalých poměrů v SSSR (dopis ministra Nečase Benešovi z 8.7.1943), nenašlo u něho odezvu. Tímto postojem zachraňuje Beneš egoisticky svou pozici prezidenta, ale odevzdává osud státu bezvýhradně do rukou Stalinových a Gottwaldových. Úloha sociálního demokrata Fierlingera se dá srovnat s norským kolaborantem nacistů, fašistou Quis- lingem. Markantní rozdíl: Fierlinger se za svou kolaboraci s komunisty stává ministerským předsedou, Quisling za kolaboraci s nacisty byl v říjnu 1945 popraven. Reminiscence a nostalgie. Vzpomínka, která bolí. Kde byl začátek konců? Tam, kde byla demokracie slabá a neučinila přítrž extremistům. Fašisté a komunisté měli být vyloučeni z politické scény již za první republiky. Nenašli jsme dostatek odvahy, abychom vyloučili ze společnosti slušných lidí ty, kteří otevřeně vyhlásili za svůj cíl likvidaci demokracie. (Gottwaldovo: „Jsme zde proto, abychom vám zakroutili krky.“) Nesmíme si dovolit, aby v našem smýšlení zakořenilo poraženectví, které pak všemožně omlouváme a které dvakrát zavinilo na dlouhou dobu ztrátu svobody. Dnes jsou to v našem parlamentě na pravici sládkovci a na levici komunisté. První lži ze Sovětského svazu přiváží Š meral a Olbracht a rafinovaně informují na stránkách Rudého práva. Jejich lži vyvrátil Ing. Nečas ve „Skutečné pravdě o sovětském Rusku“ a v tomto varování pokračoval i v exilové vládě. Viktor Fischl v „Setkání“ (nakl. Martin, 1994, str.196) uvádí: „(Nečas) nepřestával soustavně upozorňovat presidenta na nebezpečí, jež hrozí poválečnému Československu ze strany komunistů domácích i moskevských. Byl také mezi prvními, kdo Beneše varovali před Fierlingerem.“ Takticky vystupující komunista Grebenčík je demokracii nebezpečnější, než hulvátští sládkovci. V posledních volbách se obě tyto partaje prosadily do parlamentu a nejen to: při patové situaci bude často rozhodnutí o důležitých zákonech v jejich rukách! Extrémní menšina může být rozhodujícím politickým činitelem. To je na uváženou. Něco podobného se nedá bagatelizovat. Okres Tachov, kde máme v posledních volbách přes třicet procent extremistů, je varováním. A varováním je také značná část našeho pohraničí, která je v rukou komunistů. Mluvíme-li o kontinuitě, tak nemáme zapomínat na komunistické puče za první republiky na Kladně a v Oslavanech. Stejně zase extremní pravice se pokusila o puč v brněnských kasárnách. Naším cílem by mělo být pokusit se vybudovat stát, jakým byla Masarykova republika a poučit se z minulosti a ne dělat za ní tlustou čáru! Sociální demokrat Miloš Zeman prosazoval už před svým zvolením za předsedu parlamentu, aby se sládkovci a komunisté zúčastnili práce v parlamentních výborech, které jsou důležité pro právní řád a bezpečnost státu. Demokracie má právo a povinnost bránit se proti extremistům, v tomto případě by si připravovala svůj pád. Nejdůležitějším faktorem byla za první republiky autorita prezidenta Masaryka, a tu neměl už žádný z jeho nástupců. Autorita musí z osobnosti vyzařovat a pak najde podporu u širokých vrstev. Nejsmutnějším dědictvím postkomunistické éry je rozvrat mravních hodnot. Učit se znovu vládnout nám potrvá nejméně jednu generaci. Z té doby máme za sebou nyní asi pět let. Ještě nevíme, zda jsme na cestě správným směrem. Výsledek posledních voleb to pořádně zamotal. Každý stát má prý takovou vládu, jakou si zaslouží. Z toho je někdy radost a někdy je to k pláči. Neubulach, červen 1996 8l V článku Otakara Zoufalého Povolební Úvaha v minulém čísle Polygonu vypadl z textu jeden řádek rukopisu. Prosíme čtenáře, aby si doplnili třetí odstavec následovně (vypadlý text je psán ležatě): Hrdinný odpor několika odbojových center měl na našem území poměrně malou odezvu a naprosto se nedá mluvit - bohužel - o nějaké masovosti. Kolaborace s okupanty je nejmarkantnější u horníků a v českých zbrojovkách. ... Blýská se na (ne)časy? JÁRA MECŮ Tři mušketýři na české politické scéně jsou, jak se předpokládalo, opět v sedle a v čele poněkud otřesené „rodné koalice“ slibují další nedozírné úspěchy. Během tajuplných tahanic za zavřenými dveřmi se nakonec sjednotili v názoru, že jim předák druhé nejsilnější strany do toho nemá co mluvit. Lekce, které se jim od voličů dostalo, byla k jejich dalšímu „demokratickému růstu“ zřejmě nedostačující. Co by s takovou elitní tvrdě demokratickou koalicí dělali v koalici Západu? Vždyť to, co zmíněným politickým mušketýrům nedošlo, si kupodivu uvědomili voliči: že v jedenácti z patnácti zemí Evropské unie, na jejíž členství naše republika aspiruje, je sociální demokracie vládní stranou. Předvolební kamenování „nestátotvor- ných“ sociálních demokratů se „státotvorné“ ODS vymstilo. Snažit se izolovat a odhánět od stolu, který patří všem, zástupce menších či větších politických stran, je politikou škodlivou a vysoce nedemokratickou. Záliba „jen já a nikdo jiný“ patřila pod rudé prapory a připomíná „boj o korýtka“. Neboť, jak připomněl 26. června na pietním aktu v Praze-Dáblicích předseda Sdružení bývalých politických vězňů Stanislav Stránský: „Ve vládě je stále dost těch, kteří měli rudé knížky a do roku 1990 byli dobrovolně členy KSČ.“ „Nikdy nebudeme členům Evropské unie pořádat přednášku o tom, jak se dělá zemědělská nebo jiná politika... nebudeme chápat Evropskou unii jako pouhou zónu volného obchodu, ale jako mnohorozměrné společenství... nepřijíždíme, abychom poučovali, ale abychom se učili. “ (Miloš Zeman před početným fórem zahraničních novinářů v sídle parlamentu Evropské unie, červenec 1996.) První cesta „rodnou“ koalicí tolik obávaného „socana“ Miloše Zemana ve funkci předsedy poslanecké sněmovny směřovala „do Evropy“ a jak se ukázalo, neměla nic společného se sebechválou, nadutostí, ani s přehnaným sebevědomím. Mu» který dle svých „demokratických“ státotvorných odpůrců není „státotvorným", se ukázal větším státotvorným realistou než všichni postkomunističtí k Evropě řečnící předchůdci. Zeman - levotočený opak V. Klause - nepřijel do Evropského parlamentu kázat, poučovat a klást podmínky. Zeman kupodivu velmi dobře zná naše postavení i možnosti v současném evropském dění a umí s těmito vědomostmi na mezinárodním fóru střízlivě zacházet. Bez emocí a bez předsudků. Dokonce i bez pitoreskních bonmotů konstatoval fakta, která naši mladičkou demokracii zbavují dětské naivity. Setkání předsedy Evropského parlamentu, sociálního demokrata Klause Hänscheho, s předákem českých sociálních demokratů, které státotvorná koalice považuje za nutné zlo, mluví samo za sebe. Naše zdatná pravice (o které jsme před rokem 1989 tak málo slyšeli) záměrně přehlíží, že na růstu prosperity západoevropských demokratických společenství se ve 20. století nemalou mírou zasloužily i demokraticky státotvorné a protitotalitní strany sociální demokracie. Kamenovat tuto stranu jako nepřítele svobodné společnosti je velmi špatná vizitka, nabízená demokratické Evropě, modelující svou podobu pro 21. století. „Nikdy nebudeme členům Evropské unie pořádat přednášku o tom, jak se dělá zemědělská nebo jiná politika,“ prohlásil Zeman k poslancům unie. Část našeho tisku to koPOLYGON 5/1996 21 [pageend23]mentovala jako „průhlednou narážku“ na mnohokrát komentovaný výrok Klausův před zástupci Evropské unie. Ve skutečnosti se Zeman omluvil za mnohé velkohubé a káratelské výroky premiéra, jenž by to ze své nadpozemské výšky nedokázal. Nedávná minulost nás poučila, že politik vznášející se v závratné nadpozemské výšce vidí i slepou uličku jako cestu ke světlým zítřkům. A do slepé uličky se lze také dostat i neuváženými výroky čelných politiků. A těmi, co „dokázali, že to dokážou“, toho bylo zbabráno hodně. Je mnoho signálů, o kterých se mlčí nebo píše jen okrajově pouze proto, aby ten nebo onen neschopný politik mohl zůstat v tučném křesílku. Podívejme se aspoň stručně na některé z těchto signálů trochu blíže. Arie Oostlander, poslanec Evropského parlamentu a ředitel polito- logického ústavu nizozemské Křesťanskodemokratické strany, poukázal v rozhovoru pro ČTK na rozpor mezi snahou ČR stát se členem Evropské unie a výroky jejích čelných politiků, které podle něho protiřečí ideovým základům, na nichž EU spočívá. „Je pro mne velmi bolestné, když sleduji české politiky, jak se vyjadřují o EU. Dává- li premiér Klaus najevo, že obdivuje britský postoj vůči EU, tak ať raději zůstane ČR mimo unii. To není žádná hanba. Žádná země by neměla vstupovat, pokud nesdílí základní filosofii EU, protože jí pak bude jednou škodit,“ prohlásil Oostlander a pokračoval: „Malé země mají možnost čelit velkým jedině ve společenství typu EU. Lze samozřejmě zůstat mimo nebo se spokojit s členstvím NATO... Pak si ovšem musíte zvyknout na představu, že budete muset dělat to, o čem bylo rozhodnuto jinde, aniž byste na to měli sebemenší vliv.“ Takové a podobné výroky ze strany těch, k nimž údajně chceme do společenství, dokazují, že v diplomacii „úspěšných“ a úspěšné znovuzvolených něco zapáchá. Možná jen určitá politická zkostnatělost. Možná nevyvětraná minulost nebo zakořeněné, věčně tlející protizápadní myšlení. Takové ani sebevětším demokratickým hávem nepřikryješ. Všimněme si na závěr nedávno publikované poznámky Františka Formánka (studoval politologii a mezinárodní vztahy; působil v USA jako asistent republikánského senátora Johna McCaina; dnes je ředitelem Institutu pro demokracii a jednotnou Evropu se sídlem v Praze): ,Jak lze rozpoznat v Bruselu i Štrasburku, je skutečně nejvyšší čas, aby se Česká republika profilovala více než jako geografická součást Evropy. ... V zákulisí Rady Evropy triumfují Poláci. ... W. Sawicki, bývalý vedoucí kanceláře varšavského senátu, byl jmenován zástupcem šéfa administrativy parlamentního shromáždění, zodpovědným mj. za rozpočet. Je to první zdejší vysoký post úředníka, obsazený z Východu. ... Evropa od nás čeká činy,“ dodává politolog Formánek. Z naší strany sejí, žel, dostává jen dětinsky sebevědomé a nechutně ostré kritiky. A kdesi vzadu, směrem na Východ, se ten třetí u láhve vodky spokojeně pochechtává! Zatím máme chladné léto a v kalendáři datum 4. července. Amerika slaví 220 let svobody. Připomeňme si, že před stejnou budovou ve Filadelfii, kde byl 4. července 1776 slavnostně přečten dokument o vyhlášení nezávislosti, byla 26. října 1918 za přítomnosti T. G. Masaryka vyhlášena i samostatnost Československa. Jakou cestu jsme od té doby ušli? Bourali jsme na ní Masarykovy pomníky a nakonec jsme vlastníma rukama zbourali i jeho Československo. Škoda, že to nemůžeme svést na Sudeťáky. Čas ukáže, jak dalece a zda vůbec budeme schopni v novém státním útvaru žít pro ideály a dodržovat věrnost vznešeným odkazům. Čest budiž výjimkám. Všem živým i mrtvým, ale jako celek jsme to v tomto století nedokázali! ■ SLOUPKY JANA BENEŠE „Za práci pro vlast se neplatí,“ pravil ministr Alois Rašín. Ten, co učinil československou měnu československou měnou, neboť rozeznával špinavé peníze od čistých a nechal tudíž poděděnou rakouskou měnu zčerstva okolkovat. Ten, co ho pak zavraždil komunista Šoupal, a také ten, jehož podobiznu prý má ve své pracovně, jak tvrdí- vá, Václav Klaus. Jenže za práci pro vlast se platí, a to dokonce podle nejrůznějších sazebníků. Pravil jeden z našich fungi nových ministrů, že třeba zvýšit platy státních zástupců, nýbrž mezi těmito a platy našich jurisprudentů je přílišný rozdíl. Nikoho zřejmě nenapadlo, že takový rozdíl lze odstranit také tím, že se platy jurisprudentů sníží. Asi nepopulární mezi jurisprudenty, ale tuším, že souhlasu poplatníka by došlo, kdyby ho po volbách ještě někdo dbal, hlupáčka. Empirická zkušenost s prácí naší justice by k takovému řešení na mou duši, soudím já, přímo nabádala. Fungující společnost totiž není založena na tom, že všichni budou mít nejméně 20.000 (což je pěkně levný slib, nehledíme-li na to, kolik za takovou částku půjde v té zářné budoucnosti nakoupit), ale na tom, že odměna následuje jakýsi výkon. Existoval po válce (té, co jsme vyhráli) takový vtip, jak se stát milionářem. Koupit dollar a odejet do Budapešti, zněla odpověď roku 1946. Ostatně v době, kdy Alois Rašín dostal od bolševika svou kulku do páteře, stála v Německu známka na dopis asi trilion marek. Mohou dosvědčit filatelisté. Zajisté, že kdejaký Němec byl tehdy placen částkou značně převyšující nějakých upocených 20.000. Valorisovat platy a nevalorisovat práci je možno považovat za nedobrou cestu. Zdůvodňovat zvýšení příjmu jedné skupiny obyvatel tím, že musí odpovídat příjmům jiné skupiny obyvatel, představuje nejen specifickou „českou cestu“, ale také návod poukázat třeba na to, že platy kominíků a platy poslanců jsou příliš rozdílné. Ačkoli bez kominíka se žije hůře než bez ledakteré- ho poslance, soudím já. Také až přílišnou roli státu-pečovatele, podle mého názoru vedoucí k systému, ve kterém má každý mukl právo na ešus a lžíci. Zajisté, takový soudce, či státní zástupce, musí k nabytí své úřední židle a příjmu z ní plynoucího cosi vystudovat, během tohoto studia pak nevydělává. Příjem ve funkci, pro níž jistého vzdělání nabyl, je tedy určitou náhradou za léta, kdy příjmů nebylo. Studium jest tudíž investicí do vlastní budoucnosti. Bať. Leč pokud náklady studia kryje stát, investuje zde stát a nikoli předmětný jednotlivec. Je to daně platící „kominík“, a jinak co občan taktéž zdroj veškeré státní moci, který nejprve zajišťuje komusi bezplatným vzděláním jakousi lépe placenou budoucnost, a pak i tu dobře zaplacenou budoucnost. Investice milého studenta do vlastní budoucnosti jest nulová, a výsledky, řekl bych, budou tomuto úsilí tudíž adekvátní. Nulové. Vystudoval jsem, visit- ku s titulem mám, co by po mně ještě kdo mohl chtít, že ano? Není například stav našich ozbrojených sil snad výsledkem úsilí našich pečlivě na státní a tudíž poplatnické náklady vzdělaných inženýrů pochodového kroku? Teď pomiňme specifiku inženýrů pochodového kroku, ti jsou přece vzděláni a placeni zejména za to, aby se v případě ohrožení vlasti dali za tuto zabít, což naše armáda dělá pravidelně. Nemá snad být vzdělání, to skutečné, výsledkem osobního úsilí a snahy jednotlivce být vzdělaný, a nikoli péčí státu, tudíž jakýchsi úředníků jeho? Není snad vše to, co prožíváme, souřadnicí skutečností takových, že výchovu dětí převzal od rodičů či církve stát, péči o vzdělání převzal stát, o vyrovnání platových kategorií bez rozdílu výkonu a potřebnosti pečuje stát, stát dotuje nájemné i energii a pečuje i o její zdroje prostřednictvím státem vlastněných „akciových společností“ (Temelín ukazuje, k čímu prospěchu zejména). Takže kde zůstala role kominíka, tohoto zdroje veškeré státní moci? Snížení věkové hranice trestnosti (proč jen 14, je-li kdo dost starý na to, aby zloči- nil, budiž dost starý také na to, aby za to nesl následky) je nutným výsledkem trestné činnosti dítek. Nikoli proto, že dospívají dříve, ale proto, že výchovu, vzdělání, střechu nad hlavou, lžíce a ešusy i obsah jejich přidělující stát nekoná svou práci jaksi dobře, například ve škole, že ano? Čož nebude odstraněno zvýšením platů učitelů, například proto, aby se vyrovnaly platům státních zástupců, ale návratem ke stavu, za něhož učitel mohl vykonávat své učitelství jako poslání a nikoli naplňováním ministerských direktiv. Což zatím v zájmu své lžíce, ešusu a obsahu jeho musí. Totiž naplňovat direktivy zbytečně dobře placených tupců, namísto toho, aby dítka učil, jak se moudrým státi. ooooooooooo Musím se přiznat, le k osobám protestujícím proti nukleárním elektrárnám nemám ten nejkladnější ze vztahů. Ze začátku za to 22 POLYGON 5/1996 [pageend24]mohla asi závist, jíž jsem ošklivě propadl. Když se totiž protestanti vyrojili kolem té kalifornské, jmenovala se Diabolo Canyon, v jejíž oblasti jsem žil (jedné z těch 116 na území USA), ukázala nám TV ženu, která do protestování dala všechno. Když protestovat, tak důkladně; na území elektrárny, ležící na překrásném pobřeží Pacifiku, na protest tam ta dobrá žena dva roky tábořila. Nýbrž protest je součástí svobody projevu a ta ústavou USA zaručena, bylo nutno jí to táboření strpět. Neboť, a to je pravda, kampak bychom přišli, kdyby ústavního práva dbáno nebolo. Potíž tkvěla v tom, že jsem nevěděl o nikom, kdo by mne byl ochoten ad vocem protestování takové dva roky táboření živit. Zavánělo mi to protesty Jane Fondové, a tu má ráda zřejmě jen Mladá fronta, případně stejně profesionálně Mladý svět. Některé americké státy jí dokonce odepřely vstup (Kansas), a v Kansas City, četl jsem, se veteráni války ve Vietnamu složili a postavili jí sochu v životní velikosti uprostřed pánského veřejného záchodku, a to v prostoru, do něhož je močeno. To v Americe jde. Leč tady není Amerika, slýchávám až příliš pravdivě v Čechách. Škoda, dodejme. Když protestující, tedy ti v Kalifornii, dosáhli ždaného a dotyčná elektrárna se ocitla mezi těmi mimo provoz (ze 116 jich pracuje jen 109), zvýšila nám Pacific Electric ceny. Někdo tedy takové táboření nakonec zaplatil, a ten někdo jsem byl já. A protože to bylo v Americe, ovšemže jsem věděl o Pacific Electric, že v její správní radě nezasedá manželka předsedy vlády, ba ani guvernéra státu. To v USA prosté nejde, a stranit takové Pacific Electric je tedy v USA pro obyčejného člověka snadné. Také jsem si byl jist, že kdyby se ředitel té elektrárny a navíc v opilosti naboural a zabil při tom tři osoby, půjde do basy a nebude klidně ředitelovat dál. Což se přihodilo tomu čes- kému v Temelíně, a do basy arciť nešel a klidně řediteluje dál. Že by Pacific Electric pak za svého ředitele zaplatil pozůstalým obětí, tak jako to údajně učinil český ČEZ, také nepřicházelo v úvahu. Aniž by i jeho osobní úhrada škod odchodu do basy v USA zabránila. Pacific Electric rovněž nestaví za peníz daňový, i když nakonec to v cenách zaplatí daňový poplatník co spotřebitel. Jenže, už se také stalo, právě tak jedné z místních společností telefonních, že jí bylo soudně poručeno, aby neoprávněně vybraný peníz vrátila. Bylo samozřejmé, že když jsme byli asi tak dvacet hodin bez proudu, v důsledku jakýchsi bouří, Pacific Electric bez dlouhých řečí zaplatil obsah ledničky. S takovými kapitalisty je radost držet partu. Rozhodovat se v době, kdy se o dostavbě Temelína rozhodovalo, bylo tudíž, zvláště z opačné strany Atlantiku, snadné. Už během druhé světové války britský maršál Harris (ten, co získal přezdívku Bomber Harris) předvídal, že budoucnost patří jen těm zemím, které budou mít dostatečné zdroje energie. Navíc jsem se byl podívat roku 1990 v Hoře sv. Šebestiána, v Krušných horách, kam mne poutaly vzpomínky z mládí, a nalezl tam zbytky latríny našeho sokolského tábora, nenašel však les, ba ani stromeček z těch široširých lesů, které to místo jednou obklopovaly. Ono je to jen 17km od Chomutova. „To víte, tady je kolem sedům elektráren,“ vysvětlil nám to celník na místním přechodu do Němec. O nelibém vlivu těchto elektráren jsem už slyšel, a to až v německém Freiburgu, což je na západním okraji Černého lesa u francouzských hranic. I místní teutonské lesy tam od nás dostávají své. Stranit Temelínu versus tomuto bolševickou ničemností způsobenému neštěstí země bylo snadné. Rušivé byly jen přednášené důvody. Když už to tolik stálo, to zavánělo onou podivnou logikou, že je lepší adaptovat za X miliard budovu na novou sněmovnu než použít tu existující. Třebaže můj otec nádeníkem byl, do švýcarského pensionátu mě vzdělávati se neposlal, slyšel jsem v tom. Takovou logiku mám nejraději. Když už jsme vyhodili šest miliard, vyhodíme jich ještě deset. Máme na to. Temelín je tu, stál už mnohokrát více než stát měl, ačkoli dosud neběží, ač běžet měl. Před volbami ohlašováno mírné zpoždění asi o 4 měsíce, po volbách jsou z toho dva rocky, ačkoli rozpočet překročen o 40 miliard korun českých. Na mou věru, tihle kapitalisté z ČEZu, arciť akciové společnosti, leč pohříchu státem a tudíž lidem, jenž veškerým zdrojem státní moci jest, většinově vlastněné a výkon této moci schvalující i hradící, zdá se mi, jaksi nevyskočili ze svých komunistických bačkůrek. O tom, že jeho spuštění povede k uzavření severočeského neštěstí taktéž neslyšet. Kdosi nemluvil pravdu. Kdosi vědomě nemluvil pravdu. Kdosi z nás dělal vola. Co víc, dvě severočeské elektrárny, zatímně odstavené, se opět uvádějí do provozu. Neb i tu elektřinu lze prodat do Němec, případně Austriákům. Takže, ač jsem přívržencem nukleární energie, nezbývá mi po empiriích z Temelína vyzařujících než pomyslit si: Tak takhle ne, soudruzi! Nenastal snad čas skoncovat s touto zpupností? Požadavek těch bouřících se momentálně v okolí Temelína, zejména požadavek vyšetřovací komise zástupců svrchovaného lidu, zdá se mi legitimní, ba nutný. Neboť ČEZ dovede být štědrý, však na to při svém monopolním postavení v zemi má, jen si nejsem zcela jist, zda na to naši zástupci svrchovaného lidu, ale ouvej, zejména svých s ČEZem svázaných partají, stačí. ©©©©©©©© Zákruty české justice ADOLF BEČVÁŘ Již čtvrtý rok projednává Městský soud v Praze Žalobu Alexeje Žáka proti autorům a vydavateli knihy Hon na Slušovice, která byla po masivní mediální kampani uvedena v roce 1991 na knižní trh v ČSFR. V uvedené knize byl zlínský vyšetřovatel kpt. A. Žák označen autory za vyděrače, kriminálně závadnou osobu, kádrového důstojníka zpravodajské služby KGB a jejího strategického agenta, vysazeného na Úpad v rámci jakési tajné operace „Monastýr“. Je zde uvedeno, že kpt. Žák je ve skutečnosti sovětský občan, který jako důstojník ministerstva vnitra ČR byl připravován pod vedením důstojníků sovětské KGB plk. Jevgenije Vinokurova v Praze a plk. Popova, legalizovaného na sovětském konzu- látě v Brně, ke špionážní činnosti v zahraničí. Již před vydáním Honu na Slušovice byla proti Žákovi vedena ve sdělovacích prostředcích masivní pomlouvačná kampaň a dostával výhružné dopisy v tom smyslu, že život jeho dětí je odvislý na tom, bude-li ve vyšetřování proti Slušovicům pokračovat. Odešel tedy i s rodinou do Švýcar a požádal tu o politický asyl. Doma byl hned nato veřejně označen za těžkého zločince, spolupracovníka sovětské KGB a vojenský soud v Brně na něj nechal vystavit mezinárodní zatykač, který byl hned zaslán švýcarským úřadům. Přesto švýcarská vláda Žáka nevydala a po krátké době udělila právo asylu ve Švýcarsku jemu i jeho rodině. Větší fiasko Česká republika nemohla utrpět. Prezident Václav Havel nakonec svým rozhodnutím ze dne 20.7.1992 nařídil vojenské prokuratuře, aby nepokračovala v trestním stíhání kpt. Žáka pro trestný čin zběhnutí. Dva roky potom bylo rovněž zastaveno trestní stíhání pro údajné trestné činy, pro které byl skandalizován v čs. sdělovacích prostředcích a bylo přiznáno, že se jich nikdy nedopustil a že obvinění proti němu vznesená byla vykonstruovaná. Švýcarské vládě se tedy dostalo zadostiučinění, kdežto české justici a diplomacii se stal tento případ solí v očích. A. Žák se nyní právem domáhá satisfakce a náhrady způsobených škod. Byl jsem pozván Městským soudem v Praze na líčení dne 2.7.1996, kde jsem byl v této záležitosti vyslýchán jako svědek. Byl jsem dotazován, zda jsem se jako tehdejší předseda prověrkové komise pro příslušníky SNB setkal s dokumenty, založenými v osobním svazku žalobce, které by prokazovaly jeho napojení na ruskou zpravodajskou službu. Autoři knihy již při svém prvním výslechu soudu tvrdili, že takovéto informace i dokumenty získali od bývalého zástupce náčelníka Krajské správy SNB v Brně, plk. JUDr. Vladimíra Malého, jenž se osobně podílel na Žákově skandalizaci ve sdělovacích prostředcích. Další soudní jednání se neustále odkládalo, JUDr. Malý odešel mezitím na pravdu Boží a už tedy nemůže být soudem vyslechnut a požádán, aby vysvětlil pohnutky svého jednání vůči A. Žákovi. Na červencovém soudním jednání, které nebylo přístupné veřejnosti s odůvodněním, že se probírají „přísně tajné skutečnosti ", jsem prohlásil pod přísahou, že jsem nikdy žádné dokumenty, svědčící o sty- ku či spolupráci kpt. Žáka s ruskými zpravodajskými službami neviděl a plk. Malého jsem označil za lháře a zveřejněné informace o Žákovi za holý nesmysl a pomluvu. Je velice zajímavé, že soudkyně JUDr. Vostřejšová vede řízení takovým stylem, že když autoři knihy a bývalí členové JŽD Slušovice, kteří byli vyšetřováni kpt. Žákem pro podvody při převodu družstevního majetku do svých soukromých společností, vylévali džbery špíny a pomluv na jeho hlavu, mohla být veřejnost v soudní síni přítomna. Pokud se ale jedná o vyvrácení těchto pomluv a obhajobu Žákovu, pak veřejnost je ze soudní síně vykázána s odůvodněním, že se budou probírat utajované skutečnosti! Za čtyři roky neustálého odročování, kdy se soud evidentně zdráhá vyslechnout kompetentní zástupce ministerstva vnitra a BIS ke tvrzením, uvedeným v knize a zejména k otázce, odkud jejich reprezentant plk. Malý takové „senzační“ informace čerpal, nepředložila žalovaná strana jediný důkaz o pravdivosti toho, co se v knize Hon na Slušovice tvrdí. Červencové jednání bylo opětovně odročeno, pokračovat se má 25. září 1996, kdy mají být vyslechnuti redaktoři Obrany lidu a Večerníku Praha, kteří se se Žákem ve Švýcarsku setkali a uveřejnili jeho poznatky z vyšetřování tzv. „slušovické kauzy“. Pan Žák si tedy ještě na vynesení rozsudku „nezávislou “ českou justicí bude muset nějaký čas počkat. Nakonec bude jednání odročeno z důvodů penzionování soudkyně JUDr. Vostřejšové, či z důvodů jiných zákrutů českého soudnictví, které jsou již více než proslulé. I POLYGON 5/1996 23 [pageend25]Historia magistra vitæ JOSEF KOLÁČEK “Slepák hoří!” Byla to sousední šachta a tehdy jsem dělal “helfra” jednomu zažranému komunistovi. Ten havíř znal jen: “Hunty! Hunty!!”, a potom ještě k tomu “Práci čest!” Když poplach doletěl až k nám, jen utrousil: “Co tam může hořet? Kolik máme prázdných huntů?” Museli jsme fedrovat dál. Za hodinu však už bylo zle. Vytáhli nás na povrch z valícího se kouře, ale hned hlásili, že tam dole zůstalo 48 havířů. Kdo se hlásí na záchranné práce? První byl Huvar. Po 24 hodinách dřiny za neuvěřitelných podmínek, po kolena i po pás v bahně, v puchu až pekelném a při stálém ohrožení života vytahovali ze šachty ty, kteří přežili. Shodou okolností to byli mládežníci se svým předákem, hromotlukem, sprostým jak zákon káže. Aby řeč nestála, povídám: “Co vás tam udrželo celé ty hodiny při životě? Jako dobří straníci jste si jistě opakovali výroky Marxe, Lenina, Stalina”. Nasupený hromotluk se po mně ohnal kahanem a říká mi přímo do tváře: “Jestli nechceš, abych ti rozbil dršťku, tak poslouchej. Všichni jsme hlasitě opakovali “Zdrávas Maria” a děkovali jsme našim babičkám, že nás tu modlitbu naučily.” A my na ně jako vosy: “Ale, ale! Až vylezeš nahoru, tak to těm svým rudým kámošům pěkně vytmav, že Marx je tak dobrej pro ožralé pysky, ale kdo chce přežít, musí holt pěkně k Pánu Bohu.” *** To byla jedna z historek, jež mi servíroval Dr. Antoním Huvar před natáčením interview ve vatikánském rozhlasu. Za těch deset let strávených v “převýchovných ústavech”, jak eufemisticky či pokrytecky nazývali komunisté nelidské věznice a koncentráky, v kriminálech jako Uherské Hradiště (kam přišel po svém zatčení už 26. 9. 1948 jako jeden z prvních kněží, kde také zažil jak umí “zpracovávat lidskou kůži” vyšetřovatel Grebeníček, jen tak mimochodem: otec nynějšího šéfa našich komunistů “s lidskou tváří”), Bory u Plzně,Valdice, Leopoldov a na nejmizemějších šachtách (na Tmaváku strávil celé čtyři roky) jich zažil nepřeberně. Trochu mě zamrazil jeho postřeh ze současnosti. Ve Sdružení politických vězňů stále ubývá pamětníků oněch “líbezností komunistického teroru” a tak dr. Huvar mívá každý týden jednu až dvě přednášky, či spíše svědectví člověka, který všechny ty vymoženosti či výdobytky “zářivé budoucnosti lidstva” (jak se nechával velebit komunismus) zažil na vlastní kůži a několikrát jen o vlas unikl hrobníkovi z lopaty. Vidí v tom záměr Boží Prozřetelnosti, aby tu byl očitý svědek, který nesmí mlčet. Nemlčí, ale - a to bylo ono hořké konstatování či spíše povzdech: “Všude mám dost posluchačů, jenom ti mladí by se dali spočítat na prstech.” A po krátkém odmlčení jen dodal: “Což se člověk nepoučí z dějin? Což dnešního člověka nepřesvědčí ani jizvy, které dodnes mám na těle, ani zmarněné životy desítek vysokoškoláků, kteří hynuli v kriminálech jen za své smýšlení, jen za odpor k násilnické diktatuře? Kolika jsem jen zatlačoval oči po jejich absurdní smrti. To přece nemůže být nadarmo!!! Jinak ti dnešní mladí budou opakovat tytéž chyby a omyly. Při pomyšlení na nedávné volby u nás se to docela konkrétně rýsuje na obzoru.” A není to nijak řídký jev, že od pravidelných návštěvníků diskoték či davových konzumentů rocku, hard-rocku, metall-rocku atd. zaslechnu pohrdlivě: ’’Dědku, uč se lehat do rakve a nechej nám svět. My si jej zařídíme po svém!” Jenom aby ...! Tak plivají slovy po člověku, který jako 261etý kněz trávil s generálem Píkou poslední dny před jeho popravou a kterému nikdy nevymizí z paměti jedna z posledních vět naprosto nevinně odsouzeného generála Píky: “Proč musím přijímat smrt od národa, kterému jsem obětoval i klid vlastní rodiny? Proč?! PROČ ?!!!” Najednou nám oběma nebylo do řeči. Raději jsme se vydali do studia k natáčení. Aby mě snad nenapadlo, že Huvar je jen prorok pohrom či škarohlíd, vyprávěl mi ve výtahu: “To bylo v orlovském kostele. Byl jsem na lešení v šestém patře na věži s jinými dvanácti zedníky. Tu se přiženou tři upocení havíři. Jeden z nich huláká do výšky: “Kurva, kde je ten farář?” Huvar přece nezkazí vtip. Opáčí: “Co po něm, kurva, chceš?” Zespodu doletělo: “Kurva, tata nam umřel. A my potřebujeme, kurva, farařa na funus.” Huvar z lešení: A kdy to má být?” - “No ve dvě hodiny, kurva, my jsme s tím farařem ještě nemluvili.” Huvar nechtěl zkazit jejich smuteční náladu, a tak volá: “Tak dobrý, já mu to vyřídím.” Pět minut před druhou už byl na hřbitově. Oblékl si rochetu, štólu i pluviál. Bere si kropenku s kropáčem, ministrant ještě nedorazil. Tu vešel ten havíř celý černě ohozený, v pravici držel stovku. Strnul. Opřel se o veřeje. Poznal toho “kostelníka” z lešení. Vydechl: “No, kurva, to jsem tomu dal”, ale hned se vzpamatoval: “Kolik se za to platí?” - “Nic”, povídám s úsměvem, je to služba věřícím.” Poskočil si jako mladík: “No tak fajn, kurva. Zas nějaký bakšiš, o němž stará neví.” *** Poslední volby u nás až nepříjemně dokázaly, že v českém národě opět nebude platit, že dějiny jsou učitelkou života. A nepoučitelní jsou odsouzeni k tomu, aby opakovali chyby svých předků až do ztráty svobody a velebení “zářivé budoucnosti lidstva” s jejími kriminály, koncentráky a monstrprocesy. Naděje se tedy upíná k nastupující generaci, do níž komunistický režim neměl možnost zasévat svá zhoubná “moudra” tak dlouho, aby se vryla do mentality. Vyprávění mého přítele P. Topenčíka mě trochu “uzemnilo”. Nedávno za mnou přišla jedna učitelka, místní rodačka, která učí už dlouhá léta na vyšším stupni v nedalekém Ostrově. Zjistila prý, že její žáci znají kulturní dům i kravín, kam se podnikaly exkurze, ale že je jich mnoho, kteří v životě neviděli vnitřek kostela. A tak jí napadlo, že by se mohli zastavit v našem kostele, až budou při školním výletě pochodovat přes ty naše Vysočany. Abych byl tak dobrý a něco jim ukázal a zvláště vysvětlil, že je to pro ně španělská vesnice. Rád jsem na její návrh přistoupil. Nadešel domluvený den, a celá její třída se zastavila před mou farou. Máme kostel svátých Cyrila a Metoděje, ochránců tohoto roku Duchovní obrody národa, a tak jsem prohlídku uvedl malým výletem do dějin naší země. Děcka byla vnímavá, jen paní učitelka stála opodál a nudila se. Šlo jí to všechno nějak kolem hlavy. Probrala se až tehdy, když jsem říkal, že na katastru naší vesnice bývala obec Húsko, která měla svůj kostel. Avšak v roce 1431 byla husity vypálena a zanikla. Tvář paní učitelky se rozjasnila a hned mi vskočila do řeči: “Děti, slyšely jste? Máme slavnou minulost! Kdo tu u nás byl? - No přece slavný vojevůdce Jan Žižka! ! !” - Šetrně jsem ji upozornil, že to už Žižka nebyl. Ten totiž zesnul u Přibyslavi 11. října 1424. Zde na Moravě řádila husitská vojska během druhé “spanilé jízdy” na Slovensko, Sirotci pod vedením Prokůpka a Veleka Koudelíka. Vyvraždili obyvatelstvo a vše zničili, takže to místo zůstalo po 300 let pusté. Teprve roku 1724 zde založil majitel rájeckého panství dvě obce, Molenburk a Housko, když potřeboval domy pro dřevorubce. Od šedesátých let jsou spojeny v jednu obec, dnešní Vysočany. Když jsme se pak vydali na prohlídku kostela, řekli mi dva kluci, že jsou po prvé v životě v kostele. - A to jsme na tak zvané zbožné Moravě, ne někde v českém pohraničí. Kostel máme opravený, je pěkný. Všem se líbil. A tu si paní učitelka vzpomněla, že tam bývala kazatelnice, že si ji dobře pamatuje, když ještě byla malá. A hned začala vysvětlovat: “Děti, viděly jste film ‘Švejk’. Vzpomínáte si, jak tam kázal ten vojenský kurát?” To se probudila po druhé, že zase něco objevila, čím může "obohatit" své žáky. Kolik let, kolik generací znalo z dějin jen to “nejdůležitější”, Žižku, husity, Temno a pak už jen novodobé “světlo”, Švejka! Když odešli, vytáhl jsem růženec a jeden desátek byl za všechny učitele a jejich svěřence. *** Bude ta další, nadějná generace znát z našich dějin víc? Nebo skončí, jak to jasnozřivě zažil ten zájezd JZD, který navštívil kroměřížský zámek? Průvodkyně jim důkladně vysvětlovala jednotlivá umělecká díla. Jeden z výpravy se stále ptal: “Jakou cenu má to dílo?” Průvodkyně většinou odpovídala: “Cena tohoto díla se nedá vyčíslit.” Při odchodu si ten bodrý jézeďák povzdechl: “Po našich předcích zůstala tahle velkolepá díla, po nás zbudou jen vepříny a kravíny.” Inu, história magistra vitae. Řím, sv. Cyrila a Metoděje 1996 • 24 POLYGON 5/1996 [pageend26]MILAN HULÍK Kapitoly z dějin česko-německého soužití (pokračování) Od roku 1918 k Mnichovu Výkladem právního postavení německé menšiny v ČSR jsme poněkud předběhli dobu, náš poslední politicko-historický výklad skončil v roce 1918. Nyní máme před sebou období let 1918 až 1938, které představuje tu šťastnější dobu v historii naší republiky. Nebylo její vinou, že závěr této historické episody byl tragický - Mnichov, tak jako srpen 1968, budou i do budoucna symbolem selhání vlastních politiků a zrady cizích. Bolestný porod demokracie Připomeňme si také, že začátek slavné 1. republiky nebyl jednoduchý a že i ona prožívala bolestný porod demokracie, jakého jsme svědky i po listopadu 1989. Potlačením německého odboje ke konci roku 1918 nebyla vyřešena německá otázka, spor německé menšiny s českou většinou a jejím státem se dostal jen kvalitativně na jinou rovinu. V první polovině roku 1919 doufali ještě předáci německé menšiny, že nový čsl. stát není doposud tak pevný, aby se něco na jeho postavení nemohlo změnit rozhodnutím vlivných zahraničních činitelů. V tomto smyslu spoléhali zejména na provizorní platnost čsl. hranic, i když se jim nepodařilo udržet modus vivendi ve formě samostatných provincií do Pařížské mírové konference. V tomto smyslu vycházeli z prohlášení, kterým francouzská vláda odpověděla na protest rakouské vlády proti obsazení „německého“ území Čech, Moravy a Slezska čsl. vojskem: „že otázky hranic, o něž tu jde, nemohou ovšem být rozřešeny jinak než mírovým kongresem, zatím však francouzská vláda soudí, že čsl. stát musí míti až do rozhodnutí mírového kongresu jako své hranice dosavadní hranice českých zemí". Vůdci německé iredenty uprchli do zahraničí a v únoru 1919 se sdružili kolem organizace „Hilfsverein für Deutschböhmen und Sudetenland“ ve Vídni. Tato organizace se stala centrem vzdoroakcí proti ČSR a zpravodajské činnosti a přispěla i ke vzniku na- cionálních nepokojů při příležitosti voleb do rakouského parlamentu v březnu 1919, kdy německé obyvatelstvo v českých zemích vstoupilo do generální stávky a protivládni demonstrace skončily krvavými srážkami se zasáhnuvší armádou. Tyto konflikty slouží dodnes některým nejradikálnějším stoupencům sudetských Němců jako mýtus o českém antiněmeckém teroru. Hodnoceno s odstupem let je třeba konstatovat, že důvodem těchto tragických událostí nebyl „furor bohemicus“, ale zjitřený nacionalismus z obou stran, z české strany vyvolaný obavou z ohrožení vysněného státu, a z německé zklamáním nad ztrátou Jejich“ státu. Po zjištění, že se situace nevymkla čsl. úřadům z rukou a že ČSR nebyla obsazena vojsky Dohody, opustili němečtí politici metodu přímé subverze (aby se jejich následovníci k ní v roce 1938 vrátili) a po návratu německých předáků (Logdman, Seliger) z ciziny po uzavření Saint-germainské smlouvy se nadále orientovali na „rezistenci“ různými formami, která však, jak ještě uvidíme, ztrácela stále více na svém významu. K tomuto oslabení přispívala i slabost mateřských zemí Rakouska a Německa jako poražených států, které se nemohly prosadit proti strategickým záměrům vítězné Francie ve střední Evropě a ani proti usilovné propagandě československých politiků. Ta přemohla i německou agitaci na struny západního evropanství proti „neznámým“ národům Čechů a Slováků, protože fenomen protiněmecký byl v té době silnější. Přesto i zde můžeme nalézt kořeny toho, co o 20 let později proslulo jako politika appease- mentu, protože Anglie, věrna své tradiční politice rovnováhy sil, byla proti přílišnému posílení Francie. To však tehdy nic nezměnilo na tom, že rakouská delegace v Paříži neuspěla a Rakousko se tak muselo zřeknout přímé podpory Němců v ČSR. Muselo opustit i koncepci, podle níž byli Němci v ČSR plnoprávnými příslušníky rakouského státu a území jimi v ČSR obydlená jeho součástí. Postoj Německa a jeho podpora soukmenovců v ČSR byla mnohem menší a neurčitější, než tomu bylo u Rakouska. Kritická vnitropolitická situace, revoluční vření, separatistické hnutí jednotlivých německých zemí, snaha nezhoršovat poměr k Dohodě a konečně zájem na hospodářské spolupráci s ČSR, to vše vedlo k tomu, že výmarské Německo uznalo jako jeden z prvních států ČSR. Budování státu Události kolem Pařížské konference a po- depsání mírových smluv s Německem ve Versailles a s Rakouskem v Saint-Germain-en-Laye byly později zneužity nacistickými ideology na sklonku 30. let, jak o tom svědčí publikace H. Raschofe- ra „Die tschechische Lüge“ a „Die tschechischen Denkschriften für die Friedenskonferenz von Paris 1919-1920“, které měly Západu připomenout jeho podíl „viny“ na vzniku ČSR. Konec zjevného zahraničního i domácího odboje a zmar plánu na vytvoření tzv. „Středoevropské federace“ přivodily zrod tzv. „Dolchstosslegende“, podle které byli čeští Němci zrazeni. Diskuse o jakýchkoli příčinách neúspěchu však nezabránila tomu, aby vedle pokračujícího pasivního odporu nezačala vznikat aktivní a otevřená politika nového poměru německé menšiny k ČSR. Jedním z nejdiskutovanějších témat byla otázka „Irisch oder Indisch“, spor o násilnou či pasivní variantu odporu. Od tohoto momentu se německá politika k českému sousedovi začíná diferencovat a tato různost ji charakterizuje dosud. Účast Němců v obecných volbách 1920 nakonec znamenala nejen vítězství druhé varianty, ale i její překonání k počínající spolupráci s českou stranou. Diferenciace německé politiky či spíše politiky předáků německé menšiny a poznaná nutnost koexistence s českým státem se projevila i pluralitní institucionalizací - vznikem politických stran. Němečtí nacionálové, kterým se nepodařilo sjednotit celou německou menšinu, se sjednotili alespoň sami, když koncem roku 1919 z několika straniček vznikla „Deutsche Nationalpartei“ (DNP), jejímž leadrem byl nám již známý Lodgman von Auen. Počátkem dalšího roku se na sjezdu v Duchcově ustavila pro ČSR i nacistická strana německých národních socialistů (DNSAP). Ve stejnou dobu založili svoji stranu i němečtí agrárníci a jejich „Bund der Landwirte“ se stal jednou z nejsilnějších a nej vlivnějších stran. Vedle fungovaly i nově založené nebo přejmenované masové organizace, jako byl např. Svaz německých podnikatelů („Deutscher Hauptverband der Industrie“) nebo namísto „Schulvereinu“ ,deutscher Kulturverbund“. Přes tuto politickou organizovanost neměla ale německá menšina zastoupení v prozatímním Národním shromáždění a nepodílela se na vzniku prvních základních zákonů upravujících její právní postavení v ČSR (ústava a jazykový zákon). Čes- ko-německou diskusi o této problematice „nahradila“ do jisté míry vlastní česko-čes- ká diskuse mezi stoupenci realistického vztahu k německé menšině na základě úpravy ochrany menšin v mezinárodním právu té doby a představiteli národně-demokratic- ké strany (K. Kramář), kteří se dožadovali nekompromisního postoje k německé minoritě, jakési retorze za její politiku v Rakousku, využívajíce přitom i poválečné nevraživosti a averze vůči Němcům v českém národě. Právě v této souvislosti vyhovovala absence německého živlu při tvorbě legislativy těmto českým nacionálům, kteří usilovali o supremaci moci české většiny v jejím státě. Naproti tomu obhájci německé politiky z té doby tvrdí, že stačilo jen splnit německé požadavky a Němci by se stali aktivním a pozitivním činitelem první čsl. republiky. Jaké to byly požadavky? Účast na tvorbě legislativy, urychlené vypsání voleb a rozpuštění prozatímního NS. Zdá se, že tyto požadavky byly akceptovatelné, tím spíše, když by jejich splnění pomohlo vytvořit z Němců státotvorný element. Jenže můžeme citovat z Peroutkova „Budování státu“ (díl lib, str. 763): „My Němci v této republice nechceme, aby se s námi zacházelo podle ustanovení zákona na ochranu POLYGON 5/1996 25 [pageend27]menšin, nejsme menšinou, chceme stejná práva jako národ většinový“ (německý poslanec Lodgman v NS). Tentýž poslanec považoval za povinnost Němců v ČSR provádět velezradu. Negativismus a aktlvlsmus Je tedy otázkou, nakolik by Němci při splnění svých požadavků tehdy byli elementem destruktivním či konstruktivním. Protože Lodgman byl představitelem německé pravice, všimněme si postoje německé levice, kterou reprezentovala německá sociální demokracie. Ta na svém sjezdu na přelomu srpna a září 1919 vyhlásila svůj program „Přihlášení se k ČSR“ za podmínek rozdělení státu na národnostně ohraničené okresy a sloučení okresů téže národnosti v národní korporace v čele s Národní radou, vytvoření vlastního zákonodárství, policie, národních milic a podobně. Mezi „podobně“ patřil i požadavek ponechání výzbroje brancům a milicionářům doma, takže německá levice neusilovala o nic jiného, než o autonomii přecházející ve stát ve státě. Za situace, kdy český stát teprve vznikal a jeho konzolidace byla podmíněna i pacifikací komunistické subverze na Slovensku, neznamenaly postoje a programy německé pravice i levice nic jiného, než rozbití ČSR. Z toho je zřejmé, že by i případná spolupráce Němců při vytváření základních zákonů státu směřovala spíše k zamezení jejich vzniku a k demonstraci jejich odporu vůči ČSR. Není pochyb i o tom, že v době zajišťování čsl. státu, který vznikl navzdory a přímo proti rakousko- uherskému státu a nepřímo vůči Němcům, kteří v něm panovali, se mnohdy s Němci zacházelo jako s poraženým národem a že Němci měli dost důvodů, aby se mohli cítit odstrkováni a přehlíženi. Budeme-li soudit obě strany, pak nepochybně dojdeme k závěru, že prapríčinou napětí mezi českou a německou stranou byla averze Němců z Čech ke vzniku státu, v němž se Němci ze dne na den stali z rozhodující většiny jen menšinou, a někdy i necitlivé projevy triumfu z české strany. Obratem v taktice Němců vůči ČSR byly parlamentní volby v roce 1920. Právě při nich se definitivně rozdělila politika německých pravicových stran s německou sociální demokracií, a to i přes řadu shodných požadavků, a došlo i k dalšímu prohloubení politické diferenciace německé minority, což demonstroval i neúspěch s vytvořením jednotného německého volebního bloku. Do nového NS byl pak zvolen značný počet zástupců německé menšiny, kteří do něj vstoupili se „státoprávními ohrazeními“ za každou německou stranu, aby v prvních schůzích jeho sněmoven dali demonstrativ- ně najevo výraz svému politickému přesvědčení, ve kterém nadále odmítli možnost spolupráce německé menšiny s českou většinou v ČSR. Dokumentovali to názorně výkřiky německých poslanců po úvodním zahajovacím slově předsedy parlamentu: „Deutsch, wir verstehen nicht“ a při pre- zenci poslanců: „Ich protestiere gegen Verunstaltung meines Namens. “ I zde to byl nám již známý nacionálni politik Lodgman, který ve své vstupní řeči v parlamentu prohlásil: „... veškeré čsl. zákonodárství i s oktrojovanou ústavou znamená zfejmé porušení menšinové ochranné smlouvy. Proto prohlašujeme slavnostně, že žádný z těchto zákonů jako pro nás závazný neuznáváme. “ Pokračující léta první republiky přinášela stále větší politické roztříštění v táborech obou stran. V parlamentě byli zástupci německé menšiny spojeni (a i rozděleni) v tzv. parlamentní svaz, sdružující německé občanské strany a mimo něj stála sociální demokracie a z ní vydělení němečtí komunističtí poslanci. Přesto, že politické rozdělení mimo parlament bylo ještě pestřejší, tak se zhruba v polovině 20. let zformoval dvojí základní proud německé politiky, tzv. politika aktivismu a negativismu. Negativisty byli ti němečtí politici nacionálního ražení, kteří považovali ČSR stále za přechodný útvar, v jehož trvalost nevěřili, zatímco druhá část představitelů německé politiky si uvědomovala nutnost spolupráce s českou stranou. Největším takovým aktivistou byl Svaz německých zemědělců (Bund der Landwirte). Právě z něj pocházeli i dva první němečtí ministři v české vládě - Dr. Spina a Dr. Mayr-Harting. V roce 1926 při příležitosti vydání prováděcího jazykového nařízení (viz předešlé kapitoly) došlo v rámci odporu proti němu k opětovnému sblížení obou proudů německé politiky. Největší averzi totiž vyvolala ta jeho ustanovení, která s odvoláním na tzv. veřejný zájem dovolovala jazykové zásahy do sféry soukromého a obchodního podnikání. Jednalo se o známé a bohužel malicherné spory o jazyk vývěsních štítů, firem, jídelních lístků a pod. Přesto, že šlo o věc svým významem podružnou, způsobila tato malichernost v důsledku jejího nešetrného, nevhodného a jen prestižního prosazování, takové škody, jež daleko přesahovaly význam této otázky vůbec. To bylo markantní např. v Praze, která byla jistě městem českým, dokonce hlavním českým městem, fakticky však městem dvojjazyčným a přesto měla být prezentována výlučně jako město obydlené jen Čechy. Buďme objektivní a uznejme, že to byla klasická ukázka jinak správné národní prestiže, ale na nesprávném místě. Podobný odpor na německé straně vyvolal r. 1927 i připravovaný zákon o správní reformě, který byl nakonec přijat jako zákon č. 125/1927 „O nové organizaci politické správy“. Tento zákon měl jisté nedemokratické rysy, neboť opustil koncepci žup a jejich svazků a naopak posílil země jako vyšší územní správní jednotky, čímž zároveň omezil práva samosprávných orgánů. To se samozřejmě týkalo nejen území obydleného Němci, ale i českého, na německé straně to však bylo pochopitelně vnímáno jako výraz necitlivé národnostní politiky české vlády. Vzdor těmto „zostřeným obdobím“ byla druhá polovina 20. let obdobím největšího rozmachu německé aktivistické politiky. Dokonce se zdálo, že soužití obou národů se bude moci změnit v harmonické a že konečně dojde i k jakémusi manželství z rozumu. Tyto závěry se ukázaly bohužel jako příliš optimistické a předčasné. V sousedním Německu totiž nastupoval nacismus! Heil Hitler! Na něj se totiž začali orientovat nejextré- mističtější představitelé německého nacionalismu, organizovaní ve stranách DNSAP a DNP. Tyto strany začaly úzce spolupracovat s Hilfsvereinem, který se v r. 1928 přetvořil na Sudetendeutscher Heimatbund. Do této střechové organizace byly začleněny všechny německé spolky v ČSR a její sídlo bylo přeneseno do Berlína. Tím byla změněna i zahraniční orientace a Německo mělo nadále řídit osudy německé menšiny v ČSR. Dělo se tak pobočkami Sudetendeutscher Heimatbundu a jejich úkolem bylo mimo jiné provádět již nikoliv tichou rezistenci, ale hlasitou subverzi s cílem připravit německé obyvatelstvo na den „D“. Od počátku 30. let přebírala tuto roli v důsledku rostoucího vlivu NSDAP v Německu DNSAP. Jejími představiteli byli zapřisáhlí nepřátelé všeho československého, poslanec Krebs (později v roce 1945 popravený), Jung a další. Tito politici se postupně stávají přímými exponenty německé politiky, tentokráte však ne již sudetoněmecké, ale říšskoněmecké. Strana DNSAP spolupracuje s hitlerovským hnutím v Německu od samého jeho počátku a tyto styky se neustále zintenzivňují. Delegace nacistů z ČSR jsou pravidelnými účastníky nacistických sjezdů a konferencí v Německu, mnozí z nich vstupují přímo i do NSDAP a jejích formací SA a SS. A říšskoněmečtí nacisté poučují, radí a or- ?anizují. Mimo jiné i dopravu zbraní do ‘SR, kde se jimi vyzbrojují „nepolitické“ organizace jako Volkssport, Jugendverbund, Deutscher Turnverein, Wandervogel a jiné, z nichž některé musely být již v této době pro svoji vysloveně protistátní činnost čsl. úřady zakázány. Tak se ještě před uchopením moci nacisty v Německu organizovala v řadách německé menšiny v ČSR pátá kolona a vytvářely se předpoklady pro pozdější úplné zapojení sudetoněmecké ire- denty do služeb nacismu. Tato identifikace německého nacionalismu s nacismem v Německu vyvrací tvrzení těch sudetských Němců, že teprve koncem 30. let byli přinuceni Hitlerem ke své revoltě proti ČSR. Na druhou stranu je třeba říci, že to nebyli všichni Němci, byť se postupem 30. let pro většinu německého obyvatelstva českých zemí stával Hitler národní modlou. Hospodářská krize na počátku 30. let, která postihla sudetoněmecké území více než české a nástup Hitlera k moci zaktivizovaly sudetský nacismus tou měrou, že proti němu musely začít zasahovat i čsl. úřady. V roce 1932 se koná proces s funkcionáři Volks- sportu a o rok později dává poslanecká sněmovna souhlas k trestnímu stíhání poslanců DNSAP Junga, Krebse, Kaspera a Schuber- ta, kteří před svým zatčením prchají do Německa. Strany DNSAP a DNP předcházejí svému zákazu v září 1933 tím, že se rozpouštějí. A právě v této chvíli se to objevuje: 26 POLYGON 5/1996 [pageend28]Učitel tělocviku Zástupci DNSAP a DNP rozhodli, že namísto svých zaniklých stran vytvoří zcela novou, „loyální“ stranu, která by měla sdružovat všechny Němce v ČSR. Do jejich čela se postavila dosud politicky nekompromito- vaná osoba, dosavadní učitel tělocviku z Aše a vůdce německých turnerů Konrad Henlein. Ten 1.10.1933 vydal výzvu k vytvoření Sudetendeutsche Heimatfront, ve které má dojít ke „kulturnímu sjednocení“ německé menšiny v ČSR. Jak později potvrdili sudetoněmečtí poslanci souzení po válce v Praze a K. H. Frank, představoval program této strany jen demagogickou mystifikaci, mající oklamat čsl. veřejnost a čsl. úřady předstíraným sjednocením sudetských Němců za účelem loyálního hájení jejich zájmů v rámci čsl. ústavy. Nejlépe to však vyjádřil sám Henlein 4.3.1941 ve Vídni: „Abychom se chránili proti zásahům Cechů, byli jsme nuceni lhát a zapírat svoji věrnost nacionál- ně-socialistické věci. Byli bychom rádi dali přednost veřejnému vyznávání nacionální- mu socialismu, je však pochybno, zda bychom byli schopni, kdybychom si tak počínali, splnit svůj úkol, jimi bylo zničení Československa. “ K tomu není co dodat, snad jen to, že tento výrok neznají (nebo nechtějí znát) někteří nejméně objektivní pamětníci této smutné kapitoly česko-německého soužití ze strany dnešního sudetoněmeckého Landsmannschaftu. Skutečný Henleinův program vycházel z myšlenek Kameradschaftsbundu, sdružení sudetoněmeckých intelektuálů, založeného roku 1925 a ve své protičeskoslovenské orientaci se opírající o učení vídeňského profesora Otmara Spanna. Od něho a od Hitlera byl převzat vůdcovský princip a ideje německé střední Evropy, německé „Volksgemeinschaft“, onoho osudového společenství krve, spolu s antidemokratismem, antiko- munismem a antisemitismem. Program Heimatfronty byl Henleinem přednesen na shromáždění dne 21.10.1934 v České Lípě. Tehdy, jak uvedeno shora, hlásal, že „věrnost k národu nevylučuje věrnost ke státu“. Odmítl také říšskoněmecký nacionálni socialismus a revizi hranic a požadoval rozsáhlou samosprávu obcí, okresů a zemí, aniž by touto samosprávou byla dotčena jednota státu nebo státní správy. Sudetendeutsche Partei Pro účel voleb v roce 1935 se SHF přejmenovalo na Sudetendeutsche Partei (SDP). S počtem 1,249.000 hlasů se stává nejsilnější stranou v republice vůbec (SDP získala 67,4% německých voličů, německá sociální demokracie 16, křesťanští sociálové 8,8 a němečtí agrárníci 7,7 procent). Volání po rozšíření samosprávy bylo sice teoreticky oprávněné, ale ze strany Henleina a jeho partaje velmi podezřelé. Čsl. rozvědka měla už koncem roku 1933-důkazy o spojení Heimatfronty s nacistickými agenturami v říši. K úspěchu ve volbách dopomohla SDP jednak demagogická propaganda šikovně využívající hospodářské krize a používající finančních zdrojů z říše, hypnotický vliv říš- skoněmeckého nacismu, charismativní osoba A. Hitlera a v neposlední řadě i opatrnost a pasivita čsl. úřadů. Vítězné volby a síla SDP způsobila tání dalších německých politických stran, jejichž členové začínají k Henleinovi přecházet a tyto strany mu začínají poskytovat až přímou podporu. Finanční podporu mu poskytují i sudetoněmečtí podnikatelé (DAWG) a sympatie nachází i u některých českých politiků, především z agrární strany. Henlein se vydává i na „spanilé jízdy“ do zahraničí, především do Anglie, kde mnohým ochotným posluchačům přednáší své stížnosti na nerovno- právnost postavení německé menšiny v ČSR, aniž by pochopitelně Angličanům neznalým poměrů a české historie vysvětlil všechny souvislosti. I to přispělo k tomu, že část vyšší anglické společnosti a politiků (Clivedenská klika) ochotně přijala argumentaci sudetoněmeckých předáků. Vždyť o upřímnosti a nezávislosti Henleinovy strany nemohlo být přece pochyb! Henleinovi se daří to, co se nedaří českým politikům: zabránit tomu, aby se ze sudetoněmec- ké otázky nestala otázka světová. Tak ji prezentuje Henlein, když podává v dubnu 1936 stížnost Společnosti národů proti zacházení s Němci v ČSR. V témže roce přiznává i dosud houževnatě popírané spojení s Německem, byťjen na základě „kulturní jednoty“ a zároveň podmiňuje svůj kladný vztah k ČSR lepším vztahem ČSR k Německu! Na sjezdu v Chebu v červnu 1936 pronáší svůj proslulý výrok: „Ich will lieber mil Deutschland gehasst werden, als Vorteile aus dem Hasse gegen Deutschland haben. “ (Chci raději být s Německem nenáviděn než mít výhody z nenávisti k Německu.) Jednání o nejednání Vzrůstající neklid v pohraničí účinně podporovaný z Německa, využívání otázky německé minority říšskoněmeckou politikou spolu s útoky Německa proti ČSR a snahou o její mezinárodní diskreditaci (ČSR jako mateřská letadlová loď bolševis- mu), spolu s nátlakem některých českých politiků - to vše přimělo čsl. vládu zahájit jednání se sudetoněmeckými politiky o národnostním vyrovnání. Popudem k němu byla i změna zahraničně politické orientace Francie a sympatie mnohých anglických politiků pro sudetoněmeckou věc v řadách formující se appeasementské fronty. Důvodem byly i nedostatky dosavadní právní úpravy postavení německé menšiny, jak jsme se zmínili v předchozích kapitolách, které nyní sudetoněmecká a říšskoněmecká propaganda dovedně využívala. Českým politikům (Beneš, Krofta, Hodža) tedy nezbylo než kousnout i do tohoto kyselého jablka, když museli uznat oprávněnost některých sudetoněmeckých požadavků a slíbit jejich splnění. Politika je i dějinami paralel a hledáním chyb protistrany. Nedostatky právní úpravy postavení menšin, zejména ty, které bylo možno označit za malicherné a provokativní, se nyní těžce vymstily. Vždyť s demokratickým obsahem menšinového práva kontrastovala nešťastná nařízení ohledně veřejných nápisů. I když v těchto ustanoveních nespočíval hlavní obsah jazykového práva, pak pro svou zjevnost, hlavně pro cizince a nezasvěcené, poskytovala zkreslený obsah o čsl. menšinovém právu. Zákaz německých označení v Praze spolu s nařízenou prioritou českých nápisů v krajích obydlených převážně německým obyvatelstvem, přispěl velkou měrou ke vzniku mýtu o utlačování Němců v ČSR. Jednání o česko-německém vyrovnání bylo zahájeno počátkem roku 1937 na základě memoranda německých aktivistických stran. Tomu předcházelo i tajné diplomatické vyjednávání říšskoněmeckých emi- sarů Trauttmansdorfa a Haushofera s prezidentem Benešem. Dne 18.2.1937 vydala vláda prohlášení, v němž projevila ochotu splnit požadavky memoranda. Nyní se však ukázalo, že o splnění požadavků nešlo, natož o uspokojení oprávněných požadavků německé menšiny. SDP se totiž prohlásila za jediného mluvčího německé menšiny, ačkoliv podle volebních výsledků na tento monopol neměla nárok (35% německých spoluobčanů volilo aktivistické strany) a rozhodně odmítla tzv. „Februar Abkommen“. Řídila se přitom instrukcemi z říše, které jí přikazovaly rozdmýchávat nespokojenost mezi německou menšinou, stupňovat požadavky tak, aby byly v každém okamžiku nepřijatelné pro čsl. představitele a pro sudetoněmeckou a říšskoněmeckou propagandu, určenou zejména appeasementským kruhům v Anglii, která je měla přesvědčit o neústupnosti a tvrdosti českého postoje vůči sudetským Němcům. SDP proto v dubnu 1937 předložila svůj demonštratívni protinávrh šesti zákonů. Návrh zákona na ochranu práv menšin, zákona o uskutečnění národní rovnoprávnosti, o ručení státu za škodu způsobenou jeho orgány, zákona proti odnárodňování, o národní příslušnosti státních občanů a národním katastru a návrh zákona o právu stížnosti k ústavnímu soudu. Dalším požadavkem bylo uznání tzv. „Sudetendeutsche Volkspersönlichkeit“ jako tělesa veřejného práva a okamžité provedení nových voleb. Zejména návrh zákona o národní příslušnosti státních občanů a národním katastru, podle kterého měli být občané republiky roztříděni podle své národnosti, byl nepřijatelný pro čsl. vládu. Oddělení občané měli být zapsáni do národních katastrů a vytvořit korporace, které měly být poměrně zastoupeny ve státních orgánech. Nešlo o nic jiného, než o staronový plán teritoriální autonomie. Tyto navržené tzv. „Volksschutzgesätze“ byly během roku 1937 jako součást celkového postupu SDP doprovázeny incidenty a vyprovokovanými srážkami mezi henleinovci a českým obyvatelstvem. Goebbelsovská propaganda líčila pochopitelně tyto události jako nesnesitelný útisk sudetských Němců. Henleinovi a jeho SDP se nakonec podařilo zdiskreditovat plán národnostního vyrovnání předložený českou stranou, o toto vyrovnání však již v této době nešlo. Sudetoněmečtí politici již v té době nejednali za sebe, ani za německou menšinu. Stali se pouhými figurkami na Hitlerově šachovnici a jejich tahy, dirigované z Berlína, směřovaly k jePOLYGON 5/1996 27 [pageend29]dinému záměru - matu v podobě likvidace ČSR. Její likvidací v důsledku kombinované politiky Henleina a Hitlera se budeme zabývat v příští kapitole. Politika a šachy Politika se opravdu podobá této „královské hře“. Hrají ji však nejen velké figury. král a dáma, ale i figury menšího významu, až po obyčejné pindíky. Hra v šachy a politická hra vyžadují předvídavost, intuici a promýšlení tahů dopředu. Právě zde můžeme hledat paralely mezi obdobím první republiky, třetí republiky (1945-1948), r.1968 a třeba i dnešní patovou situací, kterou nám přinesly poslední volby. Byli bychom naivní, kdybychom vinu za národní tragedie r. 1938, 1948 a 1968 připisovali jen „nejvyšším figurám“, pravdou ovšem je, že ve všech těchto případech (včetně posledních voleb) je spojovaly stejné vlastnosti - neschopnost sebereflexe, pocit výlučnosti a neschopnost naslouchat druhým. Praha 22. července 1996 ■ Třetí varování ZDENĚK LEINER „Slovensko na špatné cestě", vyjádřil se francouzský novinář ve zprávě o další-již třetí - demarši Západu, uskutečněné v Bratislavě začátkem července. Tak jako u dvou předešlých m.r. bylo cílem de- marše varování slovenské vlády a především Vladimíra Mečiara, že vnitropolitický vývoj SR ohrožuje a odkládá na dlouho její vstup do západoevropských struktur. Tato demarše byla ve srovnání s předešlými závažnější, protože ji tlumočili dva ministři, kdežto předešlé byly tlumočeny jen profesionálními diplomaty. Francouzský a německý tisk jí věnoval zvláštní pozornost, jelikož šlo o premiéru nejen po stránce úrovně představitelů Západu, ale též po stránce společné akce představitelů Francie a Německa na poli mezinárodních vztahů. Poprvé dva ministři, pověření evropskými vztahy - Francouz Michel Bamier a Němec Werner Hoyer - navštívili společně představitele zahraničního státu a vyjádřili znepokojení nad jeho vnitropolitickým vývojem a autoritativním stylem premiéra, který připomíná způsoby komunistických režimů. „Podivné Slovensko“, píše vyslaný redaktor Le Figara Baudin Bollaert ve svém komentáři k francouzsko-německé demarši. „Zatím co na hospodářském a sociálním poli udivuje svými výbornými výsledky po pouhých třech létech od rozdělení Československa, v politické oblasti prožívá jakousi >studenou občanskou válku < neslučitelnou po mnoha stránkách s jeho vůlí vstoupit do Evropské unie. V současné době nejsou návštěvy zahraničních představitelů v Bratislavě četné. Proto příjezd pánů Bamiera a Hoyera měl velký dopad...“ Ministři připomněli Mečiarovi, že vstup do EU předpokládá nejen integrální uplatnění politických, hospodářských a demokratických zásad unie, nýbrž také dodržování principů právního státu. ,,A však na Slovensku jsou v hlavách jeho představitelů stále ještě praxe zděděné od komunismu“, vyjádřil se nejmenovaný diplomat. Baudouin Bollaert uvádí čtenářům českého tisku známé skutečnosti o tom, že od loňského volebního vítězství Mečiarova Hnutí za demokratické Slovensko (HZDS) a jeho prapodivných spojenců - novotisovské Slovenské národní strany (SNS) a ultralevico- vého ZRS (Združenie robotníkov Slovenska) - opozice, ač obsadila 67 poslaneckých mandátů ze 150, byla vyloučena ze všech parlamentních komisí s výjimkou ekologické (jako na výsměch - dodal bych). Nikdo nezapomíná na bratislavskou „noc dlouhých nožů“, ve které byli nemilosrdně vyhozeni vedoucí osobnosti televize, zpravodajské služby, státní prokurátor a předsednictvo správního soudu. Vyslaný redaktor Le Figara připomíná, že paragraf novely trestního zákona, který umožňuje potrestat šiřitele pomluv Slovenské republiky, poškozuje občanská práva. My, kteří jsme prožili komunistický režim, víme, že jako „pomluva“ a „špinění“ byly označovány všechny pravdivé informace o tehdejším režimu. Když si připomeneme, že z 18 ministrů je 17 bývalých členů KSS, docházíme k závěru, že novináři slovenského opozičního tisku se mají čeho obávat. Díky opozičním novinářům bylo v druhé polovině června zveřejněno, co si již vrabci „čvirikali“ na střeše: že se koaliční partneři pohádali o dělbu privatizačních koryt, které Mečiar přednostně a za nej výhodnějších podmínek rozdělil svým nohsledům a ostatním členům gangu ponechal jen „omrvinky“. Vedení koaličních SNS a ZRS využilo nemoci „šéfa“ (šlo o nervovou depresi, avšak oficielně bylo oznámeno - dle sovětského vzoru, že jde o malou virovou nákazu) a vystoupilo s požadavkem na tučné sousto - ovládnutí Slovenské poisťovny. Vládní list Slovenská republika uveřejnil komentář svého šéfredaktora Jána Smolca, který by jistě podepsal i každý opoziční novinář a jehož části stojí za citování: „Na Slovensku sa začala opä( politická kríza,“ píše Mečiarův věrný. „Vládna koalícia je ohrozená. Nevyzdravený premiér Vladimír Mečiar však nechcel, aby som publikoval jeho výrok: >Vláda stráca v Národnej rade Slovenskej republiky podporu koaličných partnerov.< Žiaľ, včera sa to potvrdilo v celom rozsahu. Vlastne už posledné tri schôdze NR SR boli pravdu povediac nekoordinované a koaličná spolupráca nefungovala tak, ako by mala... Koaliční partneri zrazu nechcú podporiť ani tie zákony, ktoré sa do programu zaraďovali na ich žiadosť. O OKO a FNM sa vyjadrovali bez akejkoľvek konzultácie s HZDS... Za tým všetkým netreba vidieť nič iné, iba privatisačné záujmy osôb a skupín... Záujmy Slovenska sú druhoradé. Do hry zrazu pohotovo vstupuje prezident. Bože, ochraňuj Slovensko!“ OKO - Osobitý kontrolný orgán - je obdoba nejvyššího kontrolního úřadu a FNM je Fond národního majetku. Do obou institucí Mečiar dosadil své místodržící a když jednání o Slovenské pojišťovně skončilo pro jeho koaliční partnery nepříznivě, vytáhli na odvetu překvapující požadavek, aby byla opozici přidělena křesla v některých parlamentních komisích a ve vedení OKO a FNM. Každý, kdo se jen trochu zajímá o vývoj západoevropských struktur, ví, že podmínkou pro přijetí do EU a NATO je, mimo záruky demokracie a práva, politická stabilita. Vnitrokoaliční spory a náznaky, že povedou k novým koaličním volbám, pochopitelně otřásly důvěrou Západu, která již dávno byla silně zeslabena bojem mezi premiérem Mečiarem a prezidentem Kováčem. Našim čtenářům je jistě známa historie únosu prezidentova syna do Rakouska a rozhodnutí rakouského soudu, že mladý Kováč musí být vrácen do SR proto, že byl unesen slovenskou tajnou službou (SIS) za tím účelem, aby byl předán do Německa, kde naň byl vydán zatykač pro finanční podvod. Agent SIS Oskar Fegyveres, který roli SIS odhalil, se dodnes skrývá v Rakousku a jeho přítel Robert Remiáš, bývalý policista, který sloužil jako spojka Fegyverese, byl zabit výbuchem svého nedávno revidovaného automobilu. Odborníci i muž z ulice v Bratislavě netají domněnku, že výbuch nebyl náhodný. Problémy maďarské menšiny a vztahů s Maďarskem jsou velkým kamenem. ,,Nechceme mít v NATO druhé Turecko s Řeckem,“ řekl nedávno jeden představitel Aliance a nejmenovaný diplomat v Bratislavě se vyjádřil, že věří v upřímnost Mečiarova přání vstoupit do EU a NATO, avšak že právě on činí vše, aby přijat nebyl. Jeden z mých slovenských přátel mi nedávno napsal, že je zoufalý nad skutečností, že je tolik Slováků, kteří nadále Mečiarovi věří. Jiný přítel, Čech, který zůstal na Slovensku, píše ve svém posledním psaní: „Nevím, co už by se na Slovensku muselo stát, aby lid prohlédl. Čím více malérů v HZDS, tím více stoupají preference této zatracené partaje. Je to neuvěřitelné, ale je to tak.“ Dodal bych: QUO VADIS, SLOVAKIA? Saint-Raphaël, 18. července 1996 ■ 28 POLYGON 5/1996 [pageend30]Není trvalost života a jeho rozvoje tím fenoménem, který’ tak zoufale hledáme, abychom si porozuměli? Červený hadr trvalosti života PAVEL VERNER Trvale pozměněná trvalost Heslo Trvale užitečný rozvoj se stalo ekologickou formulkou, s jejíž pomocí má být zázračně dosaženo mezinárodního konsensu ani ne tak o ochraně životního prostředí, jako o nástrojích a cílech celosvětové hospodářské politiky současnosti a budoucnosti. Dodejme, že nejde jenom o formuli, nýbrž o způsob uvažování. Trvalost se každopádně stává moderním pojmem. Zatímco třeba v sousedním Německu nebo v Holandsku se k němu hlásí poslanci všech parlamentních stran a dokonce i zástupci chemického průmyslu, u nás - alespoň donedávna - tento termín na ekonomické kapitány působil jako červený hadr na krocana. Příkladem budiž rezolutnost, s jakou Václav Klaus svému ministru F. Bendovi nedovolil metodu trvale udržitelného rozvoje zakotvit do materiálu nazvaného „Státní politika životního prostředí“, přijatého minulou vládou až před koncem jejího funkčního období. Jenže ať se nám to v Čechách líbí nebo ne, pojem sustainable development či dauerhaft umweltgerechte Entwicklung nebo développement durable dnes patří do slovníku každého realisticky uvažujícího evropského politika. Pojem trvalosti je ovšem mnohoznačný a málokdo tuší, jaké protiklady zájmů se za ním mohou skrývat. Pochází vlastně z oblasti lesního hospodářství 18. a 19. století a vrátil se do našich časů přes Summit Země, konaný v Rio de Janeiro v roce 1992. Význam trvalosti se ale mezitím změnil a jeho staré lesnické kořeny jsou dnes zavádějící. Zdaleka už nejde jen o uchovávání biologického výrobního systému tím, že se v ročním průměru vytěží jen tolik dřeva, kolik ho doroste, už nejde jen o život z úroků bez sahání na kapitál. Ekologická filosofie trvalosti má dnes na mysli spíše regulovaný společenský a individuální blahobyt, spravedlivější rozdělování zdrojů mezi bohaté a chudé, jakož i mezi současnou a budoucí generaci. Rozpornost těchto cílů je ovšem zjevná. Restrikce nic nevyřeší Neřešitelný je totiž v první řadě rozpor mezi ekologickou a kulturní dynamikou. Od počátku chovu domácích zvířat a stálého využívání zemědělské půdy spojeného s pozdějším vynálezem orby a tím spíše od rozmachu měst a průmyslu je trvalost jako společenský cíl myslitelná jen jako utopie. Nemohu se zbavit nostalgického podezření, že kulturní vývoj lidstva, zejména v průmyslově-technickém stádiu, se nenávratně přenesl přes trvalou organizaci přírody. V tom případě je třeba trvalost chápat jenom jako zvažování mezi většími a menšími zly. Trvale udržitelný rozvoj je dnes tématem filosofů, ekologů a některých politiků a jistě se stane i předmětem zkoumání teologického. Na druhé straně obecné myšlení lidí zůstává v zajetí raně kapitalistických nároků na totální ovládání přírody a proto nelze čekat, že se v důsledku zázračné kultivace začne populace hromadně chovat k přírodě zodpovědně. Protože je náš svět podrobován příliš rychlým změnám, nemůžeme trvalost naturalisticky chápat jako reálný model, ale spíš jako Kantovu regulativní ideu. Mimolidská příroda totiž může sociálnímu a ekonomickému rozvoji být vzorem jenom na pozadí již formulovaných humanistických cílů. Příroda je nám vlastně příkladem a ospravedlněním pro všechno možné. Pro spořivost i plýtvání, pro rozmanitost i jednotvárnost, pro brutalitu i senzibilitu. Kde jen hledal jasnou dělící čáru mezi romantickým a kriticky racionálním pojetím vztahu mezi člověkem a přírodou? Ekologičtí experti často uvažují o demokratickém prosazování restrikcí ve prospěch přírody. Mají pravdu v tom, že parlamentní demokracie nejsou způsobilé k dlouhodobějšímu zajištění ekologické odpovědnosti. Bytostní demokraté zase správně namítají, že každé restriktivní rozhodnutí musí být ve smyslu demokracie legitimní. Pravdou je, že při hledání konsensu by neměly stát technicko-eko- nomické a ekologické požadavky proti sobě. Nutnému konsensu škodí jak přikrášlování stavu životního prostředí (jak to činila minulá česká vláda), tak i nafukování rizik a démonizující ekologická strategie (v podání některých zelených radikálů). Při politickém používání principu trvale udržitelného rozvoje je nutné vyhýbat se totalitním tendencím a nepoužívat ho jako hesla při rozlišování lidí dobré vůle od zlosynů. Trvalejší místo trvalého Zjevnou brzdou hypotetického souladu mezi lidskou kulturou a přírodou je sám „zdravý lidský rozum". Ten předpokládá, že nic nevychází beze zbytku a všechno má svou cenu. Člověk nechce být ve svém nitru příčinou zla navzdory dobrým úmyslům. Rád by se spokojil s pravidlem minimalizace zla a je ochoten nezahrnovat negativní vedlejší účinky spojené s lhostejností do svých rozhodovacích kalkulací. Z tohoto poznání by měla vycházet ekologická politika zaměřená na nikoli trvale, nýbrž trvalejší udržitelný rozvoj. Místo orientace na problematické globální cíle by měla pomáhat ekonomice na regionální úrovni stávat se trvalejší. Místo proklamací typu 25%ního omezení exhalací CO? k blízkému časovému horizontu by měla zahájit konkrétní kroky k redukci exhalací. S tím se mnoho ochránců životního prostředí nechce smířit. Vlastně už pojem trvalejší jim zapáchá relativizací. I oni však budou muset nahradit výzvy ke zřeknutí se spotřeby výzvami k určité „revoluci efektivnosti“, protože je to daleko pozitivnější motivace lidí ke změně jejich životního stylu. Také nemusí; mohou klidně dál účetnicky vypočítávat obyvatelům Prahy, na jakou spotřebu by měli při spravedlivém globálním rozdělování nárok, budou to ale dělat i nadále bez efektu. Podle mého je rozumnější si uvědomit, že ideu trvalosti lze uskutečňovat neby- rokratickými, tržně-hospodářskými metodami. Příkladem je angažovanost ekologů s některými prozíravými podnikateli za ekologickou daňovou reformu. Například fiskální zdražení použitého materiálu a energie při současném zlevnění produkčního faktoru práce, potažmo definování koeficientu škodlivosti pro finanční a výrobní kalkulace, by vytvořilo tolik potřebné inovační podněty. Integrační poslání trvalosti Zdá se mi, že nepochopitelně zanedbanou dimenzí trvale udržitelného rozvoje je otázka soudržnosti moderních společností. Uvědomme si totiž, že kdysi osvědčené integrační instance jako náboženství a národ čím dál častěji selhávají. Není trvalost života a jeho rozvoje tím fenoménem, který tak zoufale hledáme, abychom si vzájemně porozuměli? Zatím to ale vypadá tak, že neexistují bezkonfliktní řešení problémů životního prostředí a že nosné kompromisy nejde protlačit přes skupinové zájmy. Jestliže platí to, co jsem řekl o rozporu mezi přírodní a kulturní dynamikou, pak nutně musí platit, že konání, sloužící mravně dobrému cíli, je ospravedlněno jen tehdy, jsou-li jeho vedlejší negativní účinky co nejnižší. Dodávám, že i tehdy, jsou-li jeho vedlejší negativní účinky nižší než zlo, způsobené nečinností. ■ POLYGON 5/1996 29 [pageend31]Poznáváme svět Japonsko z rychlíku Vidět něco z okénka rychlíku znamená v češtině nevidět skoro nic. Pánové a dámy, vystupte z řady, pokud jste Japonsko poznali jinak - zaručeně vás moc nebude. Japonsko drží dvě světová prvenství - ve spolehlivosti a rychlosti železniční dopravy a ve výši cen všeho, nač se podíváš. Pro turistu nemilionáře je vlak v Japonsku jediná cenově dostupná možnost dopravy. Turista si totiž ještě před vstupem do země může koupit síťovou jízdenku na všechny státní autobusy a železnice, což ušetří, nelžu, tisíce dolarů a vlakem se opravdu dostanete v Japonsku skoro všude. Jeli jsme nejen moderními shinkanseny, které brázdí krajinu rychlostí přes 200 km za hodinu, ale na ostrově Hokkaido i malinkým puf-puf- vláčkem, kde mašinfíra musel vždycky přibrzdit, když před ním stádo smek přebíhalo železniční trať. Vláčky tedy rozdílné, jen jedno měly společné: bezvadnou čistotu a absolutní přesnost. Neumíme číst japonské klikyháky, ale když bylo na jízdence vyznačeno, že vlak odněkud někam přijede v 10.42 a světelná informace na nástupišti ukazovala totéž, mohli jsme být stoprocentně jisti, že vlak nepřijede v 10.43 nebo v 10.41 a že je to ten správný vlak. Stačilo stoupnout si na nástupišti ke správné číslici, která ukazovala, kde přesně se otevřou automatické dveře našeho vagonu a bylo vše jasné bez zoufalého přebíhání po peronu a hledání příslušného vagonu. Uvnitř potom na světelných novinách běhala oznámení (i v angličtině) o tom, kde najít jídelní vůz, jak dlouho to bude trvat než vlak dorazí do příští stanice a jakou rychlostí jedeme. Jiné světélko oznamovalo, zdaje volná toaleta a umývárna (v každém vagonu alespoň dvě), aby cestující nebyli nuceni stát frontu na chodbičce. Jediný problém nastal při navštívení WC, neboť stačilo povstat z prkénka, aby se automaticky spláchlo, jinde zase bylo třeba přejet dlaní nad skrytým sensorem, aby se dosáhlo téhož. Systém mačkátek a knoflíků opatřený vysvětlivkami v japonském obrázkovém písmu je pro našince dosti matoucí - několikrát se stalo, že po stisknutí tlačítka sice netekla voda, zato ale přiběhl konduktér zalarmovaný sirénou či na sedátko automaticky vyjel papírový pokryv, což se ovšem mělo stát před použitím. Umývárna díkybohu byla obvykle méně náročná, neboť automatická regulace požadované teploty vody byla udána v normálních číslicích a stupních Celsia. Cestování tedy veskrze příjemné a pohodlné, vůbec se nestydím přiznat, že jsme Japonsko viděli z rychlíku. Cestující je navíc obsluhujícím personálem hýčkán způsobem v Evropě zcela nevídaným. Každou půlhodinku projíždí vozem vozíček s občerstvením, prodavač či prodavačka v nažehlené uniformě, při vstupu do vozu se hluboce všem cestujícím pokloní a totéž se opakuje při odchodu z vagónu. Mezitím poklony servírovány společně s občerstvením všem kupujícím. Procedura tří poklon - při vstupu, při výkonu a při odchodu se opakuje s průvodčím. Jedné japonské dámě svítilo na přiděleném sedadle do očí sluníčko, protože nešla stáhnout průhledná síťka na okně, která zabraňuje slunci posvítit na jemnou japonskou pleť, ale přitom nezaclání výhledu ven. Japonci mají hrůzu ze slunečního svitu (dámy-zahradnice používají obrovské čepce s volánky, jen aby se k nim nedostalo ani trochu paprsků). Cestující okamžitě volala konduktéra, ačkoliv si klidně mohla zatáhnout záclonku. Přiběhli hned dva, lomcovali se síťkou, omluvám a uklánění nebylo konce, dámě přiděleno jiné sedadlo a myslím, že na konečné byl vagon pro nezpůsobilost vyřazen z provozu. Všechno, na co oko v Japonsku pohlédne, je příšerně drahé. Tedy drahé pro nás, nikoliv pro Japonce. Japonci žijí ve velkých číslech. Vydělávají miliony. Mluvili jsme s managerem metalurgického podniku, bylo mu 37, u firmy 15 let, výdělek 8 milionů yenů ročně. Náš australský dolar se v době naší návštěvy pohyboval kolem 70 yenů a člověk v podobné pozici v Austrálii si přijde ročně nejvýš na nějakých 60.000 dolarů, tedy na necelou polovinu. Zejména drahé jsou potraviny. Mám pocit, že to není ani tak drahotou tovaru samotného, jako pracností, pečlivostí a nákladností jeho presentace. V Japonsku nedostanete chléb nebo housky do pytlíku, brambory do sí- ťovky, maso do kusu novin. Cokoliv se v Japonsku spotřebiteli předkládá, je nádherně presentované, naaranžované, ozdobně zabalené, upravené, mačančané. Dej Japonci čtyři sušenky a on z nich udělá umělecké dílo. Každou zabalí do papírku rozdílné pastelové barvy, vloží do papírové mističky tak, aby to barevně ladilo, naaranžuje do malované krabičky, ozdobí plastickou nebo cukrovou kytičkou, krabičku převáže zlatou stužkou - a sušenky, které mohly stát deset yenů, stojí tisíc. Vidět japonské výlohy s jídlem je pastva pro oči a odhodláte-li se vstoupit do japonské restaurace, rozpoutají kolem vás koncert talířků, mističek a nádo- biček rozmanitých tvarů, v každé káknu- to nějaké omáčky či naaranžováno sou- stečko nějakého bejlí. Z restaurace budete odcházet u vytržení nad tou krásou, leč hladoví. I v nejlevnějších supermarketech jsou hotová jídla presentována lépe než v evropské restauraci lepší třídy a na nádraží vám do vlaku prodají menu v krásné dřevěné krabičce s přihrádkami. Krabičky jsou prý vyráběny z japonského cedru a tradice prý se táhne už od dob jakéhosi prince, při jehož královském zrození byla takto uložena královská placenta. Nemusíme mít všechno, usoudili jsme a krabičku nekoupili. Osobně mám dojem, že Japonci jsou fajnovkové a díky pevnému yenu rozhýčkáváni celým svěNejmodernějši vlak na světě. Tenhle má jméno Nozomi. 30 POLYGON 5/1996 [pageend32]tem. Kdekterá země se pere o privilegium s nimi obchodovat a předhání se s konkurencí o to, jak rozmazlené japonské spotřebitele upoutat právě ke svému výrobku. Japonci jsou si své ekonomické ceny až moc dobře vědomi. Když někdo za mých mladých let nosil nos takhle nahoru a vybíral si, říkala moje maminka: „Hitlera na ně, ten by je naučil!" Bohužel ani tato stará moudrost na Japonce neplatí, neb, jak je známo, ve válce se přidali na Hitlerovu stranu. Možná právě proto se jim dnes tak dobře vede. Svět totiž hrozně rád zapomíná. Navštívili jsme samozřejmě Hirošimu, kde v záplavě květů tone pomník obětem atomové bomby. Též je tam k nahlédnutí muzeum s množstvím dokumentárních velmi realistických fotografií. Také k disposici kniha návštěvníků a v knize podpisy a komentáře generace (Američanů, Australanů, Angličanů, Francouzů a dalších), která se narodila po válce a nepamatuje, jak to opravdu bylo. Čteme: „Jak hrozná zvěrstva páchali moji američtí krajané na nevinných japonských lidech. Stydím se za ně!“ A. W., Illinois. Turistku z Illinois nenapadlo zamyslet se nad historickými daty. Druhá světová válka oficiálně skončila v květnu 1945. Japonci, kteří nikdy nic neudělají bez rozkazu a od svého císaře rozkaz k ukončení války nedostali, bojovali dál. Na ostrově Okinawa, kde byli Američané, přišlo o život 50 tisíc amerických chlapců a byli by umírali další, kdyby v srpnu 1945 Američané ne- svrhli na Hirošimu atomovou bombu. Víc než čtvrt roku po ukončení války, prosím. Jedině po tomto drastickém zásahu došlo Japoncům na rozum, že by měli konečně složit zbraně. O japonských zvěrstvech z Okinawy i jinde v období od května do srpna ovšem v muzeu žádné záznamy nenajdete. Mimochodem dodnes se ve školách japonským studentům neříká o úloze Japonska ve druhé světové válce pravda, dodnes se Japonci oficiálně neomluvili ani neoznačili svého císaře za válečného zločince. Bojovníkům za pokrok a lidská práva, kteří tolik vyčítají rasismus všem demokratickým národům (Američani jsou zlí na černochy, Australané ukradli zemi svým Aboriginees, Kanaďani se nesprávně začínají ohrazovat proti přílivu dalších šikmookých migrantů a podívejme se na Němce, jak jsou proti Turkům) vůbec nevadí, že Japonci jsou ten nejrasističtější národ na světě. Nejbohatší země světa a zkuste se zmínit, že by měli vzít také nějaké černoušky z Ugandy nebo ubohé Araby z nevlídných pouští. Žádná emigrace do Japonska se nikdy nekonala, nekoná a konat nebude. Zbytky japonského „native“ obyvatelstva rozhodně nepatří mezi privilegovanou vrstvu. Smíšená manželství také nejsou častá - a když, pak obvykle bílý muž pojme za manželku japonskou dívku, skoro nikdy ne naopak. Japonský muž je příliš dobře vychovaný, než aby nevhodnou volbou manželky udělal rodičům a příbuzným společenskou ostudu. Ohled na to, „co tomu řekne soused", je v Japonsku ještě důležitějším zákonem než u snobských Němců. Japonci mají samozřejmě spoustu dobrých vlastností, které nám na Západě chybí. Především jsou tolerantní a to tak úžasně, že je prakticky nemožné poznat, co si Japonec opravdu myslí. Nikdy ne- řekne nic i jen maličko nepříjemného, odmítnutí doprovodí sladkým úsměvem. Navíc pečlivě zná a dodržuje rozdíl mezi tím, co je moje a co tvoje. V Japonsku se nekrade. Pro turistu je pobyt v Japonsku pohádkovým oddychem. Není potřeba být neustále ve střehu, dávat pozor na zloděje a ani stát neokrádá systémem dvojích cen. Vždy ráno jsme nechali svá objemná zavazadla, která se nevešla do žádné z nádražních skříněk, prostě někde na veřejném prostranství, kde za den prošly stovky lidí, a když jsme se večer vrátili, bylo všechno na svém místě, netknuté. Člověk z Evropy si dobře dovede představit, jaká je to krása a pohodlí. Právě díky této jistotě a stabilitě je Japonsko jednou z nejlepších zemí pro cestování na vlastní pěst a ačkoliv to zní neuvěřitelně, pobyt v Japonsku nevyjde o nic moc dráž než stejný pobyt ve zlodějské Číně, kde turistu ždímají na každém kroku. Zatím je ještě Japonsko turisticky prázdné, Japonci se o návštěvníky neperou. Myslím ale, že situace se brzy změní, mnoho lidí nahlédne, že se nevyplatí jezdit tam, kde tě oškubou, ošidí, okradou, kde na tebe jsou sprostí a kde ti na každém kroku dávají najevo, že mezi ně nepatříš. Japonsko má také krásné zámky, krásné hory, krásné moře, dá se tu hodně vidět. Navíc je tu čisto, vlídno a příjemno. Neváhejte, jeďte do Japonska. Text a fotografie: MARCELA ČECHOVÁ JEDNA ČTENÁŘKA POLYGONU nesouhlasí se vším, co Marcela Čechová napsala v minulém čísle o Číně. Z jejího dopisu citujeme jen toto skutečně zajímavé sdělení: „Rozhodně se nedá posuzovat 1,2 miliardy lidí podle zážitků v metru či zoologické zahradě, nebo podle záchodu. Ale můžeme začít i u záchodu. Vědci vypočítali, že kdyby začali všichni Asiaté používat na záchodě papír (jak je tomu zvykem u nás) místo levé ruky a vody (jak je tomu zvykem u nich), spotřebovaly by se na výrobu toaletního papíru veškeré lesy naší zeměkoule během pouhých šesti let.“ Helena Schmidlik, Zürich ■ V řezbářské dovednosti dohoní Japonce snad už jen Taiwanci. Každý buddhistický chrám je jiný, jeden krásnější než druhý. POLYGON 5/1996 31 [pageend33]RECENZE Jaroslav Vacek: O nemocech duše. Kapitoly z psychiatrie. Vydala Mladá fronta, 1996, stran 416. Cena neuvedena - asi 170 Kč, náklad neuveden. „Nepředkládám veřejnosti učebnici psychiatrie ani nepáchám zdravotnickou osvětu. Vypravuji o psychiatrii a některých nemocech duše.“ A je to přesně tak. Na těch čtyřech stech stránkách se čtenář poučí a pobaví. Lékařskou problematikou se zabývají různé knihy. Některé jsou nádherně čtivé, například knihy bakteriologa a spisovatele Paula de Kruifa nebo chirurgů Hanse Killiana nebo Ferdinanda Sauerbrucha. Aby se něco takového povedlo, je k tomu zapotřebí mistrovské ovládání materie a musí se umět psát. U Vacka nacházíme obojí. Poutavě vypráví o historickém vývoji psychiatrie, nejbližší jsou mu francouzští a němečtí vědci. Jak to vše kdysi bývalo s duševně chorými, jak se tento medicínský obor vyvíjel a na jakém stupni se dnes nachází. Dovídáme se také, kde nyní asi jsme a co už je nám známo, a že občas také o některých chorobách víme ještě zatraceně málo. Takový spisovatel, který je vždy neomylný a vševědoucí, je čtenáři často podezřelý a ztrácí důvěru. Nadřazenost „supervědce“ u Vacka nenajdeme. Co je blud, jak se dívat na schizofrenii, na hysterii, melancholii - a mnoho jiného - to jsou jistě zajímavá témata. Kdy je duše na dně a kdy je ve hvězdách. Někteří „příliš učení“ používají ve svých přednáškách a knihách tolik cizích slov, že mnohá musíme hledat ve slovníku. To je tehdy, když pisatel chce ukázat svoji nadřazenost a přitom mu nikdo nerozumí, spíš vzbuzuje dojem, že nerozumí ani sám sobě. Umět vysvětlit vše i úplnému laikovi je umění těch, kteří skutečně něco znají. V tom je Vacek mistr. Nesmírně zajímavé jsou kapitoly o zneužívání psychiatrie jak nacistickým, tak komunistickým režimem. Umět psát s ironií, humorem, nadhledem, umět psát tak, aby se to četlo jedním dechem, to je něco, s čím sudičky u Vacka nešetřily. Po přečtení budete možná sami sobě lépe rozumět a snad lépe pochopíte i své okolí. Otakar Zoufalý Jiří Morava: Palacký, Čech, Rakušan, Evropan Ostrava: Sfinga, 1994 (orig.: Wien, Österreichischer Bundesverlag, 1990) (Opožděná recenze, aktualita knihy je nezměněná.) Jiří Morava, vlastním jménem Jiří Vlk, bohemista a historik, psal tuto biografii v rakouském exilu a byla tam vydána v rámci vládního projektu řady monografií velkých postav starého Rakouska. V „Pa- lackém“ nám předkládá neobyčejně poutavou biografii „Otce národa“, věrohodně nechává před naším vnitřním zrakem vyvstat v její mnohostrannosti, pracovitosti a zcela přirozené úspěšnosti tuto přímo neuvěřitelnou osobnost. Svůj živý styl, jak jej známe z jeho knih o „c. k. disidentu Karlu Havlíčkovi“ i z biografie Boženy Němcové a rozmarného výběru z Magdalény Dobromily Rettigové, vyvinul zde Morava k pravému mistrovství: Je poutavý, živý, vybízí k představivosti, aniž by to bylo na úkor zprostředkování faktů, právě naopak, ukazuje, že obratně koncipovaná faktografie je tou nejnapínavější četbou. Vytváří jedinečné věrné živé kulturní obrazy míst Palackého života (ne všechna jsou českému čtenářstvu příliš známá, jako Prešpurk a vůbec internacionální poměry uherského Slovenska začátku minulého století), a životopisem se ovšem též vytváří svého druhu kronika jistého úseku zápasu Čechů s Němci v Praze i ve Vídni, jehož byl Palacký jedním z hlavních aktérů. A tato kronika je mimořádně vyvážená, nestranná, a jen z životních událostí vyplývá nepříznivý obraz spíše strany německé. Pokud se spisovatel odchyluje od objektivity, přechází do subjektivity Palackého, což je pro daný žánr naprosto legitimní. Tato stránka knihy je též tedy cenným přínosem k dnešní diskusi o interpretaci tohoto zápasu ve vztahu k jeho tragickému konci i jeho dnešních a budoucích důsledcích, diskuse, jíž se živě účastní prostřednictvím řady autorů i Polygon. Jeden nedostatek musím knize nerad vytknout: Určitou „plachost“ a snad neinformovanost v záležitostech náboženských. Náboženské a konfesní poměry v Palackého dětství sice zmiňuje, jedním citátem nastiňuje též jeho vnitřní vývoj v mládí, mezitím ale uvádí, že otec očekával, že se František stane „knězem“, ač se zřejmě jednalo o augsburské vyznání. To vyvolává pochyby i o dalších, i když tak sporných údajích v této oblasti. Z líčení pozdějšího průběhu života už se náboženské informaci vytrácejí úplně, dozvídáme se jen o Palackého tolerantnosti v rodině i ve veřejnosti, o jeho pozdním vyváženém hodnocení dějinného významu katolicismu, které mu dokonce vynášelo obviňování z klerikalismu ze strany mladočechů, dovídáme se, že se Palacký ještě na konci života pokládal za příslušníka Jednoty bratrské, ale z knihy nezjistíme, jakému vyznání patřil úředně (že byl „evangelík“, je ovšem párkrát zmíněno), ani slovo nenajdeme o Palackého náboženské praxi v dospělém a zralém věku, ani jaký duchovní vedl jeho pohřeb. V otevřené kultuře nemusíme snad v této mnohdy podstatné stránce života projevovat takový stud, patří nedílně k obrazu osobnosti i jejích sociálních vztahů - a určitá základní informovanost v tomto oboru i k nezbytné kvalifikaci autora. I vzdor této dílčí neúplnosti je kniha celkově vysoce hodnotná, jak faktograficky. tak svým živým, čtivým stylem. Tématicky je nezbytným doplňkem české knihovny. Ladislav Josef Beran Josef Kalvoda: Z bojů o zítřek Moravia Publishing Company, Toronto, 414 stránek. Možno objednat na adrese: „Svědomí", Pošt, schránka 79, Pošta 12, Frýdek- Místek. Profesor Kalvoda, mimořádná bytost protikomunistického odboje, tvrdý bojovník za pravdivý popis národních dějin a vysoce vzdělaný kritik hospodářských, politických a mravních nedostatků, posvětil první díl své sbírky vybraných exilových článků z let 1948 až 1957 exilovému boji na dvou frontách - proti totalitnímu režimu ve vlasti a proti agentům komunistické Státní bezpečnosti (StB) v zahraničí. Autorita profesora Kalvody pro popis exilového boje za hmotně a duchovně lepší národní zítřek je jedinečná. Josef Kalvoda, krajský předseda mládeže Lidové strany a člen Okresního národního výboru Chotě- boř, byl hned po komunistickém puči v roce 1948 uvězněn a podařilo se mu uprchnout do exilu. Od roku 1951 ve Spojených státech. Na amerických universitách získal tři diplomy a byl promován na doktora politických věd (Ph.D. Public Law and Government) na Columbia University v New Yorku. Od r. 1957 do 1993 dr. Kalvoda přednášel na několika amerických universitách, působil jako řádný profesor a předseda oddělení dějin a politických věd na St. Joseph College, byl činný v nesčíslných akademických organizacích a jeho významný život byl popsán v mnohých amerických a mezinárodních encyklopediích. Jeho vědecké články, eseje a studie byly publikovány v řadě prvotřídních odborných národních a mezinárodních časopisů tak, že mu získaly všeobecnou úctu jako politologu, historiku a expertu nejen v akademických kruzích, ale i na důležitých místech americké vlády. Co je však nejdůležitější a nejvzácnější pro mne a proč s plnou vervou doporučuji knihu prof. dr. Josefa Kalvody k zakoupení a přečtení? Prof. Kalvoda je naprosto čestný muž. Jeho přímý charakter nikdy nedělal a nedělá žádných kompromisů. Jeho kniha je tedy zárukou toho, že generace, jež byly vychovány v komunismu a kolaborantství, budou vědět o „Třetím národním odboji“ čistou pravdu. Budou vědět o proradnosti a oportunismu našich národně- fron to v- ských politiků před únorem 1948 a po něm, o prolezlosti špičkových exilových organizací komunistickými a kolaborantskými agenty a o hrdinném boji opravdového demokratického odboje za duši našeho národa, Ameriky a celého svobodného světa. Libor Brom ■ 32 POLYGON 5/1996 [pageend34]Prodej Polygonu v České a Slovenské republice nemůže pokrýt náklady spojené s jeho výrobou. Prodává se tam za 25,- Kč vč. poštovného. Rozdíl mezi prodejní a výrobní cenou je hrazen z dobrovolných darů a sponsoringu. Za sponsoring je v našem případě považován minimální obnos 300,-CHF (nebo ekvivalent v jiné měně). Do dnešního dne přispěli svým sponsoringem na rok 1996: Agentur Pazdera, Zürich (CH) - Blanka a Rudolf Linkoví, Göteborg (S) Dr. Ed. Vedral, Cicero, IL (USA) - Ruda Chalupa, Uppsala (S) - Dr. P. Straka M.D., Quito (Ecuador) Anonymní sponsor z Quatemaly. Na podpoření prodeje Polygonu v ČR za koruny přispěli následující odběratelé: Z USA (částky v USD): Dr.M.M., CA, 20.00 - Ludvík Bárta, OH, 9.00 - M.B., NY, 20.00 - M.B., MD, 10.00 - Prof.Dr.A.D. NY, 5.00 - Ing.V.D., FL, 20.00 - J.Filípek, CA, 10.00 - J.G.Golias, WA, 10.00 - R.v.Hauser, VA, 30.00 - M.H., Lakewood, OH, 30.00 - J.V.J., Lakewood, OH, 40.00 - Ing.J.J., CA, 40.00 - Olga J.J., MD, 40.00 - L.B.Kašpárek, OH, 60.00 - Dr.K.K., MI, 20.00 - L.K., FL, 10.00 - V.K., CA, 5.00 - A.N., CT, 10.00 - B.V.N., FL, 14.00 - Ing.V.N., IL - 20.00 - L.O., OR, 20.00 - Dr.S.P., PA, 10.00 - V.Pe-routka, IL, 25.00 - M.Podhrázský, CA, 10.00 -Z.F.S., KS, 10.00 - K.A.S., CO, 30.00 - J.S., MA, 10.00 - Jitka Sole, MI, 5.00 - B.M.S., OH, 5.00 - K.S., CA, 20.00 - Ing.J.S., IL, 40.00 - Karel S., IL, 20.00 - K.Trlica, CA, 10.00 - O.Trutenko, CA, 5.00 - George Tuma, CA, 60.00 - Dr.J.V.V., PA, 20.00 - Lee Voyt, CA, 60.00 - B.E.V., FL, 20.00 - Dr.Mojmír V.,- IL, 20.00 - El.W., CA, 20.00 - R.Zaluda, IL, 5.00 - V.+J.Z., IL, 20.00 - L.Z., MD, 20.00 - O.Z., HI, 15.00 - ? ?, AK - 20.00. - Uvedeny jsou dary od 5 dolarů výše. - Pokračování v příštím čísle. Všem srdečný dík! UBYTOVÁNÍ V PRAZE Třípokojový byt s kuchyní a příslušenstvím v Praze, blízko stanice metra, za rozumné ceny. Volejte ++42-2-2425 0722 nebo pište na: J. Plíhal, Mánesova 48,12000 Praha 2 PRODEJNA ČESKÝCH KNIH PŮJČOVNA ČESKÉHO VIDEA je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 ŠPANĚLSKO - DENIA - COSTA BLANCA Atraktivní nabídka nemovitostí - byty, bungalowy, vily, pozemky v nejkrásnější části Bílého pobřeží. - Prodej a pronájem. Bližší informace podá: Věra Divoká H C./Cop 14, 1. patro E-03700 Penia (Alicante) B 0034(9)6/578 58 36, fax 642 21 33 Osobní návštěvy podle dohody Právní pomoc čtenářům Polygonu poskytne JUDr MILAN HULÍK advokátní kancelář Bolzanova 1 11503 PRAHA 1 Telefon / telefax: +42-2-24 21 04 49 NA AZUROVÉM POBŘEŽÍ strávíte krásnou dovolenou v zimě i v létě. V zimní sezóně, když kvetou mimózy, se můžete zúčastnit četných karnevalových průvodů a koncertů, slavnosti sklizně citronů a pomerančů nebo slavnosti mimózy v Saint-Raphaëlu, lázeňském městě mezi Saint-Tropez a Cannes. Je to nej vhodnější období k seznámení se s krásami francouzské Riviéry. Od května do října Vás tam přivítají mořské pláže. Že je Riviéra drahá? Najmete-li si dvoupokojové apartmá s možností vaření, vyjde Vám dovolená levně. Pište o bližší informace na adresu: Les Tourterelles, 47 Allée du Touring Club, F-83700 Saint-Raphaël nebo volejte večer 0033-94 82 37 41 POLYGON 5/1996 33 [pageend35]OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE Těšíme se na Vaši milou návštěvu. RODINA LINKOVA Trádgárdsgatan 2 S-411 08 GÖTEBORG Telefon 031 /130129 SPANIEN - IMMOBILIEN seit 1984 DENIA und Umgebung COSTA-BLANCA Informationen bei: IMMOBILIEN WILLY BÄR Postfach 282 CH - 8494 BAUMA Tel. / Fax: 052 / 386 32 33 Direktwahl Spanien: 0034-09-607 851 Pazdera für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ♦ Neutrální expertizy. ♦ Porady v pojištění, financování, podnikání, koupi a prodeji nemovitostí. ♦ Budete dědit ve Švýcarsku, České nebo Slovenské republice? Pozor na paragrafy! ♦ Jak vysoký bude Váš důchod? ♦ Jak dlouho budete pobírat výplatu v případě nemoci či úrazu? ♦ Zajímáte se o koupi akcií, obligací apod? ♦ Znáte výhody "třetího sloupce jistoty"? ♦ Chtěli byste vědět, co je nezbytné a co více či méně nutné v otázkách pojištění? ♦ Vyřizujeme náhrady škod z pojišťoven ve Švýcarsku, SRN, ČR, SR. ♦ Platíte vysoké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžeme Vám proto ve všech směrech vždy optimálně a objektivně poradit. POJIŠTĚNÍ NÁVŠTĚV z České a Slovenské republiky či jiné země Jistě Vám přijde vhod možnost uzavřít výhodné pojištění na nemoc, úraz, úmrtí event, převoz nemocného či zemřelého na náklady pojišťovny. O tom všem Vám milerádi podáme podrobné informace. Denně jsme Vám k dispozici již více než dvě desetiletí na adrese: ag en t u r Pazdera Kreuzplatz 20, 8008 ZÜRICH, Schweiz Tel. +41-1-932 3222, Fax +41-1-932 5203 [pageend36]