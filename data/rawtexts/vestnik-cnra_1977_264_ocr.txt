VĚSTNÍK ČESKOSLOVENSKÉ NÁRODNÍ RADY AMERICKÉ Čís. 264 Duben 1977 Proč se Moskva zlobí Moskva po léta úmyslně dělala dojem ve světě, že má na srdci odzbrojení a že je v popředí všech snah o zabezpečení míru. Předkládala návrhy, jak omezit nebezpečné zbrojení. Tyto náměty se staly účinným námětem agitačního tažení nastrčených sovětských organizací a středem sovětské činnosti ve Spojených národech. Návštěva státního sekretáře Cyrus Vance vzala Sovětům vítr z plachet a proto se tak Moskva rozzlobila. Moskva se náhle nečekaně octla v defensivě. Hned den po návštěvě amerického státního sekretáře (ve dnech 26. do 30. března), zahraniční ministr Gromyko svolal neobvyklou tiskovou konferenci, aby diskreditoval návrh Spojených států a dokázal, že Sověty jsou nadále vedoucím zastáncem odzbrojení. Gromyko sice naznačil, že Sověty zaujmou ostřejší stanovisko v otázce amerických základen v Evropě, při tom ale opatrně zdůrazňoval, že Sovětský svaz si nadále přeje, aby se pokračovalo v jednání o SALT a v podobných rozhovorech. Škoda, že někteří američtí novináři a vládní činitelé nepochopili, o co jde a že vlastně cesta státního sekretáře do Moskvy se setkala s úspěchem, že iniciativa konečně přešla do rukou Spojených států a že to zapůsobilo příznivě na světovou veřejnost. Moskva měla svoje pochybnosti už před jeho návštěvou a různí mluvčí za vládu projevovali nedůvěru, hlavně byli nespokojeni, že president Carter příliš zdůrazňoval lidská práva a to vzbuzovalo oprávněné podezření. Na recepci na počest československého zahraničního ministra dne 18. března, v předvečer návštěvy Cyrus Vance, Gromyko se ohražoval proti nařčení ze “sovětského nebezpečí”: “Hromadění lží na západě o zabezpečování lidských práv sleduje určitý cíl, aby v nezdravém mezinárodním ovzduší snáze se mohla prosadit taktika konfrontace a dalšího válečného zbrojení”, pravil Gromyko. “Kdybychom neodporovali podobným taktikám, byla by to od nás nebezpečná krátkozrakost”. Ve své řeči k sovětskému kongresu unií dne 21. března Brežněv též věnoval hlavní pozornost otázce lidských práv. Hájil sovětské zacházení s disidenty, “s placenými agenty imperialismu”, a označil tento problém za hlavní překážku ve stycích se Spojenými státy. Následkem toho nastala prý určitá stagnace, kterou president Carter se nesnaží překonat. Jakoby Gromyko říkal, “uvidíme, co nám Vance přinese”. Po návštěvě státního sekretáře se ale vůbec nemluvilo o lidských právech, jenom o odzbrojení a o nemožných amerických návrzích. Pravda psala, že sekretář Vance se svém zavazadle nepřinesl žádný vážný návrh. Sovětský tisk prohlásil, že Spojené státy by zničily úmluvu uzavřenou ve Vladivostoku. Gromyko namítal, že Spojené státy by chtěly, aby Sovětský svaz zrušil rakety. Laikům nepřináleží hodnotit úsudek o úmluvě, na kterou ani technická znalost odborníků často nestačí, ale zajímavá je stížnost sovětského zahraničního ministra, který vyčítá, že Spojené státy si “přisvojily a ukradly některé návrhy o znemožnění výroby některých nových zbraní a nových systémů zbraní k masovému vyhlazení obyvatelstva, které Sovětský svaz předložil již dávno” . . . “Proč tedy předkládají Spojené státy nové návrhy? Proč se nejedná o starých sovětských návrzích? Nejsouli dodatky k návrhům, proč nepodepsat úmluvu? Opakuji, návrh naší úmluvy je v rukou vlády Spojených států. Jsou Spojené státy ochotny podepsat, nebo nejsou?” Izvestia nařkla Spojené státy, že používají “laciných demagogických triků, když předloží Sovětskému svazu zřejmě nepřijatelné podmínky”. A Pravda k tomu dodala dne 3. dubna: “Pozoruhodné je, že sotva skončily rozhovory, president Carter a státní sekretář Vance měli projevy, ve kterých úplně překroutili skutečný stav událostí. Tvrdili, že Spojené státy předložily návrh, který znamenal téměř úplné odzbrojení. Současně skreslili výsledek názorů se sekretářem Vancem a našich projevů . . . Což pak jim není známo, že v nedávných letech Sovětský svaz předložil na 70 konkrétních návrhů k uskutečnění détente, zabezpečení míru, odzbrojení a zlepšení styků mezi státy?” Ze všeho je jasné, že Moskva těžce nese, že Spojené státy je předešly a vyvinuly iniciativu. Při tom Moskva velice opatrně nechává dvéře otevřeny. Její tisk nikdy nepoužívá slov např. "nepřekonatelné překážky” atd. Naopak Gromyko zdůraznil ve své tiskové konferenci, že sovětští mluvčí mají dostatečnou trpělivost”, že se bude “pokračovat v rozhovorech”, že “návštěva Vance byla nutná a prospěšná” atd. Na recepci na počest Fidela Castra dne 5. dubna Brežněv sám tvrdil, že jsou “objektivní možnosti, jak dosáhnout dohody SALT”. Tyto možnosti objasnil Valerian Zorin na pražském rozhlase dne 2. dubna. Nové vedení ve Spojených státech - jako předešlé - se prý nalézá v realistické situaci, která nezávisí na vůli a přání těchto jednotlivců. Nepochybně rovnováha sil, nálada a přání širokých mas v celém světě, i ve Spojených státech, je přinutí, aby přezkoumali svoje stanovisko . . . Světové mínění vyvine politický nátlak na Spojené státy a přinutí je, aby přednesly nové návrhy Moskvě přijatelnější. Ze zákulisí Jaký má být náš program v Bělehradě? Této otázce se věnovala porada Aspen institutu v západním Berlíně, na které se sešli s Američany zástupci západních zemí, Němci, Francouzi, Holanďané, Britové, žurnalisté a řada dalších informovaných lidí, aby prodebatovali postoj na červnovém zasedání účastníků Helsinské dohody. Jaký má být vztah západu s východem, jaké jsou vyhlídky na jejich styky do budoucna? Velká část debaty se soustředila na presidenta Cartera, zda jeho silné projevy v zájmu lidských práv neohrožují jednání SALT o odzbrojehí, zda to posilňuje či zeslabuje naděje na [pageend1]VĚSTNÍK VĚSTNÍK April 1977 Organ of the Czechoslovak National Council of America Published monthly (Except bi-monthly July-August) Subscription $2.00 a year - Outside U.S.A. $3.00 Editor - Vlasta Vraz Office: 2137 So. Lombard Avenue, Cicero, Illinois 60650 Tel.: 656-1117 Second Class Postage paid at Chicago, Illinois Duben 1977 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. - Mimo U.S.A. $3.00 Redaktorka - Vlasta Vrázová Úřadovna: 2137 S. Lombard Avenue, Cicero, Illinois 60650 Tel.: 656-1117 détente a zda to neohrožuje osud disidentů v Sovětském svazu. Někteří účastníci porady jsou stále nakloněni německé Ostpolitik, referuje Charles W. Jost z Varšavy, dopisovatel předního amerického deníku Christian Science Monitor. Dodává však, že mladší Evropané vítají tuto změnu v zahraniční politice Spojených států a trvají na tom, že postoj amerického presidenta dává naději evropské zklamané mladší generaci, že mezinárodní politika není pouhou cynickou hrou velmocí, ale že má závažnou morální náplň. Z přítomných Američanů někteří upozornili na další důležité stránky tohoto vývoje: za prvé Carter tím, že zdůrazňuje tradiční americké hodnoty, vrací se do hlavního proudu americké zahraniční politiky, od které se ustoupilo za éry Nixona-Kissingera. Za druhé, zdůraznění této morální stránky nachází ohlas u amerického lidu. Chce-li president prosadit kontrolu zbraní, détente s východem a rozšířit vztahy k “třetímu světu” méně vyvinutých národů, musí se spoléhat na podporu americké veřejnosti. Za třetí, pro Sověty není paradoxní pokračovat v ideologickém boji a současně uzavírat praktická účelná jednání. A proto kampaň za lidská práva nijak nebrání, aby se Moskva dohodla s námi o jiných věcech, když to bude v jejím národním zájmu. V západním Berlíně se společnost “Aspen” dohodla, že se má podporovat helsinské ovzduší a vyvarovat se postupu, který by vehnal Sověty na lavici obžalovaných. Západ není prý bez chyb a vytýkat Sovětům jejich přestupky by mohlo obnovit studenou válku (pozn.: je pozoruhodné, že období studené války je pro všechny odstrašujícím příkladem, kterého nutno se vyvarovat, jakoby tento stav se nikdy nesměl opakovat. Často se při tom zapomíná, kdo vlastně způsobil studenou válku, že to byla tehdá jediná možná sebeobrana proti sovětským násilnostem a že celá Evropa byla ohrožena). Na berlínské poradě panoval názor, že vlády Západu musí prokázat svým občanům, že i jim se jedná o zlepšení poměrů, jak jim bylo slíbeno v Helsinkách. Nejlepší prý bude, když se nesoustředí veškerá pozornost na “třetí koš” dohody, pojednávající o lidských právech, ale když se bude zdůrazňovat nedělitelnost závěrečné dohody (Final Act) a jednat současně o první části, o vztazích mezi státy, jejich suverenitě, o nevměšování se do vnitřních záležitostí, o sebeurčení a o lidských právech, též zahrnutých do “prvního koše”. Až budou Sověty zdůrazňovat suverenitu, má se jim připomenout, že se Moskva těšila naprosté suverenitě, když podepsala Final Act Helsinské dohody, a před tím Chartu Spojených národů a Universální deklaraci o lidských právech. A až Moskva bude namítat, že důraz kladený Západem na lidská práva je nepřípustné vměšování se do sovětských domácích záležitostí, musí Západ připomenout Sovětům, že pomocí komunistických stran Sověty se vměšují do vnitřních záležitostí Západu plných padesát let. A když Brežněv prohlašuje, že ideologický boj musí pokračovat, i v době détente, musí očekávat, že druhá strana má na to stejná práva. Co si dovoluje jedna strana, platí i pro stranu druhou. 2 - Věstník Závěr porady v Berlíně vyzněl v tom smyslu, že se musí pokračovat rozumně, pozvolna, že obě strany se dočkají nějakých úspěchů, ale že nebude vítěze. Úvaha účastníků ze Západu vyznívá sice rozumně theoreticky, ale nepočítá s komunistickou mentalitou, která se spokojí jenom s úplným vítězstvím. Každý ústupek Moskvy je jenom dočasný, dokud nenastane příhodnější doba k novému zákeřnému útoku. Z Washingtonu Commission on Security and Cooperation in Europe pokračuje ve svých přípravách na bělehradskou konferenci. Senátor Bob Dole (R - Kans.), který je členem tohoto výboru, vyjádřil své pochybnosti o dobrém úmyslu zemí Varšavského paktu. Zúčastnil se schůzí, tzv. hearings, z nichž vyplývá, že země za železnou oponou stále brání emigraci dětem rozdělených rodin. Jeho přičiněním vytvořil se výbor Helsinki Ethnic Advisory Council, jemuž předsedal při zahájení dne 30. března. Na první schůzi tohoto poradního ethnického výboru se dostavili zástupci ethnických skupin. Československou národní radu americkou zastupovala ses. Anna Faltusová. Výbor bude svolán příležitostně. Má poskytovat forum pro lidi, kteří připravují materiál pro Helsinský výbor a uvažovat o možné strategii pro Bělehrad. Výboru bude nápomocen Dr. Myron Kuropas, kterého známe z jeho činnosti při stycích ethnických skupin s presidentem Fordem. Působí nyní v úřadovně senátora Dole-ho jako výkonný poradce. Na schůzi Helsinského výboru dne 15. března podala svědectví o poměrech v Československu, zvláště co se týče rozdělených rodin, ses. Anna Faltusová, jménem ČSNRA. Celý text jejího referátu byl otištěn v Congressional Record, dne 28. března kongresmanem Edward J. Derwinským (R-Ill.). Z událostí v Československu Pražská vláda si neví rady, co s disidenty. Začala se zatýkáním a pronásledováním, ale kritické veřejné mínění nejen na Západě, ale i v komunistických stranách západu a skutečnost, že blíží se soudný den v Bělehradě, donutily komunistický režim, aby zmírnil svůj původní způsob. Je neuvěřitelné, jak nedomyšlené a nesmyslné bylo komunistické chování vůči západním novinářům. Zprávy o chování policie dokreslily úsudek v zemích mimo železnou oponu. Velice příkře byla posouzena zpráva o počínání proti americkým novinářům, např. proti Paul Hoffmanovi z New York Times a Leslie Collittovi z National Broadcasting Company. Oba byli zadrženi, když opouštěli Československo a jejich materiál byl zabaven. Později zahraniční ministerstvo vrátilo něco z toho americkému velvyslanectví, ale i to bylo jako výsměch Američanům. Jejich osobní poznámky, zápisky atd. byly zabaveny jako nežádoucí a p. Hoffmanovi byl vrácen pouze prázdný dopisní papír časopisu New York Times. Zpravodajství Reuter oznámilo celému světu, jak si počínala tajná policie, když Pierre Requette z Reuters a Phillipe [pageend2]Debeusscher z francouzské tiskové kanceláře se pokusili navštívit Dr. Jiřího Hájka, jednoho z disidentů. Tři policisté vyskočili z automobilu zaparkovaného před jeho domem a hodili novinářům do tváře slzotvorný plyn. Amnesty International, mezinárodní organizace právníků, která sleduje poměry za železnou oponou, oznámila, že vydala 16. stránkovou studii, přehled o poměrech v Československu. Možno si ji objednat na adrese 2112 Broadway, New York, NY 10023. Cena $1. a poštovné. V úvodní větě své tiskové zprávy Amnesty International upozorňuje, že čs. političtí vězňové mohou být obviněni z pobuřování, z podvratné a protistátní činnosti a že příliš mnoho nevinných činů spadá do tohoto nařčení. Jinak řečeno, všechno může být protistátní, když to neslouží cílům komunistické strany. S právnického hlediska, Amnesty International odsuzuje obžalování z vymyšlených přestupků a celý postup, zatčení bez zatykače, předvolání, uvěznění, odsouzení, vše proti právním předpisům, jak je známe ve svobodném světě. Vyčítá komunistům jejich zacházení s odsouzenými ve vězení. Političtí vězňové podléhají ve vězení mnohem přísnějšímu režimu než ostatní a je s nimi hůře nakládáno než se zločinci. Po jejich propuštění vláda je pronásleduje nadále, jejich sociální a ekonomická situace “na svobodě” je neutěšená. Není jim dovoleno vrátit se do starého zaměstnání a musí vykonávat manuelní hrubou práci. Z vězení si odnesli dluhy za svůj pobyt a za obhajobu, kterou jim pořídil stát. Gamagram, zeroxový bulletin vydávaný odbočkou Gamma ČSNRA, otiskl opět několik výstižných zpráv čs. tisku. Jsou smutnou ukázkou poměrů v Československu. Dvě ukázky, jedna o “svobodných” volbách v Československu, druhá o skvělé spolupráci čs. průmyslu se Sovětským svazem: Zasedala ústřední volební komise Praha 9. března (ČTK) - Za řízení svého předsedy kandidáta předsednictva a tajemníka ÜV KSČ Jana Baryla zasedala ve středu v Praze ústřední volební komise Národní fronty. Projednala a schválila zprávu slovenské volební komise NF i zprávu příslušné obvodní volební komise o výsledcích doplňovacích voleb ve volebním obvodu č. 106 Sněmovny národů FS v Západoslovenském kraji, které se konaly 5. března. Ústřední volební komise zjistila, že v seznamu voličů ve volebním obvodu č. 106 Sněmovny národů bylo zapsáno 44 734 občanů. Voleb se zúčastnilo 44555 voličů, tj. 99,6 procenta. Pro kandidáta NF hlasovalo 44552 voličů, tj. 99,99 procenta z celkového počtu platných odevzdaných hlasů. Ústřední volební komise NF na základě zápisů příslušné obvodní volební komise konstatovala, že poslancem SN Federálního shromáždění ve volebním obvodu č. 106 byl zvolen Jozef Šepela, vedoucí tajemník OV KSS Trnava. Výrobek světové úrovně . . . Dosud nejvýkonnější elektrická lokomotiva pro Sovětský svaz Plzeň 23. ledna (Od našeho zpravodaje) - Dva prototypy elektrické lokomotivy CS 200 vyrobili a dodali pracující závodu Elektrické lokomotivy o. p. Škoda Plzeň do SSSR již loni. Jsou určeny pro hlavní magistrálu Moskva - Leningrad k dopravě expresních dálkových vlaků o váze 800 tun. Vzdálenost obou měst překonají za čtyři hodiny, tj. o hodinu rychleji než dosud používané stroje. Prosíme, oznamte nám předem změnu adresy. Pošta nám účtuje 25 centů za opravu, když nám včas neoznámíte změnu. Prof. Vratislav Bušek osmdesátiletý Dne 14. května 1977 se dožívá osmdesáti let univ. prof. dr. Vratislav Bušek, profesor církevního a římského práva, který přednášel na všech třech československých právnických fakultách (v Bratislavě, Brně a Praze), děkan právnické fakulty Komenského university v letech 1931-32 a 1938-39 a rektor Komenského university 1936-37, čestný člen SVU od r. 1968, dlouholetý člen předsednictva SVU jako místopředseda a jako redaktor Zpráv SVU, předseda komise pro stanovy, po řadu let předseda místní skupiny SVU v New Yorku a po dobu několika let předseda Československé národní rady americké. Rodem z Košíř, studoval na Karlově universitě v Praze a později, po promoci, v Paříži a v Římě. Koncem r. 1921 se habilitoval na Karlově universitě jako docent církevního práva a od října 1922 přednášel církevní právo na Komenského universitě, kde se stal mimořádným profesorem v roce 1924 a řádným profesorem v r. 1929. V letech 1936-38 byl redaktorem časopisu “Právný obzor”. Byl nucen opustit své působiště na Komenského universitě v roce 1939 a přešel na Masarykovu universitu v Brně. Tam byl v prosinci 1941 zatčen gestapem a od února 1942 do konce války prodělal peklo Mauthausenského koncentráku jako politický vězeň. Ve své funkci jako “Lager- schreiber" se mu podařilo zachránit život velikému počtu vězňů, s nasazením vlastního života, o čemž svědčí ještě v těchto dnech veliký počet blahopřejných dopisů jeho tehdejších spoluvězňů. Po osvobození koncentračního tábora Mauthausen americkou armádou se vrátil do Prahy jako komisař čsl. vlády pro repatriaci čsl. politických vězňů z Mauthausenu a již v srpnu 1945 zahájil své přednášky z oborů církevního a římského práva na Karlově universitě. Po únorovém puči byl akčním výborem vyhnán z Karlovy university a odešel do exilu; po krátkém pobytu v uprchlických táborech v Německu pobyl dva roky v Paříži jako chargé de recherches na Centre Nationale de la Recherche Scientifique. Immigroval do USA v lednu 1950. Zde krátce učil na Seton Hall College v South Orange, New Jersey, a pak po dobu 11 let působil v československé redakci Svobodné Evropy. Úplný seznam všech jeho publikací, knih, vědeckých a politických článků, příspěvků do vědeckých sborníků a slovníků, recenzí a článků uveřejněných v novinách by přesahoval rámec několika čísel Zpráv SVU. Publikoval po dobu více než padesát let, od roku 1921; uvedeme jen namátkou “Církev, stát a jinověrci v Codexu juris canonici” (1922), “Prameny poznání historie práva církevního” (1924, 1925, 1933), “Církev a stát ve starověku” (1926), “Církev a stát ve středověku” (1926)’ “Poválečné konkordáty” (1926), “Poměr státu k církvím” (1930), “Poučení z únorového převratu” (1953), “Church and State” (článek ve sborníku “Czechoslovakia”, 1957, který redigoval spolu s N. Spulberem), “Deset let po komunistickém převratu v Československu” (1958), a články ve sborníku SVU “Comenius” (1972), který také redigoval. V neděli dne 15. května 1977, v půl třetí odpoledne, místní skupina SVU v New Yorku oslavuje 80. narozeniny prof. Buška recepcí v ukrajinském ústavě, 2 East 79th Street, roh 79té ulice a Páté Avenue. Československá národní rada se vděčně připojuje se svou zdravicí, a ráda vzpomíná léta přátelské spolupráce. Krátce po svém příjezdu do Spojených států prof. Bušek se zapojil do krajanského života. Před dvaceti lety byl hlavním činitelem při založení odbočky Long Island, kde působí dodnes. Byl činný v oblastním výboru v New Yorku, ochotně psal úvodníky a články do Věstníku Národní rady, přijížděl na sjezdy do Chicaga, na slavnosti do Washingtonu. Byl sjezdem zvolen místopředsedou a pak předsedou Rady. Věstník - 3 [pageend3]Za tuto dlouholetou činnost jsme mu vděčni. Přátelé v Chicagu rádi a vděčně vzpomínají. Z předsednické schůzi bude zaslán dopis následujícího znění: Vážený a milý bratře! Předsednictvo Československé národní rady americké se ve své dnešní schůzi usneslo vyslovit Ti svoje nejupřímnější blahopřání u příležitosti dosažení požehnaného věku 80 let. S úctou a obdivem dnes vzpomínáme Tvé celoživotní služby zásadám svobody a demokracie a právního řádu i Tvé neúnavné činnosti vědecké a kulturní. Dobře víme, jak vysokou daň jsi splatil za války za věrnost tomuto svému přesvědčení. Vysoce si vážíme Tvých zásluh o prohloubení vzájemného přátelství mezi Čechy a Slováky v době, kdy jsi působil na bratislavské universitě. S přátelskou vděčností si připomínáme, žes po příjezdu do zcela nového prostředí amerického nesložil ruce v klín, ale zapojil se činně do našeho života krajanského a získal zásluh, které nebudou zapomenuty. Svoje přání mnoha dalších šťastných let vyslovujeme Ti především jako svému milému, dlouholetému předsedovi. Předsednictvo Čs. národní rady americké In Memoriam: Joseph Zahrádka V Los Angeles zemřel dne 29. ledna zasloužilý člen SVU J. A. Zahrádka, který stál při založení místní skupiny v Los Angeles a byl jejím prvním předsedou. Zůstal po celá léta obětavým členem výboru a předsedou fondu pro studentské stipendia. Byla to jedna z cest, kterou sledoval k získání zájmu mladé generace. Místní skupina se rozhodla pojmenovat fond jeho jménem k trvalému uctění jeho památky. Rodiče J. A. Zahrádky se svého času usídlili v Severní Dakotě, kde se syn Josef narodil r. 1909. V cestě za vzděláním přesídlil do Kalifornie, vystudoval práva v Los Angeles, odborné zkoušky složil r. 1937. Měl vlastní advokátní kancelář a byl známou prominentní osobností v Los Angeles. In Memoriam: Bohuš Beneš V nemocnici Samueli Merritt v Oakland, Cal., zemřel dne 10. března Bohuš Beneš, bývalý čs. konsul a synovec presidenta Dr. Eduarda Beneše. Bylo mu právě 76 let. Zesnulý působil po osmadvacet let v ministerstvu zahraničí v diplomatické službě, a to v New Yorku, Montrealu, Bruselu, Ženevě, Londýně a San Francisku. Od r. 1938 až po 1942 byl tajemníkem presidenta Beneše v exilu. V té době redigoval časopis “Czechoslovak”, oficiální orgán exilové vlády. R. 1942 nastoupil úřad čs. konsula v San Francisku až do r. 1948, do komunistického puče. Po své resignaci vyučoval na různých institucích a kolejích v kalifornské oblasti. Od r. 1960 do r. 1966 přednášel na státní universitě Maryland v oddělení evropského programu. Stal se americkým občanem r. 1958, ale nikdy neztratil zájem o budoucnost Československa a projevoval svou lásku ku staré vlasti ve svých přednáškách o demokratickém a svobodném Československu. Vydal pět publikací a mnoho článků, které byly otištěny v českých, francouzských, britských a amerických časopisech. Zesnulý zanechává tu ženu Helenu a dcery Miroslavu a Helen Annu provdanou Kaiserovou. Z prvého manželství jsou synové Václav a Matěj a dcera Emilie (Muška), provdaná za Dr. Z. Březinského, poradce presidenta Cartera. 4 - Věstník MAJALES 77 - již 7. května Tradiční jarní ples MAJALES slibuje opakovat úspěch dlouhé řady Majálesů předcházejících. Předsedkyně Majálesového výboru paní Sonja M. Hartová podjala se energicky svého čestného úkolu a zajistila si slibný pracovní kruh pro přípravné práce. Během let získaly si naše Majálesy dobré jméno zvláště mezi čs. příznivci v U.S. kongresu a v americké společnosti vůbec. Vítaný je také vzrůstající počet účastníků z československo-amerických i exilových kruhů, potvrzující uznání, že Majales ve Washingtonu je vrcholnou společenskou událostí všech Američanů českého a slovenského původu. V obvyklém programu, který oživuje průběh plesu, je letos připravováno provedení “moravské besedy”, poměrně málo známý protějšek “české besedy”. Nácviku se ujala pí. Milica Švehlová-Hasalová, má plné tři kolony (po čtyřech párech) a ujistila nás, že získala vesměs nadané tanečníky, kteří (a které) se s nadšením věnují nácviku a předvedou krásný a poutavý taneční program. - V první koloně budou: manželé Roycovi, Rakušanovi, Dr. Hrabíková, Dr. Hogan, pí. M. Vaňková a Dr. Fleischer; v druhé koloně: manželé Svehlovi, Bořkovcovi, White-ovi a Slavíkovi a v třetí koloně: manželé Tesařovi, Rokusovi, Sádlikovi, p. Petr Hart a sl. Alena Pospíšilová. - Věříme v radostný úspěch letošního Majálesu a hojnou návštěvu především místních krajanů. Odbočka Washington, D.C. “Perličky z historie vysielania do Československa” - v piatok 22. aprila 1977 o 8-mej hodine večer v Montgomery County Library - Bethesda Branch, 7400 Arlington Road, Bethesda, Maryland. Program večera: Satirické i vážné zábery z vysilania Hlasu Ameriky do Československa v 50 rokov - v dobe najhoršieho stalinismu a persekuce. Antonín Dvořák: “Americký prápor”. - Skladba bola zkomponovaná na americkej pode a v Československu je úplne neznáma. Záznam je z washingtonskej premiéry r. 1965. Rozhovor Dr. Drábka so 103 ročným, českým veteránom, pamätníkom generála Lee a Buffalo Billa. Pásmo bude sprevádzané vysvetlivkami Dr. Jaroslava Drábka a Dr. Vladimíra Fleischera. Tanja B. Šturmanová Dr. Vladimir Fleischer jednatelka predseda Prochotský Ballet Theatre, za účasti vzdělavatelského odboru školy Montgomery okresu, pořádá ve dnech 29. a 30. dubna představení v auditoriu vysoké školy v Bethesdě-Chevy Chase. Vystoupí taneční sbor a jako host Robert Maiorano z newyorského baletu. NA ČINNOST ČSNRA: Adolph M. Whitney, CA $100.00 General John Slezak, IL $50.00 Mrs. Hermie Rabstejnek, OK $10.00 Antonie Kankovska, FL $6.00 Carl Brablec, MI $6.00 Frank Kozubik, IL $3.00 Miroslav Jindra, PA $3.00 Věstník - roční předplatné $2.00 Zašlete nám laskavě adresy přátel, abychom je mohli seznámit se záslužnou činností Československé národní rady. [pageend4]Z Oblastního výboru Michigan Oblastní výbor Michigan sešel se dne 7. března v budově Sokola Dearborn Heights. Zahájení o 2:15 P.M., přítomni Vičko, Vlčková, Čech, Lípa, Powolný, Weytruba, Šrámek, Fořt, Šamšiňáková. Uctěna památka profesora Patočky, jednoho z vedoucích autorů “Charty ’77”, který zemřel po vyslýchání policií. Br. Vičko referuje o došlé korespondenci: sestra Kalivodová z New Buffalo, br. Powolný o nájmu sálu ve Flintu, s. Vrázová o náborové akci, zprávy z předsednictva ČSNRA v Chicagu. S povděkem přijat referát br. Šrámka o aktivitě Czechoslovak- Canadian Culture Club ve Windsoru (Canada) a včerejší manifestaci “Charter ’77 a Human Rights Manifesto Staged”. Dále mailgram zaslaný jménem předsedy Oblastního výboru presidentu Carterovi, projev uznání snah presidenta v záležitosti Human Rights a jeho dopisu Andrej Sacharovi. Krom toho br. Vičko zaslal jako občan presidentu elaborát cílů ve vnitřní a zahraniční politice, kterým by se dle jeho názoru měla věnovat pozornost. President Carter oba dopisy potvrdil, slíbil, že jeho spolupracovníci věc prostudují a poděkoval za zájem. Odhlasováno zasiati našim organisacím k informaci kopie mailgramu a odpovědi presidenta Cartera. V přestávce předveden br. Šrámkem film “The Price of Freedom” zapůjčený American Security Council, Educational Foundation. Film předvádíme a budeme předváděti na schůzích svých odboček a na svých podnicích. Plánovaný “Májový věneček” nemůžeme konati 7. května ve Flintu, neb by kolidoval se “Dnem matek” a ostatní jarní termíny jsou obsazeny. Rozhodnuto konat v září “Rozmarínový věneček”, br. Čech se pokusí zajistit sál “Conservation Club” v Owosso. V únoru tam byl pořádán úspěšný čsl. ples. K 28. říjnu plánujeme filmové představení v budově Sokola Dearborn Heights, br. Vičko slibuje věc projednat s vedením Sokola. Protože jsou nejasnosti v záležitosti příspěvků od členských organizací, soukromých osob, a stanovy, které máme se nevyjadřuji podrobně, schválen návrh br. Lípy dotázati se předsednictva ČSNRA. Pokladník br. Šrámek referuje o vydáních a stavu pokladny. Schválen jeho návrh přihlásit uvedení naší organizace Czechoslovak National Council of America, District Committee of Michigan do telefonního seznamu s adresou a telefonním číslem předsedy Vlčko. Příští schůze stanovena na neděli dne 11. září v budově Sokola Dearborn Heights. Skončeno ve 4:50 P.M. Zapsal Karel Lípa, tajemník Odbočka Gama, Chicago Odbočka Gama konala valnou hromadu dne 2. dubna. Byly provedeny volby a zvoleni: br. J. Netík, předseda; br. Stanislav Brym, jednatel; ses. R. Žaludová, pokladní; br. K. Žaluda, revisor. Dne 7. května, ve spolupráci s odbočkou Gen. Štefánika odbočka pořádá filmový večer a besedu s Američany, který se uskuteční v Lake Villa Township budově. Budou promítnuty dva filmy: “Voice of Freedom - Solženicyn” a “The Price of Peace and Freedom”. Filmy budou uvedeny br. Dr. Chalupou. Krajanský výbor, Cleveland Předsednictvo ČSNRA vděčně hlásí příjem obnosu $500. Krajanského výboru, ke krytí členských příspěvků clevelandských členů, předplatného za Věstník a American Bulletin, a na činnost Rady. Br. předseda James Kocián přiložil kopii dopisu od William D. Blaira z Department of State, Washington, D.C., odpověď na žádost Krajanského výboru, aby byla věnována pozornost policejnímu útisku, kterému jsou vystaveni podepisovatelé Charty. Jménem státního sekretáře Cyrus Vance, p. Blair nás ujišťuje, že Department of State bedlivě sleduje události v Československu a na důkaz přikládá kopii prohlášení ze dne 26. ledna, v kterém se hájí Helsinská dohoda a povinnost signatářů dodržovat úmluvu podepsanou v Helsinkách, Mezinárodní deklaraci a zásady Charty Spojených národů. Oblastním výborům a odbočkám Čs. národní rady americké! Vážení bratři a sestry, Jste jistě informováni, že se nepodařilo získat pro Radu právo, aby její podporovatelé mohli odpočítat dary Radě od své daňové základny. Stalo se tak proto, že nejsme ochotni zříci se ve svých stanovách boje proti všem protidemokratickým myšlenkovým a politickým směrům včetně toho, který je dnes největším nebezpečím pro Ameriku: komunismu. V novém anglickém vydání stanov, které jsme připravili a bude rozesláno předsedům a tajemníkům oblastí a odboček jakmile je tiskárna dodá, ponechává se tudíž formulace účelu ČSNRA. V novém textu jsou zachyceny všechny změny odhlasované na sjezdech ČSNRA za posledních 10 let. Informování americké veřejnosti o komunistické diktatuře v Československu a hledání cest k nápravě je cílem naší práce, pokud bude Československo obsazeno Rudou armádou a pokud tam nebude demokracie a svoboda. Pokračující všestranný útisk myslících Čechů a Slováků projevuje se právě v těchto dnech útiskem a žalářováním těch, kteř podepsali Chartu 77. To plně odůvodňuje náš postoj v nejsvobodnější zemi světa, v Americe. Nechceme vám připomínat různé možnosti, jak naší členové a ostatní uvědomělé Američané čs. původu mohou a mají reagovat na aktuální politické otázky, pokud se týkají Spojených států, a co mohou naše odbočky a oblasti činit na podporu silné a svobodné Ameriky, jakož i pro lid Československa. Náš Věstník vás pravidelně informuje nejen o činnosti předsednictva, ale o činnosti i těch odboček a oblastí, které o své činnosti referují. Žádáme vás proto, abyste rozvíjením činnosti učinili zadost svým povinnostem, a tak naše úsilí, program a informace co nejvíce podpořili. Naše odbočky a oblasti mají arci i speciální úkol informovat nejen své poslance a senátory a jiné veřejné činovníky, ale i veřejnost a denní tisk (dopisy čtenářů) o našich názorech a upozorňovat je vytrvale na naprostý útlak lidských svobod v zemích za Železnou oponou a zejména v Československu. Kupujte a využijte také knihy našich či ruských disidentů (Solženicyn, Amalrik aj.) a knihy vydané Konfrontací a j. exilovými vydavateli, o nichž též náš Věstník referuje. Národní rada právě zakoupila od American Security Council vysoce důležitý film “The Price of Peace and Freedom”, který odbočkám a oblastem rádi zapůjčíme k promítnutí americké a krajanské veřejnosti. Film (27 min., 16mm) jasně dokazuje povinnost Spojených států se vyzbrojit proti velkým vojenským přípravám Sovětského svazu, jeho satelitů a jimi podporovaných teroristů a partyzánů. Půjčujeme také film “Seven Days to Remember”, který- většina odboček již použila k osvětlení nálady a situace v Československu ve dnech okupace 21. - 27. srpna 1968. Tři jubilea v r. 1978(28. říjen, 25. února 21. srpen) budou jistě vyžadovat zvýšenou činnost členů a Američanů čs. původu, aby si americká veřejnost význam těchto dat a jich důsledků jasně uvědomila. Upozorňujeme dále na Public Law 94-491 ze 14. října 1976, kterým Spojené státy dávají svým občanům, kteří sloužili za I. či II. světové války v čs. armádě (též polské) za určitých okolností Věstník - 5 [pageend5]možnost léčení ve vojenských nemocnicích. Jakmile vyjdou prováděcí nařízení, budeme každého zájemce, který se přihlásí, informovat. Snažíme se rozšířit platnost zákona i na účastníky Slovenského národního povstání. Obsáhlá činnost Čs. národní rady vyžaduje značného nákladu. Byli bychom vám velmi vděčni, kdybyste úhrady členských příspěvků za své odbočky zasílali včas; jednak zahrnují předplatné našich časopisů (a poštovní předpisy pro “Second class mailing” vyžadují, aby předplatné na vysílané časopisy bylo zaplaceno), jednak znamenají finanční přínos pro rozvíjení činnosti ČSNRA. Také jakékoli další finanční příspěvky odboček či oblastí na činnost Rady jsou víc než vítány. S přáním zdaru vaší práci za; Předsednictvo Československé národní rady americké Dr. Vlastislav Chalupa Ing. Eduard Dellin tajemník organizační referent Dr. Mikuláš Ferjenčík předseda Matice vyššího vzdělání Výroční zpráva 1975-76 - Bezúročné půjčky Dne 30. června 1976 MATICE skončila 74 rok své činnosti a díky Vaší pomoci, ve školním roce 1975-76 poskytla bezúročné půjčky 27 studentům (13 dívek a 14 hochů); 10 studovalo výchovu (umění a vědy a z toho 2 studovali slavistiku), 5 lékařství a příbuzné vědy, 3 inženýrství, 3 práva a politické vědy, 2 obchodní vědy a ekonomiku, 2 drama a divadlo, 1 film a televisi a 1 zahraniční službu. Z toho bylo 6 nových studentů a celkový počet studentů od založení MATICE v roce 1902, dostoupil čísla 664. Celková suma bezúročných půjček v 1975-76 je $17,750.00. MATICE vzdává vřelý dík bratrským podpůrným spolkům, sokolským jednotám a všem jiným organizacím, českému a slovenskému tisku, jakož i jednotlivcům, kteří jak slovy tak skutky přispěli k tomu, aby americká mládež čs. původu dosáhla vyššího vzdělání. Hovorkova nadace V osmém roce činnosti Hovorkovy Nadace v 1975-76 dostalo stipendia 45 studentů v celkové výši $20,140.00 (21 dívek a 24 hochů). 16 studovalo výchovu (umění a vědy a z toho 4 studovali slavistiku), 10 lékařství a příbuzné vědy, 3 inženýrství, 3 práva a politické vědy, 3 obchodní vědy a ekonomiku, 3 drama a divadlo, 2 film a televisi, 1 hudbu, 1 geologii, 1 lesnictví, 1 theologii a 1 zahraniční službu. V osmi letech bylo podporováno 342 studentů, kteří dostali celkem $158,738.00. Žádosti přijímá v červnu až do 1. července tajemník Dr. Jan Micka, 2408 Oak Park Ave., Berwyn, Ill. 60402. “Transcript of Grades” musí být přiložen k žádosti. Dr. Jan Micka, Secretary Valná hromada SVU Chicago Dne 18. února 1977 konala se v místnostech spořitelny Lincoln Federal výroční schůze chicagské místní skupiny Společnosti pro vědy a umění. Její předseda pro rok 1976, dr. Bedřich Šalanský-Kent zhodnotil ve své zprávě celoroční úspěšnou činnost skupiny, která dokázala po delší době klidu zaktivizoval znovu své členy - i oživit zájem svých příznivců. - Během roku uspořádala chicagská místní skupina SVU dvě pracovní schůze, 5 programových večerů s hodnotnou všestrannou kulturní náplní, jejichž návštěvnost večer od večeru vzrůstala, až naplnila přednáškový sál ve Staré Praze, kde se večery konaly, do posledního místa, a dvoudenní tématický zájezd. Ohias, který' 6 - Věstník vyvolal zájezd do Dvořákova Spillville a do Rochestru na Mayo kliniku ukázal, že i v budoucnu by se měly takovéto zájezdy zařazovat do programu. Na závěr své zprávy dr. Kent přečetl jména nově přihlášených 16 členů skupiny a požádal všechny přítomné o aktivní účast na dalším získávání nových členů. Po schválení zprávy předsedy a tajemnice a pokladní pí. Boženy Riedlové bylo odstupujícímu výboru uděleno absolutorium a přikročeno k volbě nového výboru. Výbor byl zvolen v tomto složení: předseda dr. Frant. Schwarzenberg, místopředsedové: dr. Frant. Svejkovský a dr. Bedřich Šalanský-Kent, tajemnice: B. Riedlová, pokladní: Olga Kovářová, programové referentky: Vlasta Vrázová a Olga Svejkovská, tisková referentka: Olga Svejkovská. Dr. F. Schwarzenberg poděkoval odstupujícímu předsedovi za jeho obětavou práci, jakou po celý rok místní skupině SVU v Chicagu věnoval, a ujistil ho, že se stejnou aktivitou chce skupina pracovat i letos, aby všichni její členové a příznivci, kteří se opětně budou scházet na přátelských večerech ve Staré Praze, odcházeli odsud s hřejivým vědomím, že jim tyto večery přinesly vedle příjemné atmosféry i nové hodnotné poznání. Po skončení schůze promítl dr. Kent úzkému kruhu novězvoleného výboru film “The Price of Peace and Freedom”, vypůjčený z university De Kalb. Před promítnutím filmu promluvil dr. Kent o významu filmu a naléhavosti jeho poslání a upozornil, že film bude pro veřejnost promítán odbočkou Čs. národní rady americké “28. říjen” v pátek 25. února, s uvedením gen. dr. M. Ferjenčíka. Požádal přítomné, aby páteční shlédnutí filmu přítomní doporučili co nejširšímu okruhu svých přátel a známých, neboť burcující fakta o současném válečném potenciálu SSSR by měla být známa každému. Valná hromada Sdružení “Věrni zůstaneme” Sdružení “Věrni zůstaneme” v Chicagu, které bylo založeno v červnu 1949 a které má tudíž za sebou již 28 let svého trvání a práce, konalo v pátek 4. března 1977 v 8 hodin večer svou řádnou valnou hromadu, která se konala v budově Olympic na Čermákově třídě v Ciceru, Ill. Valnou hromadu zahájil předseda br. Josef Jakl uvítáním přítomných členů. Po schválení zápisu minulé valné hromady z 21. května 1976, který přečetl jednatel br. Miroslav Mejzr, byly podány zprávy činovníků za uplynulé období. Předseda br. Josef Jakl ve své zprávě zdůraznil dlouholetou úzkou spolupráci Sdružení s Čs. národní radou americkou a s Čs. ženskou národní radou v exilu v Chicagu, při jejichž podnicích členové Sdružení již po řadu let účinně pomáhají. Místopředseda a dopisovatel br. Dr. Antonín Hřebík podal podrobnou zprávu o činnosti Sdružení za uplynulé období, kterou doložil řadou dokladů a výstřižků z Denního Hlasatele” a z Věstníku Čs. nár. rady americké. - Místopředseda br. Josef Němeček podal finanční zprávu za nepřítomného pokladníka br. František Žížala, který pracuje na noc. Po zprávě révisera účtů br. Václava Ženíška byly všechny podané zprávy schváleny. Na návrh jednatele br. Miroslava Mejzra bylo, jako každoročně, usneseno věnovat částku $10.- na činnost Matice Vyššího Vzdělání. Při volbách na rok 1977 byli jednomyslně zvoleni bratři a sestry: Předseda Josef Jakl, první místopředseda a dopisovatel Dr. Antonín Hřebík, druhý místopředseda a archivář Josef Němeček, jednatel a zapisovatel Miroslav Mejzr, pokladník Františka Žížala, a revisor Václav Ženíšek, členové výboru Anna Hřebíková, Marie Jaklová, Růžena Mejzrová, Rozina Nehasilová, Božena Němečková, Lada Svrčková, Evženie Žížalová a Josef Zacharda, zástupci do Oblastního výboru Čs. nár. rady americké v Chicagu, Josef Jakl a Rozina Nehasilová a náhradník Miroslav Mejzr. [pageend6]Při rozpravě o další činnosti bylo usneseno uspořádat v květnu anebo v červnu zajímavý filmový večer o Sovětském svazu. - Podrobně bylo jednáno o další spolupráci Sdružení s Čs.-Polsko- Ukrajinsko-Srbsko-Litvinsko-Slovinským přátelstvím - Alliance of Friendship, jehož je naše sdružení spoluzakladatelem, ve kterém po léta účinně spolupracuje a v jehož vedení je několik členů našeho výboru. V letošním roce připadla našemu Sdružení povinnost připravit IV. výroční banket této přátelské organisace, který se bude konat v sobotu 26. března 1977 v Richard’s Ballroom, 3253 So. Harlem ave., Berwyn, Ill., v 7 hodin večer. Večeři bude předcházet od 6 hodin večer Cocktail Hour. Vstupné s večeří činí $10.-. V pořadu vystoupí také čs. taneční skupina “Beseda” v původních národních krojích. Valná hromada měla srdečný průběh a spád a byla ukončena doslovem předsedy br. Josefa Jakla, který přál další činnosti Sdružení - plný úspěch a ZDAR! Hřk Čs. Sokolstvo v zahraničí zasedalo v New Yorku Výbor Čs. Sokolstva v zahraničí, které sdružuje 32 sokolských jednot ve 12 zemích svobodného světa, konal své jarní zasedání v sobotu 5. března 1977 v New Yorku. Zasedání se zúčastnili členové předsednictva a výboru ze Spojených států a z Kanady. Schůzi předsedal starosta br. Dr. Antonín Hřebík z Chicaga. Po zahájení schůze bratr starosta vzpomněl bratří a sester, kteří v uplynulém období opustili naše řady. Jsou to sestry a bratři: vzorná sokolská pracovnice Marie Nováková, manželka známého sokolského a legionářského pracovníka - podplukovníka Jana Nováka, která zemřela 19. října 1976 v Sydney v Austrálii; vzácná sokolská pracovnice Slávka Doležalová, která zemřela 24. řijna 1976 v Turnově v Československu a byla zpopelněna v Semilech; obětavá sokolská pracovnice Marie Kadavá, která zemřela 7. listopadu 1976 v Sydney v Austrálii; dlouholetý sokolský pracovník v Československu i ve Spojených státech Vít Komárek, který zemřel 17. prosince 1976 v Los Angeles, Calif., a armádní generál Alois Liška, čs. legionář z I. světové války, velitel samostatné čs. obrněné brigády ve Velké Britanii a ve Francii za II. světové války a po válce velitel vysoké vojenské školy v Praze do roku 1948, dlouholetý význačný člen Londýnského Sokola, který zemřel ve věku 81 roků 7. února 1977 v Londýně, kde byl zpopelněn. Po schválení zápisu o schůzi výboru 13. a 14. listopadu 1976 v New Yorku byly podány zprávy činovníků, které podali bratři a sestry: jednatelka Jarmila Uhlířová, pokladník Jaroslav Hanuš, matrikář Karel Pavel a starosta Dr. Antonín Hřebík. Všechny zprávy byly důkazem úspěšné činnosti Čs. Sokolstva v zahraničí. Nej radostnější byla zpráva, že 2. dubna 1977 bude otevřena první sokolovna v Austrálii - Sokolský Národní Dům v Sydney. Starosta br. Dr. Antonín Hřebík a jednatelka s. Jarmila Uhlířová namluvili před schůzí na pás pozdravné projevy k otevření této první sokolovny v Austrálii. Z Bruselu bylo oznámeno, že se tam z Vídně přestěhovala s. Lída Priesová, která se tam ujala práce v Sokole, kde po delší dobu byl nedostatek činovníků, a že k povzbuzení činnosti bude v Bruselu uspořádán župní sraz. Po provedených volbách předsednictva a výboru Čs. Sokolstva v zahraničí na roky 1977-1978 bylo provedeno ustavení předsednictva. Starostou zůstává br. Dr. Antonín Hřebík z Berwyn, Ill., a jednatelkou s. Jarmila Uhlířová z New Yorku. Místostarosty jsou bratři Jozef Horvath z Paterson, N.J., USA, Ing. Arch. Jiří Lízner z Vídně v Rakousku a Vladimír F. Svoboda z Curychu, Švýcarsko. Pokladníkem zůstává br. Jaroslav Hanuš z New Yorku, USA, náčelníkem je br. Dr. Zdeněk Bidlo z Basileje. Švýcarsko, náčelnicí Marie Komárková z Bernu, Švýcarsko, vzdělavatelem Arch. Rudolf Fiala z Curychu. Švýcarsko, redaktorem Jan Waldauf z Toronta. Kanada, matrikářem Karel Pavel z Toronta. Kanada, a účetními a hospodářskými dozorci Dr. Jan Janků a Otto Stehlík, oba z Toronto. Kanada. Sklad publikací Ústředí převezme po s. Marii Provazníkové, která se vzdala členství ve výboru, br. Matěj Neumann z Washingtonu. D.C. Obšírné písemné zprávy zaslal br. Jan Waldauf z Toronta, a to: finanční zprávu Ústředí Čs. Sokolstva v zahraničí k 31. prosinci 1976 a finanční zprávu IV. sletu Čs. Sokolstva v zahraničí v Curychu 1976. K oběma zprávám byly připojeny již také revisní zprávy účetních a hospodářských dozorců bratří Dr. Jana Janků a Otto Stehlíka, takže obě zprávy byly výborem Ústředí schváleny. Bratru Waldaufovi bylo za vzorné vypracování obou těchto finančních zpráv poděkováno. Po přečtení zprávy br. Jana Waldaufa a po podání zprávy administrátora br. Jaroslava Hanuše byly projednány redakční i administrační záležitosti časopisu "Čs. Sokol v zahraničí”. V rozpravě o další činnosti bylo rozhodnuto uspořádat v době, kterou se Sokolem v Sydney projedná br. Jan Waldauf, cvičitelskou a vzdělavatelskou školu v Austrálii, kterou povede br. Waldauf. a příští jarní schůzi výboru Ústředí konat v Evropě (místo bude dohodnuto se sokolskými župami Ústředí v Evropě) a spojit tuto schůzi se vzdělavatelskou školou, kterou by vedl br. Dr. Antonín Hřebík. - Za novou přímou členku byla přijata s. Dagmar Fialová ze Silver Springs. Md., náčelnice Sokola Washington. D.C. - Příští schůze výboru bude se konat ve dnech 8. a 9. října 1977. - Další činnosti Čs. Sokolstva v zahraničí ZDAR! Hřk DARUJTE svým mladším členům rodiny a americkým přátelům roční předplatné našeho American Bulletinu - $2. - Náš anglicky psaný měsíčník je bude informovat nejen o událostech v Československu, ale hlavně o nebezpečí světového komunismu. Zveme srdečné na 21. Československý Den a Manifestaci za Svobodu v neděli 19. června 1976 Wozniakova zahrada 2530 S. Blue Island Ave., Chicago Pořádá Oblastní výbor Československé národní rady americké Úřadovna: 2137 S. Lombard Ave., Cicero, Ill. 60650 Tel. 656-1117 Jídelna otevřena od 11:30 hod. dopol. - Česká jídla - domácí pečivo Program ve 2:30 hod. odpol. Po programu taneční zábava Vstupné $2.50 Hlavní dar: Importovaný porcelán pro 12 osob (věnováno firmou MACH DEPARTMENT STORE, Chicago, III.) . Mnoho dalších darů. V památníku budou uveřejněna jména "Wellwishers” (od $3 výše) a oznamovatelů (od $5 do $30) Věstník - 7 [pageend7]Č. S. A. Nejstarší bratrská a sesterská podpůrná jednota v Americe jest pripravená poskytnouti Vám nejvýhodnější druhy životních pojistek plně zabezpečujících Vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotně podají: CZECHOSLOVAK SOCIETY OF AMERICA “Pioneer of Fraternal Life Insurance” CSA PLAZA Telefony (312) 795-5800 - (312) 242-2224 2701 SOUTH HARLEM AVENUE BERWYN, IL 60402 VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. - Room 202 Cicero, Illinois 60650 Second Class Postage Paid at Chicago, Illinois 436 [pageend8]