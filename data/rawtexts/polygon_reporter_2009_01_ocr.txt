ČAS ČESKÉHO PŘEDSEDNICTVÍ EU český zahraniční časopis nový POLYGON Amerika-Evropa-Austrálie únor 2009 symbolicky odměřuje kyvadlo na Letné, které o silvestrovské půlnoci uvedl do pohybu vicepremiér pro evropské záležitosti Alexandr Vondra. 1 [pageend1]ČESKÝ EXILOVÝ ČASOPIS ■ ZEITSCHRIFT IN TSCHECHISCHER SPRACHE ■ MAGAZINE IN CZECH nový POLYGON Pokračovatel sloučených exilových dvouměsíčníků REPORTÉR ve Švýcarsku (roč. 19) a ZÁPAD v Kanadě (roč. 23) Nástupce časopisu POLYGON. Vychází v polovině každého sudého měsíce. V PRIMUS Vydává Pavel Primus - Nakladatelství, Vězeňská 7,110 00 Praha 1 redakce Michaela Swinkels-Nováková ADRESY V České republice: Nový POLYGON, Pavel Primus - Nakladatelství, Vězeňská 7, 110 00 Praha 1, Tel. a fax 00420-224 828 495, e-mail: casopis@primus.cz Ve Švýcarsku: Rosa Strnad, Novy POLYGON, Walenguflen, 8758 Obstalden, Tel.: 0041-55-614 1391, e-mail: rosastrnad@bluewin.ch Zastoupeni pro Austrálii a Nový Zéland: Mrs. Marcela ČECH, 65 Kiama Avenue, Yeppoon, OLD 4703, Australia, Tel. + fax: 0061-07 49 397624 Zástupce ve věcech právních: JUDr. Milan HULÍK, Bolzanova 1, CZ-115 03 Praha 1. Tel./Fax: 00420-224 210 449, e-mail: hulik@mbox.vol.cz Korektura: Hana Havlíčková Sazba a grafická úprava: Dana Kratochvílová, Nakladatelství PRIMUS Tisk: Tiskárna Janova dílna, Třebestovice č. 123 Předplatné na rok 2009: Švýcarsko CHF 65, ostatní Evropa Eur43 (nebo ekvivalent v jiné měně), zámoří US$ 63 (nebo ekvivalent v jiné měně). ČR: CZK 490 (Předplatné zahrnuje poštovné, do zámoří leteckou poštou.) Cena jednotlivého čísla ve volném prodeji Kč 89. Dosavadní odběr je nutno vypovědět nejpozději při obdržení posledního předplaceného čísla, jinak platí zásada, že odběr pokračuje a bude vyrovnán s malým zpožděním. Bankovní spojeni: Německo: Bank: Deutsche Postbank, BLZ: 36010043, konto: 823840431, název účtu: Petr Primus. Při platbě ze států EU dodatek: IBAN DE22360100430823840431, BIC: PBNKDEFF. Švýcarsko: Glarner Kantonalbank Glarus, číslo účtu: 507.184-124 00773, konto: 87-62-5. USA a Kanada: šeky vypsané na Czech Coordinating Office s poznámkou Novy Polygon posílejte na adresu Jan Sammer, 1103-100 Antibes Drive, Toronto, ON, Canada M2R 3N1. Austrálie a Nový Zéland: předplatné zasílejte šekem nebo jiným vhodným způsobem na adresu Mrs. Marcela Cech, 65 Kiama Avenue, Yeppoon OLD 4703. Česká republika: Česká spořitelna, a. s., 110 00 Praha 1, Dlouhá 9, název účtu Pavel Prímus, nakladatelství, č.ú.: 1943687359/0800, při platbě z ciziny uveďte IBAN : CZ34 0800 0000 0019 4368 7359 a swiftový kód GIBA CZ PX. Lze platit i poštovní poukázkou „C“ na adresu: Nakladatelství PRIMUS, Vězeňská 7, 110 00 Praha 1 (do pozn. Předplatné Nový Polygon). Vydáváni Nového Polygonu je činnosti neziskovou. Nikdo z jeho tvůrčího kolektivu (vydavatel, redaktoři a dopisovatelé) si nečiní nárok na honorář. Na přípravě tohoto čísla se podíleli např.: Jiří JEŠ, Milan HULÍK, Jiří ABRAHAM, Vlastimil PODRACKÝ, Pavel FRANC (CZ), Jiří BREBER a Ota ULČ, (USA), Vladimír CÍCHA a Oskar SÝKORA (CAN), Miroslav HILL (F), Josef KOLÁČEK (Vatikán), Nathalie SWINKELS (B), Ludwig von Gress, Eugenie TRÜTZ- SCHLEROVÁ a Luděk FRÝBORT (D), Václav CHADIM a Stanislav MOC (Austrálie), Jiří BRUNCLÍK (CH), Milan ŠIMÁČEK a Milena ŠTRÁFELDOVÄ (CZ) Převzetí článků a kreseb jinými časopisy je dovoleno jen s uvedením, že byl převzat z Nového Polygonu. UPOZORNĚNÍ: Publikované články nemusejí vyjadřovat názor redakce. NOVÝ POLYGON JE DISTRIBUOVÁN ČTENÁŘŮM PRAKTICKY PO CELÉM SVĚTĚ. K nahlédnuti a přečteni je ve veřejných knihovnách okresních měst v Čechách a na Moravě a v „Libri prohibiti“ na Senováž- ném náměstí č. 2 v Praze 1. Jednotlivá čísla se prodávají v prodejnách Nakladatelství PRIMUS. --------------------------------------- ISSN 1801-7614I Registrace MK ČR E 14234 -------------------------------------- Číslo 2/2009 vyjde v polovině dubna 2009. Redakční uzávěrka 30. března 2009. Při použití e-maílu zasílejte své příspěvky jako přílohu ve formátu Word (DOC) nebo WORDPAD (RTF) na adresu: casopis@primus.cz. [pageend2]editorial ■ editorial ■ editorial ■ editorial ■ editorial DOBRÝ DEN, máme za sebou měsíc a půl roku 2009. Největší světovou událostí byla „korunovace“ Baracka Husseina Obamy. Proč se mi vybavilo slovo „korunovace“ místo inaugurace? Zřemě kvůli nápadné, ostře žluté, zlatém prošívané róbě paní Michelle Obama. Ve Washingtonu DC byla pořádná „kosa“, což ale nemohlo odradit dva milióny diváků, kteří při tom chtěli být live. Hlavně populace Afro-Americans, pro kterou to byl velký a šťastný životní zážitek. A právem! Prezidentsví už není v demokratickém státě omezováno barvou pleti. Jak si B. H. Obama povede, uvidíme. Třeba s těmi hypotékami... Krok, který v první den svého prezidentství učinil, se týkal věznice Guantánamo. A hned se ukázalo, že to nebude mít lehké. Kam s těmi vězni? Pustit je na svobodu? (I takový názor existuje.) USA sice mohou přijmout některé, ale ti ostatní potřebují humanitární ochranu v jiných zemích, kde budou v bezpečí. (Před kým? Čím?) Evropské země, které velmi hlasitě vyžadovaly zrušení věznice, se potichu stahují, když je USA požádaly, aby si vězně mezi sebou rozebraly. Asi proto, že ti pánové v Guantánamu přece jen sedí za malinko větší prohřešek než venčení jezevčíka bez vodítka. - Více si o Obamově chystané (zahraniční) politice a loučení s G. W. Bushem můžete přečíst v tomto čísle. Největší událostí pro nás však bylo zahájení předsednictví Česka v EU. Nezačalo snadno. Válka v Gaze. Problémy s ruským plynem, majícím proudit přes Ukrajinu, ale právě v největších mrazech neproudícím. Náhoda? Lumpárna? Na čí straně? Na obou? A samozřejmě ENTROPA! Vášnivé diskuse zastánců a odpůrců této plastiky Davida Černého, známého svými, řekněme, nevšedními díly. Ale pohled umělce přece má právo provokovat, když se to někomu nelíbí, ať se na to nedívá. Nebýt právě nadsázky, která mnohé dráždí, kde by byl např. kubismus, futurismus, pop-art, modernismus etc. Jenže! Tentokrát se to týká nás všech. Státní zakázka, za státní peníze, vizitka naší země... smysl pro humor, nebo „urážení“ jiných zemí? S Bulhary jsem nemluvila, ale Holanďané říkají, zeker (sichr), takhle to bude, naše země zalitá mořem a z ní budou vyčuhovat jen špičky minaretů ... ale nám už to bude jedno, která pohroma nás sklátí. Dovolila bych si tipnout: pohroma předpovídaná panem AI Gorem to nebude. Před čtyřiceti lety se upálil Jan Palach. Byl to šok pro celý svět. Jak se vzpomínalo letos? Například Starosta Říma nechal na Palachovu počest rozsvítit Koloseum a u sochy Jana Palacha na Palachově náměstí v Římě byly položeny věnce. A doma? Palachův památník stoji v Mělníce (byly kolem něj také nějaké peripetie) a ne v Praze naproti filosofické fakultě na náměstí, nesoucím jeho jméno - bývalém náměstí Krasnoarmějců. Ale není vkusné bourat staré sochy a stavět nové památníky, to by si Antonín Dvořák nezasloužil. Exodus rodiny Sýkorů v mnohých z vás jistě vyvolá rezonující vzpomínky, dejte ho přečíst (nebo přeložte) svým dětem a jejich dětem... Rubrika TERITORIUM je ve znamení Stanislava Moce, jednoho z nejstarších (nikoliv věkem) autorů našeho časopisu, připomeňme si od roku 1968: REPORTÉR, POLYGON, ZÁPAD-POLYGON - a Nový POLYGON. Přečtěte si jeho pěkné povídky a ukázku z jeho knihy Údolí nočních papoušků. A co „sametová cenzura“? Myslíte, že neexistuje? Kupte si Český kalendář 2009 časopisu Český dialog] (více uvnitř čísla) And last but not least. Gratulujeme Luďku Frýbortovi k ceně TORZO NADĚJE: Osobnosti oceněny za statečnost a práci. Naděje a obava jsou nerozlučné. (Francois de la Rochefoucauld) Michaela Swinkels-Nováková [pageend3]stalo se... ■ stalo se... ■ stalo se... ■ stalo se... ■ stalo se... 1.12. Topolánek vede v krajích nad svým vyzývatelem Bernem 7:0. / Za křivé svědectví ve prospěch Čunka byl podmíněným trestem potrestán místostarosta Vsetína Jaromír Kudlík. / Členové Ligy starostů proti radaru si budou na vládu stěžovat u EP. / Před 40 lety zemřel český herec a režisér Hugo Haas. 2.12. ČEZ nabízí domácnostem zafixování ceny elektřiny na 2 roky. Případný pokles ceny se ale těch, kteří si cenu zafixují, nebude týkat. / Premiér Topolánek představil sněmovně vládní protikrizový plán. / Rath poradil hejtmanům, jak vyzrát na poplatky - pacient se o nic nestará, piati kraj. / Dalajláma opustil Prahu a odjel do Bruselu. 3.12. Sněmovna pustila do závěrečného čtení rozpočet na příští rok. / Ostravští policisté rozbili pervitinový gang. / Ombudsman Motejl navštívil litvínovské sídliště nepřizpůsobivých občanů Janov, aby se seznámil se situaci. Od starosty dostal dekret a klíče od jednoho z bytů. / Bývalý průmyslový areál „ostravské Hradčany“ se dostaly na seznam Evropského kulturního dědictví. 4. 12. Představitel EU Solana a min. zahraničí Schwarzenberg jednali o českém předsednictví EU. Podle Solany bude s přihlédnutím ke krizi obtížné, ale ČR jej zvládne. / Ředitel úrazové nemocnice v Brně byl odvolán, nemocnice bude zrušena. Proti je primátor i hejtman. / Kardinál Vlk dostal od náčelníka gen. štábu ČA Pícka výtisk vojenské bible v maskovaném obalu. 5.12. V Praze začal kongres ODS / Prezident Klaus diskutoval v Praze o svých názorech na EU a Lisabonskou smlouvu s evropskými europoslanci. Schůzka vyvrcholila roztržkou se zástupcem evropských zelených Cohn-Benditem. / 1971 zemřel Jiří Grossmann. / V Connecticutu zemřel hudebník Joža Karas (82), který mj. objevil skladby vězňů terezínského koncentračního tábora. 6.12. Václav Klaus rezignoval na funkci čestného předsedy ODS, má problém identifikovat se s jejími postoji. / Helena Třeštíková převzala v Kodani evropského Oscara Prix Arte 2008 za film René./Děti zTanečníhostudiaAndrea se v německém Riese staly mistry světa ve stepu. 7.12. „Vysoký topol s hlubokými kořeny“, jak sám sebe charakterizoval Mirek Topolánek, obhájil předsednictví ODS, Béma přesvědčivě porazil již v prvním kole. / Poslanec Tlustý přirovnal ODS k již neexistující Unii svobody. Zvažuje odchod. 8.12. Ředitel Centra pro ekonomiku a politiku, spolupracovník prez. Klause, Petr Mach hodlá založit novou stranu -euroskeptiků. / Manželé Klausovi byli u soudu kvůli nezákonnému nákupu bytů v Libni. / Klaus v souvislosti s globální krizí podepsal novelu o zvýšení pojištění bankovních vkladů. / Městský soud v Praze zprostil europoslance Železného viny. 9. 12. Mimořádná schůze sněmovny kvůli Lisabonské smlouvě - přerušila jednání s pokračováním 3. února. / ČR je posledním spojeneckým státem, který nepotvrdil účast na vojenských zahraničních misích. Náčelník gen. štábu Pícek to vnímá jako velký problém. / Nakl. Freytag & Bernt vydalo po desítiletích dokončenou knihu legendárni cestovatel- ské dvojice Hanzelky a Zikmunda Past na rovníku - Tajemná Indonésie I. / Divadlo Na zábradlí oslavilo padesátiny. 10.12. Koalice prosadila státní rozpočet na r. 2009 se schodkem 38,1 mid. korun. / ČSSD nepodpoří vládní návrh zahraničních vojenských misí pro rok 2009. / Bývalí elitní krimina- listé žádají ministra vnitra Langera o zbaveni mlčenlivosti v případu Krakatice - zavražděného Františka Mrázka. Langer je ale jedna z postav případu. 11.12. Poslanec Pohanka složil poslanecký mandát. / Poláci odsoudili způsob jednání europo- slanců s Klausem / Vesecká podala trestní oznámeni na svou podřízenou Votavovou, která měla třikrát za úplatek zařídit propuštění zločince. / Senát schválil zvýšeni počtu českých vojáků v zahraničních misích. / Ústavní soud rozhodl o vydání obecního lesa Johanně Kammerlanderové Walderode. Stejným dekretem jako les byly konfiskovány i další nemovitosti, o které dědička už léta usiluje. [pageend4]12. 12. Prezident Klaus považuje schodek rozpočtu ve výši 38 mid. za úsměvný, měl být vzhledem ke krizi před schválením revidován. / Bývalá náměstkyně ministerstva pro místní rozvoj Jourová požaduje v souvislosti se svým obviněním z korupce a měsíční vazbou v kauze Budišov po státu odškodné 3,5 mil. korun. Obvinění nebylo prokázáno. / 3. nejzkorumpovanější zemí na žebříčku 26 zemí 4 kontinentů je dle Transparency International Česká republika - po Nigérii a Mexiku. 13. 12. ČSSD připravila 52 bodový protikrizový program, který mj. řeší přijetí eura, podporu vývozu, podporu menších firem, rekonstrukci rozpočtu na rok 2009. / V odpověď na Paroubkovo prohlášení, že na účast komunistů ve vedeni krajů si mají lidé zvyknout, vznikla petice „Na komunisty si zvykat nechceme". Vyzývá zákonodárce, aby se postavili proti návratu komunistů k politické moci a podpořili soudní zákaz KSČM. Z Pracovníci české firmy Optaglio vyvinuli nový typ zabezpečení bankovek, pasů, kreditních karet - trojrozměrný hologram Nanogravure. 14.12. Odhady schodku rozpočtu dosahují dvojnásobku schválené výše. / Před 70 lety byla dokončena druhá nejvyšší stavba Evropy - zlínský mrakodrap firmy Baťa, hypermoderní budova s mobilní kanceláří pro ředitele J. A. Baťu. 15.12. Po 90 letech se do kostela Petra a Pavla v Prachaticích vrátil zvon zrekvírovaný za první svět, války. / Sociálně demokratičtí hejtmani spustili rušení Julínkových poplatků u lékaře, platit bude kraj. Peníze ale krajům budou chybět jinde. / Dle rozsudku pražského městského soudu patří údaj o členství za totality v KSČ mezi osobní citlivé údaje a musí zůstat tajný. Týká se to také přibližně čtvrtiny současných soudců. / Kriminalisté byli předvoláni k výslechu k případu Krakatice. 16.12. Premiér Topolánek do konce týdne oznámí personální změny ve vládě. / Prezident Klaus vyzval vědce, aby se účastnili debat o globálních klimatických změnách, a vrátili tak do debat rozum. / Novým předsedou AVČR byl zvolen fyzikální chemik Jiří Drahoš. / Budvar uspěl ve sporu s americkou firmou Anheuser-Busch. 17. 12. Zástupci úřadů sedmi bývalých komunistických zemí, které se věnuji dokumentaci spisů státních bezpečností, podepsali dohodu o mezinárodni spolupráci. / Rychlé šípy slaví 70 let. / Internetové sázení bude v ČR legální. / „Knihu roku“ vyhrál Lexikon české literatury. 18.12. Ústav pro studium totalitních režimů opustili další 3 historici. / Prezident Klaus byl nominován na Cenu evropských občanů. / Šlechtitelé na Uherskohradišťsko vypěstovali novou odrůdu vinné révy (Sevar), která je vhodná pro ekologické pěstování, neb nevyžaduje chemickou ochranu. 19.12. Poslanecká sněmovna neschválila plán vojenských zahraničních misí (ani regulační poplatky). Vláda prodloužila misi o 60 dní bez souhlasu parlamentu. Pro spojence je to špatný signál. / Do Katedrály sv. Víta dorazilo betlémské světlo. Převzali je kardinál Vlk a Livia Klausová. / V Praze se demonstrovalo proti Santa Klausovi a za ježíška / V Anež- ském klášteře byla otevřena výstava Svatý Václav - ochránce České země. 20.12. Premiér Topolánek odmítl dohodu o podpoře vlády při předsednictví EU sociálními demokraty, která by byla podmíněna jakýmikoli (vyděračskými) požadavky. / Skauti dovezli do Olomouce betlémské světlo. / 26 zákonodárců si společně s žáky a rodiči umělecké školy v Hostivaři zazpívalo v Chrámu svátého Víta Rybovu mši. / Woody Allen navštívil jako klarinetista Prahu se svým New Orleans Jazz Band, setkal se s Klausem. 21.12. Před rokem vstoupila ČR do Schengenského prostoru. / Národní galerie získala 202 děl Jana Zrzavého. Dar obsahující kresby, ilustrace a studie k obrazům věnoval galerii sponzor. 22.12. Ministr Kalousek podepsal s IBM smlouvu na vybudování počítačového systému, který zrychlí a zprůhlední hospodaření státu a umožní okamžitý přehled o plnění státního rozpočtu. / Sociální demokrat Hulinský vyzval ministryni Parkánovou k rezignaci. Podle ně- nový POLYGON 1/2009 / 3 [pageend5]ho může za selhání dohody koalice s opozicí o vojenských misích. / V úrazové nemocnici v Brně se střídají ředitelé, poslední (František Jimramovský) nevydržel ani měsíc. 23.12. Prezident Klaus udělil 13 lidem milost, většinou z humanitárních důvodů. / Více než milion korun vynesl vánoční bazar v Mokré čtvrti, který pořádají herečky Vilhelmová a Geis- lerová pro děti z dětských domovů. / Výbor dobré vůle - Nadace Olgy Havlové podporou pečovatelských služeb pomáhá seniorům strávit Vánoce doma. 24.12. Štědrý den / Na Staroměstském náměstí se rozdalo na 2500 porci tradiční štědrovečerní polévky. / Charita připravila večeři pro bezdomovce. / Soukromník Hujer zpřístupnil 10OIetý rodinný betlém veřejnosti. / Před 330 lety se narodil astronom, matematik, kartograf a hudebník, misionář v Číně Karel Slavíček. 25.12. Před 70 lety zemřel spisovatel, novinář, dramatik Karel Čapek. / Na 300 vodáků udělalo sedmikilometrovou plavbou tečku za vodáckou sezónou na Lužnici. 26.12. Tradičně se již (po šedesáté druhé) v Praze uskutečnil svátek otužilců, Memoriál Alfréda Nikodéma. Na vltavském břehu se sešlo 126 plavců k závodu na 750 m, který vyhrál Brňák David Čech. Nejstarším účastníkem byl Ladislav Nicek (95 let!). 27. 12. Prezident Klaus podepsal zákon na převedení brněnské úrazové nemocnice na město. / V podzemí Betlémské kaple byla otevřena vánoční výstava betlémů, současné lidové tvorby a muzicirování. / Před 30 lety zemřel spisovatel Ludvík Souček, autor populárně naučných a vědecko-fantastických knih. 28.12. Miloš Zeman kritizoval ČSSD za zablokování vojenské mise v Afghánistánu (hloupost kombinovaná se zbabělostí). / Ministr Schwarzenberg varoval před vstřícností EU vůči Rusku. / Prezidentský kandidát profesor Švejnar otevřel v Praze kancelář, která pomáhá lidem, cosi na způsob ombudsmana. / Na pražské Novoměstské radnici byla otevřena výstava Jak se točí Fimfárum, která bude k vidění do půli února. 29.12. Ministerstvo vnitra schválilo seznam 12 zemí, jejichž občané mohou pracovat na tzv. zelenou kartu. / Papež Benedikt XVI. ocenil Řádem svátého Silvestra pracovníky plzeňské Diecézni charity Jiřího Lodra a Annu Srbovou. Vyznamenání se uděluje za význačné činy a zásluhy o povznesení křesťanského života. / Národní galerie vystavuje v paláci Kinských poklady světové fotografie 19. a 20. století Fotografis Collection Reloaded. 30.12. Socilálně demokratický senátor Dryml kontaktoval detektivní kancelář, aby získal kompromitující informace na svoji stranickou kolegyni Orgoníkovou. / Vyšetřovatelka Urbanové v Čunkově kauze chybovala. 31.12. Po 170 letech skončila v továrně Solo Sušice výroba sirek. / Ministr Schwarzenberg hodlá odcestovat na Blízký východ sjednat příměří. / Stovky Čechů a Slováků společně přivítaly nový rok na vrcholu Velké Javořiny, vzplála slavnostní vatra, hrály se obě hymny. / Kyvadlo na Letně o půlnoci začalo odměřovat čas českého předsednictví EU. 2009 1.1. ČR převzala předsednictví EU. Motto Evropa bez bariér: volný pohyb osob, zboží, služeb a kapitálu. / 20. výročí od sametu, 10. od vstupu do NATO, 5. od vstupu do EU. / Novoroční projev prezidenta Klause byl hodnocen jako vyvážený, konstruktivní. / V průběhu dne si lidé mohli prohlédnout historické prostory Valdštejnského paláce, ve kterých sídlí senát, vpodvečer se pokochat podívanou na 17minutový ohňostroj. 2.1. Dryml odmítl rezignovat na funkci vicehejtmana a senátora. / V krajských nemocnicích ve Středočeském kraji se nemusejí platit poplatky. 3.1. Alexandr Vondra jednal v Praze se zástupci Gazpromu o dodávkách plynu, byl ujištěn, že spory Ruska a Ukrajiny dodávky do EU neohrozí. / Paroubek vyzval Drymla k rezignaci. / Česká televize zahájila prvním dílem o režiséru Formanovi vysílání cyklu o 26 osobnostech československé filmové vlny Zlatá šedesátá. 4.1. Dodávky plynu do ČR klesly o 5 %. / Topolánek na podzim oznámí termín přijetí eura. / Kardinál Vlk požehnal Tříkrálové sbírce a koledníkům. / Ministr Schwarzenberg odcestoval na Blízký východ. Jeho první zastávkou byl Egypt. [pageend6]5.1. Vláda jednala o upraveném návrhu zahraničních misí. Opozice požaduje za souhlas s misemi změny u zdravotnických poplatků. / Změny ve vládě budou oznámeny s týdenním zpožděním, jistá je ministryně Stehlíková, židle se kývá pod Čunkem, který ale navrhl odchod Kalouska a jeho nahrazení ekonomem Sedláčkem. / Ministr Schwarzenberg jedná jménem EU s Palestinou a Izraelem o zastavení bojů. / Kvůli sporům Ruska a Ukrajiny klesly dodávky plynu z Ruska o 9,5 procenta. EU ústy Římana jedná v Kyjevě. / Prezident Klaus se v Lánech sešel s premiérem Topolánkem u novoročního oběda. 6. 1. Ministr Schwarzenberg na Blízkém východě neuspěl. / Topolánek a Vondra představili priority českého předsednictví EU: ekonomika, energetika, Evropa a svět. / Gazprom omezil dodávky ropy do Evropy, do ČR na 75 procent. / KDU-ČSL obětuje Kalouska (výborný ministr financí pro ČR, ale špatný pro ministr pro svou stranu), s čímž nesouhlasí Topolánek. / Před 125 lety zemřel zakladatel genetiky Johann Gregor Mendel. 7.1. V Praze zasedala Evropská komise. Hlavními tématy byly „gaz a Gaza“. / Plyn z Ruska přestal do EU proudit úplně. / V Národním divadle proběhl za účasti domácích politiků i zahraničních hostů slavnostní večer k zahájení českého předsednictví. Prezident Klaus se nezúčastnil. / Na Staroměstském náměstí byl zahájen Mezinárodní rok astronomie 2009. i Kyvadlo na Letné se kvůli nadměrné váze osvětlení na chvíli zastavilo. / Na Ji- zerce v Jizerských horách byl v noci mráz -36,4 stupně. 8. 1. ČR dostává plyn z Norska a ruský plyn z Německa. / KDU-ČSL není jednotná v tom, kdo opustí vládu. Předsednictvo podporuje Čunka, kraje Kalouska. Ekonom Sedláček nechce hrát roli ve vnitropolitickém boji. / Senát schválil nový trestní kodex. / Německá rozhlasová stanice ARD přišla po 37 letech s odhalením, že jugoslávské letadlo, které spadlo v r. 1972 v severních Čechách, bylo sestřeleno. 9. 1. Na ekonomickou krizi si ČR pořídila NERV (desetičlennou Národní ekonomickou radu vlády). / Ruský plyn do Evropy stále neproudí, premiér Topolánek jedná v Kyjevě, odtud pojede do Moskvy za premiérem Putinem. / ČR nabídla Slovensku, které je bez plynu, pomocnou ruku. / ČSSD kritizovala první kroky ČR v řešení evropských záležitostí. / Senát usiluje o korespondenční formu voleb pro Čechy žijící v zahraničí. 10.1. ČR a Rusko podepsaly dohodu o monitorování dodávek plynu do EU. / K českému předsednictví EU ozdobila halu Rady EU instalace kontroverzního výtvarníka Davida Černého Entropa, euroskládačka z jednotlivých členských zemí, které ztvárnili příslušní evropští umělci (Entropia = rozpad). 11. 1. Dohoda o monitorování dodávek ruského plynu do EU je kvůli ukrajinským změnám neplatná. / Vysílání spustila nová česká komerční televizní stanice - TV Barrandov. / V Bedřichově se uskutečnil 42. ročník oblíbeného běhu na lyžích Jizerské padesátky, Memoriálu Expedice Peru 1970. 12.1. Po Stehlíkové opustí vládu Julinek, Čunek a Řebíček (min. dopravy). / Vláda opět o týden odložila jednání o zahraničních misích ČA, nasazení vojáků odmítá spojovat s jinými tématy. / Vznik ohlásily dvě nové pravicové strany - a Strana svobodných občanů, obě kritické vůči EU. / Václav Havel byl ve vážném stavu převezen do nemocnice. / Paleontolog Radek Vodrážka nalezl v okolí české Mendelovy polární stanice unikátní zkameněliny pozůstatků vymřelých vodních plazů, mlžů a hlavonožců, korálů, zubů žraloků a zbytků fosilních rostlin. Dokládají, že na Antarktidě byl kdysi čilý život. Liberálové.cz 13.1. Václav Havel se podrobil operaci, jeho stav je vážný, ale stabilizovaný. / Bulhaři proti Entropě ostře protestují. / Entropa je dílo Černého a jeho spolupracovníků, evropští výtvarníci se na ní nepodíleli. Černý se omluvil premiérovi a vládě. / Julinek své odvolání považuje za nepromyšlené. / Čunek rezignoval na funkci vicepremiéra i ministra místního rozvoje, zůstává předsedou KDU-ČSL. nový POLYGON 1/2009 / 5 [pageend7]14.1. Topolánek na zasedáni EP představil priority ČR, zastal se prezidenta Klause. / Po 50 letech byl představen nový občanský zákoník, na kterém se podíleli svými připomínkami i občané, třetina jejich připomínek byla zapracována. Mohl by začít platit od ledna 2012. / V den narození své dcerky Johanky zemřel na selhání srdce architekt Jan Kaplický. 15.1. Havlův stav se zlepšil, navštívil ho bratr a Václav Klaus. / Julínka ve vládě nahradí senátorka Daniela Filipiová, Řebíčka (min. dopravy) Petr Bendi, Stehlíkovou hudebník Michael Kocáb, Čunka Cyril Svoboda. / Dirigent Kulínský dostal za sexuální zneužívání členek sboru 5 let natvrdo s dozorem. / Alexandr Vondra a David Černý oficiálně představili Entropu a zároveň se za ni omluvili. Protestují i Slováci. / V brněnské nemocnici U sv. Anny je hospitalizován slovenský exprezident Michal Kováč. / Comédie Frangaise oslavila v Národním divadle Moliérovy narozeniny představením Směšné preciózky. 16.1. 40. výročí upálení Jana Palacha lidé uctili u jeho hrobu a u pamětní desky na pražské filozofické faktultě, Pražský dům fotografie uspořádal ve františkánském klášteře výstavu unikátních snímků. / Plyn neplyne. Premiéři Topolánek a Fico se dohodli na podpoře. / Vláda dala dohromady 101 poslanců pro schválení zahraničních vojenských misí. Předseda Paroubek tudíž již netrvá na výměně za lékařské poplatky. / Hejtmani se dohodli, že v krajských nemocnicích budou od 1. února zrušeny zdravotnické poplatky. Z Bulhaři trvají na odstraněni ztvárnění své země z Entropy, Slovensku stačí omluva. 17. 1. Ministr Schwarzenberg odcestoval do Káhiry jednat o příměří v Gaze. / Na komunisty si nechce zvykat přes 57 tis. lidí. / Tři čeští fotografové vystavují v newyorské Leica Gallery. V cyklu Evropané představují své práce Jindřich Štreit, Vladimír Borgis a Jindřich Marco. / Národní archiv získal osobní pozůstalost veterána 2. sv. války generála Miloše Knorra. 18. 1. ČR posílá plyn na Slovensko. V úterý by měl do EU dorazit plyn z Ruska. Stále více hlasů je pro orientaci na jadernou energetiku. / ČSSD prosazuje budoucí schvalování energetické koncepce státu sněmovnou, dosud byla v kompetenci vlády. / K Palachovu výročí zaznělo v Rudolfinu oratorium Jana z Arku na hranici. 19.1. Vláda za účasti vrchního velitele ČA Klause schválila změněný plán (snížení počtu vojáků a zrušeni mise v Iráku) zahraničních misí ČA. / Vláda schválila podmínky prodeje ČSA, hledá se spolehlivý a solventní zákazník (rozhodovat budou bezpečnostní podmínky a cena). Jedním z vážných zájemců je Aeroflot. / Před 40 lety zemřel Jan Palach, v Mělníku za účasti prezidenta Klause odhalili pomník věnovaný jeho památce. / V Praze se koná ekologická konference expertů EK. 20.1. Do Evropy začal proudit ruský plyn. Z Entropa je již bez Bulharska. / Nejen automobilky, i mlékárenský podnik Madeta v souvislosti s krizí utlumí výrobu. A s ní i další podniky spadající do rezortu zemědělství. / „Děkujeme, (dobrovolně) odejděte“, je vzkaz pro zahraniční dělníky, zvláště z Mongolska a Vietnamu. / Švédská královská knihovna zapůjči do Olomouce knihu modliteb Horologium Olomucense (Olomoucký kolektář), jedno z nejstarších děl české literatury, bohatě iluminované. Bylo odvezeno za třicetileté války. 21.1. Prezident Klaus popřál nově zvolenému americkému prezidentovi a připojil pozvání do Prahy. / Senátoři přišli s novým návrhem o zdravotnických poplatcích, který by byl akceptovatelný pro všechny strany. / Ministr Schwarzenberg by uvítal zapojení Ruska do protiraketové obrany. / Liberecká technická univerzita plánuje otevření nového studijního oboru - zpracování nanomateriálů. / Před 75 lety se narodila jazzová zpěvačka Eva Ol- merová (zemř. 1993). 22.1. V Luhačovicích se sešli ministři práce a sociálních věcí EU a jednají o otevření všech pracovních trhů v zemích sedmadvacítky. / Někteří senátoři ODS uvažuji poslat Lisabonskou smlouvu opět k ústavnímu soudu. / Hradecké zastupitelstvo odvolalo senátora Drymla z funkce náměstka hejtmana a krajského radního. / Jiří Paroubek na setkání s odboráři kritizoval vládu, že nic nepodniká proti krizi a jejím dopadům. / Dánové chtějí zkoumat ostatky astronoma Tycha de Brahe, které jsou uloženy v Týnském chrámu. Mají podezření, že astronom byl na příkaz dánského krále Kristána IV. zavražděn. [pageend8]23.1. Prezident Klaus jmenoval nové ministry, první jednání vlády je čeká už v pondělí. Ministryně zdravotnictví Filipiová hodlá pokračovat v Julínkově duchu. / Spisovatel Milan Kundera nebude časopis Respekt žalovat. / V Luhačovicích skončilo jednání ministrů. / David Černý vrátí peníze, které dostal za Entropu, vládě. Vláda zaplatí symbolickou jednu korunu, a to za pronájem díla. / Před 10 lety zemřel český spisovatel Jaroslav Foglar. 24. 1. Středočeský hejtman Rath se v rozhovoru pro LN obdivné vyjádřil o Hitlerově řešení ekonomické krize. / Ministr Kocáb se zasadí o zrušení vepřína v Letech a o zbudováni důstojného památníku romským obětem holocaustu na jeho místě. / Výzkumné centrum průmyslového dědictví připravuje výstavu a publikaci o ztracených skvostech průmyslové architektury s názvem Co jsme si zbourali. 25. 1. Jiří Paroubek se zastal Ratha, jeho výroky prý byly vytrženy z kontextu. / Členové NER- Vu jednali s ministrem Kalouskem o protikrizovém plánu. Svůj plán chce předložit také sociálni demokracie. Např. pro lidi s vysokými příjmy (nad 1,2 mil. Kč ročně) požaduje daň 30 %. / Vláda prodává „nepotřebné“ objekty, nyní v Karlových Varech. 26.1. Václav Klaus vydal novou knihu Prezident republiky k Lisabonské smlouvě (nakl. Eu- romedia). / Ministr Liška předložil tzv. Bilou knihu - návrh reformy vysokého školství. / ODS chce svolat parlament kvůli Rathovým výrokům o Hitlerovi. / 70. narozeniny oslavil v Mnichově žijící výtvarník Ivan Steiger, který je mj. známý i sbírkou starých hraček, které jsou od r. 1994 k vidění ve Starém purkrabství na Pražském hradě. 27.1. V senátu se konalo shromáždění ke dni památky obětí holocaustu. / V kostele sv. Anny proběhlo rozloučení s architektem Kaplickým. / Českobudějovičtí vědci objevili nový způsob boje proti klíšťatům. / Klaus podepsal nový trestní zákoník, má k němu ale výhrady. / Na Pražský hrad zamířila evropská státní vyznamenání, např. Řád slona, jehož nositelem byl kupř. Tycho de Brahe. 28.1. Senát schválil přepracovaný návrh zahraničních vojenských misí a upravený návrh o zdravotnických poplatcích. / V Praze se promítají loutkové filmy z celého světa. / Ministr Pospíšil se sešel s papežem Benediktem XVI. Darem mu přivezl faksimile vzácné středověké knihy (Kniha hodinek knížete Rohana). Během návštěvy Vatikánu absolvuje ministr řadu jednání o trestním a občanském zákoníku. / Před 10 lety zemřel scénárista a režisér Radúz Činčera, který se ve světě proslavil legendárním Kinoautomatem. 29.1. Zástupci vlády, zaměstnavatelé a odboráři jednali o řešení dopadů krize. / Grémium majitelů lékáren doporučuje nevybírat regulační poplatky a požadovat je od krajů. Stejně jako lékárny zřizované kraji. / V pražském Kongresovém centru jednali zástupci vlád zemi EU o rozvojové pomoci v zahraničí. Hlavním tématem byla pomoc Gaze. / Václav Havel byl propuštěn do domácího ošetřování. 30.1. O vyjednávání smíru v různých konfliktech spolu v poslanecké sněmovně jednali představitelé europarlamentu a parlamentů evropských zemí, které po sobě přebírají předsednictví (Francie, ČR, Švédsko, Španělsko). / V Bruselu se za účasti předních českých umělců konal Český ples. / Soud přiznal odškodné ve výši 3,3 mil. Kč pro rodiny vyměněných dětí. / Ďuričko na svém webu vybízí k rozbití gangu Kočkových. 31.1. V Praze se pod taktovkou komunistů demonstrovalo proti radaru. Asi tisícovka lidí se vydala z náměstí Jana Palacha k americkému vyslanectví, kde byl předán dopis pro amerického prezidenta Obamu. / Národní muzeum v souvislosti s výstavou Republika zorganizovalo průvod historických vozidel - automobilů a tramvají - Prahou. Nakonec kvůli sněhu a náledí vyjely jenom tramvaje. / Po 14 letech se v Praze ukutečnil ples ve Státní opeře. Výtěžek prestižní akce připadne nadaci Terezy Maxové na pomoc dětem. Vybrala a zpracovala Dana Kratochvílová stalo se... ■ stalo se... ■ stalo se... ■ stalo se... ■ stalo se... nový POLYGON 1/2009 / 7 [pageend9]80 revue PROSTOR společnost politika kultura umění Stati, názory, eseje, polemika, rozhovor a poznámky na téma Spor o evropské hodnoty - klicke společné budoucnosti Úvodník Milana Hanuše Panna Evropa - a její dnešní tvář ■ komentáře Philippa Nema Technokratické šílenství může vést ke ztrátě evropské duše! a Rudolfa Kučery Evropské hodnoty versus politická krize ■ konfrontace názorů Rogera Scrutona, Petra Pitharta, Michala Semína, Helmu- ta Kohlenbergera, Petra Saka a Ivana O. Stampacha ■ statě Tomáše Halíka Křesťanské hodnoty v proměnách Evropy a Pascala Brucknera Evropské národy - od kritického myšlení k masochismu ■ esej Petra Chudožilova Nad mapou Evropy za časů globálního finančního moru ■ rozhovor s Anežkou Janátovou o duši Evropy ■ přednáška Helmuta Winklera Evropské, nebo západní hodnoty? ■ reportáž Libuše Koubské Gepardův dotek ■ fejeton Romany Pavrovské Křenkové Quo vadis, Evropo? ■ básně Jana Suka ■ povídka Daniely Fischerové Jeden den navíc Nové číslo revue PROSTOR 80 (160 Kč) vyjde v prosinci 2008 a můžete je zakoupit ve vybraných knihkupectvích a v redakci časopisu, či objednat v rámci celoročního předplatného (čtyři čísla za 380 Kč) na adrese redakce revue PROSTOR, Politických vězňů 15, 110 00 Praha 1, tel. + fax: 222248052, e-mail: revue.prostor@atlas.cz, web: www.revueprostor.cz 8 / nový POLYGON 1/2009 [pageend10]polemiky ■ názory ■ polemiky ■ názory ■ polemik« ■ názory Úvahy, názory, rozbory JIŘÍ JEŠ Zmatený případ Jiřího Čunka I když Jiří Čunek z politiky úplně neodchází, protože mu zůstává funkce předsedy KDU-ČSL a senátorské křeslo, přece jen jeho rezignace na vládní posty ho hodně politicky oslabuje. Dvě významná média mu poskytla značný prostor, aby ještě jednou mohl oslovit veřejnost V deníku Právo to byla celá jedna tisková strana, v televizi Prima 40 minut pravidelné nedělní Partie. Sumárně bylo Čunkovo mínění vyjádřeno titulkem v Právu, který zněl: „Překážel jsem velkým klukům, kteří mají vědomosti, moc a peníze.“ Budiž hned zkraje konstatováno, že na otázku redaktora, zdali těmi „velkými kluky“ je míněn i Kalousek a Topolánek, zazněla očekávaná odpověď: „Některé otázky nechám bez odpovědi.“ - Což si čtenáři přeložili asi poměrně jednoznačně. I tato odpověď-neodpověď svědčí o tom, že Čunkovy výroky v obou rozhovorech nelze považovat za zjevenou pravdu. To však neznamená, že bychom to, co Čunek říká, měli ignorovat Právě to ovšem mnozí lidé činí, neboť si myslí, že po všech mediálních masážích mají v té věci jasno a Čunek užje pro ně dávno odepsán. Nakonec však během Partie na Primě téměř dvě třetiny hlasujících diváků nesouhlasilo s tím, že Čunek z vlády odchází. Zkusím tedy vyslovit svůj názor na ten vleklý Čunkův případ. Vynasnažím se, aby to byl názor oproštěný od symmpatií či antipatií k tomuto celkem nesložitému člověku. Chtěl bych jen připomenout některá fakta, na něž se pozapomíná a která teď kupodivu ani Čunek v plném rozsahu neuváděl. Tedy základ všeho bychom asi našli v jistém domě uprostřed Vsetína, kde byl Jiří Čunek starostou. Jací lidé v tom domě bydleli a jak se tam chovali, není třeba opakovat, ale málo se připomíná, že ten dům stál proti místní poliklinice, takže lékaři i pacienti se museli prodírat hromadami vyházených odpadů odnaproti. I zde bylo běžně trpěno, že obyvatelé takového domu hrůzy neplatili nájem, a jelikož vy- bydlená budova musela být určena ke stržení, hrozilo jim, že se octnou na ulici. Pan starosta Čunek přistoupil tedy k jisté akci, kdy většinu rodin z problematického baráku poslal do připravených jednoduchých obydlí mimo městské centrum, kde se zřejmě dá obstojně bydlet a většina lidí tam dodnes zůstává, ovšem za přísného režimu a udržování pořádku. Tyto byty však nestačily pro všechny obyvatele likvidovaného domu, takže došlo k problematickému nočnímu odvozu mimo vsetínský okres do obydlí nevyhovujících. Někteří postižení už prý odtud dokonce emigrovali do Anglie a Jiří Čunek na svou obranu může říci jen tolik, že i toto byla lepší možnost než soudní vystěhování na ulici. Běžní obyvatelé Vsetína však řešení nesnesitelného problému u polikliniky ocenili a v nejbližších volbách Čunka zvolili za senátora. A jeho místní popularita mu pak jistě pomohla i k poměrně překvapivému zvolení za předsedu celé KDU-ČSL. Faktem však také je, že pouhých několik hodin po prvním Čunkově volebním vítězství bylo na něj podáno trestní oznámení kvůli podezření z korupce. Toto oznámení přišlo z pražské advokátní kanceláře dr. Jiřího Nováka, právníka s politickou minulostí, dokonce i ve funkci někdejší- nový POLYGON 1/2009 / 9 [pageend11]ho ministra spravedlnosti za ODS. Trestní oznámení vycházelo z udání Čunkovy sekretářky Marcely Urbanové, která uvedla, že pět let před tím jí Čunek ukázal po jakémsi jednání se zástupci jisté firmy naditou obálku a pronesl něco o tom, jak se dá přijít k „půl mega“. Přímý akt korupce ani skutečné peníze prý slečna Urbanová neviděla. Ta nápadná časová blízkost trestního oznámení s Čunkovým zvolením do vysokých státních funkcí a naopak časová vzdálenost od údajného korupčního činu byla od začátku podezřelá a Čunek už tenkrát naznačoval, že celá tato akce proti němu vycházela odkudsi z jeho vlastní strany. Teprve později se začalo projevovat dost zřetelné schizma mezi lidovci charakterizované vtipem, že KDU znamená Kalouskovu demokratickou unii, kdežto ČSL je Čunkova strana lidová. To všechno v posledních dnech vyvrcholilo překvapivým Čunkovým návrhem premiéru Topolánkovi, aby v rámci připravovaných vládních změn nahradil ministra financí Kalouska jistým mladým ekonomem. Topolánek rázem zapomněl na všechno, co s pomocí orgánů činných v trestním řízení před časem udělal pro to, aby Čunek byl zbaven svého korupčního obvinění a ostře se postavil jak proti Čunkovi, tak proti členům jeho křídla u lidovců, kteří si také přáli odchod Kalouskův. Potom to chvíli vypadalo tak, že ve vládě zůstanou oba soupeři, ale najednou a nečekaně lidovci nějak došli k tomu, že Čunkův odchod Topolánkovi sami nabídli. Ten tedy pohotově našel nějaké závady na Čunkově dosavadním ministerstvu. Naproti tomu o dřívějších Čunkových aférách se už nemluví a povážlivé výroky o jeho původní bezúhonnosti zůstávají v platnosti. Můj názor v této věci tedy vyznívá takto: Na každém šprochu kolem Čun- ka bylo vždycky asi pravdy trochu - tedy na svědectví slečny Urbanové i na velmi podezřelém vytažení všech záhad s tím spojených až po pěti letech, kdy se Čunek dostal do vysoké politiky. „Velcí kluci“ ho pak ve vlastním zájmu na udržení koaliční vlády uchránili před následky toho, co sami kolem něho možná vyvolali. Dnes po všech peripetiích, kdy Čunek svým chováním sám svým někdejším žalobcům dodával munici k dalším podezřením, formálně platí, že je zcela nevinen. A mně se při všem tom zdají být větším nebezpečím ti bohatí, mocní a chytří „velcí kluci“, kteří v kterémkoliv okamžiku dovedou dosáhnout toho, co se jim zrovna hodí. 19. 1. 2009 Vulgárnost a provokace humoru a umění škodí. Všimněte si, jak nesouřadná slova v jednom chumlu stále padají v takzvané en- tropské aféře: umění, provokace, humor, mystifikace, korektnost, vulgarita, politika. Zkusme se zamyslet nad skutečnými významy alespoň některých z těchto slov v souvislostech nám blízkých. Cítím se k takovému zamyšlení trochu povolán, neboť od svého nejútlejšího dětství jsem přinejmenším s humorem, uměním a politikou přicházel stále do styku. Do Osvobozeného divadla jsem coby nezletilý ještě nesměl, ale z gramofonových desek jsem znal nazpamět texty i melodie písniček Voskovce, Wericha a Ježka, aniž jsem tenkrát ještě chápal plný smysl toho všeho. Teprve později jsem si se svými vrstevníky ve vězení, kteří byli těmito písničkami vybaveni stejně jako já, uvědomil, co pro nás v těžkých chvílích právě to spojení mnění, humoru a politiky znamenalo. Přibližně dvacet let po skončení Osvobozeného divadla - tedy po válce a po prvních deseti letech komunistické totality - vyvřela jako čistý pramen z naší země takzvaná divadla malých forem. 10 / nový POLYGON 1/2009 [pageend12]Jeden z jejich předních protagonistu Jiří Suchý se rovnou přihlásil k Osvobozenému divadlu jako ke svému hlavnímu vzoru a začal tvořit své semaforské dílo. Hra humoru a umění v jeho písňových textech možná svou uměleckou kvalitou přesahuje hodnoty textů Voskovce a Wericha, i když hudba Jaroslava Ježka je asi o něco umělečtější než někdy dost prosté písničky Jiřího Slitra. Největší rozdíl od Osvobozeného divadla byl však v tom, že se zde z pochopitelných důvodů jaksi vytratila ona explicitní politika. Zůstává dosud nedoceněnou zásluhou Jiřího Suchého, jak svým humorným a vpravdě uměleckým pohráváním s českou řečí dokázal tu politiku vpravo- vat do lidí jiným, mnohdy velmi účinným způsobem. Toto všechno vzešlo původně z divadla Na zábradlí, kde současně působil i Václav Havel. Jeho hra Zahradní slavnost, kterou i dnes kritici stavějí umělecky výše než současné Odcházení, vnesla do naší kultury prvky ionescovského absurdního divadla okořeněného českým humorem. Z toho ovšem vytryskla i politika, takže když jsme z Prahy přenesli provedení této hry do velkého sálu libereckého Parku kul- tury a oddechu, zněl tam hurónský smích místního obecenstva ještě hlasitěji než při pražské premiéře. Tehdy už Československo mělo za sebou obrovský kulturní úspěch na světové výstavě právě v tom Bruselu, kde dnes předvádíme poněkud kontroverzní Entropu. A také už se tehdy zdvihla vlna nového českého filmu vyvolávající obdiv celého světa právě spojením umění s humorem, což nakonec mělo i svůj politický dopad. Češi pak se vzácnou sebeironií přijali i celkem krotký, ale dobrý humor cimrmanovců. Přitom nepamatuji, že by si ten humor musel pomáhat vulgaritami - ty se začaly objevovat až s postupující normalizací. I Charta 77 měla svůj kořen v protestu proti zákazu jedné známé hudební skupiny. Nejsem si však jist, zdali podstatným důvodem zákazu nebyly dost silné vulgárnosti v textech jejich písní. Jeden z významných signatářů Charty, sám hudebně vzdělaný, svůj podpis tehdy opatřil doložkou, že on chce manifestovat za trochu jiné věci než na podporu té skupiny. A od té doby, kterou velmi intenzívně prožívali disidenti typu Alexandra Vond- ry, provokační pseudopolitická vulgarita mnohdy převládla nad humorem a uměním. Natření smíchovského tanku na rů- žovo jistě nějaký smysl mít mohlo, ale jako humor či umění mi to nepřipadalo. Podobně jako když návštěvník jakési výstavy na Smíchově mohl uzřít příslušné artefakty jen pohledem do konečníků našich čelných politiků. Nebo když se skupina také prý nějakých umělců vykálela panu Knížákovi v galerijních prostorách Veletržního paláce. Tentýž Knížák však uznal za umělecké dílo dosti hloupý fór zase nějakých umělců, kteří se jakýmsi sofistikovaným technickým postupem vlámali do ranních meteorologických obrázků České televize a postrašili diváky vytvořením atomového hřibu nad našimi horami. A tak dále až k té Entropě. Jak patrno, jako jednoznačně humorné, umělecké a politicky konstruktivní dílo vnímána není. Skoro se zdá, že by bylo lepší, kdybychom se, třeba i proti proudu času, vrátili k poněkud čistšímu pojímání umění a humoru, sice i s přísadou politiky a možná i mystifikace, ale bez svévolných vulgarit, nekorektností a na odiv stavěných urážlivých vtipů. 23. 1. 2009 Rusko stále na pořadu dne Politické dění - domácí i světové - je zvláštní směsicí společenských pohybů vycházejících nejen z reálných faktů, ale i z mocenských ambicí jednotlivých nánový POLYGON 1/2009 / 1 1 [pageend13]rodů, jakož i z emotivních postojů jejich řadových příslušníků i více či méně demokraticky volených vůdců. Právě teď dochází na mezinárodni scéně k jistému zlomu ve vztazích velkých států, mezi něž náhle díky svému členství v Evropské unii momentálně dokonce v předsednickém postavení patříme i my. Ponechme zatím stranou nový význam velkých oblastí asijských a jihoamerických a všimněme si náhlého zvýšeného zájmu o spolupráci s Ruskem, jaký dává najevo j ak nový americký prezident, tak i německá kancléřka. Příslušné ohlasy se objevily dost výrazně i u českých politiků - tentokrát dokonce více u těch pravicově vládních než levicově opozičních. Jako první chytil vítr ministr zahraničí Karel Schwarzenberg, ale hned za ním se v celostránkovém rozhovoru sobotního Práva z 24. ledna přidal sám předseda vlády a ODS Mirek Topolánek, který o svém jednom pětihodino- vém a několika dalších rozhovorech s Vladimírem Vladimírovičem Putinem hovoří s takovým nadšením, až se hory zelenají. Cítil prý obrovskou sílu, která z Putina vyzařuje - jednak proto, že se opírá o Rusko, ale také o svou vlastní velmi silnou vnitřní osobnostní stránku. Dokonce - a to je co říci - Putin má prý smysl i pro jeho, Topolánkův, styl humoru a také snad z toho důvodu si tak výborně rozuměli. Zde je nutné obrátit v tom sobotním Právu pár stránek dál na stejně celostránkový a neméně zajímavý rozhovor s ruským velvyslancem v Praze Alexandrem Leonidovičem Fedotovem. Redaktoři Alexander Mitrofanov a Lenka Dostálová v jedné otázce přímo konstatují, že premiér Topolánek se zjevně otočil od svých dřívějších kritických postojů k Rusku. Ale pan velvyslanec to zatím bere opatrně a bez komentáře, podobně jako ono okázale proklamované rusofilství ministra Schwarzenberga. Konstatuje však, že Vladimír Putin má Českou republiku nesmírně rád a že toto asi naši vládní pánové dobře vědí. I když všechna tato vyznání lásky a obdivu musíme brát i s příměsí ne vždy zcela upřímné diplomacie, přece jen - právě pod vlivem všech už zmíněných mezinárodních okolností, včetně nedávné plynové krize - bude nutné, aby si nejen politici, ale i každý z nás svůj momentální vztah k momentálnímu Rusku ujasnil. Troufám si tvrdit, ze u velké většiny našich lidí přetrvává k této velké zemi nedůvěra, a dokonce mnozí příznivci amerického radaru v Brdech si myslí, že objektem pozornosti tohoto zařízení má být víc Rusko než Írán. To Rusové nesnášejí a mají-li s nimi být navázány dobré styky, bude asi nutno připustit a přijmout postup Angely Merkelové o přímé spolupráci s Rusy na budování evropské raketové obrany, k čemuž se téměř neuvěřitelně připojil i Karel Schwarzenberg a s jistým zaváháním i Mirek Topolánek a Alexandr Vondra. Obávám se, že toto bude znamenat velkou ránu do představ nekompromisních příznivců pouze bilaterální spolupráce s Američany v té věci, obzvláště kdyby sama Amerika pod novým prezidentem se k názorům německé kancléřky také přidala. Především to však bude vyžadovat u našich českých amerikanofilů změnu jejich postoje k Rusku a k Putinovi. Nezdá se, že by jedinou cestou zde bylo byť upřímné, ale příliš emotivní Topolánkovo nadšení, ani možná trochu příliš diplomaticky zabarvené Schwarzenbergovo rusofilství. Bude však nutné, aby zejména ti, jimž patrně vzhledem k jejich prožitým osobním zkušenostem víc než tiché, ale hrůzné působení sovětských poradců v letech padesátých zůstal v hlavě rachot tanků z roku osmašedesátého, vzali objektem aspoň na vědomí, že dnešní Rusko - přes svou mocenskou sebestřednost - není už bolševickým Sovětským svazem a že Putin není jen bývalý kágébák, ale také odchovanec týmu petrohradského primátora Anatolije Sobčaka, jehož ne zcela prozkoumaná osobnost v Putinovi zanechala jisté kladné stopy. I Putinova cesta k moci 12 / nový POLYGON 1/2009 [pageend14]v té velké zemi není ještě plně prozkoumána a vedle podezřelých věcí v jeho vztahu k rodině Jelcinových zde mohou být i jisté prvky, které ho přece jen od bývalých sovětských vládců odlišují. Nehledě k tomu, že Medvěděv a další, kdo přijdou, mohou být zase o trochu jiní. Chci jen říci, že naše příliš černobílé vztahy k oběma velkým světovým mocnostem na západ i na východ od nás bude asi nutné poněkud přehodnotit, a to prizmatem nové globální mocnosti, která se tak těžko formuje - totiž Evropské unie. Nu a právě v ní, jako ve svém širším domově, budeme muset vytvářet partnerské i konkurenční vztahy k těm, s nimiž jsme se až dosud svou velikostí a významem nemohli rovnat - tedy jak s Amerikou, tak s Ruskem - později asi i s dalšími světovými obry. 26. 1. 2009 Zlo musí byt osvětleno ze všech stran. Těžko očekávat od čelné funkcionárky pražské KSČM a současně bohužel také učitelky dějepisu Marty Senekové, že bude svým žákům vykládat o všech hrůzách komunismu. Spíš se bude snažit některé věci zamlčet, a tak není divu, že jí vadí, když do škol jsou zváni stárnoucí političtí vězni, zejména z let padesátých, aby žákům povyprávěli, co tenkrát prožili. I já jsem už takto nejednou vystupoval. Pozvali mě učitelé, kteří ode mne něco o mých smutných zkušenostech slyšeli v rozhlase. A jelikož umím anglicky, žádalo se ode mne, abych o těch věcech povídal i cizím studentům, kteří v Praze buď studují, anebo sem přijíždějí na kratší pobyt. Zájem bývá vždy mimořádný, ale musím říci, že časem mi začalo trochu vadit, že učitelé i studenti nechtěli ode mne slyšet vůbec nic jiného, a kdykoliv jsem se pokusil v těch souvislostech zauvažovat i o věcech obecných, vždycky mě svými otázkami přiměli, abych se opět vrátil k těm drastičnostem. Vzpomněl jsem si na to, když nedávno paní Semelová vyslovovala stížnosti na taková naše školní vystoupení. Kdyby jen byla ochotna připustit, že je nutné mladým lidem říci něco o tom, že právě totalita je schopna poznamenat život člověka tím, že jsou mu hned při rozletu ustřižena křídla a on je potrestán odnětím svobody nikoliv proto, že něčím prohřešil, ale že třeba jen svobodně vyslovoval svoje názory, pak já bych byl zase ochoten paní Semelové uznat, že by možná bylo lepší, kdybychom my komunismem postižení nestáli před studenty sami, ale byli konfrontováni s těmi, kteří si dodnes myslí, že to, co se tenkrát dělo, bylo celkem v pořádku, a byli by rádi, kdyby se ledacos z toho vrátilo. Zkrátka, při všech těch besedách jsem vždy tak trochu postrádal někoho, kdo by se pokoušel mé tvrdé zkušenosti bagatelizovat a oponoval mi z pozic člověka, který něco podobného nezažil. Nebylo by samozřejmě správné, kdyby to byli skuteční komunističtí zločinci, ti by měli být třeba ještě teď žalováni, souzeni a trestáni, byť i jen poloplatonickyjako paní Polednová- -Brožová, anebo i posmrtně jakýmsi národním morálním soudem. Ale možná by se našli i někdejší členové KSČ, kteří si byli vědomi toho, s jakým zlem spojili svůj život a snažili se to nějak kompenzovat Nebylo jich tak docela málo, jak se dovídáme z různých těch lidských osudů, s nimiž se setkáváme v rozhlase či televizi. Však znáte ty případy, kdy nějaký výše postavený soudruh si občas vzpomněl na některé lepší stránky své povahy a významně pomohl člověku proskribovanému a nejednou ho třeba zachránil pro obor, v němž pak dotyčný dosáhl velkých úspěchů. Ale takoví lepší komunisté se našli třeba i mezi bachaři. Snad každý politický nový POLYGON 1/2009 / 13 [pageend15]vězeň, který prošel valdickou věznicí, vám potvrdí, že mezi takové dozorce patřil jistý strážmistr Dědek. Byl to člověk vpodstatě dobrý, který své bachařské řemeslo zdědil po předcích, jak to bylo v okolí Kartouz obvyklé, a snažil se v něm svou přirozenou slušnost uplatnit ve prospěch nás, kteří jsme mu za to byli velmi vděčni. Myslím, že by vůbec nebylo na škodu, kdyby kdysi těžce pronásledovaní neko- munisté občas mohli na veřejnosti nebo i před těmi studenty diskutovat s těmi, kteří ten pronásledovatelský režim spoluvytvářeli. Rozhodně by to vyrovnávání s komunismem neublížilo. Sám jsem se jednou o tom přesvědčil, když jsem byl v televizním pořadu Na hraně postaven tváří v tvář známému funkcionáři dnešních komunistů Václavu Exnerovi, který se snad v minulosti osobně ani příliš neprovinil, jen je stále schopen hájit některé ze svých celoživotních bludů. Z dosti mohutného ohlasu televizních diváků jsem byl ujišťován, že jsem v té diskusi zvítězil, což - myslím - ani nemohlo dopadnout jinak. Stále se snažím opakovat, že minulý nepřítel nebývá ten nejnebezpečnější a byl bych velice rád, kdyby třeba pánové Štětina a Mejstřík vrhli svou energii do akcí, v nichž by obecné zlo, které určovalo předchozí totalitu, ukazovali i na lecčem mimo komunismus či mimo takzvaná extrémistická hnutí. Zdá se, že větším nebezpečím je naše neschopnost včas a přesně rozeznat vše zlé, co by nás totalitě mohlo zase přiblížit Pouhé zaklínání a rozčilováni při vyslovení jmen zloduchů, jako byl Hitler, Stalin či Gottwald nám pomůže jen tehdy, když do detailu poznáme kořeny jejich osobností a zločinů a budeme bránit aby se cokoliv z toho vracelo do naší současnosti, kdy by to pak na vlastní kůži mohli poznat i ti, na něž hrůzy minulých totalit plně nedopadly. 29. 1. 2009 für Versicherungs-, Finanz-, Unternehmens- und Rechtsberatung. Treuhandbüro sowie Handel mit und Vermittlung von Immobilien. ■ Uložení a znásobení kapitálu. ■ Neutrální expertizy. ■ Porady k pojištění, financování, podnikání, koupi a prodeji nemovitostí. ■ Vyřizování hypotéky v souvislosti s koupí nemovitostí v ČR. ■ Budete dědit ve CH, ČR nebo SR? Pozor na paragrafy! ■ Jak vysoký bude Váš důchod? ■ Jak dlouho budete pobírat Vyši výplatu v případě nemoci či úrazu? ■ Zajímáte se o koupi akcií, obligací a pod.? ■ Znáte výhody třetího sloupce jistoty? ■ Chtěli byste vědět, co je nezbytné a co více či méně nutné v otázkách pojištění? ■ Vyřizujeme náhrady škod z pojišťoven v CH, SRN, ČR, SR. ■ Platíte vysoké daně? ■ Překlady z němčiny, italštiny, češtiny a slovenštiny. Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, a proto Vám ve všech směrech vždy optimálně a objektivně poradíme. rasnara Naše firma je Vám denně k dispozici již po dvě desetiletí na adrese: Kreuzplatz20, CH-8008Zürich. Tel 044 933 07 33, Fax044 932 52 03 E-mail: info@pazdera.ch, www.pazdera.ch [pageend16]ČESTNÉ PŘEDSEDNICTVÍ ZA NÁMI, ČESKÉ PŘED NÁMI JIŘÍ ABRAHAM Mnozí jsme to viděli na vlastní oči i slyšeli na vlastní uši při TV přenosu. Jak toho Mirka Topolánka nenávidí. Vytýkají mu, jak se chová, ale přitom se většina, kteří milují svého čestného předsedu, chovala ještě hůř. Čestný předseda Václav Klaus všechny šokoval. Nakolik směřování ODS bude dobré nebo špatné, neví, ale: „Jedno ví zcela jistě: tato politika není tou, se kterou jsem ODS zakládal a dlouhá léta vedl. Abych probíhající přeměně ODS ze strany pravicové a bčanské ve stranu politického středu a stranu spíše lobbistických zájmů než idejí nestál v cestě, rozhodl jsem se poděkovat“ A poděkoval a má to za sebou. Někteří byli smutní. Dokonce poté, co se Václav Klaus vzdal funkce čestného předsedy, se někteří doslova topili v slzách. Ty se kutálely také ze zarudlých očí šéfa poslaneckého sněmovního výboru pro obranu Jana Vidíma: „Mě to opravdu vzalo a dostalo“ ... Mnozí si oddechli. Místopředsedkyni sněmovny Lucii Talma- nové ukápla ona pomyslná slza, ale zaprvé jsme to věděli dopředu, zadruhé to trošku vyčistilo vzduch. (LN, 8.12. 2008) U některých oblíbenců hraničil obdiv Klause až se sakralizací, vystřídalo se zklamáním, zázrak se nekonal. Tak plakali. Možná, že to pro část ODS byla maturita. Prohlédnutí. Možná, že se změní ODS ve skutečně pravicovou stranu, přijatelnou pro slušné voliče. Místo strany poznamenané Klausovým vynálezem „opoziční smlouvy“, a jak již bývalý čestný předseda pravil „spíše lobbistických zájmů“, si posvítí i na ekonomickou kriminalitu a rozváže policii ruce. Kdyby zvítězil Pavel Bém, tak by ODS se vší pravděpodobností směřovala ve stranu lobbistickou prostě a rychle. Ale pro Topolánka to není cesta. Prodloužená ruka Václava Klause, Pavel Bém, neuspěl a Mirek Topolánek dopadl dobře. Co do angažovanosti, při poslední volbě prezidenta, si nemusí nic vyčítat, byli oba přední hráči toho trapného aktu. Na kongresu ODS nevyhrál ten nejhorší. Topolánku, drž se ! PO KONGRESU ODS Topolánku, drž se! Tuto výzvu napsal, již měsíc před kongresem ODS, v Lidových novinách (4. 11. 2008) spisovatel Ludvík Vaculík. Píše: „Největší reformu potřebuje sama demokracie. Topolánek o ničem nerozhoduje sám: proč by měl sám odejít? A místopředseda má předsedu podporovat, a ne se těšit, že padne ... Vypadá-li to teď , že jsem na straně ODS, je to tím, že porovnávám Mirka Topolánka s Jiřím Paroubkem. Dojem z lidí je totiž důležitější než jejich prohlášení. Ale budu volit lidovce: ze strategických důvodů. I když jsem s nimi nespokojený. Zdá se mi, že nevystupují jako strana křesťanského názoru: liší se od ostatních jen trochu jiným názorem na peníze. Kde je povznesení?“ Na spisovatele Ludvíka Vaculíka jsem vždycky držel. Co se týká strategie,je dobrá. Ale i mezi křesťanyjsou černé ovce, tak i u lidovců. Kdo je černá ovce? Komunisté volili za prezidenta Václava Klause již při první volbě v roce 2003. V roce 2008 Kalousek volil prakticky veřejně, spolu s částí lidovců, mezi nimi i Svoboda, Klause. Jiří Čunek ne. Je prostý. Ale ne sprostý. Prostá byla celonárodní štvanice na Jiřího Čunka, uměle vyvolaná, ale dobře organizovaná strukturami lidí nedobrých, která přišla vhod, jak na zavolání, především Paroubkovi, který měl záminku, po řadu měsíců, na otloukání Topolánkovy opozice. Bohužel se na ni chytila i celkem většinový POLYGON 1/2009 / 15 [pageend17]na jinak slušných novinářů a komentátorů. Ale bylo to žádané, populistické a bez námahy. A na dlouho to živilo řady papoušků. Jen na základě ubohé představy svědkyně, na úrovni pomluvy! Také Jiří Čunek to má za sebou. CO ZMĚNÍ POLITIKU? Když ti slušní a odpovědní, kteří ještě zbyli v tom politickém kolbišti, nebudou po- pulističtí a korupční. To může být Mirek Topolánek. Velký je na to dost Snad má i velkou botu. Aby zašlápl tu havěť „také politiků“. V posledním čase se Topolánek, ve světě západních politiků, dovedl přiučit a jak vidno vyrostl, již ne do tělesné výšky ani šířky, ale duševně. Do formátu evropského politika. Ten nám snad již ostudu neudělá. PĚKNĚ ZAČÍNÁ ČESKÉ PŘEDSEDNICTVÍ Na plný plyn. Přesněji na prázdný plyn. Už je to tady. Útok ruské expanze. Ale tentokrát trochu sofistikovaně, zato na celou Evropu. Jak by řekl Adolf Hitler: moderní „Blitzkrieg“. Jak by řekl zemřelý spisovatel Jan Beneš: zase došlo k velkému „uprdnutí ruského medvěda“. Má to v krvi. Ted’ i naivkové si přestávají myslet, že se Rusko změnilo. Rusko není Evropa. Přerušení dodávek plynu jen potvrdilo: je pořád stejné. Rus přijala křesťanství v roce 980 z Konstantinopole, Byzantské říše, jádro bylo v Malé Asii. Byzantské mravy - podlost, zbabělost, prodejnost, lstivost, maximální centralizace, zbožštění osobnosti dominují v so- ciálně-politickém životě Ruska dodnes. Tragédii Ruska způsobilo především to, že jim tisíce let vládli lidé a nikoli zákony. Vládla knížata, carové, různí předsedové a generální tajemníci a vládli hanebně, krvavě. Lid existoval pro moc, nikoliv moc pro lid. Rusko se vyhnulo klasickému otroctví, ale dosud se nezbavilo feudalizmu. Dodnes ho ovládá velmocenskoerámí ideologie (Cit 1). Výše uvedenou citaci napsal uznávaný akademik a vysoký stranický politik, ideolog gorbačovských reforem Alexandr Jakovlev. Není třeba nic dodávat První dny našeho předsednictví prožíváme tu tragédii bezprostředně: Náš předseda vlády Mirek Topolánek jako předseda Evropské unie s předsedou Evropské komise Josém Barrosem po usilovném jednání uzavřou dohodnou s Ruskem a Ukrajinou o dodávce plynu. A Evropa dostane další facku. Místo realizace dohody slyšíme od Putina: plyn k vám teď nepustím! Evropa dostává první lekce ruské tragédie: V Rusku vládne Putin, nikoli zákony! V době, kdy tyto řádky píši (17.1. 2009), je Vladimír Putin v Berlíně a tam o plynovodu „Družba“ jedná s premiérkou Angelou Merkelovou, o zajištění ruského plynu na Západ. Tak Putin umazává gloriolu zásluh o řešení krize Topolánkovi . Slibný nástup českého předsednictví se vrací do hry, mimojiné, možnáhlavně, otázku naší závislosti. Orientaci České republiky. Stále trvající jakýsi tlak, že tady a teď se možná rozhoduje i politickém novém uspořádání Evropy. Krize s plynem je další možnost, kam až je dovoleno zajít Jinak pro Putina dokonale povedená zkouška. Navíc chtěl znemožnit Ukrajinu. Možná, aby ta podmořská cesta plynu byla jistá... A jako maják, v té nejistotě, je ještě více aktuální americko-český radar v Brdech! CO O PREZIDENTOVI Jako školák se dobře učil. Ale neměl odvahu ani běžně nakoupit, tak se bál či styděl. Když z toho byl vyléčen, ve škole začal roznášet oběžníky po třídách. Stal se důležitým. Jak líčí jeho kamarád od školních let, Tomáš Ježek: „17.1istopadu 1989 byl pátek a my jsme hráli v sobotu a neděli turnaj v košíkové... Vašek jako obyčejně 16/ nový POLYGON 1/2009 [pageend18]hrál tu svou typickou hru, která vypadá asi tak, že rozhodčí mu odpíská faul, on se diví, jak je rozhodčí blbej a že snad ani není možný, aby tak blbej byl, ten pak často znejistí a leccos mu odpustí. Tehdy ale pískal někdo, co si to nenechal líbit, a když to na něj Klaus párkrát zkusil, vyhodil ho ze hřiště. K dokreslení způsobu myšlení...padne téma Maradona, jeho gól na mistrovství světa ve Španělsku. Dal ho Angličanům rukou. Někdo utrousil, že ten Maradona je prevít Všichni jsme přikyvovali... Vtom si vzal slovo Klaus, proti všem se postavil a řekl, jak ho můžeme odsuzovat když se mu podařilo obehrát i rozhodčího. Klamání rozhodčího je součástí hry a padl-li gól takhle, je potřeba vytknout rozhodčímu, že to neviděl. Sám uvedl příklad, kdy analogicky v podobné situaci postupoval ve finálovém zápase nějaké volejbalové univerziády s mezinárodní účastí, kdy se hrál mečbol, on se ocitl v síti, věděl o tom, všichni protihráči ho vyzývali, ať se přizná. Rozhodčí si toho nevšiml, on se nepřiznal a zápas skončil výhrou jeho týmu. Doslova tehdy řekl, že to považuje za normální a správné, protože kdyby to tenkrát přiznal, tak by možná nevyhráli.“ (cit 2, Husák: Hovory s T Ježkem). K výročí první volby prezidenta Václava Klause (28. 2. 2003), na třetí pokus, těsně konglomerátem 142 hlasů, také basu drželi komunisté, jsem napsal: „V anketě oceňovali jeho politické schopnosti, ale o jeho poctivosti a morálním profilu pochybovali. Václav Klaus vyhrál, jeho cíl byl stát se prezidentem. K tomu nasadil vše. I komunisty. I podrazáka a mediálního zločince Vladimíra Železného... Pro prezidenta úrovně, kultivovanosti mravů Jaroslavy Moserové jsme ještě v Čechách nedorosdi.“ (Abraham, nPl/05). J. Moserová byla mezinárodně uznávaná lékařka. Byla velvyslankyní, pracovala pro UNESCO, byla místopředsedkyní ČNR a tehdy již podruhé senátorkou a kandidátkou proti V Klausovi. Velkou odvahu prokázala při ošetřování Jana Pa- lacha. Je pravda, že o prezidentu Tomáši G. Masarykovi, Edvardu Benešovi a Václavu Havlovi víme prakticky vše, ale ne o Václavu Klausovi. Byli v KSČ rodiče, otec manželky? Jak si vysvětlit ono tíhnutí k Rusku? Jeho postoje vzbuzují rozpaky, jsou víceméně proruské, zvláště tendence Putinova Ruska, navazující na dávnou ruskou expanzi. Stále platí hodnocení prvního prezidenta TGM, že Rusko nás, Čechy, má za liberály a západníky a poslali by nás k čertu. Podobně jako náš Karel Havlíček Borovský. Měli nechuť k politice a panující inteligenci v Rusku. Mají zájem nejvýše o Slováky. Prezident Klaus v srpnu, jako v podstatě jediný západní státník, podpořil vpád ruských vojsk do Gruzie. V nedávné době, spolu s Vladimírem Dlouhým, podporovali privatizaci Chemapolu do rukou blízkých Moskvě. Také odmítal nákup norského plynu a místo toho prosazoval firmu, která byla prakticky redistribucí ruského plynu. A rozpor, že podával přihlášku do Evropské unie a sám říká, že neexistuje jiná alternativa, aleje proti Evropské ústavě i proti Lisabonské smlouvě. Jako komunisté. Novoroční projev prezidenta Václava Klause byl, jak se říká, umírněný. Také budoucí projev v Evropském parlamentu bude přijat dobře. Věřím. Chce vítězit Kam se přidá? K Evropě. Nevím, jak to říci, abych nenarazil. Je přece náš. Nebo lépe, je ještě náš? Praha-Mnichovice 17. 1. 2009 Literatura: 1. Jakolev, Alexandr: Rusko plné křížů, Doplněk, Brno, 2008 2. Husák, Petr: Budování kapitalismu v Čechách, Volvox Globátor, Praha, 1997 3. Abraham, Jiří: Leden a únor, výročí volby prezidenta ČR ...nP 1/05 [pageend19]MÁ MOUDRÉ IRSKO BÝT KONTRASTEM HLOUPÉHO ČESKA? / pavel f r an c Česká vláda na základě rozhodnutí kongresu ODS přenesla svou odpovědnost za ratifikaci či snad za odmítnutí Lisabonské smlouvy na obě parlamentní komory. Irsko vyřešilo svůj problém občanským referendem. Rozdíl je v tom, že na rozdíl od českých občanů byli irští občané podrobněji seznámeni s obsahem smlouvy, zejména pak s jejími klady a zápory. Tedy s těmi zápory, které malé země očividně znevýhodňují. V Česku byl způsob podrobnějšího seznamování občanů s textem Lisabonské smlouvy, možná že i záměrně, či snad z neschopnosti dvou po sobě jdoucích vlád, zanedbán. Tvářit se, že ono vlastně ani tak o nic moc nejde, by bylo víc než nezodpovědné. Z takového postoje by mohly v budoucnu vzejít pro Českou republiku nevratné důsledky. Čtení celého obsahu Lisabonské smlouvy je pro obsáhlost i nesourodost textu náročné. To vede čtenáře k odporu seznamovat se s celým jejím obsahem. Je ale i možné, že právě tento objem má svůj kýžený účel. Tomu, koho odradí nezáživné čtení Lisabonské smlouvy, by mohlo stačit otevřít si úřadem vlády vydanou modrou knihu na straně 202 v části „Evropský parlament“. Dále pak na stránkách 298, 299 a 300, pojednávajících o poměrném parlamentním zastoupení jednotlivých zemí. Přitom ovšem je nutné si přečíst na jiných stránkách odkazy. Zjistí-li pak čtenář, že má dojít ku snížení počtu zástupců menších zemí, nepůjde mu pravděpodobně ani tak o poměr zastoupení, ale o to, že to odporuje dřívějším prohlášením Evropského společenství. Náhle si uvědomí, že se tím porušuje princip dříve proklamované rovnosti, jež byl při zakládáni Evropské unie fundamentem, který zakládající země až do rozšíření EU dodržovaly. Účastnické země, jako je Francie, Německo, Anglie, Portugalsko, Spojené království a vlastně i Polsko, by si měly uvědomit, že kupříkladu malé Česko prošlo ve svém dějinném vývoji krutou anabází, po které pro jeho bezpečnost tehdejší prezident Beneš vydal uzákoněné dekrety. Proto by nezadatelně vláda měla trvat na tom, že pokud nebudou Česku dány závazné záruky, že důsledky vzešlé z těchto dekretů nebudou nikdy prolomeny a vyřazeny z možnosti přehlasování. Teprve potom nebude ratifikaci Lisabonské smlouvy už stát nic v cestě. Český občan se logicky musí ptát, co dříve dělali naši vládní činitelé pro to, aby stávající stav byl zakotven v textu Lisabonské smlouvy. Stačilo k tomu přece navrhnout jednu jedinou a krátkou větu , zaručující stálost stávajícího stavu. Zjevně i malé Irsko mělo a má obavy o setrvání svých současných suverénních práv, a proto, je-li nyní tlačeno k opravě svého stanoviska opakováním referenda, požaduje od EU trvalé záruky. Vedle toho podmiňuje případné ANO požadavkem svého početnějšího zastoupení v EP EU. Nenabízí se tím i Česku možnost postupovat podobně, zvláště pak máme-li dva schopné ministry pro zahraniční věci? (8. 12. 2008) für Versicherungs-, Finanz-, Unternehmens- und Rechtsberatung. Treuhandbüro sowie Handel mit und Vermittlung von Immobilien. TRANSPORT CH-CZ-CH, SKLADOVÁNÍ Rozšířili jsme naši činnost o transportní službu mezi CZ, SK a CH. Velmi výhodné tarify vzhledem k tomu, že se jedná o vytěžovací přepravu, která se provádí 2x týdně. Rozhodli jste se trvale vystěhovat do CZ, SK, nezapadají Vám termíny, a co s nábytkem? Uskladníme Vám jej. AGENTUR PAZDERA, Kreuzplatz 20,8008 Zürich, Tel. 044-933 07 33, Fax 044-932 52 03. E-mail: info@pazdera.ch, www.pazdera.ch. [pageend20]Barack Obama A reálný svět zahraniční politiky JIŘÍ BREBER Během svého projevu, po vyhlášení výsledku prezidentské volby v listopadu 2008, sliboval Barack Obama „nové svítání“ v zahraniční politice Spojených států, sliboval „change“, tedy změnu. Bylo však velmi obtížné v záplavě jeho slov, kde nejfrekventovanějším slovem bylo právě „change“, najít opravdu to pověstné „jádro pudla“. Přečetl jsem kdejaký jeho předvolební projev, ale o jakou změnu a v jakém směru mu vlastně jde, jsem shledával jen obtížně. Jeho plány se od názoru jeho konkurenta senátora McCaina moc nelišily a často byly velmi mlhavé. A co bylo pro pozorného čtenáře ještě zajímavější, že se kandidát Obama moc nelišil v mnoha kauzách současné zahraniční politiky od tolik kritizovaného prezidenta Bushe. Ale podívejme se důkladněji na sliby nového prezidenta, které bylo dost obtížné vypreparovat z jeho předvolebních projevů. Podívejme se také, jaká je realita, které musel čelit prezident Bush a se kterou se teprve setká prezident Obama. Západní spojenci „Amerika nemá lepšího spojence než Evropu,“ prohlásil k nepřehledným davům v Berlíně minulé léto a vyzýval obě strany Atlantiku k společnému boji proti terorismu, proti rozšiřování nukleárních zbraní a jiným nebezpečím. Nevyzýval k tomu samému po celých posledních osm roků prezident Bush? V boji proti terorismu se mu však dostalo větší pomoci jen od Britů a z východní Evropy hlavně od Poláků. Jaká je realita: Obama bude těžit z toho, že není Bushem, který je značně nenáviděný (a také značně neprávem) západními Evropany. Avšak jakýkoliv pokus USA, aby NATO poskytlo více vojáků pro boje v Afghánistánu, se setká s velkým odporem (podobně jako vyznělo do prázdna naléhání Bushe). Pomalé diplomatické činy Evropanů a jejich váhavé nátlakové akce na Irán mohou zcela zhatit úsilí USA zastavit výrobu nukleárních zbraní v této zemi, vedené islámskými fanatiky. EU se obává reakce Ruska a Číny, které citelné sankce proti Íránu odmítají. Bližší vojenská spolupráce Spojených států s východoevropskými zeměmi přivádí k nepríčetnosti Rusko, kterého se západní Evropa tak bojí. Vždyť by to znamenalo ohrožení dodávek ropy a zemního plynu! Evropané se také obávají toho, že Obama zvýší dovozní cla a bude se bránit evropskému dovozu, aby uspokojil americké odboráře. Obama také jen stěží dovolí dohled Bruselu nad Wall Streetem, což má podle některých evropských ekonomů zabránit příštím finančním krizím. Rusko Obama prohlásil, že chce zlepšit vztahy s Moskvou. Moc jsme se nedozvěděli o Obamově kritice (byla-li jaká) ruské invaze do Gruzie, kam Putin s Medvedě- vem přispěchali „zachránit“ odštěpenecké „republiky“ Jižní Osetii a Abcházii. Obama hlásá značné omezení amerických a ruských zásob nukleárních zbraní a domnívá se, že to bude dobrý příklad při přesvědčování Severní Koreje a Íránu, aby svůj vývoj nukleárních zbraní zastavily. Je to v současné situaci trochu naivní představa. Skutečnost: Je nepravděpodobné, že se prezidentu Obamovi podaří překonat nashromážděné stížnosti a dosáhnout úplně hladkých vztahů s Moskvou. Není jasné, zda bude pokračovat v úsilí Busho- vy administrativy rozšířit NATO o Ukrajinu a Gruzii. Avšak agresivní projev prezidenta Medveděva 5. listopadu 2008, ve kterém sliboval rozmístění ruských raket krátkého doletu na ruské západní hranici, signalizoval odhodlání zastrašit Polsko a Českou republiku a zároveň testoval nový POLYGON 1/2009 / 19 [pageend21]nového amerického prezidenta. Zda se, že jádro EU zastrašil dokonale. Přítomnost ruských válečných lodi v Karibské oblasti je dalším testem. Bushova vláda tyto ruské a Chavezovy iniciativy ignorovala, ale vše nasvědčuje tomu, že Rusko bude stále víc Spojené státy provokovat Čína Obama prohlásil, že Čína manipuluje hodnotu své měny, aby co nejvíce zvětšila již tak ohromný přebytek z obchodu se Spojenými státy. Obama řekl zástupcům amerických průmyslníků, že bude vyvíjet tlak na Čínu, aby se soustředila na domácí poptávku při zvyšování ekonomického růstu a nespoléhala se jen na export Stejný tlak, s částečným, ale malým úspěchem, vyvíjela Bushova administrativa na Čínu po osm roků. Realita: Měna je pouze jedna součást ovlivňující obchod. Ačkoliv americký tlak nutil Čínu, aby během posledních let zvýšila hodnotu své měny vůči dolaru, zvýšení mělo jen nepatrný vliv na výši obchodního schodku, které mají Spojené státy s Čínou. Diplomatický tlak má malý vliv, protože tyto dvě ekonomikyjsou poměrně nezávislé. Čína ale drží asi jeden bilion dolarů v US vládních fondech, a tedy do značné míry Spojené státy v šachu. Čína bude vzdorovat prudkým změnám vedoucím k vyrovnání obchodního schodku, protože současná globální úvěrová krize svými následky způsobuje zavírání továren a propouštění občanů z práce. Afghánistán Obama řekl, že konflikt v Afghánistánu je nejdůležitější součást boje proti terorismu. Volal po přesunutí vojenských sil z Iráku do Afghánistánu, aby byla dovršena porážka Talibanu a ostatních islámských povstalců, jejichž akce v posledních třech letech dramatický vzrostly. Taliban, pokud byl v Afghánistánu vládnoucí silou, poskytoval základny hnutí A1 Kajda, které bylo osnovatelem útoku na mrakodrapy v New Yorku, na Pentagon, na vlaky v Londýně a Madridu a na řadě dalších míst v Africe a Asii ještě v době administrativy prezidenta Clintona. Při těchto útocích zahynulo přes čtyři tisíce civilistů. Státy sdružené v NATO byly napadeny, proto NATO proti Talibanu v Afghánistánu bojuje. V této kauze není žádný rozdíl mezi názory Obamy a Bushe. Jaká je realita? Mnoho diplomatů a vojenských stratégů je přesvědčeno, že ani podstatné zesílení vojenských sil NATO nedokáže teroristy z Talibanu a AI Kajdy vojensky porazit a že afghánská vláda bude hledat politické řešení. Nedávné prohlášení A1 Kajdy, že bude bojovat za porážku Západu a jeho přisluhovačů, nesvědčí v brzký diplomatický úspěch. Mezitím budou Američané ve zvýšených vojenských operacích převážně sami. Ačkoliv evropští vůdcové vřele vítali zvolení Obamy, téměř všichni evropští partneři v NATO čelí vlivné domácí opozici k větším vojenským závazkům v Afghánistánu. Česká levice se chce účasti v akcích NATO úplně vyhnout Signalizuje to praktický rozkol či podle některých diplomatů dokonce zradu uvnitř NATO. Připomíná to rozpad mezinárodních bezpečnostních svazků před druhou světovou válkou. Irán Obama řekl, že by neakceptoval nukleárně vyzbrojený Irán, ale je ochoten k „o- tevřenému dialogu“ s vůdci Iránu. Dále řekl, že je ochoten nabídnout Iránu ekonomické výhody, jesdiže bude ochoten spolupracovat v boji proti terorismu a zastaví nukleární zbrojení. Jesdiže však Írán nebude spolupracovat, přikročí k tvrdším sankcím, nebo dokonce k vojenskému zásahu. První, avšak bezvýsledné kroky k jednání už udělal Bush na nižší úrovni prostřednictvím Condoleezzy Riceové. Obama tedy mluvil obdobně jako Bush. Realita: Teherán neprojevil zájem o jednání, ba naopak koncem listopadu 2008 potvrdil svoje odhodlání ve výrobě nukleárního paliva, vhodného i pro zbraně 20 / nový po l y g o n 1/2009 [pageend22]hromadného ničení, pokračovat. Obama, aby této hrozbě Iránu účinné čelil, musí získat silnější mezinárodní koalici, než se podařilo Bushově administrativě. Obama by také musel přesvědčit Izrael, aby nezaútočil na íránská centra výroby nukleárního paliva a dálkových raketových střel. Irák Obama prohlásil, že chce stáhnout bojové oddíly Spojených států během šestnácti měsíců po inauguraci v koordinaci s americkými veliteli a iráckou vládou. Zbylé síly zůstanou v Iráku bojovat se skupinami, jako je AI Kajda, a Američané budou pokračovat ve školení iráckých bezpečnostních sborů. Prezident Bush dlouho nechtěl přistoupit na pevný termín stažení amerických vojsk, protože tím by dal extremistům příležitost počkat a chopit se moci až po odchodu Američanů a jednotek spojeneckých vojsk. Jinak se Bushův plán od Obamova nelišil. Obama namítal, že pevný termín stažení vojsk donutí iráckou vládu urychlit její kroky k politickému vyřešení rozporu mezi náboženskými sektami a národnostními skupinami. Avšak v listopadu 2008 Bushova administrativa podepsala s Málikího iráckou vládou smlouvu, že se americké síly uprostřed roku 2009 stáhnou z Bagdádu a dalších měst s velkou populací a do konce roku 2011 Irák úplně opustí. Realita: Provinční a celonárodní volby v Iráku v roce 2009 mohou roznítit další vlnu násilností mezi muslimskými sektami a zkomplikovat plán stažení amerických a spojeneckých vojsk. Američtí vojenští velitelé mohou namítat, že potřebují delší čas k udržení pořádku a zamezení vzájemného vyvraždbvání obyvatelstva. Obama se může octnout pod silným dakem irácké vlády, která může usilovat o odchod Američanů bez ohledu na strategické výhody pro USA . Například šíitský Írán se může stát v Iráku dominantní silou a odtud ohrožovat Izrael, výnosy z těžby irácké ropy mohou být použity k politickým a teroristickým akcím proti Západu a Írán si může vynutit dominantní vliv na celém Blízkém východě. Izrael Obama řekl, že bude udržovat izrael- sko-palestinské mírové úsilí, které začal prezident Bush ke konci trvání své administrativy. Obama nazval izraelskou bezpečnost „nonnegotiable“, ale kritizoval židovské osídlení na západním břehu Jordánu (West Bank). Realita: Situace se rapidně změnila po ukončení příměří mezi Hamasem a Izraelem koncem prosince 2008. Hamas zintenzívnil svoje bombardování Izraele raketami, které nepřerušil ani v době příměří. Izrael odpověděl mohutnou ofenzívou ze vzduchu a později i pozemními silami. Útok Izraele byl zaměřen proti vojenským a politickým centrům Hamasu, zejména proti místům, odkud byly rakety odpalovány a kde byly skladovány. Útok si vyžádal nevyhnutelné ztráty na životech civilního obyvatelstva, což vyvolalo vlnu rozhořčení v celém muslimském světě. Obama shledal Izrael méně otevřený k jednání a domluvě po tamních únorových volbách, které rozhodnou o novém ministerském předsedovi, který nahradí Ehuda Olmerta. Benjamin Netanjahu, který ještě nedávno ve výzkumu veřejného mínění vedl, by pravděpodobně odložil vážná jednání o palestinském státě na neurčito. Pákistán Obama řekl, že Spojené státy půjdou po představitelích A1 Kajdy a Ta- libanu, jestliže výzvědné služby spolehlivě označí jejich přítomnost a místa v pá- kistánských pohraničních oblastech, kde se místní kmeny těší jisté autonomii, pokud pákistánská armáda nebude schopna nebo ochotna účinné akce. Je mnoho náznaků, že Usama bin Ladin a někteří jeho hlavní spolupracovníci našli svoje úkryty v hornaté oblasti podél hranice s Afghánistánem a v posledním měsíci zanový POLYGON 1/2009 / 21 [pageend23]sazují konvojům, které přivážejí vojenský materiál jednotkám NATO do Afghánistánu přes Pákistán, citelné údery. Realita: Pákistánská vláda pociťuje hněv domácí opozice, který umocňují americké letecké útoky na pákistánské území. Mnoho Pákistánců věří, že nálety bezpilotních letadel (dron), které zabily řadu civilistů a také některé důstojníky pákistánské armády, způsobily vzrůst sebevražedných útoku teroristů v pákistánských městech. Dárfúr Obama vyhrožoval zásahem proti režimu v Súdánu, který nedokázal ukončit násilí v oblasti Dárfúru. Obama kritizoval pokus Bushovy administrativy o zahájení normalizačních rozhovorů jako nepatřičnou odměnu súdánskému režimu a navrhl mobilizaci mezinárodního společenství k dosažení zákazu přeletu vládních letadel nad Dárfúrem. Trochu slabá pomoc trpícím v Dárfúru! Realita: V Súdánu, geograficky největší zemi v Africe, je nestabilní situace už po desetiletí a podle mnohých pozorovatelů může dosáhnout jistý úspěch jen diplomatické řešení. Volby, které mají v Súdánu proběhnout v roce 2009, mohou vést ke změně „mírové smlouvy“ z roku 2005 mezi Araby, kteří ovládají vládu, a bývalými povstalci na jihu země. Příkaz k zatčení prezidenta Omara Hassana Ahmeda Bashira, který vydal nezávislý Mezinárodní trestní soud, může situaci v Dárfúru zhoršit Latinská Amerika Obama mluvil o potřebě posílit bezpečnost na hranici Spojených států s Mexikem, aby se omezil příliv ilegálních imigrantů a mezinárodních gangů. Zdůrazňoval boj s pašováním drog a zvýšení úsilí o omezení jejich nabídky a poptávky. Podpořil rozšíření regionálního bezpečnostního paktu, který byl zatím uzavřen jen s Mexikem a Kolumbií. Tedy nově zvolený prezident zastává stejné názory jako prezident Bush a které jeho administrativa po osm let uskutečňovala. Realita: Obama se dosud nezaměřil na drogovou válku v Mexiku, která si v roce 2008 vyžádala přes 5000 životů. Tedy víc než bylo zabitých v tom roce během občanské války v Iráku. Mocné a dobře ozbrojené mexické drogové gangy se pře- stěhovávají do Spojených států a podle amerických vyšetřovatelů ani zvýšený počet pohraniční stráže a stavba pohraničních plotů je nedokáže zadržet. Obama dává přednost rozšíření iniciativy zvané Merida, která poskytla 400 milionů dolarů mexické policii a justici. Avšak mnoho států ve Střední a Jižní Americe je vedeno levicovými politiky, kteří budou regio- [pageend24]nální bezpečnostní pakty s USA odmítat. V tom případě Obamovi nezbude nic jiného, než pokračovat v úsilí Bushovy administrativy. Obama bude konfrontován se současnými problémy americké zahraniční politiky a pravděpodobně s několika neočekávanými mezinárodními krizemi, např. konfliktem mezi Indií a Pákistánem. Joe Biden, Obamův viceprezident, připomenul hned po volebním vítězství v listopadu 2008, že Obamova administrativa musí být připravena na brzkou zkoušku, kterou jí připraví teroristé nebo některá z nepřátelských zemí. Globální finanční krize omezí jak Obamovu sílu, tak odhodlání spojenců spolupracovat Ačkoliv je Obama v zahraničí velmi populární, jeho obrana amerických zájmů nevyhnutelně povede ke střetnutí jak se západními spojenci, tak s dalšími státy. Zdá se, že i pro prezidenta Obamu bude „vítězství“ ve válkách v Iráku a Afghánistánu nemožné i za zvýšené zahraniční pomoci. Po porážce krvavého režimu Saddama Husajna v Iráku a Talibanu v Afghánistánu vypukly v těchto zemích občanské partyzánské války, které mohou být vnějším zásahem jen kontrolovány v jistých mezích a oblastech, ale k očekávanému míru nevedou. Zřejmě se také nepodaří zastavit v Íránu vývoj nukleárních zbraní, zprostředkovat mír mezi Araby a Izraelem nebo stabilizovat africké státy, které se zmítají v občanských válkách. Jak mnoho zahraničních korespondentů vysvětluje, realita je v řadě zemí složitější, než jak byla kandidátem Obamou v předvolební kampani prezentována. ■ Obama A zahraniční politika OTA ULČ Kishore Mahbubani, bývalý diplomat a nynější děkan na univerzitě v Singapuru, předpověděl, že s Obamou v Bílém domě aspoň polovina všeho antiameri- kanismu ve světě zmizí (U S .News and World Report, special issue 2008:31). Jedním z prvních závazků, které Obama vyslovil se záměrem vyspravit pošramocenou reputaci zbylé supervelmoci, byla likvidace podivného věznění Guantánamo. Enkláva na Kubě, ostrově svobody, pronajatý pozemek na základě stařičké smlouvy, jejíž platnost Fidel Castro neuznává a pravidelně placené nájemné v dolarech odmítá přijmout. Před víc než rokem jsem psal o této údajné mučímě, neodlišitelné od nacistických vyhlazovacích táborů, ač tedy, dle údajů týdeníku Time (16. 10. 2006:20), vězni dostávají stravu v denní normě 4.200 kalorií, což je o 1.200 kalorií víc, než kolik postačí k zachování původní váhy, s výsledkem, že v průměru každý zajatec tam získá 20 liber váhy, téměř deset kilogramů. Zajatcům se dostane oblečení v oranžové barvě, nikdo jim nevnucuje vepřové, k dispozici mají Korán, jakož i ukazatele směru, kterým je Mecca, takto jim umožňovat při několikadenním pravidelném modlení . Lze tam dokonce získat bezplatnou léčebnou péči, na kterou američtí občané neteroristé nemají nárok. Tak nám potvrzuje terorista Abdullah Massoud (v New York Times představen jako „bojovník za svobodu“), který při explozi v Kábulu přišel o nohu. Jeho věznitelé v Guantánamu mu pořídili protézu za 75.000 dolarů z peněz daňových poplatníků. (A po propuštění zákon Americans With Disabilities Act by mu zaručil právo přednostního parkování, aby mohl přednostně klást potřebné bomby.) Ženevská konvence z roku 1949 o statusu válečných zajatců - P. O. W, Prisoners of War - stanoví pravidla, že takový nárok má pouze člověk, který měl na sobě uni- nový POLYGON 1/2009 / 23 [pageend25]formu, označení hodnosti a príslušnosti k organizované jednotce a nosil zbraň otevřeně. Když padne do zajetí, šaty vskutku dělají člověka a rozhodnou jeho osud. V civilu či v přestrojení do nepřátelské uniformy je pokládán za špiona, nezřídka pak trestaného smrtí. (Například osud Němců dobrovolníků za druhé světové války, kteří na západní frontě se pokoušeli o diverzi v uniformách Američanů.) Partyzán v převlečení za sedláčka v černém pyžamu (Vietnam) byl chráněn svou anonymitou, na rozdíl od nepřítele v uniformě, viditelného, zřetelného. Výhoda této anonymity je pak neblaze kompenzována rizikem trestu v případě zajetí. Zásluhou tlaku ze Třetího světa došlo k značnému zpolitizování těchto principů. Na fóru OSN se začala prosazovat beztrestnost podle druhu kauzy a jejího ideologického zhodnocení - beztrestnost bojovníků za dekolonizaci dnes již téměř neexistujících kolonií, ať už by jakkoliv jednali a mezinárodní právo sebevíc porušovali. A táž de facto imunita by se tedy měla vztahovat na džihádisty, islámské fundamentalisty. I když třeba uřezávají hlavy nevhodným civilistům, kladou výbušniny do restraurací či mateřských škol. Wesley K. Clark, dřívější hlavní velitel jednotek NATO, jimž se podařilo vyřešit válku v Bosně, napsal zásadní článek (The New York Times, 8. 8. 2007) s názvem „Why Terrorists Aren’t Soldiers“ - proč teroristé si nezaslouží být pokládáni za vojáky. Rozdíl těchto dvou kategorií býval zřetelný, nezpochybitelný ale od doby 11.9. 2001 došlo z iniciativy Washingtonu k sémantické metamorfóze, mlžení, s výsledkem, že příslušníci al-Kájdy, všelijací džihádisté, místo aby se s nimi zacházelo jako se zločinci (criminals), jimiž ovšem jsou, se z nich stali tzv. unlawful combatants („nezákonití, neprávoplatní bojovníci“). Clark oprávněně nesouhlasí se stanoviskem povyšovat teroristu na úroveň vojáka, dodržujícího zákony, dovolená pravidla válečného konfliktu. Jestliže však nedošlo k původnímu spěšnému odstřelení teroristů hned po jejich zatčení, co teď s nimi? Někteří zarputilci vášnivě zdůrazňují, že při první příležitosti znovu budou naplňovat vůli Alláha zabíjením co největšího množství Američanů kdekoliv jakkoliv. Již třicet takových propuštěnců se nemohlo nabažit a pokračovali s likvidací nevěřících psů. Již se vyskytly případy, že státy odmítají převzít taková svá kvítka. Co potom? Nechat je za mřížemi, hlídat a živit je na státní útraty ad infinitum? Další zádrhel způsobují námitky obhájců, že v případě propuštění a deportace do vlasti, dotyčný osvobozený tam zažije nemilé příkoří. Deportacím předchází požadavek z Washingtonu k vládám s pošramocenou pověstí, aby písemně poskytly záruky o ohleduplném zacházení. Shledávám výsostně pokryteckým, že morální rozhořčení z řad všelijakých obhájců lidských práv je namířeno proti Washingtonu, a ne proti vládám v zemích, kde nevlídné zacházení je normou, a proto se nad ním nikdo nějak zvlášť nepohoršuje. V současné době na Guantánamu setrvává kolem 250 zajatců, z nichž 100 je občany Jemenu, státu nijak sympatizujícího s úsilím potírat mezinárodní terorismus. Jakmile by došlo k jejich propuštění, vrátí se ke svému původnímu třeskutému počínání. Již zmíněný jednonohý Massoud se se svou umělou nohou odbelhal do Pákistánu, kde zorganizoval únos dvou čínských inženýrů pracujících na výstavbě přehrady. Jeden z nich únos přežil, čínská vláda odvolala všech svých sto lidí ze země, čímž nedokončený budovatelský projekt skončil. Čtrnáct zajatců v Guantánamu je hodnoceno jako tzv. high value prisoners. Mezi nimi obzvláště vyniká Khalid Sheikh Mohammed, jenž se podílel na prvním útoku na World Trade Center, též na realizaci druhého útoku a chvástá se dalšími zásluhami včetně zavraždění uříznutím hlavy americkému židovskému žumalis- 24 / nový po l y g o n 1/2009 [pageend26]tovi. Tento Mohammed se ke své veškeré činnosti přiznává, mučednického trestu smrti se domáhá. Bude ale vůbec někdy odsouzen? Vzdor oprávněné reputaci lačných supů, ne méně než 57 advokátních firem nabízí bezplatné zastupování takových klientů. Budou se odvolávat na nešetrné zacházení, a tudíž nepřípustnost přiznání před soudní stolicí. Tak si například pochvalují velevlivné The New York Times ve svém obsažném úvodníku 23.1istopadu 2008, s nadpisem The Price of Our Good Name („Cena našeho dobrého jména“). Obama bude tedy rozhodovat, zda teroristy pokládat za teroristy, nebo s ohledem na dobré jméno země je propouštět a umožnit jim další realizaci původních smrtelných záměrů. ♦ Některá dřívější válečná střetnutí ublížila reputaci nejednoho z prezidentů: V případě Trumana to byla válka v Koreji, Johnsonovu kariéru přeťal Vietnam, Bush se nikdy nezbaví iráckého břemena (jakkoliv se třeba v pozitivum promění). Obama se bude muset značně potýkat s Afghánistánem, notným bolehlavem, nikoliv ve výlučné americké režii: však to je záležitost spojenectví NATO. Dal své slovo (pledge) docílit vítězství, o němž značné množství pozorovatelů tuze pochybuje. An aimless absurdity - „bezúčelný nesmysl“, tak napsal ve svém eseji Joe Klein (Time, 22. 12. 2008). Dosavadní úspěch v Iráku je neaplikovatelný v sousední zemi, o řadu století víc zanedbané, bez fungující centrální vlády, změť vzájemně se svářících kmenů , nezřídka s krvelačným temperamentem, a též zdroj 90 procent všeho heroinu na světě. Nevraždí se kvůli náboženství, ale kvůli penězům. Taliban nejsou jen primitivní fundamentalističtí fanatici, zabíjející děvčátka jen pro jejich zájem chodit do školy, ale je to vzájemně propojené společenství narkoteroristů. Vláda prezidenta Karsaie je mimořádně, až groteskně zkorumpovaná, velkou většinu policejních kádrů tvoří analfabeti. Tak potvrzeno z všemožných zdrojů. Například publicistka Ann Marlowe, už pojedenácté v Afghánistánu a počtvrté dlouhodobě působící v provincii Khost, předkládá tristní fakta (The Weekly Standard, 22. 12. 2008’j: Dvě hodiny cesty z Kandaharu, okres Maiwand, 40 krát 50 kilometrů, 50.000 obyvatel, starat se o ně má 110 policistů, z nichž tři až čtyři jsou poněkud gramotní. Řada analfabetů není ani schopna počítat. Přes den jsou to policisté námi placení, po setmění z nich je Taliban. Takové informace dodávají přesvědčivosti názorům, ozývajícím se zejména z britských kruhů, kdysi zkušených a zkoušených kolonizátorů: že Obamův záměr poslat tam víc vojska a peněz je misguided, k ničemu kloudnému nepovede a oněch 20 miliard dolarů ročně je zcela vyhozených tam v prostředí s téměř světovým monopolem vysoce výnosného exportu heroinu. Osama bin Laden, jeho al-Káida stoupenci plus Taliban mají své útočiště v bezpečí sousedního Pákistánu. Pohraniční město Quetta je jejich hlavní bází, v po- lopouštní divočině Waziristanu je spousta místa ztratit se k nenalezení. V průběhu volební kampaně se Obama zmínil o ochotě pronásledovat nepřítele, který ustoupí a ukryje se na neutrálním území. Vřeštět začali nejen obránci lidských práv, ale protestoval i Pákistán, s tvrzením, že by tak došlo k narušení jeho suverenity, surovému porušení závazných norem mezinárodního práva. Nedošlo by, pravím vám. Ony normy vyžadují, že vstupem , vtrhnutím cizí ozbrojené jednotky na neutrální území, neutrálnímu státu automaticky vzniká povinnost onoho vetřelce odzbrojit, zabránit mu vytvoření bezpečné báze, doslova ho neutralizovat Jestliže tak neučiní, ať z neochoty, či neschopnosti, tím ona námitka suverenity, nedotknutelnosti vlastní neutrality, je kompromitována a opravňunový POLYGON 1/2009 / 25 [pageend27]je původní útočící stranu, aby legitimně zasáhla. Tady to máte. Obama plánuje zdvojnásobit počet amerického vojska, zatímco evropští NATO spojenci, včetně těch nečetných českých bojovníků, se snaží co nejvíc a nejdál vzdalovat Nepředpokládám, že Washington pod novým vedením a velením bude jen pasivně přihlížet a spíš se tomuto druhu spojenců postará o nepříjemné dilema. Zatímco opozice, odmítání Bushových iniciativ, byly zárukou popularity u vlastní veřejnosti, takový postoj vůči Obamovi, jeho požadavkům s důrazem na spojeneckou solidaritu a solidnost nebude tak snadné smést ze stolu. ■ G. W. BUSHOVI na odchodnou Luděk Frýbort „Nemáme nic proti americkému lidu, pouze proti americké vládě a jejímu arogantnímu, neopodstatněnému a nebezpečnému vměšování do záležitostí jiných národů... Svět nepotřebuje žádného světového četníka... Vedení Spojených států nám namlouvá, že Amerika je průkopníkem světa, že je jeho mravním vědomím ... že pouze ona smí dobývat, smí se v zahraniční politice rázně vyjadřovat... Přesvědčení, že je posláním Ameriky učinit svět zralým pro demokracii, ji vedlo stále hlouběji do víru intervencionismu a způsobilo, že rozum amerických státníků byl zatemněn plány na ovládnutí světa...” Slova uvedená pod titulkem, kdyby to vážený čtenář hned neuhodl, nepocházejí od signatářů výzvy Ne základnám, nýbrž z projevu jistého Josefa Goebbelse, jak jej otiskl list Völkischer Beobachter 21. ledna 1939. Že by se někdo tak trochu chytil za nos? Ale to nic, pokračujme. Ve chvílích, kdy píši tyto řádky, odchází do historie americký prezident G. W. Bush a nutno dodat, že ne zrovna ve vší slávě a úctě. Pouhá čtvrtina Američanů hodnotí jeho působení kladně, o světové a zejména evropské reputaci škoda řeči. Není to nic nového, jak by se snad mohlo zdát; totéž si vysloužil někdejší Bushův předchůdce v úřadě Harry Truman. Co spáchal onen opovrženíhodný muž: na komunistický přepad Jižní Koreje 25. června 1950 nereagoval protesty, mírovými výzvami a řečmi o roztáčení spirály násilí, nýbrž vyslal do Koreje americké divize, zorganizoval mezinárodní ozbrojenou pomoc a po třech letech tvrdých bojů zahnal komunisty tam, odkud vyšli. To mu nebylo prominuto. Americké veřejné mínění Trumanovu kuráž nehonorovalo, nýbrž ji otaxovalo dvaceti procenty veřejné obliby, mez to, pod niž neklesl ani sám G. W. Bush. Inu, jest veřejná obliba galánka vrtošivá. Nemiluje ty, kdož prokázali rozhodnost a odvahu, nýbrž uhýbavé mistry pštrosí politiky, jejichž postojům dá budoucnost sotvakdy zapravdu, dovedou však kolem sebe rozprostírat ovzduší míruplné naděje, i kdyby se okolní svět měl hroutit v požáru posledního dne. Neboť do přítomného okamžiku zahleděné veřejné mínění nedokáže poznat chvíli, v níž se láme osud světa. Jako za Trumana, i dnes se mu nejlépe zavděčí a nejvíc politických bodů nasbírá ten, kdo slíbí, že tváří v tvář hrozbě neudělá nic. Nedělat nic je věčným receptem těch, kdo svou bázlivost halí do vznešeného roucha mírových frází bez ohledu na to, že ústupnost vůči lotrům a násilníkům se v celém běhu lidských dějin ještě nikdy nikomu nevyplatila. Pomalu už bychom mohli zkušenosti dobrého sta let sestavit v poučku: příměří, dohody a kompromisy, vyjednané s dobyvačnými šílenci, válce nezabrání, jen ji dočasně oddálí; oběti, jež si ušetříme dnes, si mnohonásobně vyžádá zítřek. Což se ostatně netýká jen vřavy bitevní; i v běžném každodenním dění docházívá největší obliby politik, který 26 / nový po l y g o n 1/2009 [pageend28]veřejnosti slíbí bezstarostné projídání budoucnosti, ať pak potomečkové sami koukají, jak z té louže ven. A tak se nedivme, že George Bushe za jeho skutky stíhá nesouhlas, posměch a opovržení. Kdo na sebe vezme břímě záchrany světa před drápy tyranie, musí počítat s tím, že bude světem nenáviděn. Prázdní tlučhubové a násilní spasitelé si pak mohou být jisti vlídným porozuměním, ba obdivem. Ne náhodou si blahobytní synáčkové Západu rádi oblékají trička s potrtétem komunistického kata Che Guevary. Tričko s vyobrazením G. W. Bushe ještě nebylo spatřeno; kdyby někdo nějaké viděl, prosím o laskavou informaci, v kterém krámě je k mání. Rád bych si jedno opatřil. Ač se stalo téměř obřadní povinností tvrdit opak, neváhám vyslovit, že se G. W. Bush ve svém úřadu osvědčil, jak nejlépe za daných okolností mohl. Ti, kteří mu vytýkají rozsáhlou sbírku omylů a selhání, neberou v úvahu skutečnost, že byl postaven do situace, která v dějinách nastala poprvé. Přesto se výsledek dá vidět Amerika už po 11. září druhý teroristický útok nezažila, ostatní země Západu jen co by na prstech spočítal, a to ještě spíš v počátečním stadiu, teď už jim dovedou účinně předcházet Jinak tomu je na bojištích otevřené války; i zde Západ musel zjistit, že se nachází v situaci, s níž se dosud nenaučil zacházet. Válka podle Clausewitze, fronty vyznačené vlaječkami na mapě, modré a červené šipky útoků, zde naši, tam soupeř, to všechno ve střetu s teroristickými bratrstvy neplatí. Neplatí ani jediná dosavadní jistota: že při všem úděsném krveprolití i nejlítější nepřítel je rád na světě, že se zastaví před obětí vlastní existence. Nevím, jestli G. W. Bush tušil, do čeho se pouští: že do boje s amorfními silami protivníka, jenž si vlastního života nejen neváží, nýbrž pokládá smrt za vítaný výsledek svého bytí, za vstupenku do ráje. Že jej lze s obtížemi zničit, ne však přimět ke kapitulaci; a k jakémukoli vyjednávání pouze tehdy, spatří-li v tom pro sebe výhodu. Kdo ale je takový mudrc, hlupák či pokrytec, aby tvrdil, že on, sám jediný, to všechno už věděl předem? Že kdyby byl tím úkolem pověřen on, vedl by boj proti teroru od první vteřiny bez chyb a selhání? A nevést jej vůbec, jak zní osvícená rada pozdních vševědů? Ještě si zkusíme představit, k jakým koncům by pravděpodobně taková strategie vedla. Ani americký prezident není neomylný věštec, jak je od něj vyžadováno, a nebyl uchráněn omylů. Prvním a nejzásadnějším byl předpoklad, že hodnoty jako svoboda jednotlivce, demokracie, humanita a vzájemný ohled, jež učinily Západ nejúspěšnější z civilizací světa, lze aplikovat a k témuž výsledku přivést i kdekoliv jinde. To nefunguje. Sebepravdivějším hodnotám se daří v zahradě, z jejíž půdy vzrostly, přesazením zplaní, stává se z nich žalostná imitace, paskvil, pravý opak. Jenže můžeme vytýkat odcházejícímu americkému prezidentovi, že to nevěděl už onoho osudného zářijového dne před šesti lety, když to dodnes nejsou schopni či ochotni chápat ti, kteří mocí memo vnucují své humanitární představy pracizím zemím světa? Zadruhé netušil G. W. Bush, že společnost, po dvě generace zotročovaná bezohlednou tyranií, z ní nevyjde neporušená, nýbrž jako rozhašteřený houf sobců nevalné morálky, jimž okamžité přihrábnutí dnes dává zapomenout na bídu zítřka. Nedovedl nebo nechtěl si představit, že i nejvražednější despocii se lze přizpůsobit, najít si v ní koutek k jakémus takémus přežití a želet jejích ubožáckých výhod, když zanikla. Jenže jak to chceme vyčítat Američanovi, pro nějž jsou svoboda s demokracií tak samozřejmé jako vzduch k dýchání, když si to pozdě a jen neradi připouštíme my s naší neslavnou zkušeností? Ostatní Bushovy omyly jsou spíš druhořadé a situace by se nevyvinula příliš jinak, kdyby k nim bývalo nedošlo. Asi neměl pro svůj zásah žádat potvrzení u OSN; měl vědět, že od Trumanových časů se ten spolek drahně změnil a zastání nový POLYGON 1/2009 / 27 [pageend29]v něm najde spíš šéf islámské milice, žádající zničení Izraele, než demokratická mocnost hodlající zakročit proti vrahovi statisíců. Ani ospravedlnění své války existencí zbraní hromadného ničení, z níž se posléze vyklubal Saddámův bluf, asi neměl hledat, odstranění krvavě sadistického režimu mohlo jako legitimace zásahu stačit A levičáci všeho ražení a zapřisáhlí antiamerikanisté ... těm by beztak nevyhověl, ani kdyby se ukázalo, že je Irák plný atomových homb od sklepa po půdu. S iracionálním antiamerikanismem není žádné pořízení, ten je dlužno vzít na vědomí asi tak, jako když se po mírné zimě přemnoží klíšťata. Je ironií dějin, že irácká patálie, jež je G. W. Bushovi omazávána o nos nejjízlivěji, se chýlí k jakžtakž úspěšnému závěru, kdežto pranice s afghánským Talibánem, mezinárodním souhlasem a účastí podpořená, se rozbíhá do bezpočtu slepých uliček. Inu, čím víc kuchařů, tím spíš se kaše připálí. Ještě jinak řečeno, výsledek tažení proti Saddámu Husajnovi, ať se to komu líbí, nebo ne, je Bushův úspěch a dej Bůh, abyjej jeho poněkud neprůhledný nástupce ještě nepromamil. Afghánistán, to už je jiná, tam se Západ nestretá ani tak se silami teroru jako s mentalitou středověké, klanové, navíc doktrínou islámu v jeho nejprimitivnější podobě napojené společnosti, tam asi nezbude než ten pytel blech za cenu obětí a bez slůvka uznání navěky hlídat, nebo se na něj vykašlat, ukamenujte se tady navzájem a ruce si pozutínejte, když se vám to líbí, inšalláh. Na závěr, jak už jsem naznačil, zbývá trocha zpětné prognostiky. Všechno se vyvíjí a nic není navěky přišpendleno na nástěnku dějin; jak asi se mohl vyvinout Irák pod Saddámovým žezlem, kdyby si na něj býval nedošlápl americký kovboj? Mírové holubičky jsou názoru, že by irácký diktátor dál seděl v některém ze svých zlatých paláců, sem tam by někoho dal pověsit nebo rozpustit v kyselině, sem tam nějakou vesnici chemickými jedy vyhubit, ale co je nám do nějaké vesnice, že. To tak kdyby Izrael nebo zvlčilá americká soldateska... Jinak by se samozřejmě nedělo nic. Ale ono by se dělo, a jak, pane. Také Saddám udělal chybu: pokládal Západ za papírového čerta, který brblá, vyhrožuje, rezoluce smolí, ale jak už je zbabělý, silou zakročit se bojí. Co chceme, takového jsme si jej vypěstovali. Kdyby ho býval americký kovboj nechal na pokoji ... uvědomme si, že Saddám Husajn byl z druhu tyranů, toužících po světovládě. Že Irák není zvlášť velká základna, z níž by mohl k takovému cíli vykročit, není podstatné; i Alexandr zvaný Veliký vykročil z drobné Makedonie, i Napoleon z revolucí rozložené Francie. Saddám si držel čtvrtou nejpočetnější armádu světa, a nedržel šiji jen pro přehlídky. Krev mu pil především Írán, ale s ním spadl na nos už jednou a není pravděpodobné, že by to zkoušel podruhé, leda až posílen dalšími výboji. Ale řídce obydlené, ropou bohaté prostory Arábie od Kuvajtu po Jemen, přístavy na Středozemním moři, to už ano, to by mu velmi pravděpodobně za vyzkoušení stálo. A v případě zdaru pak ... kdoví. Slavný, lákavý je turban chalíly, hlavy veškerého islámu, a majitele přitom nemá, dost možná, že by po něm sáhl. A tak dále, neboť chtivost světovládce není nikdy nasycena, jak bychom mohli pomalu už také vědět Pro to všechno říkám, že se stalo dobře všechno, co se stalo, a odcházejícímu americkému prezidentovi za to budiž dík. Kéž by jeho nástupce aspoň trochou vjeho díle pokračoval. Svět čekají nelehké časy a hodinka pravdy může být blíž, než bychom tušili. Nikoli táním ledovců, ani jančením burziánů, nýbrž liknavostí Západu ve střetu civilizací, jejž si nevybral, ale povzbudil jej svým samolibým sebeobviňováním, svou bláznivou ideologií politické korektnosti, svým vzýváním míru za každou cenu. Dejž Bůh, aby nalezl svou bývalou sílu, neboť jinak jsme, lidé milí, v pěkné bryndě, a ne-li my, tedy naše potomstvo. (otištěno se svolením autora) 28 / nový po l y g o n 1/2009 [pageend30]TORZO NADĚJE Osobnosti oceněny za statečnost a práci MILAN ŠIMÁČEK Sedm českých osobností si 14. ledna večer odnášelo ze Zrcadlové kaple Klementina cenu Torzo naděje, zmenšený originál plastiky7 sochaře Olbrama Zoubka s názvem „Mukl- 3. v řadě“, kteráje součástí Památníku obětem komunismu na pražském Újezdě. Dle abecedy - Vojtěchu Ceplovi, Luďku Frýbortovi, Tomáši Halíkovi, Josefo Ja- řabovi, Zdeně Mašinové, Janu Rumlovi a Ladislavu Smoljakovi - ji udělil Nadační fond angažovaných nestraníků ve spolupráci s Národní knihovnou České republiky. Právě tito lidé se podle fondu svým životem a prací zasazují o rozvoj české demokracie a bojují za pravdu a právo. Slavnostní podvečer záměrně stanovený k 20. výročí Palachova týdne moderoval s noblesou a humorem sobě vlastním Marek Eben. V úvodu přivítal „sedm statečných“ a dodal: „Marně přemýšlím, zda jsou - jako zde - i v Poslanecké sněmovně zrcadla, kterým by se mohli naši politici postavit čelem. Myslím, že - naštěstí - nejsou.“ Po něm přivítal pozvané Pavel Hazuka, generální ředitel Národní knihovny, a předal slovo duchovnímu otci ceny Torzo naděje - Josefo Vláškovi. Tento původní profesí filolog ve své řeči rozvinul zejména myšlenku, že „většina z nás je poblázněna z hmotného mamonu, jak se nám dobře daří, peníze jsou na prvním místě.“ A přidal druhou apelující úvahu: „Hodně se mluví o místě KSČM na politické scéně. Tato svojí existencí musí urážet a uráží miliony lidí, včetně pozůstalých. Dodneška ve svých projevech nese a hlásá třídní nenávist - k restituentům, disidentům, emigrantům, k soukromým zemědělcům.“ A pak již přišli na řadu ocenění. Jako první předstoupil před auditorium prof Vojtěch Cepl, soudce a spolutvůrce české ústavy. Připomenul, že „naše ekonomická transformace se moc nepovedla“, ale ocenil, že jsme se jako země dostali do západní sféry a úsilí sv. Vojtěcha tak bylo po staletích naplněno. „Za těch 5Ü letjsme se dostali do izolace, provinciálnosti, soustřeďujeme se na naše vnitřní problémy. Stále je třeba mít na paměti dvě zla: marxismus a rudý imperialismus. Tyto ideologie s sebou ruku v ruce vedou pohrdání jednotlivcem a odpor k soukromému vlastnictví.“ Svoji řeč zakončil chmurnou prognózou a výzvou: „Nová podoba války ruského imperialismu má podobu ekonomické války. Zdá se, že prodáme Letiště Praha ruskému Aeroflotu. V okamžiku, kdy nemáme moře, je to maximálně strategický bod. Možná by nás jeho ohrožení mělo znovu vyhnat na Václavské náměstí.“ Mužem mnoha profesí se může nazývat Luděk Frýbort, český publicista a spisovatel žijící v Německu, který byl ve svém životě také horníkem, autodopravcem, razičem či geologem. Z jeho knih jmenujme alespoň Svět bez prokletých brýlí. Ten připomněl, že „politiku jako součást naší naděje můžeme odepsat, je zkorumpovaná. Pouze vlastními silami a touhou po kráse se pozvedla naše krajina, tváře našich vesnic, domů. Jsme potomci neolitických zemědělců, tedy civilizace, která byla a zůstává vedoucí ve světě. A navíc je schopna prozíravosti a solidarity.“ Prof Tomáš Halík, teolog, sociolog, spisovatel /Vzýván i nevzýván, Noc zpovědníka, Vzdáleným nablízku, Ptal jsem se cest/je uznávanou autoritou ve světě vědeckém, duchovním i mediálním, do svého kostela Nejsv. Salvatora u Karlova nový POLYGON 1/2009 / 29 [pageend31]mostu přitahuje zejména mladé věřící a hledající vysokoškoláky. „Udělené ceny si vážím nejen pro její skutečně nezanedbatelnou fyzickou hmotnost, ale pro váhu morální. Pro mě jako pro kněze je naděje jednou ze tří božských ctností. Ostřeji odděluji od optimismu. Optimista je často člověk, kterému se nedostává informací. Z optimismu jsme vystřízlivěli a o to více je třeba naděje.“ K statečnosti prof. Halík připomněl, že „bez statečnosti jsou všechny ctnosti jako vdovy“, a tradičně opakovaně vzpomenul na své dva učitele, kteří ho vedli nejen intelektuálně, ale i mravně - filozofa Jana Patočku a teologa Josefa Zvěřinu. Z olomoucké Univerzity Palackého přijel do Klementina odborník na anglickou a americkou literaturu, ex-senátor, gróf. Josef Jařab. „V listopadu 89 zněl po ČR chorál Jednou budem dál. Myslím, že jsme dál než před 20 lety. Jen žádný strach napsal jednou Halas. Nebát se a nekrást zdůrazňoval T. G. Masaryk. Ti, kteří se báli, přestali; ti, kteří nekradli, často začali. Volali jsme: Děkujeme, odejděte! Poděkovali jsme, oni neodešli. Naopak zazněla hraběcí rada: Založte si vlastní stranu anebo do některé vstupte. /Ano, nejlépe do jedné z těch dvou./ Neodešli jsme do žádné strany, jsme tu stále. S nadějí je to totiž jako s poezií a láskou: pokud ji nemáte alespoň zrnko v sobě, nemáte šanci ji najít někde jinde. Když začneme všichni, můžeme ji naplnit“ Pátou laureátkou se stala Zdeňka Mašinová, dáma, kterou moderátor šarmantně představil jako „lakmusový papírek, který zajišťuje, že další ocenění jsou vpořádku“. Sama se však uvedla velmi skromně: „Nemám pocit, že jsem statečná. Pouze jsem se narodila do rodiny, v níž byla statečnost nutná. A navíc jsem se snažila mít vždy jen čisté svědomí.“ Závěrečná slova její řeči zněla jako hlas volajícího na poušti: „Zhoršila se morálka, příští generace nemají vzory. Je asi pozdě vyjít do ulic.“ Chartista a bývalý ministr vnitra Jan Ruml pronesl své slovo jako malou homi- lii. „Jsem nejen poctěn, ale i zavázán, že jsem mohl přijmout cenu v tak slovutné společnosti. Chovám osobně dva druhy naděje. Ta první vyplývá z naděje před 20 lety, kdy se v době Palachova týdne mladí demonstranti už nebáli a nedali denně zmlátit Filozof Milan Machovec říkával: Člověk má být rozvážný, ale někdy musí být statečný. A já jsem přesvědčen, že za demokracii a svobodu je třeba umět přinést oběť. Druhou nadějí je pro mě ta spirituální. Každý z nás se rozhoduje mezi dobrem a zlem; my se musíme rozhodnout, na jakou stranu se přidáme. A dobrem přispíváme k přesahu člověka.“ „Muž, který je na divadelních prknech jako doma a zasadil se, abychom se my Češi nebrali příliš vážně.“ Těmito slovy byl uveden režisér a herec Ladislav Smol- jak. Přední český cimrmanolog se ve své úvaze zamyslel nad veřejným míněním, jež jsme za komunismu vůbec neznali a celé se nám smrskávalo do názorů našich známých, pojmem elita, která je v naší krajině stále nadávkou, a politických čachrech. Z nich jeden za všechny: když nezrušíte poplatek 30 Kč, my vám neodhlasujeme zahraniční mise. Zakončil nekonečně pravdivým zvoláním: „Kultivace je práce sisyfovská, ale snažme se o ni!“. Silnou tečkou byly 3 biblické písně, které na úplný závěr přednesl Luděk Vele, sólista Národního divadla v Praze. Připomeňme si působivý text jednoho z žalmů: Hospodin jest můj pastýř, nebudu míti nedostatků. Duši mou občerstvuje, vodí mě po stezkách. Byť se mi dostalo jiti přes údolí stínů smrti, nebudu se báti zlého, neboť Ty se mnou jsi. 30 / nový po l y g o n 1/2009 [pageend32]DOSTIJSEM ZÍRAL, když mi z Nadačního výboru angažovaných nestraníků telefonovali tu novinu: byl jsem vyvolen za jednu ze sedmi osob hodných udělení ceny Torzo naděje. Hrome! A přetrvávají mi jisté rozpaky až dosud, abych tak pravdu děl. Ne že bych neměl radost, ale... to nebyli jiní, kteří by si tu poctu zasloužili spíš? Jak jsem k ní přišel já, málo známý přispívatel listu, jehož vlastním účelem je obchodní inzerce, a několika knížek, zůstávajících četbou málem spikleneckou jako bible kralická za Koniáše? Pro pořádek uvádím, kdo všechno kromě mé maličkosti převzal dne 14. ledna v zrcadlové kapli Klementina onu sošku, dosti výmluvně symbolizující, co zůstalo z nadějí roku 1989 v zemích českých. Tedy: - pan Vojtěch Cepl, soudce nejvýbomější, o němž nejen já bych soudil, že by pro svou moudrost a morální suverenitu byl ozdobou úřadu prezidentského - kněz Tomáš Halík, jenž také by, tuším, vyjímal se v kterémkoliv úřadu politickém stejně dobře jako za kazatelnou - paní Zdena Mašinová v zastoupení svých hrdinských bratří - Jan Ruml, jehož neobstání v bažině české politiky je spíš kvalifikací než selháním - sympatický Slezák Jan Jařab, symptomaticky odsunutý z centra dění do bruselského zátiší - věhlasný režisér Ladislav Smoljak A nejen oni; sál byl plný osobností bezchybného jména a vynikajících vlastností, byť většinou nevyužitých. Jak mezi ně, proboha, zapadám já, zahraniční pozorovatel toho truchlivého divadla, jemuž se v téhle zemi říká politika?Já, který se strastí a směšností tuzemského života osobně neúčastním, i je mi věru snadno je kritizovat a šoufky si tropit? Chci požádat váženého čtenáře, aby mi uvěřil, že opravdu nepíši tento text s úmyslem vlastní oslavy, jakkoli doznávám, že mě nečekaná pocta potěšila. Prosím vás, púlosma desítiletí života, a ještě ani stín nějakého metálu se nedotkl roucha mého... Nicméně, když tak o tom uvažuji, nějaká souvislost mé nedůležitosti s oním výkvětem charakterů by se možná našla. Neboť o výkvětu lze mluvit dozajista, avšak o takovém, po němž oficiální pes neštěkne, a štěkne-li, pak velmi nerad, na půl tlamy a jen proto, že se tomu nedalo vyhnout Máloco opravdu funguje v české postkomunistické demokracii, jeden princip však převýbomě: zamlčování. Vytěsňování obtížných duchů do hluchého prostoru, v němž mohou kritizovat až ochraptí, a jejich hlas nepronikne stěnou oficiálního nezájmu. Luděk Frýbort (Foto Michal Dufek) [pageend33]LITERÁRNÍ NOVINY jsou kulturně-politický týdeník K zásadním tématům patří kultura politiky domácí i zahraniční, ekologie, občanská společnost, sociální soudržnost a otázky evropského soužití. Pohled na všechna témata je z kulturního úhlu, periodikum svým autorům umožňuje, aby psali svým jazykem. Texty o politice mívají v LtN vysokou literární úroveň. Kulturní část listu se snaží na umění dívat jako na prostředek komunikace mezi občany a všímá si mj. sebereflexe společnosti skrze umění. Noviny si dlouhodobě udržují vliv v politických a intelektuálních kruzích, dokáží přinášet témata, která se následně objevují ve společenských debatách. Tištěnou verzi týdeníku postupně doplňuje denně aktualizované internetové vydání www.literarky.cz Naši čtenářskou obec tvoří v jistém smyslu elitní prostředí vysokoškolských studentů, umělců, vůdčích osobností občanské společnosti, politiky, diplomacie i obchodu, které se své konání snaží promýšlet v kulturně-politickém kontextu. Lidé, kteří vyhledávají originální výrobky, zajímají se o původ a ekologický profil toho, co konzumují. Noviny chtějí dlouhodobě působit jako průvodce životního stylu českých Evropanů a světobčanů. Otevírají dveře do celého světa a zpřesňují citlivost čtenářů ve věci vlastní tradice. NOVE KNIHY jsou servisní příloha Literárních novin předkládá výběr zajímavých titulů z nepřehledného množství vycházejících knih. Vydává Společnost pro Literární noviny, Poštovská 8C, 602 00 Srno, Redakce Praha: Senovážné nám. 23,110 00 Praha 1, tel. 731 507 201 (Brno), 224142101 (Praha), www.literarky.cz, redakce@literarky.cz 32 / nový po l y g o n 1/2009 [pageend34]Pohled do zpětného zrcátka PAVEL FRANC Cílevědomým zrušením svého členství v ODS a vzdáním se čestného předsednictví Václav Klaus vysvědil, že nesouhlasí se současným směřováním ODS. Nebyl by to ale už věrohodný Václav Klaus, kdyby svůj počin neměl předem řádně promyšlený a kdyby za ním nestál nějaký důmyslný záměr mířící do budoucna. V přítomné době, tedy před volbami do EP (Evropský parlament), dochází k houfnému zakládání nových politických subjektů. Kupříkladu Jana Hybášková zakládá Evropskou demokratickou stranu. Vladimír Železný a také Jana Bobošíková se vracejí ke své stranické aktivitě, aby se potom prostřednictvím své strany mohli znovu ucházet o poslanecký mandát v EP. Také jiné, veřejnosti méně známé osobnosti se pokoušejí založit novou politickou stranu či hnutí. Na rozdíl od nich Václav Klaus na to má sobě oddané lidi, zatímco sám při tom působí v roli jakéhosi poradce a příznivce v roli šedé eminence, zůstává prozatím v pozadí zrodu nové politické strany SSO (Strana svobodných občanů). Oficiálním a veřejnosti představeným zakladatelem je Petr Mach, který je patrné jakýmsi bílým koněm s uzdou drženou v rukách Václava Klause. Z ODS už vystoupili oba Klausovi synové a lze se s pravděpodobností domnívat, že oba vstoupí do SSO, kde se zajisté nebudou chtít stát pouhými řadovými členy. Je nejvýš pravděpodobné, že v politice po vzoru svého otce budou hledat svoje budoucí živobytí. Pravděpodobně proto zůstává jejich otec zdánlivě stranou, aby nikdo nemohl řici, že se snaží svým synům zajistit budoucí politický džob. Ovšem to pouze tehdy, kdyby se to zdařilo. Prubířským kamenem mají patrně být volby do EP. Jak patrno, Občanská demokratická strana se zvolna začíná drobit a mnozí její poslanci a senátoři, ale i její členové a příznivci vyčkávají, jak dopadne hlasování o Lisabonské smlouvě, proti které veliká část brojí. Už dnes jsou známa některá jména těch, kteří s přeběhnutím z ODS do SSO počítají, zatímco další o tom vážně uvažují. Bude zajímavé sledovat, zda i poslanci a lidé z členské základny ODS a příslušníci dvou malých parlamentních a malých i neparlamentních stran neuvažují o přechodu do slábnoucí ODS Mirka Topolánka, či do nové strany SSO. ODS, nyní už bez Václava Klause, může otevřít náruč všem, kteří ji pro averzi k Václavu Klausovi opustili po falešném sponzorování anebo z jiných morálních důvodů. V úvahu by mohla připadat třeba bývalá frakce Jana Rumia, která si po svém odchodu z ODS založila US (Unii svobody), i ti, co příslušeli do ODA (Občanská demokratická aliance) anebo do DEU (Demokratická unie). Ti všichni by jistě měli v ODS otevřené dveře dokořán. Za pozornost také stojí překvapivé prohlášení poslance EP Josefa Zielience, který prohlásil, že je vděčný Václavu Klausovi za to, že se omluvil Bulharsku za turecké záchody, transparentně instalované do mozaiky členských evropských zemí na takzvané Entropě v Bruselské centrále. Možná, že i to lze považovat za krok ku smíření a sblížení s Václavem Klausem. Nebylo by divu, kdyby se jednalo o způsob hledání odrazového můstku pro opětné kandidování do EP. Jak patrno, skoro všichni, kteří jsou současnými poslanci Evropského parlamentu, se snaží učinit vše možné pro to, aby byli znovu zvoleni. Dávno kdosi řekl, že „Dobří holubi se vracejí“ zatímco jiný k tomu dodal, „Zvláště když se jim na to místo hojně sype“. Uvidíme tedy později, jak se všechno vyvine a zda tento postřeh nebyl jen pravděpodobnou domněnkou. (část rozsáhlejšího textu, red.) novy POLYGON 1/2009 / 33 [pageend35]Co je to globalizace Selhání globálního obchodu s plynem nám opět připomnělo, jak je globalizace zneužitelná k vydírání a neplnění závazků. Přesto se stále najdou obhájci globalizace, kteří tvrdí, jak je krásné otevírání hranic, možnost volného cestování, volného pohybu lidí, kapitálu a zboží (mezi které patří i plyn). Ale otevírání hranic, snižování významu státu, absence cel a možnosti ovlivňovat a kontrolovat obchodní a finanční toky státem, má obrovské bezpečnostní a sociální dopady, jejichž je světová finanční krize jen slabým odvarem. Především jde o zákonitý rozpad sociálního státu, individualizace a privatizace celého života a obrovská změna sociálních vztahů ve smyslu fundamentálního liberalizmu. Zasahovat do tohoto procesu na úrovni státu je už téměř nemožné. Principy globalizace Globální obchod dovoluje využít levných pracovních sil v některých zemích světa, které jsou připraveny (dostatečné vzdělání, infrastruktura) k průmyslové výrobě. Průmyslová výroba odchází do těchto zemí, přičemž ještě hrají roli otázky ekologické a dopravní. Vyspělé země tím stále více žijí spíše z obchodu a služeb. Peníze na služby se získávají nikoliv z průmyslové a zemědělské činnosti, jak bylo ještě donedávna zvykem, ale z obchodu a finančních operací. Dokud se výrobky produkovaly ve vyspělých zemích, jejich výrobní cena byla obvykle poměrně vysoká, a tak se na obchodu téměř nic nevydělalo, pokud se měly prodat alespoň za přijatelnou cenu. Nízká výrobní cena v současných rozvojových zemích dovoluje, aby výrobky byly výrazně levnější a přitom se ještě na obchodu a na ziscích z výroby velmi vydělalo. Protože podniky v těchto výrobních zemích a obchod s nimi vlastní obvykle finanční kapitál z vyspělých zemí, proudí do vyspělých zemí nezanedbatelné VLASTIMIL PODRACKÝ množství peněz bez nutnosti se nějak příliš namáhat, alespoň ne v tom smyslu, jak byl ještě člověk předchozí generace zvyklý. Tak lze zjednodušeně říci: Číňané nás živí. Zároveň vzniká nebezpečí v přerušení dopravy důležitých výrobků a surovin, což opět vede k pochybám o správnosti nastoupeného trendu. To je ovšem jen příklad toho, odkud se bere do značné části vysoká životní úroveň vyspělých zemí a jak je dnes na globaliza- ci závislá. Podle tohoto příkladu globalizace živí vyspělé země a dovoluje rozvoj a postupný nebývalý pokrok zemí rozvojových. Tento na první pohled příznivý stav má ovšem svoje stinné stránky, které jsem zmínil na začátku. Je také otázka trvalosti tohoto stavu a tím i podpory změn v myšlení, výchově, sociálních vztazích a politických idejích. Pokud stav bude trvat dostatečně dlouho a důsledně, změní se svět k nepoznání. Cílové paradigma globalizace Přizpůsobení globálnímu trendu znamená privatizaci a individualizaci všeho. Zároveň znamená obrovskou závislost v oblasti strategických produktů. Tato závislost nemusí být zcela vzájemná, ale v některých případech (dodávky surovin) jednostranná. Prvořadým důsledkem globalizace je hospodářská nefunkčnost státu. Stát totiž už není schopen zajistit svoji bezpečnost v oblasti životně důležitých surovin (ropy, plynu, potravin), neparticipuje na finančních operacích, nevybírá cla, neovlivňuje obchod a nikterak není schopen chránit domácí výrobce. Pokud se týká daní, má velmi svázané ruce. Světové korporace ze svých obrovských zisků daně neplatí (platí je v daňových rájích, a ne ve státě, kde vyrábí), a pokud by se stát hojil na domácích podnikatelích a daně jim zvyšoval, učiní je konkurence neschopnými a nutí 34 / nový po l y g o n 1/2009 [pageend36]je zanikat Spotřební daně (DPH) nic neřeší, zdražují zboží všem spotřebitelům, daně za zaměstnance nutí zaměstnavatele platit nižší mzdy. Přitom sociální zátěž se zvyšuje neustálým narůstáním počtu důchodců, nízkou porodností, a tím nízkým počtem pracujících, obrovskými náklady na zdravotnictví u národa již hodně starého a nemocného. Není kde brát a je možno se pouze divit, že ještě lze zvyšovat státní dluh a nějak věci řešit. Vpodstatě se plíživě blíží kolaps, který už úplně odepíše stát a zruší veškeré sociální ohledy. Je otázka, zda jej zažije ještě tato generace, nebo příští, nicméně vyspělé země jsou „odepsány“ populačně, zdravotním stavem a obrovskou závislostí na globálních trzích, ale hlavně neschopností to řešit Přitom současný světový hospodářský řád je nutno udržovat vojensky, a pokud by snad USA ztratily mocenskou hegemonii, je mnoho sil, pro které by byl kolaps řešením jejich situace. Je pravda, že by na něj doplatili asi všichni, nicméně ti nepracující a jen obchodující Evropané a Američané s obrovskou životní úrovní a sociální zátěží asi na prvním místě. Ohrožen je tedy spíše vyspělý svět Zrušit peníze je velmi snadné, vždyť jsou stejně jen virtuálním médiem, nejsou podloženy zlatém, vlastně ničím. Jednou někdo řekne, že měna neplatí, a tisícovky nám budou jen k ukroucení machorky nebo na podpal v kamnech (na záchod jsou dosti tvrdé). V období zanikání státu nemohou socialisté v rámci své ideologie vlastnit žádnou politickou koncepci. Mohou pouze slibovat přítomným lidem, že si ještě „chvilku“ užijí O budoucnosti nemluví, je pro ně černou můrou. Bývalý socialistický premiér Gross naznačil svým příkladem zcela jasně, jak se má správný socialista v globálním světě chovat Slibovat vzdušné zámky a skvělou budoucnost (hlavně však jen tu nejbližší), aby byl zvolen, potom využít svého postavení, nahrabat si a zmizet na Floridu. Jiná cesta totiž není. Stát už nemá pravomoci, aby něco řešil, může jen navyšovat dluh. Až přijde státní bankrot je zapotřebí být mimo dosah. Socialisté, kteří to myslí poctivě (na rozdíl od Grosse) a neopustili myšlenku sociálního státu, se stále více stávají antigloba- listy a konvergují k některému z komunistických nebo anarchistických řešení. Pád státu je urychlován nemravnostmi, které státní konání provázejí, těžko říci, zda jsou řízené globalizačními silami, aby občanům stát znechutily, nebo jsou jen odrazem paradigmatu doby, ve které už hodnoty byly relativizovány. I nemravnosti politiků jsou produktem globalizace, jelikož politik je veden snahou si rychle „nahrabat“, protože globální svět nedává žádnou jistotu. Zodpovědnější jsou liberálové (kteří si někdy neprávem říkají konzervativci), a to proto, že jsou závislí na domácích podnikatelích, kteří platí jejich aktivity a oni se jim musí odvděčovat protislužbami. Podnikatelé a střední třída mají investováno doma, a tak jsou s osudem země více spjati, a proto jsou zodpovědnější. Jejich opatření realizovaná přes pravicové stranyjsou v intencích toho, co svět opravdu vyžaduje a jak se chová - vytvářet ideje a pravidla taková, aby se společnost přizpůsobila globalizaci. Dluh nenavyšovat, protože úroky jsou vysoce zatěžující (v současnosti 50 miliard Kč ročně) - v globálním světě neexistuje socialistický stát. V globálním světě může existovat jen naprostý nezájem o osud jednotlivce. Není totiž síla, která by případný altruizmus nucené vykonávala a na dobrovolnou charitu lze spoléhat jen omezeně. Nejlepší řešení je přizpůsobit se globalizaci s předstihem, což znamená téměř úplné zrušení sociálního zabezpečeni garantovaného rovnostářsky státem, postupné zavedení plateb na sociální služby, které dosud dostávali občané jen podle potřeb, zavedení soukromých pojišťoven na zdravotnictví, na důchody atd. To ovšem nelze okamžitě, a tak je nutno to dělat postupně. Pokud se „postupnost“ nedonový POLYGON 1/2009 / 35 [pageend37]drží a opatření jsou příliš avantgardní, lze se nadít debaklu jako v případě krajských voleb na podzim r. 2008. Přitom některá opatření byla opravdu dobrá a zamezila plýtvání, aniž by výrazně snížila sociální důsledek opatření (platba 30 Kč u lékaře). Jiná ovšem byla úlitbou sponzorům (privatizace nemocnic). Vzepření občanů v krajských volbách na podzim r. 2008 proti ODS je vzepřením proti globalizaci a od ní odvozenému tržnímu trendu privatizace sociálních služeb. Je to vzbouření, které je cestou do pekel, protože sociální stát není možný, lze jen prodlužovat jeho agónii, dovolit nahrabat si nezodpovědným socialistům a uspíšit kolaps českého státu. Jak ovšem celý vývoj dopadne, lze těžko předvídat, neboť ve hře jsou i jiné civilizace než evropská, jsou síly ekologických ideologií, které mohou převážit apod. Nicméně, jak jsem uvedl na začátku, cílem zatímního směřování je privatizace a individualizace, což znamená, že stát ztratí hospodářské pravomoci, které nutně převezmou soukromé objekty. Zároveň se vzrůstající neschopností státu narůstá nebezpečí kolapsu soukromých zdrojů, které už mají v rukou i strategické suroviny. Kolaps se může uskutečnit technickým selháním nebo být cílený, taktéž může jít o monopolní vydírání. Také mnoho států různých civilizací zapojených do procesu těžby, výroby, dopravy a obchodu zvyšuje možnost selhání z důvodů vnitřních zmatků nebo záměrného chování za účelem poškození jiného subjektu. Ekonomická síla globalizace nedovolí střední cestu Jakákoliv snaha o autarkii není v současném světě pragmatická. Nelze se oddělit hranicemi, které budou znamenat nějaké zadržování dovozu, a snaha o vlastní průmysl je neproduktívni, neboť domácí výrobky budou vlivem drahé pracovní síly většinou dražší. Zatímco bezpečnost a zachování samostatnosti, a tím i sociálního prostředí, velí se oddělit, ekonomické úvahy velí se otevírat Kde je hranice těchto dvou protichůdných snah? V době, kdy nejsou problémy s dovozem, dopravní tepny jsou zajištěny pro všechny strategické produkty, určitě by lidé odmítli se uskrovňovat z nějakých bezpečnostních a sociálních důvodů. Na druhé straně okamžitě, jakmile vzniknou problémy se zajištěním dopravních tepen a hrozí kolaps, a dále též v okamžiku, když ztrácí hodnotu státní sociální zabezpečení, plédují všichni uzavřenost a soběstačnost jako řešení. Jaká je střední cesta v těchto rozporných požadavcích? Pokud se budeme řídit jen ekonomickými úvahami, není střední cesty. Vše mluví pro globalizaci, maximální otevření a privatizaci. To trvá tak dlouho, dokud se neobjeví zvenčí nebezpečí kolapsu hospodářského a vleklého postupného kolapsu sociálního. Střední cesta tedy musí být jen na základě uvědomělé a protiekonomicky postavené snahy, kterou je autarkic a soběstačnost ve zdrojích. Ta se musí nákladně budovat (Temelín apod.). Jak snadné by bylo dovážet levný plyn! Jak snadné je dovážet levnou rýži a nepěstovat v domácím státě nic! Kolik by se ušetřilo? Stále ovšem zůstává otevřená otázka platby daní vnějšími podnikatelskými subjekty. Ti by se museli postupně nahradit domácími. Další nehospodárnost, která se ekonomicky vymstí. Každá snaha o střední cestu, zajištění alespoň částečné autarkic a bezpečných domácích zdrojů, vždy zanikne v ekonomických rozvahách pragmaticky smýšlejících lidí, kteří vždy hodí za hlavu bezpečnost a rozhodnou se pro současný blahobyt Jen vysoce prozíravý a morální národ by mohl vydávat vysoké náklady na vlastní bezpečnost. Jenže takový národ není. Lidé nepřipustí vládu, která jim nezajistí blahobyt teď hned. Proto bude globalizace pokračovat tak dlouho, dokud nás nezničí. 13. ledna 2009 36 / nový po l y g o n 1/2009 [pageend38]očima ■ jinýma očima ■ jinýma očima ■ jinýma očima ■ Zapomeneme na ten konflikt? NATHALIE SWINKELS Evropská Unie se pokouší předložit svým obyvatelům a podnikům v jejich zemích přehlednější úpravu zákonodárství (jinými slovy zjednodušení zákonů a předpisů). Tudíž během posledních pěti let vyškrtala 10 000 (nadbytečných) zákonů ze 100 000.'> Žádný systém nelze považovat za perfektně fungující jenom proto, že je za perfektní považován. Řešení problémů nemůže nastat, pokud organizace sama žádné problémy nevidí. Proto je pro EU pozitivním krokem, že se předsednictví ujala členská země, obecně považovaná za poněkud euroskeptickou. Ne však každý předsednictví České republiky vítá. Francouzský prezident Sarkozy například 16. prosince 2008 prohlásil, že podle jeho názoru by EU neměla být nadále vedena Evropskou komisí, ale Evropskou radou (ER, také nazývanou Evropský summit), a to především prostřednictvím velkých členských států. Česká republika bude během první poloviny tohoto roku muset prokázat, že je schopna vést jednání při řešení konfliktů, které právě vznikly, například situace v Gaze a střet Ruska s Ukrajinou ohledně dodávek plynu. 7. ledna 2009, v týdnu, kdy se mnohé ze zemí EU potýkaly s neobvykle chladným zimním počasím, se Rusko rozhodlo uzavřít kohout zemního plynu. A to nikoliv pouze proto, že Ukrajina, podle ruské verze, dlužila poplatky za odběr plynu, ale také proto, že se provinila jeho odcizováním. Tím se dostala do problémů nejen Ukrajina, ale i řada zemí EU, odebírajících plyn potrubím vedoucím přes Ukrajinu. Poněkud překvapující jsou některé reakce na tuto situaci. Například některé hlasy v Nizozemí se kloní k názoru, že za konflikt může Ukrajina, protože Rusko pro ně bylo vždy spolehlivým obchodním partnerem... Jako by to automaticky znamenalo, že je stejně spolehlivým obchodním partnerem i pro jiné země! Ozývá se také názor, že kdyby vedeni EU zůstalo v rukou Francie, konflikt by byl vyřešen daleko rychleji a efektivněji. Pro ilustraci pár příkladů. 12. 1. 2009 se v pořadu Dit is de dag (Tento den) nizozemského rádia EO vysílal rozhovor s ministryní pro ekonomické záležitosti paní van der Hoeven, ve kterém jí reportérka Elsbeth Gruteke položila mimo jiné následující sugestivní otázku: „Co se týče předsednictví EU, těm Čechům se to poněkud vymklo z ruky, ne? Říká se, že kdyby tam byl ještě Sarkozy, tak bychom v každém případě měli teď už jasno. Ten by přece použil diplomatičtější postup než čeští představitelé?“ Paní ministryně odpověděla, že si to nemyslí, a naopak Českou republiku pochválila za to, jaksi v předsednické funkci počíná. Řekla, že obdivuje, jak se společně s Evropskou komisí snaží situaci vyřešit. Pokud se zdá, že to nějak dlouho trvá, tak se hned začínají ozývat hlasy, co by bylo kdyby... a svádějí neprávem vinu na české předsednictví. Jenže nizozemská členka Evropského parlamentu paní Martens má zase jiný názor a velice chválí bývalé francouzské předsednictví, především N. Sarkozyho. Říká mimo *) http://ec.europa.eu/enterprise/ regulation/better_regulation/index_en.htm nový POLYGON 1/2009 / 37 [pageend39]jiné: “Je nepředstavitelné, že v minulém půlroce by země jako Česká republika, která dokonce ještě ani nezavedla euro, by bývala EU předsedala! “ Dohody mezi Ukrajinou a Ruskem bylo dosaženo. Plyn opět od 20. ledna 2009 z Ruska do Ukrajiny a do členských států EU proudi. Ale některé země se rozhodly učinit určitá opatření, vzhledem k situaci, která by se mohla v budoucnu opakovat. Například Slovensko plánuje uvést do provozu svou (kdysi EU neschválenou) atomovou elektrárnu. (Její uzavření bylo podmínkou pro přijetí Slovenska do EU.) Evropská komise ovšem předpokládá, že tomu bude možné zamezit soudní cestou. Ačkoliv Slovensko uvedení elektrárny do provozu zatím ještě odkládá, nehodlá se tohoto plánu vzdát. Je vazba jednoho státu na druhý jen utopie? Pozn.red.: 1. 2. 2009 v nedělních Otázkách Václava Moravce mluvili Tomáš Hüner, náměstek ministra průmyslu pro energetiku mj. o investicích do výzkumu v oblasti čtvrté generace jaderných zařízení a o podílu jaderné energie (nyní v ČR 30 %), který by se měl do roku 2030 zvýšit na 40-50%. ÚSPĚCH LIBERÁLNÍ STRANY měřítkem vyspělosti českých voličů eug en ie t r ü t s c h l er -f ü g n er Oznámení v médiích o založení Liberální strany v České republice mne jako polito- ložku v kladném smyslu překvapilo, hlavně proto, že tato strana na rozdíl od ODS nevidí v Evropské unii strašáka. Samozřejmě, program strany je velmi idealistický, ale která strana i na Západě nemá program takový, aby jím získala voliče? Otázka teď bude, v čích šlépějích tato strana půjde. Trochu zopakujme historii liberálů. Hambašská slavnost od 27. do 30. 5. 1832 (Hambacher Fest bei Neustadt an der Weinstraße) je pokládána za první setkání liberální opozice v Německu. Této akce se zúčastnilo na 30 000 lidí. K hlavním požadavkům patřily, kromě práva shro- mažďbvacího, práva na volné vyjádření názorů a odstranění cenzury i nová koncepce Evropy na základě rovnoprávnosti národů a tolerance víry. Protože to liberálové s tolerancí mysleli vážně, tak se v Hambachu vyslovili i pro sjednocení Poláků v jednom státě. Tyto myšlenky se záhy staly také programem německých liberálů v Čechách, bojujících za všeobecné volební právo, ale čeští politici kolem Palackého se spojili s konzervativní šlechtou a snažili se nastolit práva koruny České tak, jak existovala před bitvou na Bílé hoře. Tato skutečnost je vpodstatě tragédií české politiky, vedoucí k odcizení obou národů po roce 1848, kdy ještě společně proklamovaly takzvané Svatováclavské požadavky, a to se po roce 1918 zamlčelo. Protože liberálové byli Němci, tak také po vzniku republiky v roce 1918 neexistovala v Československu strana, která by v názvu měla slovo „liberální“. Po letech bolševické totality začaly vznikat v českých zemích strany - také liberální - jako houby po dešti. 10. března 1990 se sešly různé nezávislé iniciativy a strany a vytvořily politické seskupení pod názvem Svobodný blok. Zákládajícími členy byly: Republikánská unie, Strana ústavní demokracie, Strana svobodných demokratů, Klub podunajské konfederace, Strana čs. neutrality, Demokratická strana ČR a Všelidová strana. Seskupení přijalo společný program a otevřelo se pro 38 / nový po l y g o n 1/2009 [pageend40]všechny politické strany a hnutí, které se s jeho programem ztotožnily. Mimo toto sdružení existovaly strany jako například Liberální demokraté, kteří vznikli z Liberální iniciativy a Evropské liberální strany. Osobně jsem v tuto dobu byla jako členka spolkového výboru pro zahraniční a evropské záležitosti Svobodných demokratů v Německu (Bundesfachausschuss für Außen- und Europapolitik der Freien demokratischen Partei) pověřena FDP- -liberály je podporovat. Mým osobním cílem hylo sjednocení všech liberálních stran a skupin, a tak jsem jejich spojení do Svobodného bloku přivítala. Jednotlivé strany zastoupené ve Svobodném bloku ale na jaře 1990 nevěřily, že by u voličů měly šanci, a tak podporovaly kandidáty OF. Tato nedůvěra ve vlastní sílu byla asi hlavním důvodem, proč se již v srpnu 1990 tento blok začal rozpadat V březnu 1991 se část členů OF spojila do OH, které může být pokládáno za liberální sdružení, ale ani tomu se nepodařilo dlouhodobě získat přízeň voličů. Nejenže liberálové v Cechách neměli tradici, a nemohli se tedy opřít o známější politiky, nýbrž také proto, že pro voliče po desetiletích žití ve skrovných poměrech byla ekonomická komponenta důležitější než ochrana občanských práv. OH a Svobodný blok neměly podporu zahraničních liberálů. Osobně se mi nepodařilo přesvědčit vedení FDP o nutnosti sjednocení liberálních skupin. Od roku 1990 podporovali, i finančně, jen Liberální demokraty, kteří se ale do parlamentu dostali jen přes platformu OF. Po rozpadu OF přestali v české politice hrát roli. Jestli se nové liberální straně podaří získat zklamané české voliče, se teprve uvidí. Bylo by to samozřejmě ukázkou vyspělosti voličů. Ale kdo v ní věří, je naivní. ■ Tisíc světelných let od spravedlnosti ------------ ------------------------------------------------ JIŘÍ SMETANA-------- -------------------------------- Uprostřed zoufalé, nakonec však celkem úspěšné obrany před sedmi křivými obviněními, účelově podporovanými policií a státním zastupitelstvím, jsem psal v roce 2004 panu předsedovi vlády Špidlovi : „Dne 18. a 19. listopadu 1948 byli zatčeni studenti obchodní školy v Postolo- prtech v okrese Žatec. Spolu se skupinou lidí z řad rolníků, vojáků a řemeslníků byli odsouzeni Státním soudem v Praze za velezradu k odnětí svobody od sedmi měsíců (nezletilí) do dvaceti let Dne 25. 2. 1949 (úmyslně na den rok po „Vítězném únoru“) byla ve škole zatčena skupina studentů žateckého gymnázia ve věku 14 až 17 let Byli půl roku ve vazbě, pak ve věznici v Žatci. Vyšetřovatel StB je při výsleších mlátil a kopal a přes chodidla je bil gumovou hadicí. Dne 25.11.1952 v noci odvlekli do ža- tecké vyšetřovací vazby mého otce Josefa Smetanu čtyři příslušníci StB poté, co je desítky lidí viděly v noci, při návratu ze zábavy, v zhasnutém autě stát na silnici, nežjejich dva komplici vypálili náš statek. Po dobu 36 hodin otce nutili k přiznání, že statek zapálil on, a tím spáchal sabotáž. Otec byl největší sedlák ve vsi a státní bezpečností plánovaný trest smrti za sabotáž měl vyděsit ostatní sedláky bránící se kolektivizaci. Absurdnost obvinění (1. jen blázen si zničí majetek, který živí jeho rodinu 2. sabotáž by spáchal, pokud by zničil státní majetek) mu zachránila alespoň život, přišel pouze o majetek, svobodu, a poté byl s rodinou ze vsi deportován. Na začátku roku 2000, dle očitého svědka v Žatci, „...hrozně řval náčelník nový POLYGON 1/2009 / 39 [pageend41]kriminálky na vyšetřovatele, proč ještě nezatočil se Smetanou“. Vyšetřovalo se v pořadí asi třetí křivé obvinění na mne, ze sedmi podaných v letech 1998-2003. Následoval policejní přepad mé farmy, fakticky vedený panem D., ředitelem S. Moje upozornění na výše uvedené možné trestné činy policie (ovlivňování vyšetřování, zneužití pravomoci), zaslané dříve na vědomí panu ministrovi vnitra, zaslala Inspekce ministra k vyřízení na místo činu. Též proto posílám dopis Vám a prosím, aby neodešel z Vaší kanceláře.“ Potud mírně krácený citát Pan Špidla, dnešní evropský komisař pro boj se slunečním zářením, dopis samozřejmě poslal právě pachatelům trestné činnosti. Ti pomáhali prát peníze jednomu známému velkotuneláři, podle nedávno vydané knihy řízenému králem podsvětí Mrázkem. Se shovívavým úsměvem čtu občas rozhořčené výpady proti těm, jejichž vyjádření by mohla svádět k domněnce, že snad by chtěli činit srovnání dnešního stavu s hrůzami padesátých let Výše uvedeným ani následujícím nechci tyto ukrutnosti snižovat Na rozdíl od mnoha kritiků takových srovnání jsem oboje hrůzy na vlastní kůži zažil. Také vím o tom, že uvedené zločiny na Žatecku před a po roce 1950 byly jen odvarem toho, co dokázali zbabělí zvrhlíci při vyvraždění sedmi set Němců po válce v blízkých Postoloprtech. Byl bych ale až drze pyšný a velice naivní, kdybych padesátá léta považoval za konec produkce zla. Denně jsme konfrontováni s jeho projevy. Buďme velmi skromní a zkusme se omezit na některá srovnání obou období očima jediného člověka. Nejprve zdůrazním shodu. Nebyli jsme ani v padesátých letech, ani nyní žádnou výjimkou. Naopak. Červen 1953, kdy jsme byli vystěhováni, patřil k období, kdy byly deportace sedláků nejmasovější. Stejně tak pronásledování, kterému jsem dlouhá poslední léta čelil, patřilo k jevům obvyklým a obecně známým. Trochu vícje rozdílů. Na mého otce přestali estébáci útočit po 36 hodinách, když pochopili, že pokyn sovětských poradců je spojen se sovětskými poměry - kulaka tam zastřelili na místě. U nás jsme však od středověkých praktik už postoupili dál a k zastřelení bylo u nás potřebné něco tak nudného, trapného a nadbytečného, jako je soud, a tam by neuspěli. Mým rodičům v době jejich ohrožení na životě se pan předseda soudu osobně (důvěrně) omlouval za protiprávnosti vůči pronásledovaným zemědělcům a soudci jim opakovaně a potajmu poskytovali právní rady. Tito čestní lidé, vychovaní prvorepublikovou demokracií, se cítili za Stalina velmi poníženi tím, že z donucení musí postihovat nevinné. Nedostalo se mým rodičům „cti“, aby na ně někdo řval jako známý prokurátor Urválek. To se stalo až mně v polovině devadesátých let. Nechápal jsem, byl jsem šokován. Pak jsem byl poučen. Neznal jsem místní poměry, byl jsem před čtyřiceti lety deportován. Nejedná se přece o soudkyni, v taláru je osoba, která zavile dělá advokáta silám spojeným s dobou minulou i v jiných kauzách. Po řadě dalších let jsem byl účelově před soudem zajedno z křivých obvinění, tedy za věc, která se nestala. Snaha soudu přesto mě odsoudit byla dojemná. Uvedení všech příkladů manipulace by zabralo příliš místa. Podivil jsem se například, že nebyli přizváni svědci navržení obhajobou. S patřičným opovržením mou lidskou nicotou se mi dostalo ujištění, že to nejsem já ani můj advokát, kdo o tom rozhodne, ale majestát osoby v taláru. V rozporu s mými právy, známými v celém civilizovaném světě. Kupodivu však by uplatnění těchto mých práv mohlo narušit hladkost průběhu vykonstruovaného procesu. Pan JUDr. Hulík nedávno s vtipem jemu vlastním pobavil čtenáře, když citoval 40 / nový po l y g o n 1/2009 [pageend42]z knihy Angličana Artura Blocha s podtitulem „překrucování zákonů a jiné kličky a háčky“ Grossovo pravidlo pro advokáty: „Pokud se vám nepodařilo sehnat průkazná fakta, odvolávejte se na zákon; pokud váš případ neobstojí před zákonem, odvolávejte se na fakta; a pokud máte případ, při kterém vám nepomohou ani fakta, ani zákon, trvejte na vysoké záloze.“ Jenže tímto pravidlem pro pobavení se v mém výše uvedeném případě neřídil advokát, ale soudce. A už vůbec ne pro pobavení. A sekundoval mu v tom státní zástupce. Asi Grossovo pravidlo četl, zapsal jsem si začátek jeho řeči, kterou potvrdil, že ví o neexistenci činu, za který mě přesto chce potrestat: „Tady nejde o fakta, ale o právní posouzení.“ Jako by opsal Grossovo pravidlo: „Pokud se vám nepodařilo sehnat průkazná fakta, odvolávejte se na zákon.“ Můj tchán i můj otec byli v komunistických koncentrácích jako političtí vězni a oba se vrátili předčasně v rámci amnestií po smrti dvou prezidentů. To dva naši pánové prezidenti, těšící se dobrému zdraví, neumožnili vyhovět žádostem o milost podaným v můj prospěch, a poskytli tak prospěch pachatelům trestné činnosti. První prezident předal žádost ministru spravedlnosti. Ten nevyhověl a později jako člen senátu Nejvyššího soudu také rozhodl ve prospěch pachatelů trestné činnosti proti mně. Všimněte si - ministr, politik, později soudce. Možné jen v Kocourkově. A to jej druhý pan prezident vehementně prosazoval do pozice místopředsedy Nejvyššího soudu. I v Kocourkově nemožné. Druhou žádost o milost, poukazující na účelovost, neobjektivitu a zločin páchaný ve spolčení po odmítnutí, zaslal pan prezident Klaus - kam myslíte - pachatelům, terorizujícím mě už deset let Našel jsem to ve spise vedeném na mě. Stejně malé jako prezidentovo mnohaleté bránění jmenovat justičního čekatele Langra soudcem. Do očí bijící zoufalá snaha nebýt nemužem. Přišel jsem k odvolacímu soudu s patnáct let nedořešeným nesporným restitučním požadavkem, opřeným o rozsudek Evropského soudu pro lidská práva, který převzal náš Ústavní soud. Byl jsem odmítnut s poukazem na to, že rozsudky ESLP nejsou zrovna něčím, co by bylo ve středu zájmu senátu a měl bych si uvědomit, že české restituce byly jedny z nejvelkorysejších. Ale mně přece jen trochu vadí, že slyším slova, která měla být vyřčena naposledy v době Husákovy normalizace. V účelovém konkurzu na majetek mé firmy se v rámci trestné činnosti ve spolčení vyskytuje na základě falešné pohledávky zástupce konkurzních věřitelů, který před začátkem konkurzu dlužil mé firmě dvojnásobek, než činila tato falešná pohledávka. Několik soudců a odvolacích senátů vehementně tento stav brání už sedm let Největší dlužník zastupuje věřitele. Přesto, že na notoriety není třeba hledat precedenty. Myslíte, že jsem nespravedlivý? Ze jsem zbytečně pesimistický? Nebo nějaký morous? Ale vůbec ne. Fakta jsou fakta. A moji trvale dobrou náladu vám potvrdí lidé, s kterými žijú, s kterými pracujú a další, které kontaktujú právě proto, že mám lidi moc rád. Soudce považuji za zcela klíčové pro demokracii a mám před nimi vysoký respekt Zdůrazňuji, že před soudci. Například u Okresního soudu v Klatovech jsem zažil řadu soudců při bezpočtu sezení. Zkušení, jistí, pečliví při ověřování faktů, spravedliví. Jako ti zmínění prvorepublikoví. A to je zázrak Z celého mého pokusu o srovnání vyplývá nezpochybnitelný fakt Padesátá léta byla plná hrůz z importované a vnucené totality. Nespravedlnosti nové doby jsou produktem osobního zájmu, osobní iniciativy z řady let komunismem přiživo- vaných komplexů. Podstata nového zla je nový POLYGON 1/2009 / 41 [pageend43]zbabělejší, zákeřnější, opovrženíhodnější. Ke vší hrůze má hlubší kořeny. Tristní. Musíme ale najít odvahu a bojovat, aby se mlha před námi trochu rozpustila a konečně jsme v ní zaregistrovali záda „Kocourkovských“. Pak už půjde všechno hladce. Budeme znát směr, budeme vědět, koho máme předběhnout. Po dalších dvaceti letech tápání a bloudění v kruhu. Tisíc světelných let od spravedlnosti. ■ historie našeho exodu ■ historie našeho exodu ■ historie EXODUS JEDNÉ RODINY OSKAR SÝKORA JUDr. Oskar Sýkora nar. 23. 3. 1900 v Chrudimi, jako advokát působil v Náchodě, byl činný v mnoha oblastech veřejného života, především v čs. straně národně socialistické, za kterou byl zvolen r. 1946 poslancem českého Zemského národního výboru, byl též aktivní ve sportu jako vynikající tenista a sportovní funkcionář. Za květnové revoluce 1945 byl zraněn a obdržel francouzský řád Croix militaire za pomoc francouzským válečným zajatcům, kteří se na sklonku války vraceli přes Náchod do své vlasti. To byla jedna z dalších příčin, proč se stal persona non grata v očích komunistů, v únoru 1948 byl zatčen a rodině hrozila perzekuce. Pro svého syna Oskara, nar. 22. 6. 1929 v Náchodě, který nyní žije se svou rodinou v Halifaxu v Kanadě, napsal pro rodinnou kroniku spis, proč jeho rodina musela opustit vlast a odejít do exilu, aby se zachránila. Nazval spis Historie našeho exodu. Byl psán v říjnu 1965 a podstatná část jeho spisuje zde zařazena. Mračna na obzoru Neštěstí, které postihne jednotlivce, nebo jen určitou skupinu lidí, se pociťují daleko intenzivněji nežli ta, jež postihnou celý národ. Proto v roce 1948 jsme si zpočátku sami plně neuvědomovali hrůzu a rozsah katastrofy, která náš národ v únoru 1948 postihla. Kromě toho jsme žili v určitém optimismu, „že u nás, v tak vyspělém národě, vývoj událostí bude jaksi mírnější,“ utvrzováni i tím, že prezident Beneš i Jan Masaryk zůstali na svých místech. Katastrofa V klidných dobách mého mládí, při četbě dobrodružných románů, mně nikdy nepřipadlo na mysl, že v běhu velkých dějinných událostí může i zcela obyčejná občanská rodina být postavena do situace, jejíž řešení se podobá - nebo skutečně je - „románovým příběhem“. Tak to bylo i s námi. Jako zemský poslanec a funkcionář největší protikomunistické strany v Československu byl jsem pochopitelně na indexu komunistických zločinců. Byl jsem proto v únoru 1948 jedním z prvních, kteří se octli ve vězení. Není jistě bez zajímavosti vzpomenout, že mezi těmito zločinci na předním místě byl jakýsi Smola, bývalý okresní soudce, nejneschopnější právník, jakého jsem u soudu poznal, který po únorovém puči dělal kariéru u komunistů. Oproti tomu nebylo by spravedlivé nevzpomenout všech těch důkazů sympatií, kterými nás náchodské občanstvo v této těžké době přímo zahrnovalo. Ty různé dárky a skutečná pomoc byly mně jednak zadostiučiněním, jednak morální posilou. Největší nebezpečí tkvělo v otázce: „Co bude po propuštění z vězení?“ Bude tam, jak se to v oněch tragických dobách stávalo, stát zakrytý automobil, který člověka odveze neznámo kam, někam, odkud není návratu? Dnes je nám známo, že tisíce lidí takto zmizely. V mém případě pokra- 42 I nový po l y g o n 1/2009 [pageend44]čovala perzekuce mírnější formou a po nucené likvidaci mé kanceláře dána mně volba: buď jít jako horník do dolů, nebo na stavbu, anebo do rolnictví. Proč jsme zvolili tuto poslední alternativu, ještě vysvětlím. Zatím bylo kategorickým imperativem co nejdříve se vzdálit co nejdále od Náchoda. Nevěřím na zázraky, ale fakt je, že nyní jsme vstoupili do období plné série zázraků, nebo lépe snad série šťastných náhod. Odpočátku mně bylo jasné, že ze tří alternativ pro „volbu“ zaměstnání přichází v úvahu jen venkov, který zaručoval, aspoň na dohlednou dobu, určitou samostatnost a volnost pohybu. Rolnické usedlosti byly tehdy těžko k dostání a vysoko v ceně, protože panovalo přesvědčení (které sdíleli i vedoucí komunisté), že kolchozy u nás zavedeny nebudou. Pomohl inzerát v novinách Čirou náhodou jednoho dne si moje žena všimla inzerátu na statek v „Sádku“. Kde leží ten Sádek? V Čedoku jsme zjistili, že v Čechách jsou dva Sádky, jeden u Poličky a druhý u Příbrami. A tak s pomocí „znalce“ Míly Jelínka jsme zajeli do Příbrami a statek koupili. Pak ale bylo nutno překonávat tu největší překážku, totiž úřední schválení koupě statku. Zde opět pomohla náhoda. Ty, synu, jsi byl přihlášen po maturitě na vysokou školu zemědělskou, což tě legitimovalo ke koupi hospodářství, a jelikož ONV v Příbrami byl v té době ještě idylicky nekomunistický mírný vše proběhlo hladce a začali jsme žít dočasným životem rolníků. Byla to vlastně tvoje první „praxe“ a musím tě pochválit, že ses už tehdy znamenitě osvědčil. Je to důkazem, že inteligentní a pracovitý člověk se osvědčí za každé situace. Maminka mezitím podnikala a úspěšně dokončila likvidaci našeho domova. Perzekuce Brzo nato nám nastaly starosti zjiné strany. Z Prahy jsem byl důvěrně upozorněn, že jsem na komunistickém indexu. Výkonným orgánem bylo ministerstvo financí. Z důvodů právnicky zcela nemožných, ba přímo idiotských, byl proti mně konstruován devizový „delikt“. Ze jsem si dal vyplatit svůj palmámí účet od české akciové firmy Tricotex v Chrasti bez devizového schválení. To by tedy kominík v Chrasti, který v továrně vymetal komíny a nechal si pak zaplatit svůj účet, byl stejně „vinen“. Vzdor ilegálnosti tohoto zákroku proti mně byla věc velmi vážná. Díky svým známým jsem zjistil, že můj případ byl svěřen jisté komunistické „buňce“, která v ministerstvu financí prováděla „likvidace“ nepohodlných osob. Jakmile jsem seznal tento beznadějný stav věci, bylo pro mne jasno, že jediná záchrana je v útěku přes hranice. Nezdařené pokusy o útěk „Chtít“ ještě neznamená „mít“ a v létě 1948 se chtělo množství lidí zachránit útěkem z tohoto komunistického koncentračního tábora, v nějž únorový zločin komunistů změnil naši krásnou vlast JUDr.Oskar F. Sýkora (1900-1979) advokát a zemský poslanec. (graduačni fotka z r. 1954, kdy ve věku 54 let obdržel„Bachelor of Commerce degree“) [pageend45]Ovšem jen poměrně málo lidí našlo a mělo příležitost útěk uskutečnit, a pokud se o to pokusili, mnozí skončili tragicky. Ty krásné šumavské lesy viděly tehdy tolik tragédií, ale nikdy se už asi nedozvíme, kolik čestným mužů, žen a dětí bylo tam surově zavražděno komunistickými vrahy. A přece jediným „zločinem“ těchto dobrých lidí a vlastenců byla touha žít svobodně. Největší nebezpečí tkvělo v tom, že komunisté měli své agenty -provokatéry, kteří věrohodným způsobem nabízeli své služby, a pak při přechodu hranic své oběti zavedli do záhuby. My sami jsme jen o vlásek unikli podobnému osudu, jak se ještě zmíním. Mezitím se léto chýlilo ku konci. Ty ses nám vrátil z Prahy, kde tě nepustili na vysokou školu zemědělskou, ač jsi byl plně kvalifikován, a bylo tedy nutno jednat První alternativa útěku Starému svému strýci Drachovskému jsem plně důvěřoval a on mně. A tak jednoho slunného poledne jsem potkal na jedné odlehlé středočeské silnici zamračeného muže s krásným vlčákem. Jméno mého strýce změnilo zamračenou tvář v úsměv a zanedlouho onen muž, bývalý celník, rozvíjel svůj plán. Slíbil, že prozkoumá situaci na úseku hranic, kde má známé spolehlivé celníky, a sdělí mi pak výsledek v Praze. Jel jsem domů se smíšenými pocity. Chování onoho muže sice budilo důvěru, ale bylo jaksi zbrklé, a proto jsem se bál, že plán nebude dobře uvážen a proveden. Proto, když jsme se později sešli v Praze, pod záminkou maminčiny nemoci a nutnosti operace (osud tomu chtěl, že tuto výmluvu jsem musel použít ještě jednou), jsme se tohoto muže zbavili. Ironií osudu se stalo, že o léta později v Montrealu se tato operace stala skutkem. Také stojí za zmínku, že tehdy jsme ovšem nemohli tušit, že jednou skutečně přejdeme hranici v těchto místech, které nám onen celník navrhoval. Druhá alternativa útěku Staral jsem se proto dále a byl jsem známou rodinou soudce upozorněn na „věrohodného muže“, který před časem pomohl k útěku do Bavor celé rodině jejich syna, rovněž soudce. To tedy znělo velmi slibně, protože rodina mých informátorů byla povýšena nad veškerou pochybnost - mimo to, ti lidé mi byli zavázáni za úspěšnou intervenci na zemském úřadě. Tak se stalo, že tito dobří lidé mě s tím „věrohodným mužem“ seznámili v kavárně Slavia v Praze, a tím nás málem zahubili. Tak byl tehdejší život komplikovaný a nebezpečný. Ten muž byl nám představen jako „továrník kravat“ z Vinohrad. Hned rozvinul svůj plán, že zajede na Šumavu, sdělil nám i místo, kam pojede, jméno té stanice, jakož i jména osob. Řekl, že tam projedná věc se známým hajným, který pak vlastní převod zařídí. Je zajímavé, že ten muž nechtěl ani žádné peníze, a tak jsme se hladce domluvili. Sympatickým dojmem na mne nepůsobil, ba právě naopak. Domluvili jsme se, že se opět sejdeme v Praze ve středu (bylo to v pondělí). Šťastné náhody Nyní začíná série šťastných náhod, takže se nedivím lidem k tomu inklinujícím, že jsou pověrčiví. Druhého dne odpoledne jsem pracoval na poli. Ač jsem neměl k tomu žádného důvodu ani žádné příčiny onoho muže mít v podezření, přece mně nějaký vnitřní hlas stále našeptával: „Jeď do Prahy!“ „Přesvědč se!“ atd. Náhle jsem se rozhodl, vypůjčil jsem si vůz, můj vlastní jsme v tu dobu nesměli používat V Praze jsem z první telefonní budky zavolal a onen muž se v telefonu ozval! Rozpačitě koktaje říkal, že přece na Šumavě byl. Předstíral jsem, že mu věřím, zajel jsem ale na nádraží zjistit že dojet do oné stanice na Šumavě a zpět bylo sice v tak krátkém čase možné, ale byl by se musel okamžitě vrátit. Protože onen hajný bydlel asi hodinu cesty od nádraží, by44 / nový po l y g o n 1/2009 [pageend46]lo tedy naprosto vyloučeno, aby se ti dva vůbec sešli, a dokonce dohovořili plán našeho útěku. Poznal jsem, že jednám s podvodníkem. Zbývá jen dodat, že i zde jsem sehrál komedii s maminčinou operací, takže nevzbudil podezření toho darebáka, o němž jsem později v Německu zjistil, že skutečně zařídil přechod rodiny onoho soudce, v Bavorsku byl a vrátil se jako „hrdina“ zpět Zřejmě komunistům na oné rodině nezáleželo a chtěli toho lotra použít k chycení někoho, na kom jim opravdu záleželo. Zvláštní okolností tím „někým“ byl jsem já. V neštěstí poznáš své přátele Právě v oné kritické době, kdy jsem nevěděl co počít, nabídl mi starý přítel Pavel Piek, že „ví o cestě“. Vše jsme dobře smluvili a jednoho pondělního odpoledne měli jsme sraz v kavárně hotelu Paříž v Praze. Zde musím trochu odbočit a připomenout, jak rozumné a důležité bylo rozhodnutí a také možnost koupit statek tak blízko Prahy: tím byl umožněn nenápadný styk s lidmi, kteří konec konců nám pomohli k útěku a zajistili tvou šťastnou budoucnost Pavel přišel do kavárny bledý a bez úvodu nám řekl: „Tak nám ho včera zastřelili!“ Znělo to, jako když zvoní umíráčkem. Zda byla to nešťastná náhoda, nebo zločin, to jsme se nikdy nedozvěděli, rozhodujícím v té chvíli bylo, že jsme v Praze připraveni k útěku a že nemáme vůdce, který by nás převedl. Věděli jsme dobře, že jsme na statku hlídáni. Bylo-li celkem jednoduché pro jednoho z nás zajet do Prahy, tak bylo to při nejmenším nápadné, když jsme jeli všichni tři. Co tedy dělat? Uvažoval jsem, že vím přibližně, kde se přechod měl uskutečnit a měl jsem speciální mapu této krajiny (která jako trvalá památka je stále s námi). Byli jsme vyzbrojeni i potvrzením MNV v Sádku, že jedeme do té končiny kupovat nějakou drůbe- žámu, která dle inzerátu, vystřiženého ze Zemědělských novin, byla tam na prodej. A věděl jsem, že policejním referentem v Aši je jakýsi soudruh Gottlieb, který býval v Chrasti. To stačilo k rozhodnutí. Je zajímavé, že události mi daly za pravdu a nescházelo mnoho a i bez průvodce by se nám byl přechod podařil. Třetí alternativa útěku - sami přes „kopečky“ V Hazlově, který je poslední stanicí před Aši, všimli jsme si, že nad dráhou je také drůbežáma. To povšimnutí se ukázalo být později velmi užitečné. Pak vlak projížděl rozsáhlými lesy, kterými jsme měli přecházet Vede tam skoro paralelně s hranicí dráha a o něco dále státní silnice. Vstup do lesů z této silnice byl přísně zakázán. Nevím, proč mne napadlo - jakoby náhodou - „ztratil“ jsem svůj klobouk z okna vlaku. Hlásil jsem tuto ztrátu hned po příjezdu do Aše službu majícímu úředníku na dráze a i tato maličkost se ukázala být pro nás velmi důležitou. Jak osud často spřádá životně důležité události z takových drobností. Pak jednali jsme s jakýmsi komunistickým „zlatokopem“ o koupi inzerované drůbežámy, abychom měli alibi, a přirozeně jsme se nedohodli o ceně. Po cestě jsme sondovali vzdálenosti k hranici. Hranice byla velmi blízko, ale za bílého dne nedosažitelná. Brzy jsem měl pocit, že se stáváme nápadnými, a proto jsem si opatřil další a rozhodující alibi návštěvou u pana policejního referenta. Ze všech složek, které nás později zachránily, tato myslím byla rozhodující. Štěstí nám i nadále přálo. Nechali jsme úmyslně odjet autobus do Hazlova, abychom eventuálně měli omluvu, proč jdeme pěšky. Silnice byla pustá a nikým nesledováni ani nespatřeni jsme se ve vhodném místě ponořili do lesů a nespatřeni jsme překročili dráhu. Narazili jsme pak sice na skupinu drvo- štěpů pracujících v lesích, ale slyšeli jsme je zdálky a včas se jim vyhnuli. Slunce se nový POLYGON 1/2009 / 45 [pageend47]chýlilo k západu, když jsme se dostavili asi na půl kilometru k hranici. Až sem vše probíhalo kupodivu šťastně a hladce, ale teď nastala série protivenství, která nakonec vše zmařila a nás málem přivedla do záhuby. První chybou bylo, že hranice v těch místech byla klikatá (podle mapy) a my neměli kompas, nutný k přesné orientaci v terénu. Že Bavorsko je nad námi nahoře na dosti příkrém svahu, jsme věděli dle toho, že jsme slyšeli německého sedláka volat na jeho koně, patrně při polní práci někde u hranice. Druhou a hlavní chybou bylo to, že mladý hustý porost lesa, který nás až dosud bezpečně kryl, přestal a svah, který nás dělil od hranic, byl porostlý starým vysokým lesem, v němž bylo nebezpečno se ve dne pohybovat Třetí chybou bylo počasí. My jsme potřebovali vítr, déšť, nebo mlhu. Místo toho byla tichá podzimní noc, kde sebemenší zvuk je slyšet daleko. Ještě štěstí, že nesvítil měsíc. Čtvrtá a nejhorší chyba se projevila, až když jsme se po setmění dali na opatrný pochod nahoru po stráni. Nešli jsme dlouho, když jsme přišli na místo, kde byla na zemi suchá kůra ze stromů, která pod našima nohama praskala. Ihned jsme si lehli na zem, kde v našich černých kabátech jsme byli těžko k rozeznání. Netrvalo dlouho a už jsme slyšeli těžké kroky a řinkot zbraní několika mužů, kráčejících od hranic dolů, tedy proti nám. Noc byla tmavá a své svítilny se ti uniformovaní zločinci báli použít - z pochopitelných důvodů. Psa naštěstí neměli. Pak jsme byli podrobeni nejstrašnější zkoušce nervů. Ti lotři měli zřejmě jakési hole, kterými začali ohledávat zemi, chvíli blíže, chvíli dále, bylo to pro nás hrozné. Za nějaký čas, který se nám zdál být věčností, se rozešli. Dva, podle zvuků jejich kroků, odešli každý jinam, a jeden si sedl na nějaký pařez, nedaleko od nás, takže jsme slyšeli jeho pohyby nebo pokašlávání. My jsme nemohli dělat nic jiného než nadále ležet nehnuté. A zde musím, synu, vyzvednout tvou zásluhu, že jsi přetáhl duchaprítomné rukáv mého pláště přes moje svítící náramkové hodinky. Nebezpečí stále tkvělo v tom, že i pouhé zakašlání či kýchnutí nás mohlo prozradit. A my leželi v podzimní noci na chladné, vlhké lesní půdě v horách. Kromě toho jsem se obával, že ti dva, co odešli, se vrátí s posilou. Náhle onen gangster, který seděl na pařezu nedaleko nás, opět vstal a začal znovu ohledávat půdu holí. Přitom v jedné chvíli se přiblížil k nám tak, že kousek hlíny z hole mně padl do obličeje. Na takových tenkých nitkách někdy visí lidské životy. Bylo však psáno v knize osudu, že naše životy nebudou zmařeny komunistickými vrahy, kteří za vraždu uprchlíka-exulanta, dostávali zvláštní materiální výhody a povýšení. Tentokráte si ten komunistický celník šel sednout dále od nás, a to bylo dobře. Na západě byla ještě tmavá noc, která nás chránila svým černým pláštěm, ale na východě horizontu se začalo jasnit Tu slyšel jsem tvůj tichý hlásek, šeptající mně do ucha: „Táto, my musíme něco dělat Musíme pryč, než se rozední.“ Byla to jen a jen šťastná náhoda, která nás až dosud chránila, ale bylo mně jasné, že bez dalšího zázraku se z toho prokletého lesa nedostaneme. A ten zázrak se skutečně stal. Když jsem uvažoval, co dělat, tu náhle jsem ke své radosti spatřil, že dole v úvalu, kterým jsme přišli, tvoří se ranní mlhy a táhnou nahoru k nám a záhy nás skryjí svým milosrdným pláštěm. V takových chvílích člověk věří na Prozřetelnost Trvalo to snad půl hodiny, nežli pod ochranou mlhy jsme plazíce se po zemi centimetr za centimetrem dorazili do hustého mlází, kde jsme už byli opět v bezpečí. Za dne by tu vzdálenost člověk přešel ani ne za dvě minuty. Bylo už na čase, neboť slunce se vyhouplo nad obzor, když jsme se ukryli v lese, kterým jsme se dostali zpět na silnici. 46 I nový po l y g o n 1/2009 [pageend48]Setkání s četníky Avšak našim starostem nebyl konec. Za nej bližší zatáčkou silnice narazili jsme na dvoučlennou četnickou hlídku, která tam dlela zcela úmyslně, aby ji bylo vidět až v poslední chvíli. Samozřejmě nastal výslech a tu se teprve osvědčila, a nás od zatčení zachránila, naše dobrá a složitá příprava, o níž jsem se už zmínil. Situace byla hrozivá. Je pravda, že tito dva četníci ještě nevěděli nic o našem nočním dobrodružství, ale kdyby nás byli odvedli do Aše, pak to snadno dali dohromady, že my jsme ta skupina, kterou v noci mamě bledali jiní četníci v nedalekém pohraničním lese. Naše dokonalá příprava mně ale umožnila, abych bez rozpaků a bez nějakého rozmýšlení vypravoval četníkům, že jsme byli kupovat drůbežámu u sedláka „X“ a ukázal jim příslušné potvrzení od MNV v Sádku. Mladší četník poznamenal, že je mu známo, že „X“ drůbežámu prodává, ale hned se nedůvěřivě zeptal, proč jdeme do Hazlova. Dostal promptní odpověď, že když jsme se včera nedohodli se sedákem Jí“ a když už jsme v tomto kraji, že chceme obhlídnout drůbežámu v Haz- lově, zdali by se tam nedalo něco koupit Přitom, jakoby namátkou, jsem se zmínil, že za tu informaci vděčíme panu Gottlie- bovi. Jmého policejního referenta v Aši ve spojitosti s naší zcela logickou cestou do Hazlova definitivně zapůsobilo a starší četník výslech skončil, nebude přece vyslýchat dobrého známého svého šéfa. Mladší četník, který si nás po celou tu dobu po očku prohlížel, přišel ještě i pak se záludnou otázkou: „Kde máte klobouk?“ Zasmál jsem se mu do obličeje a řekl jsem, že bych to také rád věděl. Pak jsem mu vypravoval, jak mně včera z vlaku uletěl, jmenoval úředníka na nádraží v Aši, jemuž jsem po příjezdu ztrátu hlásil (jeho jméno četníci zřejmě znali, a tedy se přesvědčili, že mluvím pravdu), a jak ráno jsme šli kus podél trati a klobouk hledali a schválně také upozornil na naše v ranní rose ucourané kalhoty, čímž rozptýlil jsem poslední pochybnost A šli jsme dále. Po příchodu do Hazlova jsme nejdříve zašli do hostince. Po 24 hodinyjsme neměli nic k jídlu a jen jednou jsme se s velkým rizikem napili z lesního potůčku. Když byl čas jít ke vlaku, chtěli jsme vyjít na silnici. Šel jsem ze dveří první a k mému zděšení jsem na opačné straně silnice viděl stát dva četníky se samopaly. Dříve, než jsem mohl na něco pomyslit, přijel autobus, na který četníci čekali. A my jsme se zadem přes dvůr hostince dostali na dráhu. Návrat na náš statek Teprve ve vlaku jsme byli v bezpečí a večer v zoufalé náladě se vrátili na náš statek. Byli jsme šťastně a skoro zázračně zachráněni, ale na jak dlouho? Opět týdny plynuly za podzimních prací na statku, avšak zima se kvapem blížila a my dobře věděli, že útěk přes hory v zimě je nepoměrně nebezpečnější, ne-li nemožný. Moje záležitost na ministerstvu zatím pokračovala a úředník, zvlášť k tomu vyslaný na Sádek, nám odejmul cestovní pasy. Neznal jsem ho, ale byla to dobrá duše, měl jen jedinou starost: abych mu pasy dal. „Vždyť je stejně nebudete potřebovat, až budete utíkat přes ty kopečky,“ mně důvěrně povídal, „ale já je musím mít ve spisech.“ Ten dobrý muž měl pravdu. V Praze pak mě jiní dva známí úředníci informovali, že bylo rozhodnuto, že můj případ musí být skončen mojí úplnou „likvidací“ a přímo mi naznačovali, že vidí jedinou spásu pro mne v útěku. To jsem věděl také a úplně jsem s nimi souhlasil, ale jak utíkat a kudy, když tolikrát jsem jen náhodou unikl záhubě. Nicméně bylo nutné začít znovu. Čtvrtá alternativa útěku Zkušenost mě poučila, že v našem životě mnoho a často vše závisí od našich dobrých přátel. Nyní, v jedné z nejkritičtějších dob mého života, se toto pravidlo osvědčilo. Věděl jsem, že národní socialisté, mojí straníci, organizují útěky svých nový POLYGON 1/2009 / 47 [pageend49]členů. Mnoho prominentních našich předáků již bylo za hranicemi. Ale bylo mně také známo, že všem se to nepodařilo, tak např. náš východočeský poslanec Deči byl při útěku chycen a odsouzen k dlouholetému vězení. Otázka byla, na koho se obrátit V takových dobách člověk často neví, komu může věřit a komu nikoliv. Odpověď nám dala šťastná náhoda. Četl jsem kdesi, že charaktery lidí se projevují ve své pravé podobě jen v dobách mimořádných. Myslím, že je na tom hodně pravdy. Lidé reagují na nebezpečné situace buď statečně, nebo zbaběle a jen zcela ušlechtilé a nadprůměrné charaktery jsou schopny obětí, které se platí životem. Dr. Milada Horáková bude pro všechny věky příkladem nad jiné vznešeným, ale nebyla v té době v našem národě zjevem ojedinělým. Teď do našeho osudu zasáhl „Anděl strážný“ - žena, která riskovala svobodu i život proto, že nezištně pomáhala svým bližním se zachránit ve svobodném světě. Zachovej jí proto vděčnou památku. Zachránila nám životy. Nikdy nezapomenu onen dramatický večer, který začal v bytě našeho „Anděla strážného“. Vše bylo předem připraveno. Krátce po mně přišel muž středních let, dobrého chování, kterého oslovovala „účetní“. To je vše, co o něm vím. Vyplatil jsem tomuto muži smluvenou odměnu do fondu pro rodiny, které by pro činnost v této podzemní organizaci ztratili svobodu anebo život. Pak jsem šel s „účetním“ do vozu a nyní nastala klikatá jízda sem a tam Prahou, která skončila v jakési zapadlé slepé uličce na Vinohradech. Účelem této fantastické jízdy bylo setřást event slídiče, kteří by už hlídali dům našeho ,Anděla strážného“. Obešli jsme potom dva tři bloky a pak zavedl mne do bytu v jednom všedním činžovním domě. Uvítala nás ne už mladá, ale dosud hezká dáma - blondýna, která na nás zřejmě čekala. To nebyl byt do něhož nás zavedla, ale spíše muzeum přeplněné starožitným nábytkem a spoustou orientálních památek. Vlastní jednání bylo spíše opakování toho, o čem jsme hovořili u našeho ,Anděla strážného“, ale nabyl jsem přesvědčení, že u naší hostitelky se sbíhaly nitky této podzemní organizace, jejíž ona je hlavou. Když jsme odešli, poznamenal „účetní“: .Až se jednou vrátíte domů, budete překvapen, u koho jste to dneska byl.“ Při odchodu jsem byl požádán onou dámou, abych dal nějaký peníz do zlaté misky, kterou držel v rukách jakýsi malý černý bůžek, snad Buddha, sedící ve vstupní hale. To bylo pro štěstí. Důležité bylo, že jsem musel udat adresu a telefonní číslo jednoho svého důvěrného a spolehlivého přítele v Praze s tím, že ten dostane jednoho dne pro mne telefonickou zprávu „vzduch je čistý“. Pak máme všichni tři přijet do Prahy, kde dostaneme další instrukce. Celkem vzato byla tato napínavá jednání pro mne důkazem, žé tentokráte jsem na správné cestě a že, díky našemu „Andělu strážnému“, jsem se zapojil na dobře organizovaný, spolehlivý „underground“. Je jistě zajímavé poznamenat, že ti lidé dělali dojem, že věří, že náš exil bude krátký - já osobně byl jsem přesvědčen, že opouštíme domov navždy. Po několika dnech agonizující nejistoty konečně přišla očekávaná zpráva: „vzduch je čistý“. Odjezd celé rodiny z venkovského statku hlídaného komunisty bylo nutno provést tak, abychom nevzbudili podezření. Měli jsme pro tento případ připraveno lékařské potvrzení, že moje žena potřebuje operaci dělohy v nemocnici v Hradci Králové, kde už dříve měla jiné operace. A na základě toho nám ONV povolil použití našeho auta na několik dní „k převezu nemocné“. Díky této přípravě přijeli jsme okamžitě do Prahy. Ještě dnes, po tak dlouhé době, si s úsměvem vzpomínám, jak při loučení na dvoře náš šafář ronil slzy, „že už tu naši hodnou paní neuvidí“ a my v duchu doufali v totéž, ovšem v jiném smyslu. Před odjezdem ze dvora spálili jsme opatrně všechny dokumenty kromě těch, 48 / nový po l y g o n 1/2009 [pageend50]které jsme potřebovali vzít s sebou, a vše ostatní nechali na pospas komunistickým hyenám. Exodus V centru Prahy není opuštěnějšího místa, než je starý zrušený židovský hřbitov na Starém Městě. Tam jsem se pozdě večer za úplné tmy sešel se svým „účetním“ a jakýmsi menším mužem, který, jak se později ukázalo, byl vlastním naším průvodcem při přechodu. Jednání bylo úžasně stručné. Když zašli jsme hodně daleko mezi staleté židovské hroby a ujistili se, že nás sem nikdo nesledoval, zeptal se mě „účetní“ šeptem: „Máte dobrou pamět?“ „Ano.“ „Tak si zapamatujte toto: zítra ráno pojedete vlakem v 'X' hodin do stanice Sokolov, kde vystoupíte a sednete si v restauraci II. třídy u okna vpravo od vchodu z peronu. Tam počkáte. Přijde-li někdo a dá vám instrukce, zařiďte se podle nich. Nepřijde-li nikdo, tedy pokračujte vlakem odjíždějícím ve čtyři hodiny do Františkových Lázní a tam čekejte, až přijde někdo, kdo bude mít v dlani nějaký nezastupitelný předmět, který mi teď dejte.“ Dal jsem mu můj prsten a oba muži zmizeli neslyšně v tmách. Zůstal jsem na hřbitově sám. Sám, uprostřed chladné noci v centru milionového města s myšlenkou: Co bude zítra? Projdeme, anebo zemřeme? Následujícího dne probíhalo vše v pořádku až do Františkových Lázní. Tam se ukázalo, že organizátoři našeho útěku nepočítali s tím, že na podzim, po skončení lázeňské sezóny, bývá tato stanice skoro liduprázdná. Brzo jsem cítil, že se stáváme nápadnými, ale přece nemohli jsme opustit stanici, kde každou chvíli se mohl objevit náš průvodce. Co dělat? Nezbylo, než se rozdělit Ty s maminkou jste zůstali na nádraží, já se zeptal na adresu nějakého gynekologa, který ordinuje již mimo sezónu. Přitom jsem ovšem neopomenul poznamenat, že přivážím manželku na gynekologické léčení, na což jsou Františkovy Lázně specializovány. Chodil jsem pak bez cíle ulicemi nedaleko nádraží, a když se začalo šeřit, tak jsem se vrátil - a už, jak se pamatuješ, jsi mně radostně hlásil, že ten muž s prstenem v dlani tady byl. Sešli jsme se s ním v tmavém místě u nádražního skladiště, odkud startovala naše odyssea. Instrukce zněly: „Já půjdu s vaší paní napřed a vy se synem čtyřicet kroků za námi. Když se vás někdo zeptá, kam jdete, tak řekněte, že k veliteli četnické stanice v Hazlově. Dnes je sobota a jdete k němu přes neděli na návštěvu.“ A nyní následoval pochod několika kilometrů po silnici až k místu, kde náš průvodce náhle odbočil do polí. Zastavili jsme se. „Nyní musíte zakrýt všechny světlé části vašeho úboru a obličeje.“ Měli jsme černé pláště a klobouky, vyhrnuté límce atd. Pak kráčeli jsme potichu husím pochodem po polních a lučních pěšinách noční tmou. Byla sice zima, ale naštěstí nevál vítr a nesněžilo - toho jsme se báli nejvíce. Bílé sněžné plochy jsou největším nepřítelem uprchlíků. Náhle na pokraji menšího lesa nám signalizoval náš vůdce rukou „lehnout!“ Jen jsme byli na zemi, tak už jsem viděl, jak přicházejí po polní cestě vedoucí kolem lesa dva ozbrojení lidé, patrně četníci jdoucí ze služby od hranic, protože si svítili baterkami a hlasitě spolu hovořili. Když přešli, chtěli jsme pokračovat v pochodu. Vtom náhle z polorozboře- né kapličky u cesty stojící vystoupil muž v uniformě se samopalem přes rameno. Moje první myšlenka byla, že to byl jeden z těch dvou, co před chvílí kolem nás přešli, ale prst na ústech toho muže a chování našeho průvodce v okamžiku mne uklidnilo. Ukázalo se, že je to druhý náš průvodce, který zde na nás čekal a v nebezpečném úseku, do kterého jsme teď vchánový POLYGON 1/2009 / 49 [pageend51]zeli, nás chránil po našem pravém boku. Tam totiž bylo nedaleko městečko Hazlov. Když tak vzpomínám po letech zpět na tyto dramatické události, tak přicházím k názoru, že pozdější generace nebudou ani chápat, ani věřit tomu, co jsme my nucené prožívali, abychom si zachránili své životy. Naše situace v té chvíli byla opravdu paradoxní: jeden četník, kráčející několik kroků od nás po polní cestě, znamenal pro nás smrt, druhý četník, skrytý o několik kroků dále v kapličce, znamenal pro nás život Než od této chvíle jsem začínal věřit, že naše dobrodružství skončí dobře. Pokračovali jsme opět husím pochodem a „náš“ četník kráčel asi sto kroků vpravo od nás v polích, a chránil nás tak proti možnému překvapení, které hrozilo z městečka tak dobře nám známého z našeho dřívějšího nezdařeného pokusu o přechod hranice. Čas a kilometry ubíhaly, ale před námi toužebně očekávaná hranice se stále neobjevovala. Místo toho se vpravo i vlevo od nás objevily dvě - na poměry v pohraničí - příliš dobře ozářené vesnice. Po silnici, kterou jsme měli překročit, přijížděl nějaký cyklista. Okamžitě jsme si všichni lehli do tmavých hrud zoraného pole, kde naše tmavé úbory nás činily nepoznatelnými. Pak nám naši průvodci vysvětlili, že se nacházíme na nebezpečném místě. V obou vesnicích žijí komunističtí „zlatokopové“, kteří dobrovolně organizují hlídky. Ty jsou nebezpečnější než pravidelné hlídky četnické, jejichž časové tumusy a místa naši průvodci znali. Ale takzvané „dobrovolné hlídky“ jsou prostě nevypočitatelné. Teďjsme se dozvěděli, proč byla k přechodu zvolena sobota večer - to prý sedí tito dobrovolníci raději v hospodě. Překročili jsme silnici. Před námi táhl se pruh zoraných polí, celkem tmavých, ač mezi hroudami tu i tam bylo vidět stopy od sněhu. Odlesk elektrického osvětlení z obou vesnic dosahoval skoro až k nám. Bylo to opravdu nebezpečné místo. Náš četník nám řekl: „Tady pomůže jen rychlost Já budu podepírat vaši ženu,“ která už začala pociťovat známky únavy, „a všichni co nejrychleji kupředu. Jakmile projdeme tímto pásmem polí, sejdeme se v lučním úvalu, kde budeme už v bezpečí.“ A tam jsme se také šťastně sešli. Naši průvodci dopřáli nám chvíli oddechu s tím, že na zbývajícím úseku ke hranici nám už nebezpečí nehrozí. To tak docela pravdou přece jen nebylo, neboť zanedlouho jsme opět museli jít husím pochodem po pěšině, od níž vpravo i vlevo prý jsou miny, které pouhé našlápnutí přivede k výbuchu. Teďjsme věděli, že jsme blízko cíle! Je to zvláštní, jak lidská mysl reaguje na pocit nebezpečí. Předtím, kde i dle slov a chování našich průvodců bylo akutní nebezpečí, tam jsem byl poměrně klidný. Nyní, když nás ujistili, že už nebezpečí pominulo, začal jsem uvažovat: tam před námi je skupina keřů a za ní druhá - ideální místo pro přepadení ze zálohy, anebo zde, kde kráčíme po pasece paralelně se stěnou vysokého lesa, za každým stromem může být skryt střelec, pro něhož i v tmavé noci jsme na světlejší pasece dobrým cílem. A tak kráčíme mlčky, zabráni do neradostných úvah, z nichž v každou vteřinu můžeme být vyrušeni výstřelem vraha. Cíl na obzoru Konečně - bylo už dávno po půlnoci - dospěli jsme na pokraj vysokého lesa a zastavili se u hraničního kamene1. Je to snad směšné, ale v té chvíli bleskl mi hlavou známý obraz, tuším, že od Liebsche- ra: „Komenský se loučí s vlastí“. Nicméně na úvahy nebylo času, my lidé „osvíceného věku“ byli jsme na tom hůře než Komenský v době „temna“. My jsme neměli času na loučení. Dali jsme našim věrným průvodcům potvrzení „pro ústředí“, že nás sem šťast50 / nový po l y g o n 1/2009 [pageend52]ně dovedli, objali je, poděkovali a přešli hranici. V uších nám zněla jejich rada před rozchodem: „Varujte se osvětleného domku, který je tamhle vlevo - tam bydlí německý sedlák, konfident komunistů. Držte se stále po této polní cestě, která vede přímo k osvětlenému oknu, kde je německá pohraniční stráž a kde budete už v bezpečí. Můžete-li ještě utíkat, tedy toho asi půl kilometru k onomu oknu utíkejte. Vidíte tamhle vlevo ten tmavý les, tam se hranice zatáčí a odtud někdy ti lotři střílí i na lidi, kteří už jsou na německé půdě.“ Později jsme se v Německu dozvěděli, že takové případy se staly. Na německé četnické stanici Náš krátký, ale namáhavý běh o život skončil. U onoho osvětleného okna, které nám už od hranic připadalo jako maják, ukazující nám cestu do svobodného světa, nás očekával německý četník jménem Miller. Ne, někdy je lepší nemyslet! Před chvílí jsme utíkali o život před Čechy, kteří snad kdysi byli slušnými lidmi, z nichž však zrůdný komunismus učinil zločince, a vzápětí nám vlídným, lidským, laskavým způsobem poskytne ochranu příslušník národa nám po staletí nepřátelského. Zcela nezištně pro nás pan Miller udělal, co mohl - tvá matka si odpočinula na kavalci - telefonoval do Seibu pro taxíka, kterého nedostal, a pak nás doprovodil až na silnici, abychom nezabloudili. Když tichou podzimní nocí jsme kráčeli po německé silnici, zabráni do svých starosdivých myšlenek, vstříc nejistému životu exulantů, tu náhle spatřili jsme na východě - tedy někde v Cechách, zář požáru. Snad na každého noční požár působí depresivně, na nás ta tichá, vzdálená záře působila symbolicky: „Požár na Východě!“ Náhle tichou nocí třeskl výstřel, pak druhý a řada dalších. Ze vzdálenosti pouhého jednoho kilometru, kde se nacházel pohraniční les, ozvaly se lidské hlasy, prosící o pomoc proti komunistickým pohraničním vrahům. To byl náš poslední dojem, poslední „pozdrav“ z naší rodné vlasti, kterou smečka zločinců proměnila ze vzorného demokratického státu v koncentrační tábor. Světélka před námi na silnici patřila dvěma německým pohraničním strážníkům, kouřícím své cigarety, kteří stejně jako my pozorovali, co se děje tam na hranici. Bylo mně hanba, když jeden z nich stoicky řekl, že „tohle je pro ně skoro na denním pořádku.“ Šťastný závěr Bylo již dávno po půlnoci, když němečtí pohraniční strážníci nám pomohli až do Selbu. Stáli jsme za studené noci na ulici a potřebovali postel. Pomohly pažby pušek obou našich průvodců, kteří jimi tak dlouho bušili do vrat malého hotelu, až se objevil nevlídný muž, který nás sice zprvu odmítl přijmout, ale kterého naši ozbrojenci poučili, že nám musí pokoj dát, protože se jedná o nemocnou ženu, kterou sem od hranic dopravili. A tak k ránu, když už skoro svítalo, měli jsme opět střechu nad hlavou. Když jsme osaměli v chladném primitivním pokoji venkovského hotelu, objali jsme se s pocitem nevýslovného štěstí, že se náš „Exodus“ podařil. Nic nemohlo v této chvíli nás o tento pocit připravit, neměli jsme peněz, vše, co jsme měli, jsme museli nechat doma, nevěděli jsme, co s námi zítra bude, ale byli jsme svobodni! Dodatek Rodina opustila Evropu, když byla naložena z „D. P. lágru“ v Bagnoli u Neapole na starou loď, která za války sloužila k transportu vojska a nyní sloužila k transportu poválečných uprchlíků. nový POLYGON 1/2009 / 51 [pageend53]Dne 4. září 1949 jsme vstoupili v Ha- lifaxu na půdu Kanady a jako pro většinu exulantů začátky nebyly příliš snadné. Otec a já2 jsme přijali první pracovní nabídku a začali pracovat na montrealském předměstí Verdunu v textilní továrně St Luke, zatímco moje matka pracovala jako posluhovačka3. Životní podmínky se pomalu začaly zlepšovat a večerním univerzitním studiem obdržel můj otec v roce 1954 bakalářský titul v oboru Commerce. Aktivně se také zapojil do krajanského a politického života. Byl členem kanadského Československého národního sdružení, členem Rady svobodného Československa, jedním ze zakladatelů SVU (Čs. společnost věd a umění) a předsedou montrealské odbočky SVU založené v roce 1961. Co bylo na jeho exilu to nejsmutnější? Že nemohl být u své matky, když umírala, totéž, když mu umíral jeho bratr, a že ani nemohl přijet do Československa na jejich pohřeb. Trvalo to od našeho příjezdu do Kanady deset let nepřetržité večerní a denní práce v různých zaměstnáních a zároveň různých studií na školách, ale 29. května 1959 jsem byl promován na McGillu na doktora stomatologie a téhož dne odpoledne na Universitě de Montréal na doktora filozofie. Když 1. července 1959 Poznámky: 1. Přechod hranice byl ze soboty 27. listopadu na neděli 28. listopadu 1948. 2. Můj den byl od 7 - 18 hod. (s jedno- hodinovou polední přestávkou), s hodinovým platem $ 0.65. 3. Její pracovní den byl od 7 - 13 hodin a pak od 16 - 19 hodin s měsíčním platem $ 90. (Dr. Oskar P. Sýkora /nar.1929/ stomatolog. PhD. univ. prof. Dalhousie University, foto archiv) ve státní ottawské residenci Rideau Hall, pod záštitou kanadského generálního guvernéra Vincenta Maseyho, byl pořádán večerní banket na počest královny Eliza- bethy II. a jejího manžela prince Philipa, na seznamu třiceti sedmi pozvaných bylo i mé jméno. Co bylo pro mne v exilu to největší zadostiučinění? Že to byl právě antiko- munistický československý exulant, který reprezentoval všechny nové obyvatele Kanady, když univerzity z ČSSR nebo z DDR žádaly o kopie mých článků (byla to ještě ta idylická doba před internetem a emailem) - a to mi komunistický režim nedovolil studovat na KU v Praze. A pak si velice cením pozvání přednášet na jubilejním sjezdu, oslavujícím stoleté výročí založení Spolku českých zubních lékařů, které se konalo v Praze v roce 1997. Nicméně, nejvíce si vážím toho, že jsem se dožil možnosti se navrátit domů do svobodného demokratického Česko- slovenka a jen lituji, že se toho moji rodiče již nedožili. ■ 52 / nový po l y g o n 1/2009 [pageend54]krize západních demokracií MIROSLAV HILL Motto: „It is necessary not only to pay attention to immediate crises, but to foresee those that will come, and to make every effort to prevent them. For if you see them coming well in advance, then you can easily take the appropriate action to remedy them, but if you wait until they are right on top of you, then the prescription will no longer take effect, because the disease is too far advanced.“ Niccolo Machiavelli, 1513 (1). Naše chovaní je ovlivněno jinými mnohem víc, než si uvědomujeme, dokonce lidmi, se kterými jsme se nikdy nesetkali. To píše Michael Bond (2). Vytvářejí se sociální sítě, které jsou podle některých autorů jako to, co váže dohromady hejna ptáků. Každý z nás je jeden z toho hejna v síti. Letíme společně jako jeden celek, jako hejno. Naše jednotlivá rozhodnutí, např. přestat kouřit, nemají větší váhu, než rozhodnutí jednoho ptáka v hejnu zahnout doleva. Aby se jednotlivá rozhodnutí mohla šířit, je zapotřebí kritická masa individuí (v našem případě skupiny kuřáků, letících ptáků apod.) propojených mezi sebou tak, že ovlivňují jeden druhého. Jak jsou tato individua propojena, se zatím nepraví. Pozici v „socio-topolo- gickém prostoru“ do značné míry určují naše geny. Alespoň tak se soudí podle výsledků studií na dvojčatech. Nejedná se však o genetickou predilekci se spřátelit s mnoha lidmi, ale o genetickou predilekci se přátelit s mnoha populárními lidmi (viz 2, Christakis). Naše planeta Země se údajně otepluje. Produkujeme příliš mnoho CO2. Je v módě vymýšlet různá paliativní opatření, jako např. větrníky nebo podobně. Pokud nám něco hrozí nyní, tak je to přelidňování planety. Vznikají megalopole, ve kterých jsou lidé stále víc stěsnáni, mění se jejich socio-topologický prostor a s tím i jejich chování (jako těch ptáků v hejnu). Komplexnost socio-topo- logických vztahů se stále zvyšuje. Naopak naše intelektuální schopnosti tento prostor ovládat nerostou, spíše se zmenšují. Takže posléze nebudeme umět řídit to, co jsme si zde sami vytvořili. Nicméně, jsme především živočichové a teprve potom lidé. Regrese na živočišnou úroveň je stále možná a za určitých okolností dokonce nezbytná. Nezbytná k zachování živočišného druhu. Než k ní dojde, nic jiného nám nezbývá, než alespoň sledovat, jak jsme od ní daleko. To je obsahem dalších odstavců. Západní demokracie se v posledních několika desítiletích vyvíjely a dosud vyvíjejí jaksi spontánně ve směrech, které přinášejí občanstvu stále větší pohodlí. U kořene změn je neobvykle rychlý technický pokrok spolu se starým klasickým merkantilismem. Lidé jsou vábeni, aby nakupovali, jedli, pili, bavili se, a pokud je to možné, se drogovali. Tělesná práce téměř vymizela. Mnozí ji nahrazují různou tělesnou činností a ostatní prostě žijí jen tak. Mladí hrají hry video. O náročná povolání není zájem, vesměs je společnost málo odměňuje. Stará hesla o Svobodě, Rovnosti a Bratrství jsou dobrá jen pro demagogii. Vládne politická oligarchie, která se udržuje u moci pomocí různě namyšlených volebních systémů. Na kdysi funkční správní administrativu jsou navěšeny další stupně a podstupně, které, jednou jmenovány, vyrábějí vždy další regule, nařízení a zákony. Vzniká dojem, že tyto další a další instituce jsou nezbytné ke spravování dnešní údajně stále komplexnější společnosti. Tento dojem je sdílen většinou obyvatelstva, jak nám stále nový POLYGON 1/2009 / 53 [pageend55]dokazují společnosti pro výzkum veřejného mínění. Jaký je mechanismus tohoto sdílení, se čtenář už dozvěděl v článku o zrcadlových neuronech (nP 5/08, s. 47). Lidé jsou dezorientovaní. Vidí kolem sebe jevy, které si nedovedou vysvětlit Děti se nenaučí číst psát ani počítat Ve škole vyvádějí, co se jim zlíbí, aniž by je kdokoliv trestal. Zato ony mohou potrestat své učitele. Neboje i pobodat Učitelé nesmí známkovat kdy je napadne. Naopak děti známkují učitele. V poslední době i vysokoškoláci známkují profesory a žurnalisté ministry. Studenti mají největší zájem o obory, o které nemají žádný zájem zaměstnavatelé. Ve Francii se udržuje endemická nezaměstnanost Ze 49,4 milionů Francouzů starších než 15 let pracuje jen 25,6 milionů, 2,2 milionů jsou počítáni jako nezaměstnaní a 21,5 milionů jako «neaktivní». Aby se Francouzi vyrovnali např. Dánům, Holanďanům nebo Švédům, muselo by jich pracovat zhruba o 10 % víc, tj. o 3 miliony víc ve stáří mezi 15 a 64 lety (3). Přitom asi 500.000 pracovních míst je trvale neobsazeno, poněvadž o ně není zájem. Na půl milionu míst se nenajdou pracovníci a přes pět milionů Francouzů z různých důvodů nepracuje. Mezi takto nepracujícími někteří žijí z podpor, jiní pracují na černo, další prodávají drogy atd. Jejich osud není záviděníhodný zvláště s přibývajícím věkem. Často propadají alkoholu, chátrají, octnou se bez přátel, bez prostředků a jak se říká, na dlažbě. To vše je všeobecně známé a děje se tak po dlouhá léta. Země západní Evropy jsou zadlužené. Některé z nich překračují z roku na rok státní rozpočet, mnohdy o více než tři % , která jsou ještě tolerována Evropskou Unií. Ve Francii např. v prvním trimestru 2008 dosáhl státní dluh závratné výše 1 270,6 miliard euro. Státní dluh Spojených států v roce 2007 dosahoval 6 300 miliard dolarů (viz Wikipedia). Hospodaření na dluh se mnohdy zdůvodňovalo moudrou investiční politikou. Často se však ani tak nejednalo o investice jako o placení dluhů za špatné hospodaření. Pak před několika měsíci klesla burza a začaly se hroutit banky. Začalo se mluvit o krizi a velmi rychle byla nalezena příčina. Takzvané „subprimes“, bankovní půjčky, které zavedla administrativa prezidenta Jimmyho Cartera v roce 1970 v rámci tzv. „affirmative action“. Akce měla pomoci nemajetným občanům, aby s málo penězi si mohli postavit dům dříve, než by si na něj našetřili. Byla to jistě akce velmi chvályhodná, ve které nakonec pokračovali Carterovi nástupci Ronald Reagan a George H. W Bush, místo aby ji zrušili. Následoval Bili Clinton, který naopak akci dále rozvinul. AI Fin (4) píše poutavě o tom, jak banky byly vyzvány, aby hleděly spíše na rasovou příslušnost budoucího dlužníka než na to, zda bude schopen splatit dlužnou částku. Banky raději poslechly, než aby byly Clintonovými úředníky veřejně obviněny z rasismu a vydány napospas různým administrativním represáliím. Hodnocení bank se provádělo pomocí tzv. „Community Reinvestment Act (CRA) rating“, v podstatě číselného vyjádření rozmanitosti půjček (rozuměj etnického původu těch, kterým byly půjčky poskytnuty). Banky s nízkým hodnocením neměly právo se svobodně rozvíjet. Je třeba říct, že Clinton uspěl v tom, co zamýšlel. Celkový objem půjček od roku 1994 (druhého roku jeho vlády) do roku 2008 narostl z 35 miliard (109) na 1 bilion (1012) dolarů (5). O tom, že objem nekrytých půjček nebezpečně narůstal, se pochopitelně vědělo. V roce 2003 Bushova administrace se snažila vytvořit určitá protiopatření, byla však zastavena Kongresem, zvláště Demokraty s jejich hlubokými finančními a patronát- ními vztahy ke dvěma vládou podporovaným podnikům, Fannie a Freddie (4). V současné době se občanstvu tvrdí, že krizi zavinily americké „subprimes“, které se Bushovi vymkly z ruky. Nechybějí hlasy, že „subprimes“ dokonce vymyslela Bushova administrace. Ve skutečnosti není prav- 54 / nový po l y g o n 1/2009 [pageend56]da ani jedno ani druhé. „Subprimes“, jak již bylo ukázáno, byly vytvořeny za Carte- ra a ony samotné žádnou krizi nevyvolaly ani vyvolat nemohly. Naopak spoustě lidí jistě umožnily získat za výhodných podmínek slušné bydlení. Problém vznikl od okamžiku, kdy se jednoduchý finanční projekt změnil v politický program. To se stalo hlavně za Clintona. Uskutečňování politického programu je vedeno jinými prostředky než bankovní operace. Za programem stojí politická strana, její příslušníci, voliči, vládní instituce a další podniky, ve kterých má daná strana většinu. V tomto případě to byla většina masových sdělovacích prostředků a vědeckých institucí, včetně univerzit, které byly a jsou věrnými přívrženci Demokratů. Ti lidé, kteří za Clintona prováděli čistky mezi bankami, jejich hodnocení, pranýřování a sepisování trestních výměrů jistě věděli, že se děje něco, co se vymyká běžné bankovní praxi. Ale mlčeli. Bránila jim v tom solidarita s vedením, stranická kázeň, nebo jednoduše riziko, že si poškodí na platě, popřípadě přijdou o místo. Tedy stejné mechanismy, které udržovaly v chodu např. pozdní komunistické režimy v době, kdy už nebylo třeba ani střílet, ani zavírat Kdy už všichni (nebo, lépe řečeno, silná většina) pochopili, že je nejlépe mlčet a dělat, jak si přeje Ústřední výbor. Je třeba počítat s tím, že masová hnutí nejsou specifická pro totalitní systémy. Vznikají normálně ve fungujících demokraciích a vždy se typicky snaží dostat co nejdále, jak to jen jde. Moudří Otcové demokracie se snažili čelit tomuto nebezpečí pomocí nejrůznějších opatření, zabudovaných do Konstituce. Ale lidé jsou vynalézaví a stále nacházejí nové možnosti, jakmile se naskytne příležitost V našem případě se tak stalo zvolením Jimmyho Cartera do Bílého domu. Co se dělo dál, tehdy Carter jistě nečekal. Půjčky, kterými zamýšlel přinést dobro chudým spoluobčanům, začaly obíhat po celém po světě. Infikovaly prakticky všechny banky, rozšířily se jako mor a nakonec zlomily celosvětový bankovní systém. S tím jistě ani Carter, ani Clinton, ani jejich spolupracovníci, ani ostatní bankovní odborníci nepočítali. Mysleli, že když ty nekryté úvěry jaksi naředí těmi krytými, tak že to projde. A neprošlo. Nápadné je to šíření. Bankovní úředníci, když takové fondy prodávali svým klientům, byli jistě osobně přesvědčeni, že nedělají nic špatného, že klienta nepodvádějí, že jejich věrný zákazník neriskuje nic víc než snad přechodný pokles hodnoty na burze. Tedy něco, na co banka nemá vliv a co se tedy ani bance, a tím méně jejímu úředníku nemůže vytýkat Nepřicházelo v úvahu, že by mohlo dojít ke krachu na burze a že by takový krach mohl trvat léta. Tak dlouho, že by mohl postihnout generace bankovních odborníků, stejně tak jako jejich klientů. Nepřicházelo to v úvahu, protože o tom nikdo takto nemluvil. A kdo o tom promluvil, tomu se nevěřilo, poněvadž většina tomu nevěřila. Myslím, že co bude následovat snadno pochopí jen starší generace. Jedná se o generační problém, tedy o něco, co podle většiny komentátorů v rádiu a televizi neexistuje. Je třeba přijmout že mladé generace, které vyrůstají už po několik desítiletí na zdejších školách, se podstatně liší od generací předchozích. Děti předchozích generací vyrůstaly až do školního věku v rodinách. Bylo to prostředí velmi heterogenní, matka a otec, sourozenci, strýcové a tety, dědečkové a babičky. Každý z nich představoval zvláštní osobnost, měl svoje chování, názory, které zastával a náruživě obhajoval, vědomosti, způsob vyjadřování, temperament To vše na děti působilo, něco přejímali, jiné zavrhovali, a tak postupně formovali vlastní osobnost a tím i svoje místo v rodině. Takto vyzbrojeni přišli v šesti letech do školy, kde začal podobný proces. Třída se skládala z jednotlivých žáků, nikoliv z tlupy. Každý žák si vydobyl své postavení. Jeden uměl rychnový POLYGON 1/2009 / 55 [pageend57]le běhat, jiný dobře počítal, další přednášel zpaměti. Třída neměla ani mluvčího, ani žádného vedoucího. Žáci považovali za normální, že jsou zkoušeni, že někteří mají dobré a jiní špatné známky a že ti s těmi dobrými se mohou příště zhoršit a ti s těmi špatnými mají možnost se příště zlepšit Všichni se od malička podle svých sil podíleli na tělesné práci s rodiči a o prázdninách pracovali. Trávení prázdnin v zahálce bylo výjimkou i v majetných rodinách. Myslím, že tento způsob života trval až do léta 1968, kdy vypukly studentské bouře. Tehdy bylo poprvé vyhlášeno heslo „II est interdit ďinterdire“ (Je zakázáno zakázat). Heslo bylo namířeno proti hierarchii, hierarchickému uspořádání společnosti. Vzbouřenci vyžadovali odstranění hierarchie a dosáhli svého. Tehdy také lze najít počátky hnutí za „osvobození žen“. Krátce předtím byly vynalezeny antikoncepční pilulky Od roku 1975 (loi nü75-l 7 du 17janvier 1975 relative á ľin- terruption volontaire de grossessé) je ve Francii povoleno umělé přerušení těhotenství. V roce 1976 bylo takto přerušeno 250.000 těhotenství (6) a pak rok od roku stejně, nebo o něco méně, takže do ledna 2009 můžeme odhadnout, že celkové množství přesáhlo 7 milionů, tj. 7 milionů ztracených životů. (Přesná čísla se nepodařilo najít). Ženy získaly nezávislost, jak si přály, včetně mnohdy paritního přístupu k různým povoláním, která jim byla dříve uzavřena. Udržela se poměrně vysoká porodnost 816.500 narozených dětí za rok 2007 (7). V roce 2005 však žilo jen 63% dětí mladších než 18 let pohromadě s oběma rodiči, 18% jich bylo v domácnosti parentální nemanželské a 16% v domácnosti monoparentální (8). Zbývající 3% asi žily mimo jakoukoliv domácnost Monoparentálních rodin stále přibývá (9). Podle posledních zpráv z roku 2007 jich bylo 20%, z toho 85% s matkou a zbytek s otcem (10). Vcelku jsou údaje o rodinách vágní, protože autoři a úřady se neshodují v tom, do kolika let počítat děti jako děti. Rok 1968 můžeme vzít jako mezník mezi starým a novým řádem. Dělí nás od něj 40 let, tj. dvě generace. Za tu dobu se mnoho věcí změnilo. Především už není rodinné prostředí a styk se starší generací, s dědečky a babičkami, zcela chybí. Také chybí styk s rodiči. Dítě se od raného věku ocitá v jeslích a pak ve školce, kde žije jenom se svými vrstevníky. Prostředí je zpočátku velmi homogenní. Všichni umí zhruba stejně, tj. lézt po čtyřech, batolit se a pronést několik málo srozumitelných slov. Pak začíná diferenciace, ale jen uvnitř skupiny. Chybí podněty, zkušenosti a krůtě chybí četba knih. To má za následek, že v mysli dětí je jen to málo, co vykládá vychovatelka nebo vychovatel a později politicky korektní televize. U každého dítěte je skladována stejná verze. U všech se formuje stejný názor ve vztahu k okolí, k vychovatelům, ke škole, k rodičům atd. Diferenciace uvnitř skupiny probíhá se zpožděním a jinak, než by si přála budoucí škola. Převahu má diferenciace fyzická. Pohlavárem se stane nejsilnější kluk. Ten sám ajeho přátelé jsou nejhlučnější ve třídě, mají hlavní slovo, říkají, co je dobré a co je špatné. Žije se v tlupě. Jeden vede, kolem něho je kruh nejvěmějších a na periferii podporovatelé. Dále se najdou podle okolností příležitostní nadšenci a konečně neutrální publikum. Pro současnou mládež je typické, že se od malička vyhýbá tělesné práci. Budiž řečeno, že k tomu zpočátku v jeslích ani ve školce nemá příležitost A v pozdějších letech, když by příležitost byla, chybí chuť. Tato averze vůči tělesné práci má vliv na výběr povolání a stejně tak i na výkon povolání v dospělém věku. Vede k povrchnosti a nezájmu, jehož jsme každodenními svědky. Mladí lidé se jen zřídka vyskytují jednodivě. Potkáváme dva, a pak se většinou jedná, jak to bývá, o pár mladých. Následují větší skupiny od tří výš, řekněme menší nebo větší tlupy. Jejich činnost je rozmanitá a mění se s věkem. Mnohdy je ilegální, řízená starším „brat- 56 / nový POLYGON 1/2009 [pageend58]rem“. Shlukovací reflex, získaný v mladém věku, přetrvává do dospělosti. Většinou takto dospívajícím lidem reflex tlupy brání sledovat vlastní cestu, mít vlastní zájmy a rozvíjet je. Život v tlupě je pohodlnější a pokračuje, i když v dospělém věku tlupě spíše říkáme kolektiv. V kolektivu se lidé společně radují a společně zlobí. Nadávají, jak je zvykem, na poměry. Jejich předáci jim říkají, že mnoho dělají a mají malý plat Nicméně každý má mobil a nějaký motorový dopravní prostředek. To jim umožňuje snadno organizovat masové akce a tím strhávat pozornost těch neúčastněných. Hnutí vyúsťují ve stávky, manifestační pochody, protestní schůze, pálení aug rozbíjení výkladních skříní. Ne všichni občané se připojují ke hnutí. Vyskytnou se i hlasy opačného mínění (11), ale ty netvoří kolektiv. Jsou roztříštěné, zdají se nevěrohodné, okrajové, menšinové. Masové akce mají svůj stereotyp, který je neměnný, opakuje se rok od roku s neuvěřitelnou pravidelností a většinou ve stejná roční období. Každý rok komentátoři v rádiu a v televizi předčítají zhruba stejný text jako by si neuvědomovali, že jejich publikum takový text slyší každý rok Celá veřejnost zná ze zkušenosti, jaké jsou požadavky hlučících manifestantů a jak jim odpovědí vládní úředníci. Přesvědčení, že většina má pravdu, je mládeži vštěpováno už od dětství. Mládež je vychovávána s klapkami na očích, které jsou dobře snášené v mládí, ale jsou překážkou v praktickém životě. Mohou přinášet iluzi snadného vzestupu, ale mohou být také příčinou slepoty a pádu, jak se stalo např. v bankách. Axiom, že pravda je na straně většiny, přetrvává i v dospělém věku. Zdá se být samozřejmý. Vládnul a dosud vládne veřejným míněním. Fungoval v bankách a umožňoval velké zisky, pokud všichni mlčeli a drželi krok Pokud, jak se říká, hráli hru. Kdo by odmítl, tomu by bývalo nezbylo, než odejít Lze říct že hru hráli všichni, i když z různých důvodů, a ne vždy počestných. Tak to vydrželo dlouhá léta, ale nikoliv nekonečně. Mnozí, jako Bushova administrativa, zlom očekávali, většina však jak to už bývá, skálopevně věřila v systém. Většina lidí byla přesvědčena, že od poslední krize v roce 1929 jsme natolik vyspělí, že k žádné poMUSEUM III. ODBOJE v Příbrami Vás zve k návštěvě exposic POLITIČTÍ VĚZNI V URANOVÝCH DOLECH ŽENY V ODBOJI A ZA MŘÍŽEMI VĚZNIC ONI BYLI PRVNÍ Uskutečňujeme též návštěvu restaurovaného vězeňského tábora Vojna, kde zajistíme odborný výklad, v případě potřeby i s překadem pro cizince Otevřeno celoročně út-ne od 10.00 do 16.00 hod. Zámeček - Ernestinum, Příbram L, Tyršova 106, tel., fax (zázn ): 318 628 606 [pageend59]dobné krizi už dojít nemůže. Přece nad finančními operacemi bdí zkušení odborníci na celém světě. Vše šlo, jak si představovala většina, ale jen do roku 2008. Pak se celý systém zhroutil a s ním i velká část světa, ve kterém jsme žili. Ve skutečnosti je třeba přijmout, že většina nemá nikdy pravdu. S výjimkou voleb, ale tam se jedná nikoliv o pravdu, nýbrž o získání politické moci. A k tomu jsou všechny prostředky dobré v mezích zákona. V této souvislosti si dovolím uvést druhou polovinu toho, co psal Bertrand Russell na počátku velké krize před osmdesáti lety: „Indeed, in view of the silliness of the majority of mankind, a widespread belief is more likely to be foolish than sensible“ (Marriage and Morals, 1929; pro první polovinu citátu viz Nový Polygon č. 2, str. 54, 2008). 14. ledna 2009 1. Machiavelli, Niccoló, The Prince. Edited and Translated by David Wootton. Hackett Publishing Company Inc., Indianapolis/Cambridge, p. 11, 1995. 2. Bond, Michael, Three degrees of contagion. New Scientist No. 2689, p. 25,3/01/2009. Christakis, N. A., Fowler, J. H„ in N. Engl. J. Med. 357, 370-379, 2007. 3. Marseille, Jacques, Les deux France au travail. Le Point No. 1875, p. 63, 21/08/2008. DIKTÁTOŘI NA BOJIŠTI I. LUDWIG VON GRESS Proč to nedopadlo jinak? Po bitvě je každý generálem a po vilce stratégem. Po světové krizi má každý ekonom pravdu. Skoro žádný válečný historik si nemůže odpustit post factum rady. Informace, již tak neúplné, zkreslené nebo přímo podačené, se ztrácejí v různých teoriích a úvahách ve smyslu „co tím chtěl básník říci?“ Čeho chtěl ten či onen generál dosáhnout, když vydal ten nebo onen rozkaz? Jednoduchá odpověď - povětšinou neměl ponětí. Jen zřídkakdy měl přesné a úplné informace o situaci na bojišti. Von Clausewitz to ve své knize Vom Kriege v roce 1832 nazval „válečná mlha”. Přes obrovský technologický pokrok i generál Schwarzkopf (It Doesnf Take A Hero) si na mlhu stěžuje. A co potom chudák diktátor v letech čtyřicátých minulého století? Stát se diktátorem potřebuje zvláštní osobní kvality, které jak Stalin, tak Hitler měli v plné míře. Závist přivedla ne příliš úspěšného gruzínského bankovního lupiče Džugašviliho a ne příliš úspěšného rakouského malíře Hidera k socialismu, jednoho k internacionálnímu, druhého k národnímu. Jeden se oháněl Marxem, druhý sám sebou. Ani jeden ani druhý to nebrali moc vážně. Hitler tíhl k velko- kapitálu a nechal vyvraždit a pozavírat ty členy Národně socialistické německé dělnické strany, kteří brali ten socialismus ve jméně partaje vážně. Stalin používal Internacionálu jako pobočku SSSR, a když byl v úzkých, tj. po nacistickém útoku, pozapomněl i na marxistický ateismus. Oba vládli velice pevnou rukou, což přes zřejmé výhody vede také k tomu, že nikdo se neodváží diktátorovi odporovat a později ani přinést zprávy odporující diktátorově představě. Diktátorská mlha? Smlouvou z 23. srpna 1939 si Hitler a Stalin dělí Evropu a dlouho nečekají. Prvního září překračuje polské západní hranice Wehrmacht a sedmnáctého hranice východní Krasnaja armija. Polsko přestalo existovat; Svaz sovětských socialistických republik se rozšířil o téměř 200 000 km2, Německo o něco méně. Socialisté, i když každý trochu jiného ražení, si nad mrtvolou polské republiky podali ruce. A co dál? 58 / nový po l y g o n 1/2009 [pageend60]V říjnu Stalin podepsal smlouvu s Litvou o leteckých a námořních základnách a v listopadu napadl Finsko. Nedá se říct, že nikdo nehnul prstem, aby Finsku pomohl. K velkému překvapení všech, hlavně Stalina, je SSSR kvůli tomu vyloučen z Ligy národů. Čo bolo, to bolo; v červnu příštího roku chce Stalin Besarábii a Severní Bukovinu (naftu, přesněji řečeno). Kamerad Hitler sice musí Rumuny trochu přitlačit, ale ještě ten měsíc je Rudá armáda tam. Červen 1940 byl pro diktátory úspěšný. Hitler porazil Francii a chystá invazi Seelöwe proti Velké Británii, tak co Stalinovi zbývá? Nechat zavraždit Trocké- ho (žádné nebezpečí, že by jej Hitler strčil do zapečetěného vagonu) a připravit útok na tisíciletou Říši, předejít svého spojence. Důvody k válkám jsou rozličné, dlouhodobé a komplikované. Deset milionů lidí nezahynulo v první světové válce proto, že nám v Sarajevu zastřelili Ferdinanda. Mocnosti se na válku jen třepaly, a kdyby nebylo Gavrila Principa, musely by si najít jiného. Důvody mohou kvasit dlouho, ale války začíná optimismus (jsem si vědom, že teze pro£ Blaineho příliš zjednodušuji), důvěra v rychlé a poměrně snadné vítězství. Jak Stalin, tak Hitler překypovali sebedůvěrou. Smlouva nesmlouvá, bylo jasné, že hnědý a rudý kohout vedle sebe na jednom smetišti dlouho nevydrží. V Rudé armádě jen velice odvážný muž není hrdinou. (Stalin) Stalin nesporně připravoval výboj. Uvádí se, že se nepohodl s Trockým kvůli rozdílnému pojetí marxismu, hlavně proto, že Trocký byl rozhodně Marxovým myšlenkám blíž svým přesvědčením, že socialismus se musí protlačit ve vyspělých, průmyslových zemích. Stalinova verze, socialismus v jedné zemi, měla v sobě hluboký vnitřní rozpor, který dialektika mohla vysvětlit jen méně přemýšlivým masám. Domnívám se, že ideologie byla druhořadá, šlo o osobní moc. Socialismus nemůže zůstat v jedné zemi, otázka pouze je, kdy pochodovat dál. Trocký chtěl hned, Stalin později. Také věděl, že ruský socialistický experiment není životaschopný a potřeboval kromě pořádku dle své vlastní představy ve své zemi také rozmach vnější. Čistka důstojnického sboru byla logickou součástí plánu. Když se situace v Německu trochu uklidnila a v Rusku skončila občanská válka, obě zdevastované a nikým nemilované země se skamarádily. Tři roky po zastřelení vůdců komunistického povstání v Berlíně (Rosa Luxemburgová a Karl Liebknecht) podepsaly o Velikonocích 1922 v Rapallu na italské Riviéře hospodářskou smlouvu. Zakladatel německé komunistické strany a Leninův přítel ještě z jeho švýcarské dovolené Karl Radek viděl příležitost k spolupráci vojenské a cítil v německém nacionalismu jen mezičlánek. Reichwehr a Rudá armáda se domluvily na rozsáhlém výrobním programu, oběma stranám velice prospěšném. Vše, co mělo Německo Versaillskou smlouvou zakázáno, vyráběli sovětští dělníci pod vedením německých inženýrů a podle německých plánů - tanky, letadla, bomby, ponorky. I jedovaté válečné plyny vyráběli úderníci v Krasnogvardějsku. Němci, pochopitelně, se nemohli učit hrát se svými novými Made in USSR hračkami v Německu - Francouzi by si toho mohli všimnout A tak se chemická válka cvičila u Saratova, tankové manévry u Kázaně a na Guemiku se Luftwaffe připravovala u Lipetska, jihovýchodně od Moskvy. Jen ta jedna letecká základna je stála 2 miliony marek ročně. Sovětští důstojníci se učili v Německu spolu s aspiranty generálního štábu vše potřebné. Konflikt cílů neexistoval, Lenin, Stalin a von Seeckt (Reichswehr Direktorat) považovali existenci Polska za nemožnou a Versaillskou dohodu za nespravedlivou. Stalin měl navíc strach z případného sblížení západních velmocí s Německem. Selanka začala zmírat zvolením Hitlera říšským kancléřem v roce nový POLYGON 1/2009 / 59 [pageend61]1933. Jednak už Reichswehr mohl cvičit doma, jednak vyvstal problém dvou socialistických kohoutů. Podle syrových sexuálních slov přiřčených Stalinovi, ale stejně přijatelným politikům jakéhokoliv ražení - Kdo koho? Ospravedlňovat vraždy je morálně nepřijatelné, ale je často nemožné vrahům logiku upřít Tuchačevský a spol. je příklad. Roku 1931 přestalo Japonce bavit přešlapování na svých přelidněných ostrovech a podívali se závistivým okem na Čínu. V roce 1932 ovládli Mandžusko s užitečnými nerosty a úrodnou půdou, hned u východní hranice SSSR kde v tu dobu miliony obětí socialistické ekonomiky umíraly hladem. Proč by sijaponci nemohli vzít také Sibiř? Vojáci, ať již máme jakkoliv nízké mínění o jejich inteligenci, některým věcem rozumějí. Generál Gamar- nik, první zástupce komisaře války Svazu sovětských socialistických republik, spolu s maršálem Bluchnerem, vrchním velitem Armády Dálného východu, a generálem Tuchačevským, vítězem nad československými legiemi, vymysleli praktický plán obrany východní hranice. Byly to vojenské usedlosti, ozbrojené, s vycvičenými muži, dobrovolníky a s minimální kolektivizací. Neočekávali zásoby z matičky Rusi zrzavou jednokolejkou, pyšně zvanou Sibiřská magistrála. Kromě pozemku voják obdržel krávu, slepice a desetiletou výjimku z daní. Není divu, že roku 1936 tato armáda „kolchozníků“ měla asi deset divizí, 110 000 mužů a byla, což je velice důležité - daleko od Moskvy. Čtenářům to asi bude povědomé - ano, Adolf o něčem takovém psal ve vězení v roce 1924. S tím rozdílem, že to měli být rasově čistí Němci a na západ od Uralu. Tuchačevský tak měl pod svým vedením hodně jemu nakloněných bojeschopných, soběstačných mužů mimo normální strukturu Rudé armády, tedy něco, o čem se ambiciózním důstojníkům, plánujícím coup-ďEtat, obvykle jen zdá. Tuchačevský-Stalin sága by nebyla úplná bez osobní historie. Tuchačevský, jako podporučík carské armády, byl zajat v srpnu 1915 u Varšavy. Za dva roky nato utekl zpátky do Rusi, již téměř bolševické a přidal se k vítězící straně. Pod stranickým vedením Trockého bojoval s Gajdou, Kolčakem, Denikinem a Pilsudským, s prvními třemi úspěšně. Byl proto jmenován vrchním velitelem západní fronty a v roce 1920 stála Rudá armáda na dostřel děl před Varšavou. Josef Stalin byl politickým komisařem Jihozápadní armády, která dostala rozkaz postoupit na sever na Lublin a krýt Tuchačevskému bok při postupu na Varšavu. Stalin přemluvil velitele Jihozápadní armády Budbnného a Vorošilova, aby Tuchačevského rozkaz ignorovali a postupovali na Lvov. Pilsud- ský tak mohl napadnout Tuchačevského nechráněné levé křídlo a odložit socializaci Polska o čtvrt století. I bez důkazů se dá se předpokládat, že Tuchačevský neměl od té doby Stalina moc rád a na Varšavu nevzpomínal s láskou. Není tudíž překvapující, že Stalin Tuchačevského zabil, spíš je překvapující, že mu to trvalo tak dlouho. V době svého pádu roku 1937 byl Tuchačevský maršálem a zástupcem ministra války. Buď jeho schopnosti Stalin potřeboval, nebo - jak nám to vysvětlí nynější univerzitní profesoři - to byl další přesvědčující důkazjeho humanity. Vražedná čistka Rudé armády začala procesem s Radkem v lednu 1937, a než se rok s rokem sešel, Tuchačevský zmizel a s ním maršál Bluchner, generál Gamarik, tři z pěti maršálů, třináct z patnácti velitelů armád, osm z devíti admirálů, padesát z padesáti sedmi velitelů armádních sborů, sto padesát čtyři ze sto osmdesáti šesti velitelů divizí a tak dále, celkem přes 40 tisíc důstojníků. (Na obyčejný lid bojovníci za práva pracující třídy také nezapomněli, během let 1937 a 1938 zatkli 1,5 milionu lidí, z nichž se vrátilo dále budovat socialismus asi jen 200 tisíc.) Nevím nic o ostatních důstojnících, ale pro Tuchačevského plakat třeba není. Byl to on, který potlačil povstání kronštadských 60 / nový po l y g o n 1/2009 [pageend62]námořníků v roce 1920, kteří si chudáci mysleli, že to bolševici se svými sliby mysleli vážně, a rovněž on, kdo pod Leninovým ideologickým vedením používal bojové plyny proti neposlušným rolníkům. Stalin mohl být docela oprávněn ve své víře, že Hider nenapadne SSSR, dokud neskončí s Velkou Británií. Po špatných zkušenostech byl boj na dvou frontách pro německý generální štáb logicky nepřijatelný. Útok Sovětského svazu na Německo vyčerpané válkou s Anglií by měl velkou naději na úspěch. Všechny evropské národy, kromě Poláků, by vítaly Stalina jako osvoboditele, Británie, pokud úplně neporažená, by byla ráda, že je ráda, kolaboranti všech zemí by se spojili a Amerika by se mohla soustředit na blokování Japonska. Zdá se, že útok Stalin plánoval někdy v roce 1942, zřejmě v zimě, kdy prý je ruský medvěd nejdrzejší. Když si Stalin posunul hranice o kousek na východ, asi 300 kilometrů, bylo také nutno posunout vojenské základny. Opevnění na původní hranici se začala rušit a připravovaly se, jakoby levou rukou, plány na nové obranné pohraniční pásmo. Proti všem pravidlům obrany byly základny, letiště a skladiště velice blízko hranic, a tudíž zranitelné jak letectvem, tak dělostřelectvem útočícího nepřítele, což ale bylo velice logické pro útok a další posun hranic na západ. Přemýšlet, co se děje v hlavě diktátora, je ještě těžší úkol než přemýšlet, co se děje v hlavě ženské. Z nějakého důvodu si byl Stalin jist, že Hitlera předběhne, že důstojnický sbor dozraje, že se válečné zásoby nahromadí, že mu to zkrátka všechno vyjde, než anglicko-německá válka skončí. Jak jinak si vysvětlit nevysvětlitelné - rozkaz k demolici původních opevnění, když se na nových ani nezačalo a zřejmě ani nepomýšlelo začínat Na jaře 1941 Luftwaffe, (švadrona Rowehl) posílala až deset letadel denně na pohraniční průzkum. Běžně létaly 30 až 50 km za hranici, ale jedno letadlo si vyfotografovalo Rudé náměstí, víc než 1000 km od hranice. Stalin stále věřil ve svou neomylnost Nedá se však úplně říct, že se na německý útok nepřipravil. V pátek 20. června nechal NKVD posbírat básníky a nařídil jim skládat bojovné protinacistické písně. Sobotu strávil na své dače. Pak, jak už to bývá, po sobotě přišla neděle. Neděle 22. června. Když Barbarossa začne, světu se zatají dech. (Hitler) Po čtyřech týdnech pokročila Heeresgruppe Nord (Armádní skupina Sever) pod velením maršála von Leeba o 600 km. 1. září 1941 se velice přibližná čára německého postupu táhla od Leningradu přes Novgorod a Smolensk až za Krym. O sovětských ztrátách se vedou spory dodnes. Pleshakov uvádí 600 tisíc v prvních dvaceti dnech. Přibližně jeden z deseti sovětských občanů zůstal na území okupovaném Němci (20 milionů z 190). Polní maršál Fedor von Bock ve svém rozkaze z 8. července pro svou Heeresgruppe Mitte, inter alia, píše: „...zničili jsme 22 divizí pěchoty, 7 obrněných divizí, 6 motorizovaných brigád a 3 divize jízdy. ...Počet zajatců a kořisti do včerejšího data jsou 287 704 zajatců, 2585 tanků ukořistěných nebo zničených, ukořistěných 1449 děl a 242 letadel...” Byl to bezesporu obrovský úspěch Wehrmachtu, jehož provedení předčilo plán. Hitler byl od září 1939 ve válce všude úspěšný, až na ty zatracené Brity. Myslím, že nikdy nedoufal a ani nechtěl Velkou Británii porazit Věřil, že kdyby nebylo „židovské loutky“ Churchilla, snadno by se s ní domluvil. Náznak je v Mein Kampf, a podivná fakta Dunkirque, kde Hitler přímým rozkazem zabránil zničení podstatného zbytku Britského expedičního sboru, i „útěk“ Rudolfa Hesse to nepřímo potvrzují. I ti nejmladší čtenáři budou dávno na slávě Boží, než, jestli vůbec někdy, Britové zveřejní své dokumenty o předválečném a válečném vyjednávání nový POLYGON 1/2009 / 61 [pageend63]s Hitlerem. Německo-anglický pakt proti rudému nebezpečí? Možná naši pravnuci se dočtou, i když je to bude zajímat méně než mne Hogen povstání v Japonsku. Němci nikdy nechtějí bojovat na dvou frontách, jednak je to proti jejich válečné doktríně (von Schlieffen, von Moltke), jednak proti zdravému rozumu, ale přesto tak vždy skončí. (Někdo možná řekne Bohu díky.) O hlouposti boje na dvou frontách psal i Hitler v Mein Kampf. Nicméně Hitler si byl vědom rostoucího nebezpečí na východě. Mohl předpokládat, že se Stalin bude cítit bezpečný před koncem války s Británií a bude se připravovat hlavně na útok. Čím dřív tudíž Rusko napadne, tím lip. Roční období hrají ve válkách velkou roli, zejména má-li se bojovat v zemi, kde jsou cesty skoro půl roku nesjízdné kvůli blátu a druhého půl roku kvůli závějím. Útok někdy v květnu 1941 by byl alespoň z hlediska času logický. A tak Hitler 13. prosince 1940 posílá 24 divizí přes Maďarsko do Rumunska (plán Marita) a za pět dnů nato vydává neslavný rozkaz č. 21, plán útoku na SSSR Původní, spíš jen pricipiální plán Ober- kommanda des Heeres (OKH, vrchního velitelství armády), se jmenoval „Fritz“ a tvrdí se, že Barbarossa byla pojmenována po Frederiku L, který se utopil na křížové výpravě do Svaté země (1190). Hayrettin Barbarossa, Sulejmanův velice úspěšný admirál (přibližně 1520 - 1530) s plánem asi neměl nic společného. Osobně si myslím, že Rudovous byl Stalin. Byl to celkem logický plán, zničit ruskou armádu, než uteče za Ural, a zastavit se na přibližné čáře Archandělsk - Volha. (Sovětský plán byl méně ambiciózní. Jejich čára byla Ostrolek - Olomouc. (Pleshakov - Stalin's Folly). Problém byl v detailech. Nevěděl Abwehr o armádě sibiřské? Barbarossa měl tři „předběžné“- cíle. Leningrad vzdálený 960 km byl jako centrum bolševického „Weltanschauung“ považován za důležitý. Měl být srovnán se zemí a předán Finům (ti ovšem nechtěli) k bruslení. Kyjev byl vzdálen nějakých 1440 km a Moskva 1120 km. Hitlera Moskva zezačátku moc nezajímala, ale nechal generálům volnou ruku. Chtěli se dostat do vojenských učebnic, ale nepoučili se z Tolstého Vojny a míru. Moskvu dobyli Poláci v 17. století a Francouzi v 19. a stejně jim to k ničemu nebylo. I když nutno přiznat, že něco se změnilo - v roce 1941 všechny koleje vedly do Moskvy, byla důležitým dopravním uzlem. V dobách trojek a saní možná tak důležitá nebyla. Na tyto cíle, podle realistického odhadu generálního štábu, Oberkommando Wehrmacht (OKW vrchní velitelství ozbrojených sil), potřebovala armáda pět měsíců. Tolik času nebylo, a když Hitler šel tahat Mussoliniho kaštany z řeckého ohně a trestat neloajální Jugoslávii, bylo ho ještě míň. Vrchní velitelství plán disciplinovaně „vylepšovalo”, dokud Hitlerovi nemohlo říct, co chtěl slyšet Útok tří a půl milionu vojáků potřeboval zásoby, ať již na měsíc, či pět Problém byl v tom, že podle výpočtů musel být Sovětský svaz poražen v prvních 500 km, poněvadž na tu vzdálenost mohl jakžtakž vydržet proviant, munice, pohonné látky a silniční doprava. Pak Wehrmacht závisel na železnici aje všeobecně známo, že Rusko má jiný rozchod kolejnic. Někdo by si myslel, jako třeba já, že posunout jednu kolejnici na dřevěném pražci o kousek blíž by neměl být pro Eisenbahntruppe zas tak velký problém. Nebylo to tak jednoduché, jak by si neodborník představoval. Stručně, pražce byly příliš daleko od sebe, kolejnice příliš tenké, a těžší německé lokomotivy se tudíž nedaly použít Ještě k tomu všemu ukořistěné uhlí, vykopané volky nevolky Stachanovci v Donbasu, nebylo dostatečné kvality na pálení v německých lokomotivách. (S benzínem byl problém podobný, měl příliš nízké oktanové číslo a musel se obohacovat, myslím, že benzenem). V roce 1939 měla Tisíciletá říše lokomotiv a vagonů méně než císař na začát- 62 / nový po l y g o n 1/2009 [pageend64]ku války v 1914, i když uhlí a oceli měla dost Nahradit dvoukolejnou trať mohlo 1600 nákladních aut, ale na silnici na tom Němci také nebyli dobře. Národní socialismus automobily uctíval, ale v praxi jim to moc nešlo. Hitlerem oslavovaný lidový vůz dr. Ferdinanda Porche se začal vyrábět až po Marshallově plánu za Adenaura a na začátku války měli Němci jedno auto na 70 obyvatel, zatímco v USA bylo jedno na deset Auta potřebují benzín a gumy, které Německo nemělo, nemluvě již o personálu, náhradních dílech a údržbě (v porovnání s železnicí). Tak se stalo, že ze 103 divizí na začátku války jich jen 16 bylo plně motorizovaných. Divize pěchoty měla teoreticky mít 942 motorových vozidel a 1200 koňských potahů. V červnu 1941 40%, tj. 88 divizí mělo francouzská civilní vozidla všemožných typů. Wehrmacht v Rusku používal asi 2000 různých typů vozidel, což muselo velice těšit mechaniky. Pro zajímavost - Rudá armáda měla až do konce války pouze dva typy nákladních automobilů, z nichž jeden byl studebacker a jeho kopie. Kdyby sem to byl věděl, tak bysem sem byl nechodil. (Hitler) '* *) On to Hitler takhle docela podle Knoflíkové války neřekl. Prý, podle Guderiana (Achtung Panzer), řekl - „I would not have started this war“ (Neměl jsem začínat tu válku), kdybych věděl, že roku již 1937 Heinz Guderian odhadl počáteční počet ruských tanků docela přesně a výrobní schopnost ruského tankového průmyslu velice reálně. Necelý měsíc po útoku měla Grosstranportraum jen dvě třetiny provozuschopných nákladních aut Ruské cesty byly horší, než se očekávalo, a často to, co měl OKH na mapě jako cestu, byla jen stezka. Spotřeba paliv a olejů byla skoro o třetinu větší, než generalstab vypočítal podle zkušeností z cest francouzských. Opravny zůstaly v Říši a Polsku, daleko za frontou, náhradní součástky pro stovky různých typů nebyly a dezertéři/partyzá- ni také moc nepomáhali. S vlaky byl také problém. Panzerkampfwagon jede víceméně po cestě, (i když tank cestu nepotřebuje, náklaďák s jeho benzínem ano), ale vlak, jak známo, po kolejích. Ty se s cestami nepotkávaly zas tak často a tak Hothovy a Guderianovy tanky byly dávno daleko vpředu, než konečně pěchota dopochodovala osvobodit nějaké to nádraží (v jednu dobu byla pěchota víc jak 160 km za nimi), držené zapomenutou jednotkou Rudé armády. Rusové ničili při ústupu, co se dalo, a Übermensch to, co zbylo. Daleko za nimi se trmácely jednotky Eisenbahntruppe bez zásob, nářadí, benzínu, povětšinou se skládající z povalečů, kterých se Reichsbahn potřebovala zbavit Navíc k tomu všemu neexistovala centrální kontrola zásobování. OKH organizovalo Aussenstellen, předsunuté zásobovací oddíly, nad kterými velitelé armád na frontě neměli žádnou pravomoc. Ti měli své Kleinkolonnenraum. Kontrola železnic byla v rukou Wehrmachttrans- portwessen a aby se z toho hlava již úplně točila, je třeba si připomenout, že jak SS, tak Luftwaffe se staraly o své vlastní zásobování. Tak se není co divit, ale jestli se divit chcete, doporučuji knihu Martina Van Creveld - Supplying War (Cambridge University Press 2004). Přesto všechno Hitler mohl Stalina, což neznamená nutně Rusko, porazit Nejen Litevci, Estonci, Lotyši a Ukrajinci měli dobrý důvod socialismus nenávidět I Rusové vítali Wehrmacht chlebem, solí a papírkem s jmény a adresami těch nejzarytějších komunistů. Mnoho židů nevěřilo, že Hitler je nemá rád, a vítali osvoboditele, protože nedůvěřovali komunistické propagandě, která zrovna v tomhle zas tak lživá nebyla. Bez přílišného přehánění se dá říct, že obyvatelstvo osvobození vítalo. Cynik by mohl říci, že jediný pokus naklonit si obyvatelstvo byl „Kommissar order”, podle kterého se měli zajatí političtí komisaři bez prodlení likvidovat Předpokládalo se, že všichni židé jsou političtí komisaři a všichni komisaři židé. To ovšem vedlo k větší bojovnosti politruků, kteří neměli co ztratit Je všeobecně známo, jak Sonderkommanda SS zacházela [pageend65]s nevhodnými živly. Během několika týdnů se jejich praktiky v okupovaných oblastech staly známými a šance neutrálního pilně pracujícího zázemí á la Protektorat Böhmen und Mahren se vypařila. Co se dělo v Hitlerově hlavě, je záhadou. To, co řekl před útokem na Rusko, víme. „Nemáme co ztratit, ale vskutku mnoho co získat Výsledkem omezení nám vnucených je naše ekonomická situace taková, že nemůžeme vydržet víc než několik let Göring to může potvrdit Nemáme na výběr, musíme jednat.. Nikdy v budoucnosti nebude mít Německo muže s větší autoritou než já. Ale každým okamžikem mohu být nahrazen nějakým idiotem nebo zločincem... Morálka německého národa je výborná. Může se jedině zhoršit“ Pro úplnost se musím zmínit o tom, že pozdní začátek kampaně je některými autory udáván jako důvod porážky. Nemyslím, že začít o měsíc dřív by zas tak moc pomohlo. Ty základní problémy by existovaly stále. Rusko se nedá vojensky porazit ze západu nebo severu, což je, myslím, zřejmé z pozorného čtení Vojny a míru. Z jihu možná, z východu určitě. ■ Sametová cenzura JANA VOLFOVÁ Bylo nebylo, za devatero horami atd., dál už to čtenáři pohádek znají, ale o čem budu psát, se bohužel neodehrálo v pohádkové zemi, ale v naší zemi české, krásné na pohled. V Českém kalendáři na rok 2009 je článek šéfredaktorky Evy Střížovské nazvaný s nadhledem a trochou české ironie „Sametovka“. A ten málem padl za oběť cenzuře. Že se divíte? A k tomu 20 let po znovunabyté svobodě. Já také. Paní Střížovskou za léta, kdy píšu do Českého dialogu a do Kalendáře, znám jako slušného a obětavého člověka, a tak jsem si neuměla představit, že by napsala něco jiného o uplynulých letech než pravdu, i když samozřejmě vnímanou subjektivně, ale vycházející z vlastních bohatých zkušeností nakladatelky naprosto nezávislého časopisu. Vysvětlila mi, že na úřadě, který léta Český kalendář pro naše krajany odebíral, letos tak neučiní, neboť její článek uráží a hanobí situaci v České republice, takže neodstraní-li ho z kalendáře, nemají o něj zájem. Peníze potřebuje i nezávislý nakladatel, tudíž nastalo dilema: peníze, nebo článek? Když jsem text „Sametovky“ přečetla, ujistila jsem autorku, že jsem ochotna ho pode- psat. A cena za jeho odstranění nebyla ničím jiným než oním proslulým „Jidášovým grošem“. (V Bibli kralické to bylo 30 stříbrných.) Tím skončilo jakékoli uvažováni o vypuštění výše uvedeného textu z Českého kalendáře. Jde v něm o svobodné vyjádření jednotlivce k nedávné minulosti ve svobodné zemi. Neuráží nikoho, kdo má čisté svědomí a ruce. Stálo by zato častěji připomínat výrok slavného, i když velmi rozporuplného francouzského filozofa Voltaira: „Nesouhlasím ani s jediným vaším slovem, ale budu se bít za to, abyste je mohl vyslovit.“ ■ Cenzura? EVA STŘÍŽOVSKÁ Moje milá kolegyně doktorka Volfová se rozhořčila, protože, jak píše, pod každou moji větu by se jako historička podepsala. Já se spíš usmívám, neboť mi byly spíše udíleny dobře míněné rady, nicméně mi to připomenulo dobu před dvaceti lety a v mysli mi vytanuly dvě veselé cenzorské příhody. Komunismus byl už v posledních letech hodně uvadlý, perestrojka hučela světem a některé naše noviny se snažily 64 I nový po l y g o n 1/2009 [pageend66]být trochu odvážnější. Byl to i případ týdeníku Tvorba, který mne požádal, coby hudební publicistku, o delší analytický článek o populární hudbě v televizi. Téma mi bylo blízké, neboť jsem v té době pracovala v televizním časopise, kde jsem měla právě na starosti hudbu. Práce to byla moc příjemná. Chodila jsem na natáčení, korektury jsem si mohla brát domů, takže můj synek - prvňáček nemusel chodit s klíčem na krku. Vzhledem k tomu, že naše šéfka do redakce moc nechodila a nechávala nám volnou ruku (žádala jen, aby každý včas odevzdal, co odevzdat má), byla tam uvolněná atmosféra. Když mi synek onemocněl, vždy se našel někdo ochotný, kdo za mne zaskočil a já mu to pak oplatila. V létě jsme si s kolegyní rozdělily týden na dvě půlky. Kde relaxovala ona, už nevím, ale já jsem mohla od středy večer do podělí ráno trávit na chatě. Blažený život! Ale zadrhlo se to, když jsem ten článek o hudbě v televizi napsala a odevzdala tam, kde byl žádán. Naše šéfka se přiřítila na poradu a udělila mi dobrou radu: „Evo, radím vám, abyste ten článek vzala zpátky. Jinak vás musím vyhodit.“ Dodala, že by ji to mrzelo, protože dobře píšu a má mě docela ráda. Musela by to udělat proto, že už by se se mnou v televizi nikdo nebavil. Snažila jsem se diskutovat, článek jsem psala hodně dlouho, aby byl věcný a co možná objektivní. Nebyla to žádná revoluce, jen jsem kritizovala některé konkrétní pořady, které neměly žádnou úroveň, a naopak jmenovala ty, které byly dobré, ale nebyly odvysílány, protože se kdosi z ÚV KSČ špatně vyspal a zakázal je, protože se mu nelíbily tu dlouhé vlasy, tu zase krátké a tu zase příliš sexy (případ Jany Kratochvílové) nebo černé brýle Mikiho Volka. Ale bylo to marné, diskuse byla striktně odmítnuta. Přiznávám, že jsem byla nalomená co dělat. Moji kolegové svolali schůzi ROH či KSČ, kde se snažili šéfku přesvědčit, aby mne netrestala. (Já jsem v KSČ nemusela být, protože jsem do redakce byla přijata jen jako náhrada za redaktorku na mateřské.) Mamě. Někteří lidé kolem mne chodili se svěšenou hlavou, jiní mi šeptali, ať to vezmu zpátky, vždyť je to jedno. Ale mně to jedno nebylo. Odvolat, či neodvolat? Točí se, nebo netočí? Ponížit se a mít plastickou páteř? Tři dny jsem chodila jako bez ducha. Neodvolala jsem, ale bylo mi líto, že budu vyhozená z tak příjemné práce. Špatně jsem spala... ale třetí noc cosi ve mně uvnitř řeklo: No, tak tě vyhodí a co? Pořád zůstaneš Evou Střížovskou. A tak se také stalo. Článek vyšel a já jsem letěla. A v televizi? Tam si můj článek dokonce vyvěsili na nástěnku! Za pár dní se ozvala šéfka malého zábavného magazínu, jestli bych tam nechtěla nastoupit jako náhrada za mateřskou jedné redaktorky. A já jsem dostala ještě lepší místo! Pravda, od středy do pondělí už jsem na chatu jezdit nemohla, ale zase se začaly dít prima věci v politice a já mohla být u toho. V červnu 1989 přijela do Bratislavy zpěvačka Joan Baez. Jela jsem tam s kamarády z Jazzové sekce. Byl to zážitek. Mluvili jsme s ní, ona přivedla na pódium Václava Havla a Ivana Hofmanna, estébáci vytrhali zvukové šňůry a asi dva tisíce přítomných diváků povstalo a zpívalo sjoan bez mikrofonů. Byl to vlastně začátek sametové revoluce! Měla jsem z toho krásné fotky a napsala článek. Moje magazínová šéfka jej přivítala ajá jsem byla šťastná, že se blíží den, kdy se konečně rudoši odsunou „přes spáleniště, přes krvavé řeky“, jak nás nutili v dětství zpívat, někam kamsi... Za týden však moje šéfka přišla ze schůze na ÚV KSČ, kam museli šéfredaktoři chodit každé úterý a kde se jim říkalo, co se smí a nesmí psát, a pravila: Evo, na nic se neptej, mně se chce zvracet, ale ten článek o té Baezové tady nevyjde. Vem si ho zpátky. No dobrá, bylajsemvklidu,protožejsem už v kostech cítila, že se blíží jejich konec. Uplynulo několik měsíců... A koncem listopadu za mnou přišla skupina bývalých kolegů z televizního časopisu: Evo, slyšeli jsme, že máš hezké fotky a článek o tom koncertu Joan Baezové v Bratislavě. My bychom o něj měli zájem, dali bychom to na titulní stranu... ■ [pageend67]Přinese nový rok normalizaci? VÁCLAV CHADIM Před 55 lety mi v Melbourne jeden polský známý tvrdil, že Češi by prodali republiku za bečku marmelády - od té doby, podobně jako oněch biblických 30 stříbrných, i republika zlaciněla a každých 30 Kč, co jsou doma, se počítá. Jedna pečlivě připravená pravicově-politická legenda vzala za své v troskách Grozné- ho, nastal čas odhazovat masky. Na domácí scéně, jak už iniciálky napovídají, si KPV11 úspěšně vylepšila Kádrový Profil Vedení. Velký Kormidelník si dobře všiml, kdo se nejvíc zasloužil o potírání nepříjemných kritiků, jako je ten Hučín nebo Šinágl, do správní rady ÚS- TR bylo nutné doporučit vhodnou osobu, takže volba byla jasná. Nic nového pod sluncem, vyzkoušená metoda, tak se v minulosti podařilo Václavu Grulichovi znormalizovat ÚDV2). 1) Konfederace politických vězňů 2) Úřad dokumentace a vyšetřování zločinů komunismu Mezitím nějaký šťoura našel nepříjemný policejní záznam o tom, že důvěru rodné Strany si každý straník musel zasloužit - nestačilo juchat v modré košili se svazačkami. Nikoho nezajímalo, že Kunderovo udání přivodilo mladému důstojníku čs. letectva rozsudek na 22 roků. Všichni „bývalí“ soudruzi slavného spisovatele se hned vyhrnuli s krkolomnými vysvětleními, proč něco takového nemohl udělat - vždyť to sám popřel! Jedině Arnošt Lustig přišel s opravdu konstruktivním návrhem, jak se vyrovnat s problematickou minulostí: „Komunistické dokumenty by se měly spálit!!“ To je ono! Já bych k nim na hranici přiložil ještě toho Pavla Žáčka a ostatní všetečné historiky, kteří vynášejí na světlo boží dokumenty, které by mohly přivést do rozpaků naše prominenty. Vždyť na nich ani není číslo občanky soudruha oznamovatele! Ještěže díky státnické prozíravosti je teď na vrcholu správní rady ÚSTR zkušená osobnost! Nakonec možná nebude ani zapotřebí ÚSTR zrušit, s uvědomělejším ředitelem může pokračovat v díle, které soudruh gen. Alojz Lorenz nestačil dokončit. A tak můžeme směle vykročit do nového roku 2009. Zbývají nám tedy novoroční přání nejen pro mladší přátele a známé, ale i pro neznámé: aby se dožili vysokého věku a zachovali si paměť. Má to sice určité problémy s údržbou, ale také jednu velkou výhodu: nic vás už nepřekvapí. Všechno už tu bylo, jednou, dvakrát nebo víckrát, záleží jen na té paměti - a to je asi v našem národě ten největší zádrhel. Mě to přivádí ke vzpomínce na jednoho vzácného člověka, s nímž jsme byli na jedné světnici v uprchlickém táboře v Ludwigsbur- gu. Hodně pamatoval, nám mladíčkům připadal velmi starý, tak jsme mu říkali táta Reich). Teď, když se opět vynořuje snaha nasadit staronový kurz na věčné časy, má jeho tehdejší vánoční a novoroční přání stejný význam jako před 59 roky. ■ 66 / nový po l y g o n 1/2009 (Foto z archivu Václava Chadima) [pageend68]■ dlouhý jazyk ■ dlouhý jazyk ■ Poláci si dělají legraci s našich zdrobnělin: „Jak říkáte velkému papouškovi? Papouch?' Ovšem existují i PAPUCHÄLCI na Islandu a papouškům jsou dost podobní.Nejznámější je papuchalk, který připomíná tlustého papouška. V Reykjaviku ho nelze nevidět. Je všude. I na pohlednicích nebo talířích Islanďanů, protože patří k oblíbenýmh místním pochoutkám... Putin skazal: GAZA něbudět... a Israel to.pochopil (homonymum) Evropě to osladíme....Evropu sladíme (nikoliv synonyma) Jeden se stydí za druhého, tolik vzájemného studu. Je to nestydaté, styďte se! (z komentářů k plastice D. Černého v EU) Obama-Obava, Barack Hussein Obama - Barák Hnusnej Ohava (lidová tvořivost) Žvýkačkofobie (viz také povídka Stanislava Moce v tomto čísle): Po čtyřicátém osmém roce vládla ve školách žvýkačkofobie... Jedna holka od sousedů měla speciální sklenici, kam ukládala nedožvýkané žvýkačky. Ne jednotlivě, ale kumulativně. Když dostala novou, žvýkala ji, až pozbyla základního ochucení a potom putovala do sklenice ke svým předchůdkyním. Přilepila se na vrchol žvýkačkové koule. Potom, když delší dobu nebyla žádná čerstvá žvýkačka k mání, holka vyklepla tu kouli a odkroji- la/odlomila kus odspodu a žvýkala. Asi až do úplné disintegrace. Když se proslechlo, že Československo bude vyrábět své vlastní žvýkačky, spolužák Honza (přezdívaný Johny), který tuto novinu přinesl, u vytržení dodával: „...všechny peníze, který kdy ušetřím, utratím jenom za žvejkačky...“. Takova to byla sila! (z diskuse na internetu) Stupně zimy: +18°C obyvatelé Havaje si berou na noc dvé přikrývky +10°C +2°C 0°C - 1°C - 10°C - 18°C - 24°C - 29°C - 33°C - 38°C - 43°C - 50°C - 60°C - 70°C - 75°C - 120°C - 268°C -273,15°C Rusové pěstují kytičky italská auta nejdou nastartovat destilovaná voda zamrzá Rusové jedí zmrzlinu a popíjejí studené pivo francouzská auta přestávají startovat v Helsinkách zapínají topení,obyvatelé Havaje už zmrzli německá auta nejdou nastartovat švédská auta přestávají startovat žádné normální, ani ruské auto už nejde nastartovat Rusové si zapínají vrchní knoflíky u košile ruská auta nestartují už ani na vodku auto se ti snaží nacpat do postele obyvatelé Helsinek zmrzli,tuleni se stěhují z Grónska na jih zamrzlo peklo, univerzita v Kuzněcku organizuje přespolní orientační závod na zahřátí Santa Klaus opouští polární kruh alkohol zmrzl, Rusové jsou naštvaní hélium zkapalnělo absolutní nula,ustává pohyb elementárních částic Rus, žužlaje zmrzlou vodku, připouští, že je pořádná kosa ■ dlouhý jazyk ■ dlouhý jazyk ■ [pageend69]justice ■ justice ■ justicefjustice ■ justice ■ justice ■ justice PŘÍBĚHY ČESKÉ JUSTICE MILAN HULÍK Příběh třicátý devátý: Mluví se stále o ní. Je vykazována i mezinárodními organizacemi na žebříčku a její výskyt nás zařazuje do jeho spodní části, někam mezi Bambula Bimbi a Spojené státy křovácké. V poslední době je spojována stále více a více s justicí. Některé její složky jeden uznávaný soudce označil za mafiánské. A mafie je přece její rodná sestra. Výrok Ondřeje Neffa: „...pokud se bavím nebo mejlíkuji s lidmi o právu, tak z těchto rozhovorů nebo psaní to vypadá, že řadový občan už ani moc nedoufá, že někdo probudí tu mytologickou bytost zvanou rovná právní spravedlnost,“ je na našeho fantoma jako ušitý, i když jej téměř nikdo nespatřil. Ale mnozí mluví O KORUPCI... Abychom se nebáli, povězme si jinak úsměvný příběh o dvou kamarádech, jejichž kamarádství skončilo před soudem. Stalo se to mezi kopečky, lesy a údolími, v malebné krajině, ve které i Karel Čapek našel své letní sídlo. Ne všichni vědí, že není v Čechách vesnice, kde by nebyli myslivci a není polností, lesů a hájků kolem nich, kde by nebyly honitby. Myslivecká sdružení zahrnují obvykle několik vesnic a jejich členové se starají o zvěř, v zimě ji krmí, ve vymezené době loví a pak slaví. Taková „Poslední leč“, to je na vesnici událost Kdo ji neviděl, ať se podívá na Menze- lův film „Slavnosti sněženek“. I náš příběh by si zasloužil filmové zpracování, promítněme si jej zatím sami. V té jedné vesničce žil jeden nadšený myslivec, v druhé vesnici měl kamaráda. A ten zase jeho. Ale jeden byl takový vůdce, druhý submisivní a hodný, ze kterého si ten první udělal takového pomocníka. On se také tak jmenoval, nomen omen jako vyšité. A aby podobnostem nebyl konec, ten, co mu vládl, i jméno měl takové bohatýrské; jmenoval se Baroš. Jednoho víkendového dne pracoval Baroš na svém poli, když jako v pohádce, kde se vzal, tu se vzal, nedaleko se objevil jelen. Tedy, Baroš si myslel, že je to jelen, ale byl to srnec. To by nemuselo vadit, kdyby nebylo 14. října, kdy pro srnce byla již doba hájení. Ti se totiž nesmějí po 30. září střílet, zatímco jeleni ano. Baroš okamžitě volal mobilem kamaráda Pomocníka: „ Vezmi moji kulovnici a přijeď rychle sem“. Barošova kulovnice byla totiž spolu s dalšími jeho zbraněmi u kamaráda, protože pro jedno nepříjemné odsouzení musel Baroš odevzdat všechny zbraně a aby je nemusel prodat, tak je „převedl“ na submisivního kamaráda s příkazem: „Až budu zase čistý, tak mi je vrátíš.“ Pomocník popadl kulovnici a náboje, hodil je do auta a vyrazil. Na polní cestě u lesa naložil Baroše a pomalu se blížil k „jelenu“. Ještě než 100 m od zvěře zastavil, tak Baroš vystřelil z auta a jelena složil. Když k němu doběhli, zjistili, že je to srnec šesterák. Nadřízený kamarád hned nařídil podřízenému kamarádovi, aby srnce odvezl domů a hlavně, aby nikde nic nevykecal. Vítr však výstřel 68 Z nový po l y g o n 1/2009 [pageend70]po kraji roznesl až k předsedovi Mysliveckého sdružení na jiném poli. Protože Baroš byl již dlouho podezřelý, že pytlačí, a předseda věděl, že jeho zbraně jsou u Pomocníka, jel najisto. „Pusťme do sklepa,“ požádal jej, a když uviděl zavěšeného srnce, bylo mu všechno jasné. Pomocník se to pokoušel vzít na sebe, ale když mu předseda nevěřil, rozplakal se a řekl, že přece nemůže zradit kamaráda. „Přestaň už jednou Barošovi dělat vola,“ odpověděl předseda. Na přímou otázku předsedy: „ Cos t,o ty průseráři, udělal,“ odpověděl Baroš před jinými: „Stalo se.“ Na schůzi sdružení měl ještě Pomocník slzy v očích, ale Baroš, kterému oznámili vyloučení ze sdružení, začal všem vyhrožovat: „Na místě střelbyjsem nebyl, nestřílel a Pomocník si všechno o mně vymyslel.“A kdo tomu nevěří, toho „zadupe do země, zničí, protože má známosti a všichni se budou ještě divit.“ A tak u výslechu na policii přátelství dvou myslivců skončilo. U soudu, se svými obhájci, seděli již jako dva nepřátelé. Jeden se tvářil zpupně a sebejistě, druhý měl zase slzy v očích. Odkud autor ví, jak to doopravdy všechno bylo? Když napíše, že jako obhájce věří svému klientovi, je to jen profesionální odpověď. Mohlo to přece být obráceně. Mohlo, ale to by pět svědků, z nichž žádný sice u skolení srnce nebyl, ale kteří slyšeli a viděli, jak Baroš potom jednal, kteří popsali dlouholetý morganatický vztah obou a kteří vypověděli o Barošovi lecos nelichotivého, muselo lhát To by Pomocník nesměl emocionálně vypovídat s lítostí o konci kamarádství, to by se mu nesměly lesknout oči slzami a třást hlas. To by venkovský kluk musel mít herecké schopnosti povyšujícího jej v roli shakespearovského tragéda rovnou na jeviště naší Zlaté kapličky. Svědci vypovídali před soudem po poučení o trestních následcích křivé výpovědi, a obhájce tak měl snadnou úlohu; zrekapituloval výpovědi obviněného klienta a jeho svědků, znevažovat výpovědi svědků druhého obviněného nemusel, nebyl ani jeden. Obviněný Baroš setrval na svém tvrzení - nebyl tam, nestřílel, o ničem neví. Před svědky nic neříkal, všechno si vymysleli, on je nevinen. Nikdo jej nemá rád. Div neřekl, že nezná ani Pomocníka. Jeho obhájce v závěrečné řeči zdůraznil, že nikdo kromě Pomocníka u výstřelu nebyl a jeho klienta nikdo střílet neviděl. To byla pravda jen poloviční, neboť ani Pomocník, který řídil auto a držel volant, neviděl, že za ním Baroš nabíjí kulovnici a zaměřuje z auta, ze kterého se na zvěř nesmí střílet, na „jelena“. Za důkaz proti spoluobviněnému Pomoc- níkovi považoval skutečnost, že zastřelený srnec byl nalezen právě u Pomocníka. Státní zástupce z profesionální povinnosti žádal uznání viny obou obviněných, soukromě na chodbě soudu byl ochoten připustit, že ten Pomocník opravdu jen pomohl přivézt zbraň. Soud byl však kupodivu jiného názoru. Uznal vinným z trestného činu pytláctví podle § 178 odst.1 tr. zákona jen Pomocníka a Baroše zprostil obvinění. Svědky PRÁVNÍ PORADY, POMOC A ZASTOUPENÍ poskytne stálým čtenářům Nového Polygonu se slevou JUDr. Milan HULÍK Bolzanova 1, CZ-115 03 Praha 1 Tel./Fax: 00420-224 210 449 e-mail: hulik@mbox.vol.cz [pageend71]označil za nevěrohodné, výpověď Pomocníka za nepravdivou a zdůraznil, že kromě „nepravdivé“ výpovědi spoluobvi- něného neexistuje důkaz, že by Baroš byl na místě činu. Odvolal se nejen Pomocník, ale i státní zástupce. Obhájce argumentoval porušením všech základních zásad pro hodnocení důkazů, především zásady, že orgány trestního řízení hodnotí všechny důkazy jednotlivě i ve svém souhrnu a vedle důkazů v neprospěch obviněného musí hodnotit se stejnou vahou i důkazy v jeho prospěch. Musí hodnotit i důkazy nepřímé, zejména pokud vytvářejí ucelený řetěz spojený logikou věci, tzv. „kauzální nexus“. Odvolání bylo důrazné a jasné - trestní zákon a trestní řád je třeba dodržovat i v malém okresním městě, kde se znají nejen ostatní, ale třeba i soudce s obviněným. Krajský soud po krátkém řízení napadený rozsudek zrušil. Předsedkyně senátu rozsudku vytkla, že se soud vůbec nezabýval celým okruhem důkazů ve prospěch spoluobviněného Pomocníka, hodnocení důkazů soudem bylo podle ní jednostranné a soudu prvního stupně uložila, aby celou věc projednal znovu a vyslechl další svědky, které navrhl spoluobviněný Pomocník. Tak se i stalo. Při novém hlavním líčení další dva svědci vypověděli ve prospěch Pomocníka, potvrdili inkriminované výroky a vyhrůžky Baroše, ten opakovaně tvrdil, že na místě střelby nebyl, nestřílel a nikomu nevyhrožoval. Sportovně to podle počtu vypovídajících svědků bylo 7:0. S obviněnými 8:1. Zdrcující vítězství pro Pomocníka. Ne však u jednoho soudu v malém českém okresním městě, kde jeden zná druhého. A jak se v takovém malém městě šušká, tak nejen zná, ale i jeden druhému občas něco dává. Šuškanda, jdoucí městem i krajem, potkala Pomocníka několikrát, jen sumy v ní šuškané se lišily. Bože, co všechno se neříká, tvrdil jeho obhájce. Nevěřte tomu, to není možné. Slyšel jste to už tolikrát, ten chodí s tou a ta zase spí s tím. Ten pije a ta fetuje. Ta má dítě s tím a ten zase s onou. O tom je přece život Konečně, přísloví „není šprochu, aby na něm nebylo pravdy trochu“ žije právě z takových šuškand. Jenže v právním státě by se o spravedlnosti šuškat nemělo. Spravedlnost má být jediná, nedělitelná a stejná pro všechny. Jak že to znovu za stavu 8:1 dopadlo? Stejně. Baroš byl zproštěn obvinění, Pomocník odsouzen pro pytláctví a obhájce zapochyboval, zda-li klienta svoji vírou v právní stát nemystifikoval. A věc jde zase ke Krajskému soudu, který se již z odvolání Pomocníka a státního zástupce dozvěděl, jak soud v malém okresním soudě vyhověl jeho pokynu, aby také hodnotil okruh důkazů ve prospěch obviněného Pomocníka. Tentokráte dokonce okruh ještě větší. Co bude dál? 31. 1. 2009 DO EVROPY létám nejraději PŘES AMSTERODAM VLADIMÍR CÍCHA Letím-li do Evropy, snažím se vždy použít linku KLM, s přestupem v Amsterodamu. Je to letiště velmi pěkné a dokonale přehledné. A většinou aerolinka KLM poskytuje velmi pohodlné časy k přestupu do letadla do Prahy. Se společnost KLM i dnes je let příjemný, obsluha vzorná, jídlo dobré, a při mém posledním letu přes Atlantik i dodávka vína byla uspokojivá. Dneska ráno, když jsem odvezl ženu, více než často žádanou nemocnicí v našem místě, aby vypomohla, ač už je v penzi, a mohla vyhovět požadavkům 70 / nový po l y g o n 1/2009 [pageend72](nemocnice), stavěl jsem se, jako často za takových okolností, v jedné kafimě na cestě domů. Je to místo s příjemným personálem, solidní cenou za vcelku solidní kávu a stojanem, z něhož lze si půjčit několik novin. (Tahle možnost přečíst si u kafe tisk je také důvodem, proč dávám přednost kafímám). Koupil jsem si kávu (v tomto podniku za 1.50 kanadských dolarů) a s novinami National Post posadil se ke stolu. Většina obsahu tiskoviny byla věnována Baraku Obamovi a té veleslavné události převzetí prezidentského úřadu USA, k níž došlo 20. ledna tohoto roku 2009. Na toto téma bylo a je věnováno v tisku neuvěřitelné množství místa, stejně jako v TV Ale o tom teď nechci psát Dle mého názoru všechna ta sláva a všechno to historické mega v tom či onom ohledu ... myslím si, že snad bylo by lépe vyčkat nejméně rok, aby se shledalo, zda naděje v nového prezidenta USA prvního jiného původu, jsou oprávněné. Přál bych si, aby tomu tak bylo. Nic není více třeba než obnovit prestiž Spojených států amerických (ač taje, dle mého názoru, pošramocena ne zcela právem evropskými zeměmi... ale to by bylo téma na další úvahu). Zmíněný National Post přinesl zprávu o tom, že Mr. G. Wilders, člen holandského parlamentu, lídr Holandské strany svobody s devíti křesly v parlamentu, je obžalován a nejspíš bude souzen. Je autorem filmu Fitna, kombinujícím filmové záběry teroristických aktivit s citacemi z Koránu. Film jsem viděl a zmíněné citace si ověřil v Koránu, který mám, vydalo slovutné nakladatelství Penguin. Vím tedy, o čem je řeč. Mám také záznam řeči pana Wilderse (myslím, že v Kongresu USA) o podceňování nebezpečí islámského fundamentalismu, s varujícím poukazem na to, co se v posledních letech děje v Holandsku. A docela nedávno vyslechl jsem si asi hodinový proslov paní B. Gabriel, křesťanky narozené v Libanonu, žijící tam deset let, která z vlastní zkušenosti prožila blaho islámského fundamentalismu. Žije dnes v USA a její osobní zkušenost může se v mnohém lišit od toho, co nám dodává TV zpravodajství stanice CNN. Ale zpět k události zmíněné v National Post, která mi mírně znechutila jinak dobrou kávu. Z největší pravděpodobností bude pan Wilders souzen hlavně za svůj film Fitna, publikovaný 27. března 2008, reflektující na několik ze 114 súr Koránu, kombinovaných s výstřižky z tisku a videozáznamy drastických teroristických akcí muslimů (militantních, ale muslimů nicméně. Dnešní odhad je, že z celkového počtu 1.2 miliardy je jich 10 procent To je značná síla). Pro toho, kdo události alespoň v mírné míře sleduje, není věru tajemstvím, že právě v Holandsku, kde počet muslimské imigrace je značný, nabízí se jakýsi předobraz toho, jak to může dopadnout kdekoli, kde požadavkům militantních islámských fundamentalistů vládou země (která těmto imigrantům poskytuje nejednu ekonomickou výhodu) je z těch či oněch důvodů (nejspíš strachu z nebezpečných následků, neboť islámský terorista má na život člověka jiný názor nežli našinec, ať Cech, Kanaďan nebo Holanďan) stále více vyhovováno. Jen poklidná otázka: který z militantních islámských vyhrožovatelů Západu byl pohnán k soudu? Kdo z nich byl tak brutálně zavražděn jako filmař slovutného jména (Theo van Gogh) před pár lety? Ale abych svoje povídání moc neprota- hoval. 22. ledna 2009 pan Wilders byl holandským soudem obžalován ze zločinu nenávisti. Ti, kdož nejsou schopni komunikace, ti, kdož místo argumentů používají bomby upevněné kolem tělíček svých dětí, ti, kdož nemají sebemenší smysl pro humor, ti, kdož trpí z těch či oněch důvodů ztránový POLYGON 1/2009 / 71 [pageend73]tou bývalé významnosti a snaží seji získat terorem toho nejbrutálnějšího druhu, ti činí moje rozhodnutí, na čí stranu se postavit, velmi jednoduchým. Zajímavá statistika, ač se více týká konfliktu v Gaze: Celkový počet Arabů je dnes cca 1,2 milliardy, tedy asi 20 procent světové populace. Zde je počet laureátů Nobelovy ceny za literaturu, ekonomii, fyziku, a to jen do roku roku 1995: celkem 7. Světová populace Židůje cca 14.000.000, tedy asi 0.02 procenta světové populace (pouhá desetina islámské populace). Laureátů Nobelovy ceny ve stejných oblastech a do stejného roku: celkem 129. Dovolím si ocitovat Benjamina Netanyahu, svého času izraelského Prime ministra: Jestliže Arabové by složili dnes zbraně, nebylo by více násilí. Jestliže by dnes Židé složili zbraně, nebylo by více Izraele. Tato slova mají dnes mnohem všeobecnější platnost, než si možná uvědomujeme. Příklad pana Wilderse to velmi dobře dokumentuje. A vrhá smutné, šedé světlo na tuto evropskou zemi, na její vládu. Na město, jehož letiště mám nejraději k přestupu na cestě do své domoviny (kde se, k mému zkamání, začínají také dít smutné věci s ohledem na čtyřicetiletou historii). A tak mě napadlo, že bych v Amsterodamu dneska nechtěl žít za žádných okolností. Snad jenom přestupovat na jeho znamenitém letišti... ■ Stačí, řidiči JOSEF KOLÁČEK V Barceloně 12.1. dali ateisté na autobusy nápisy: „Bůh pravděpodobně neexistuje, a tedy si pohov a užívej života.“ Katolíci pak začali jezdit po městě v autech s nálepkou: „Já věřím v Boha „. V Londýně vyrazili ateisté s toutéž iniciativou. Avšak hrdinou dne se stal řidič Ron Heather, který odmíd s takovým autobusem jezdit a odešel z práce domů. Vedoucí dopravního podniku mu vyjádřili podporu, i když obsah reklamy byl schválen „porotou znalců“. Italští ateisté byli neomalenější. A jejich reklama na autobusech v Janově zněla:„Bůh není a také mi neník ničemu“. Levicová starostka Janova Marta Vincen- zi, bývalá komunistka, nyní představitelka demokratické strany, něco asi jako u nás KSČM, hájila provokaci typicky komunistickou exegezí svobody projevu:„Nápis se netýká žádného konkrétního náboženství, ani Krista, ani Buddhy, ani Alláha“. Nedovedete si představit, jakou reklamu udělali otázkám víry nejen na ulicích, ale i v novinách a televizi, kde si berou na mušku její chaotickou, či spíše ideologickou logiku. A vůbec pošetilost ateistů. V Itálii zatím už přibyly komentáře v La Stampa a další v menších regionálních denících. Na rohu našeho Palazzo Pio, kde sídlí Radio Vatikán, se objevil velký plakát s nápisem: „Bůh existuje, už to ví také ateisté.“ Nemyslím si, že všichni řidiči autobusů v Janově vyrostli ve školách Voršilek a že každou neděli navštěvují oddaně kolej jezuitů, kde studovali jako chlapci. Nemyslím si ani, že mají všichni neotřesitelnou víru v jednu svátou apoštolskou církev. Nezdá se mi, že byjezdili v uniformě křižáků, když řídí dopravní prostředky onoho překrásného a tvrdého města, v onom oslnivém světle, jež přichází od moře a z jasného nebe Ligurie. Pravděpo72 / novy po l y g o n 1/2009 [pageend74]dobně je mezi nimi někdo, kdo má hodně víry, kdo jí má jen taktak a kdo ji snad nemá nebojí teprve hledá. Nemyslím, že by rozhodnutí odmítnout jezdit po městě s těmi manifesty proti Bohu na bocích vozidel udělaly konec schůzím, kde se střetly vysoké teologické problémy, nebo subtilní konfrontace mezi doktrínou sv. Anselma a sv. Tomáše Akvinského. Prostě tváří v tvář banalitě oné ateistické iniciativy převážil zdravý rozum a smysl pro důstojnost Protože myslet si, že se zlikviduje tak banálním způsobem problém Boha reklamou, je spíše urážkou rozumnosti a inteligence než urážkou víry. Údajné sdružení ateistických racionalistů bylo zesměšněno ve svém domýšlivém mudr- lantství prostým, zdravým rozumem lidí, kteří každý den pracují, kteří vědí, co to znamená pracovat milovat, trpět a snad i klást si v tichu svého svědomí nebo se svými dětmi otázky o osudu nebo o smyslu věcí i života. Skupina řidičů autobusů městské dopravy, ne nějaká fakulta církevních učitelů. Protože stačí být prostě lidmi, aby se chápala omezenost onoho poselství. Kde snaha urážet vážnost otázky, tak důležité pro jednotlivce a pro dějiny lidstva, je rovna pouze hlouposti toho, kdo si myslí, že nabízí banální odpovědi shrnuté do hesla. Není nutné být věřícími, aby se změřila ubohost oné iniciativy. Je třeba jediného: mít smysl pro důstojnost. Protože pomocí banalizace věcí se dává růst jen banalitě, nevnese se jasnost do problémů. A kterýkoliv muž nebo žena, jimž proudí v žilách krev, ví, že Bůh je vážná záležitost, ať vidí věci jakkoliv. Ba právě to je jedna z věcí, z nichž se také chápe vážnost a důležitost lidské osoby. Právě proto, zeje člověk schopen si klást otázky, jako je problém Boha, dokazuje, že je velkou skutečností. Pochopil to mimo jiné italský básník Ungaretti a vědec Einstein. A celé dějiny jsou plny tohoto problému, této Tváře, která jako by volala v noci... Kvůli tomu řidiči autobusů v Janově reagovali. Pochopili velmi prostou věc, která uniká pouze ateistům, kteří dělají z ateismu pradoxně svého jediného boha. Ostatně Písmo svaté učí, že neexistují ateisté: nazývá je modloslužebníky, protože na místo pravého Boha dosadili modlu, možná tu nejubožejší, kterou je vlastní nadutost Řidiči autobusů pochopili, že jestliže se banali- zuje problém Boha, uráží se tím osobnost člověka. Člověka, který žije a pracuje, ne nějakého z abstraktních filozofických diskusí. Nehájili Boha, bránili sami sebe a důstojnost osob, které vozí v autobusu. Není to náhoda, že právě velké režimy, které vyznávaly a všem vnucovaly ateismus, vyvolaly nejotřesnější násilí na člověku. Ti řidiči řekli prosté NE, plné důstojnosti, které je nádhedným ANO lidství proti domýšlivé banalitě ubohé hrstky ateistů. Kdo zakazuje mučení, ať neříká NE rodícímu se životu „Otevřeme oči! Zdá se mi, že je všude kolem mnoho hvězdného prachu. Víte, co to je?“ začíná rozhovor rektor Lateránské univerzity, prezident papežské akademie „pro vita“, arcibiskup Rino Fisichella. V mém pohledu je zřejmý velký otazník, a tedy vysvětluje: „To se stává, když je tolik naléhavých, vážných, až tragických problémů, světová finanční krize, nedostatek surovin, války, terorismus, úděsný růst kriminality, tisíce umírajících hladem a miliony žijících v nelidské chudobě. A tak se vezmou věci, které se lesknou a snad uspokojí toho, kdo žije z ideologie. Jenomže ty nepřinášejí žádný výsledek, jen zakryjí pravé problémy.“ Rektor Lateránské univerzity nijak neskrývá své znepokojení nad prvními kroky Obamy v otázce umělého ukončení těhotenství. „Podstatné je umět naslouchat všem vrstvám obyvatelstva a neuzavírat se do ideologických názorů s arognací toho, který má moc a myslí si, že může rozhodovat o životě a smrti.“ Obama zrušil „Mexico City policy“, zavedenou Ronaldem Reaganem v roce 1984, zrušenou Billem Clintonem v roce 1993. George W Bush nový POLYGON 1/2009 / 73 [pageend75]ji obnovil v roce 2001. Nový prezident Obama ji znovu zrušil. Dal zelenou financování mezinárodních organizací, které propagují a provádějí potrat - oni tomu říkají „plánování rodiny“. K tomu rektor Fisichella: „ Jak říká přísloví Kdo dobře začíná, je už v půli díla... Je-li toto jeden z prvních kroků prezidenta Obamy, musím říci, s všemožným respektem, že krok ke zklamání je náramně krátký. Už také proto, že od toho, kdo ze sebe dělá průkopníka a obhájce důstojnosti lidské osoby, se očekává, že bude takové právo hájit pro všechny, bez diskriminace či hlubokých protiřečení.“ Narážka na uzavření věznice Guantanamo a jasné NE k mučení vězňů je velmi zřetelné. Mons Fisichella neuhýbá. „Ano, právě to. Ve chvíli, kdy se chce udělat jasno v této věci - a opakuji, spravedlivé - se očekává, že tato starost se bude vztahovat také na rodící se život. Dnešní svět je menší, než si myslíme, mravní témata vyvolávají velkou nejistotu a někdy i těžké konflikty mezi obyvatelstvem. Proto mají být řešeny s velkou prozíravostí, a ne s arogancí toho, kdo si myslí, že má pravdu a po- depíše dekret, který dává ve skutečnosti zelenou potratu, a tedy zničení lidských bytostí.“ Barack Obama se snažil trochu utlumit polemický dopad podpisu tím, že počkal, až uplynul 22. leden, výročí rozhodnutí Nejvyššího soudu v roce 1973 o uzákonění potratu, aby zneškodnil emocionální dosah. Kromě toho hlava Bílého domu zaslala smířlivé poselství více než 200.000 obránců života, kteří manifestovali ve Washingtonu proti zabíjení nenarozených dětí. Na jedné straně oslavuje rozhodnutí Nejvyššího soudu eufemismy: chránit zdraví žen, svobodu plození a potvrzuje zásadu, že vláda by neměla vstupovat do soukromých záležitostí rodiny a do rozhodnutí žen. Na druhé straně připomněl choulostivost a potenciální spomost argumentu: „Jakýkoliv je náš postoj, jsme jednotní v rozhodnutí předcházet nechtěnému mateřství, omezit nutnost sahat k potratu a podporovat rodiny a ženy v jejich rozhodnutích.“ Na to reaguje prezident Papežské akademie „pro vita“: „ U etických otázek nelze slo- víčkařit. Jak prezident státu, tak kterýkoliv poslanec by se měl vyhýbat šilhavým pohledům, rozporu mezi tím, co si někdo myslí a co objektivně dělá. Jsem osobně proti potratu, ale...!!! Zdá se mi, že schovávat se za sofismata není hodné toho, kdo má odpovědnost vůči občanům. Lidé chtějí jasné odpovědi. Ve statisícovém protestu proti umělému potratu ve Washingtonu byla skandována hesla: „Nestačí vám smrt čtyř milionů nenarozených? Potřebujete další? Mamon nesmaže vinu laboratoří a farmaceutů. Bude tížit celou Ameriku“. Obamův podpis znamená uvolnění dalších milionů dolarů na pokusy s kmenovými embryonálními buňkami. Na ničení lidských bytostí ve zkumavce. Mons Fisichella říká, že pokusy s dospělými kmenovými buňkami fungují, zatímco s embryonálními nevedou k žádným výsledkům. Trvat na pokusech s lidskými zárodky znamená vydat se do slepé uličky, vytyčené ideologií, a ne vědeckým hodnocením. Pak zůstává na pováženou fakt, že většina amerických katolíků volila v nedávných prezidentských volbách Baracka Husseina Obamu... „Nemyslím si, že by si ten, kdo ho volil, jasně uvědomil etická témata jeho programu, protože ta byla rafinovaně zametena pod koberec, pečlivě odsunuta z volebních debat Jistě mu tato rozhodnutí nepřinesou souhlas a podporu. Lid hájící život se narodil katolický, ale dnes zahrnuje množství osob všech vrstev i názorů. Většina severoamerického obyvatelstva nezastává názory nynějšího prezidenta a jeho poradců. Od dob Tockevilla dobře víme, že americký národ, a zvláště katolíci mají hluboký občanský smysl věrnosti institucím, ale s toutéž silou zastávají své právo na kritiku, spravedlnost a na život.“ Řím, sv. Františka Saleského, patrona novinářů L. P. 2009 74 I nový po l y g o n 1/2009 [pageend76]teritorium STANISLAV MOC narozen 1945 v Praze Jestli někdy Stanislav Moc udělal něco záslužného, pak to, že se narodil, kdy se narodil. Jeho maminka byla osudný jedenadvacátý ročník, který spolu s dvacátým čtvrtým ročníkem byl celý povolán na nucené práce do Němec. Kromě těhotných žen tedy, kterýmžto rozhodnutím Němci asi udělali hroznou radost mému tatínkovi, protože ten nezaváhal a byl jsem na světě. Byli jsme silný ročník, ale to sem nepatří... Dalo by se ovšem říci, že jak Němci, tak i Rusové svým počínáním velice ovlivnili můj život. Diky Němcům jsem se narodil a díky Rusům jsem v Austrálii! Vyrostl jsem sice v Praze, ale kdyby nějaký cizinec pročítal mé curriculum vitae, asi by se podivil, kde všude jsem za svůj život pobýval. Kolik těch vlastí za sebou vlastně mám. Narodil jsem se v Protektorátu Böhmen und Mähren, pak vyrůstal v Československu, dorůstal v Československé socialistické republice a nakonec skončil v Australském Commonweal- thu, kde jsem zpočátku byl i subjectem Jejího Veličenstva královny Alžběty - a tudíž i britským subjektem. To nám posléze Britové zrušili, a tak jsem nyní jen pouhým Australanem. V mém výčtu chybí české občanství. Tedy občana České republiky, jímž jsem se nikdy nestal, ač jsem jinak hrdým Čechem a Česku vděčím za mnohé. Třeba za to, že jsem se tam stal trampem, za kterého se dodnes považuji, a jsem členem osady Tampico. Také jsem se tam vyučil chemikem, což mi v Austrálii pomohlo k získání zaměstnání u vinařské firmy Penfolds. Ovšem to přišlo, až když jsem se oženil a založil rodinu. Předtím jsem v Austrálii prošel mnoha zaměstnáními. Pracoval jsem na stavbách, ve sklárně, dělal kovboje v Severním Teritoriu, pracoval jako figurant u zeměměřičské party v divočině, dělal pomocníka kuchaře, ba i kuchaře sama, skladníka i řidiče náklaďáku v Nhulunboy a rozvážel zeleninu i chleba po Sydney. Ba se i pletl do řemesla elektrikářům v Hornsby a nakonec dělal zlatníka, kterémužto oboru jsem se učil po večerech u proslulého mistra Trejbala hned první rok své australské anabáze. S kamarádem Ivanem jsem měl obchod, kde mě Ivan naučil rytectvi, ale já jsem stejně nakonec ze Sydney odešel zpět do divočiny a pět let žil v Kimberleyské oblasti, kde jsem pracoval jako manažer kantýny, uklizeč školy i jako (Fotografie v Teritoriu z archivu autora) nový POLYGON 1/2009 / 75 [pageend77]učitel angličtiny a matematiky dospělých domorodců. Zde jsem si udělal roční postgraduální kurz pro učitele na University of WA. Zřejmě jsem jediný postgraduant, který nikdy negraduoval a na to jsem pyšný! Nakonec jsem skončil v malé přímořské vesničce na půl cesty mezi Sydney a Brisbane, kde jsem budoval na pár pozemcích a postavil dvě ulice, z nichž jednu jsem pojmenoval Bohemia Court. V té dnes žiji, takže by se dalo říci, že jsem svůj život začal v Bohémii a v Bohémii jej asi i skončím... Když se tak dneska zamyslím nad svým životem, myslím, že jsem žil dobře a bohatě. Vychovali jsme s manželkou tři děti a teď pomáháme s vnučkou. Mým koníčkem vždy byla literatura a psaní. Měl jsem štěstí a vydal čtyři knihy: Tábor na Aligátor River, Údolí Nočních Papoušků, Upadlí vlastenci aneb Český wake a Listy z Fitzroy Crossing. Také jsem napsal hodně povídek, které vycházely na pokračování v exilových časopisech, především v Kanadě a ve švýcarském Polygonu, který je dnes vydáván v Praze snad i mou (velice malou) zásluhou, pod názvem Nový Polygon. Chtěl bych věřit, že časopis nPolygon bude přispívat k osvětlení naší české, temné i tajné, minulosti i nové generaci vyrůstajících školáků. A že se jim mé povídky budou líbit — k odlehčení, k jakémusi oddechu při tom studiu očitých svědků, kteří do nPolygonu přispívají a jichž přirozenou cestou ubývá... Rád bych ještě vydal zbývající rukopisy (dva česky a dva anglicky) i ty povídky, ale o toto téma doma není již zájem, jak mi bylo řečeno v mnoha nakladatelstvích. Leč nestěžuji si, nemám na co. Žijeme s manželkou poklidně z výnosů naší celoživotní práce, které jsme snad dobře investovali do nemovitosti. Nic moc, ale na outratu vždycky zbyde... IN VINO VERITAS Do pekárny jsem dojížděl přes celou Sydney. Obvykle nevyspalý. Spánek byl problém. Většinou mě budily děti. Měli jsme tři a jak se jedno počůralo, už řvalo a domáhalo se přebalení. Poctivě jsem se střídal se ženou, protože ta to měla těžší, byla s nimi skoro pořád a nejmladšího ještě kojila. Byl jsem tak nevyspalý, že jsem usínal při každé příležitosti. Výjimečně i za volantem, když jsem někde zastavil na červenou, která dlouho trvala. Ráno to ještě šlo, vyjížděl jsem krátce po čtvrté a v pekárně byl před pátou, ale když jsem se vracel po práci za plného provozu, vzalo mi těch přes padesát kilometrů hodinu a půl. A to jsem byl vyježděnej a brousil to jak závodník při výroční ceně v Monacu. Znal jsem každou křižovatku, jak se na ní mění světla a kde se odbočuje doprava, takže již dopředu jsem měnil pruhy a proplétal se provozem jako lasička. Takových nás tenkrát bylo více, protože neexistovaly ještě kamery na rychlost nebo neoznačená policejní auta. Radary na měření rychlosti už měli, ale člověk si vypěstoval návyky ze zkušeností. Díval jsem se hodně dopředu a jakmile jsem uviděl, že někde na rovince, kde se to dalo napálit, auta daleko přede mnou přibrzďují, vjížděl jsem do takových rovinek v povolené rychlosti. Nejkrásnější pocit byl, když jsme se předjížděli s nějakým pospíchálkem jako já a zatímco já zpomalil, protože jsem si všiml rozsvícených zadních světel daleko před námi, po- spíchálek mi vítězoslavně ujel. Za chviličku jsem už jel kolem něj, kde ho policajti zastavili pro rychlou jízdu. To jsem vždy koukal, jestli se dívá, a nemohl se zbavit 76 / nový po l y g o n 1/2009 [pageend78]úsměvu. Za celou dobu dojíždění jsem pokutu za rychlost dostal jen jednou. Jenže provoz houstl, mé proplétání už moc nepomáhalo a bylo čím dál těžší. V pátek, kdy jsem končil v pekárně až odpoledne kolem třetí, jsem jel rovnou do Balmain, kde měl Mirek Marik se Zdénkem Štěpánků dílnu, v níž zaměstnávali Jirku Kopačku, mého druha z Darwinu, a tam jsme popíjeli a klábosili do šesti, kdy provoz přece jen dost opadl. Odtud jsem to domů dokázal za třičtvrtě hodiny. Když jsem jel domů z pekárny přímo, vzalo mi to tři hodiny a já přijížděl kolem šesté, takže v tom moc velký rozdíl nebyl. Nakonec mě však dojíždění začalo zmáhat Nejen fyzicky, ale vůbec. Každý rok jsem musel měnit pneumatiky a naše auto stárlo mnohem rychleji. Neustále jsem na něm něco opravoval. Věděl jsem, že takhle to dlouho nevydrží a nakonec budu muset koupit nové. Takže když má žena objevila inzerát v lokálních novinách, že firma Penfolds hledá chemika pro svou fabriku v Minchinbury, kde vyráběla šumivá vína, byl jsem víc než ochoten ji vyslechnout Do Minchinbury jsme to od nás měli vzdušnou čarou půl kilometru. Bože, ta krása, nemuset vstávat před čtvrtou! A v pátek, kdy jsem musel navozit chleba zákazníkům i na víkend, jsem odjížděl do práce už ve čtvrtek večer v jedenáct! Až se mi dělaly mžitky před očima, jaká by to byla krása se do sytosti vyspat! Mělo to ovšem jeden problém, a to byly peníze. U Penfolds nabízeli jen o málo více než polovinu toho, co jsem vydělával v pekárně. Po tomhle zjištění se mi do vín moc jít nechtělo, ale nakonec mě žena umluvila tím, že kdyby dělala v nemocnici v sobotu a v neděli, tak tu druhou půlku mé výplaty hravě vydělá. Tenkrát se za práci o víkendu, kterou nikdo nechtěl, platilo dvojnásob. Když jsem si uvědomil, kolik bych ještě ušetřil na benzínu pro auto, podlehl jsem sladkým vidinám a o místo si zažádal. Všechny zkoušky a rozhovory jsem udělal, navíc jsem měl přeložený výuční list neratovické Spolany, který úředník banky „The Wales“ přeložil tak, že jsem byl považován za chemického inženýra, nikoli pouze vyučeného chemika nádeníka, jak si je tenkrát Spolana vyráběla. Musím ovšem přiznat, že na svou dobu to vyučování bylo vcelku na úrovni průmyslovek. Rozdíl mezi výučním listem a překladem jsem nikde nevysvětloval. To asi rozhodlo, takže nakonec ze všech kandidátů - a že jich bylo (!), vybrali mne. Po pravdě řečeno, vůbec nechápu, kde se ve mně ta drzost tenkrát brala. Chemii jsem nedělal už skoro dvanáct let a o vínech jsem nevěděl vůbec nic. S úředníkem z osobního oddělení jsem se domluvil, že na můj první den přijede do Minchinbury (opravdový) chemik z hlavního závodu v Tempe, kterýžto podnik byl na druhé straně Sydney, a všechno mi ukáže a vysvětlí. Bohužel, nepřijel nikdo, takže když mně dělníci v devět hodin přinesli vzorek z deseti tisíc litrů vína, která zrovna míchali v obrovském tanku, abych jim udělal rozbor a řekl, co mají přidat, pochopil jsem, že mám problém. Zavolal jsem do Tempe, kde mi ten samý úředník, který mě přijal a chemika sliboval, odpověděl, že to bohužel nevyšlo. Zmíněný odborník musel odletět do Adelaide, ale že si jistě poradím, vždyť jsem chemik! Šel jsem pro radu za formanem Bobem, který mi řekl, že umí jen test na sulphur dioxide a ten mi laskavě ukázal, ale vypočítat koncentraci jsem si musel sám. Počítat jsem ale uměl. Horší bylo, že nikdo ve fabrice neuměl další zkoušky = testy. Kolik přidat kyseliny citrusové, kolik cukru atd. Prolezl jsem celou laboratoř i s kanceláří, kterou mi ráno předal manažer Don Niaess a objevil pár starých lístečků, na nichž si chemik, který tu byl přede mnou, vypočítával výsledky testů. Odhadl jsem jeho výsledky, a když si po svačině dělník přišel pro mé rozhodnutí, nařídil jsem mu můj odhad, který jsem pro jistotu udělal poloviční. Také jsem ho požádal, aby na mne dohlédl, že jsem nový a kdybych snad příliš vybočil z obvyklých no- nový POLYGON 1/2009 / 77 [pageend79]rem, aby mi to řekl. Po jeho odchodu jsem vybral všechny odborné knihy, které v laboratoři byly, a dal se do zuřivého studování a experimentování s testy. Ani jsem si nevšiml, když uplynula dvanáctá hodina, kdy jsem normálně už býval doma z pekárny a že všichni šli na oběd. V půl čtvrté fabrika zavírala a já ještě studoval. V pět mě Don vyhodil z fabriky také, ale mohl jsem si domů vzít pár knih a sešitů. Po večeři jsem se zavřel v ložnici, aby mě děti nerušily, a skoro celou noc studoval. Nevyspal jsem se vůbec. Ty troubo, kopyto připitomělý, lál jsem si v duchu, když jsem šel ráno nevyspalý do práce. Vždyť já tu práci vyměnil, abych se konečně vyspal! A nejenže jsem se nevyspal, ale ještě budu brát jen o něco málo víc než půlku toho, co jsem míval v pekárně! ♦ Do čtrnácti dnů jsem ovládal chemii vín jako nikdo v Minchinbury a hlavně, bavilo mě to! Už nebyl problém udělat test na to či ono a vypočítat z hlavy, kolik přidat kyseliny citrusové či cukru. Ten se přidával v koncentrované formě a říkalo se mu liquor, tedy likér. Moje práce spočívala v tom, že jsem vlastně dělal dochuco- vače a to mě bavilo ze všeho nejvíc. Ráno mně dělníci přinesli vzorky vín, která stočili, vždy se jednalo o deset tisíc litrů, a já po zkouškách v laboratoři vypočítal, co do kterého tanku přidat. Pak se tanky dvě hodiny míchaly a znovu mi přinesli vzorky. Když parametry složení vína odpovídaly nařízeným normám, dal jsem souhlas k nabotlování, čili nalahvování. Dostat deset tisíc litrů do lahví vzalo celý den. Jelikož jsme vyráběli jen šumivá vína, dělalo se vše pod dakem a zchlazené. To měl na starosti vedoucí dělníků Bob. Já jsem byl odpovědný za kvalitu a manažer Don za všechno ostatní. Brzo jsem se s oběma skamarádil a mnohokrát jsme po práci zůstali v mé laboratoři, kde jsme ochutnávali vína. V ochutnávce bylo největší umění. Zkušený koštéř poznal nejen, o jaký druh vína se jedná, ale když byl opravdu dobrý, tak poznal i ročník vinobraní! To jsem obdivoval. Občas za námi přijel do Minchinbury mladý chemik William s reprezentantem firmy panem Mc Lachlanem. To byl skutečný znalec vín a uměl je i vychutnat Bylo mu přes šedesát, měl pijácký nos jak okurku až do modra, ale dokázal rozpoznat nejen, jaký druh vína koštuje, ale i to, z jakých druhů byla vína namíchána. V duchu jsem přemýšlel, zda jednou budu stejně dobrý znalec vín jako on a jestli mě to bude stát můj nos. Až do té doby, než jsem poznal pana Mc Lachlana, jsem totiž švindloval. Při ochutnávání se víno nepije. Znalec sice po prohlédnutí a očichání vína nápoj nasaje, ale jen poválí po jazyku a zase vyplivne. To mi dlouho nešlo pod vousy. Bože můj, taková dobrota a já ji mám vy- plivovat? A tak jsem při tom válení vína po jazyku vždy trochu pustil hlouběji do hltanu, polkl a vyplivl do umyvadla jen zbytek a i toho mi bylo líto! Po setkání s panem Mc Lachlanem jsem se sám a bez nucení naučil víno vyplivovat beze zbytku... Míchání různých vín se v angličtině jmenuje blending, doslova míchanice či splynutí. V Minchinbury jsme také „blen- dovali“ vína, ale hlavně proto, abychom dokázali udržet stejnou chuť, neb každý ročník byl přece jen trochu jiný. Dávno přede mnou, ba i před manažerem Donem, který také ve fabrice nebyl tak dlouho, namíchali v jednom tanku víno, které se jim moc nepovedlo. Aby jej vylepšili, smíchali jej s druhým tankem, ale ani to nepomohlo. Přijelo a zase odjelo mnoho chemiků z hlavního závodu a vždy něco s vínem každý provedl, ale kvalita se nezvedala. Nakonec víno sice nalahvovali a polepili vinětami s pyšným názvem „Sparkling Red Burgundy“ (Šumivé burgundské červené), ale na prodej to nebylo a všech 50 000 lahví v drátěných koších umístili pod střechu hlavní budovy v Minchinbury. Tohle všechno jsem ovšem nevěděl, když mě mladý William zavolal a vyzval, abych se na víno šel podívat „Podívej se na to a jesdi to za nic nesto78 / nový po l y g o n 1/2009 [pageend80]jí, tak to budeme muset odepsat! To víš, padesát tisíc lahví něco stálo a ty koše na ně potřebujeme ve výrobě taky.“ Vylezl jsem pod střechu a zjistil, že víno je doslova teplé. Bylo léto a pod plechovou střechou budovy bylo přes čtyřicet Svezl jsem jeden koš (50 lahví) rudlí- kem k sobě do laboratoře a lahve přendal do velké ledničky, kterou jsme tam za tím účelem měli. Druhý den jsem se dal do koštování a byl příjemně překvapen. Znalec jsem ještě ani zdaleka nebyl, ale dobré víno jsem už poznal. Tohle bylo přímo lahodné! Odpoledne po práci jsme s Bobem a Donem koštovali dlouho přes čas a pěkných pár lahví na náš závěrečný úsudek padlo, i když jsme nic nevyplivovali, ale poctivě polykali. Náš závěr byl, že se jedná o skutečně dobré víno a sekretářka Lyn má nejkrásnější nohy, co kdy z nás kdo viděl. Což byla pravda. Ta když šla ve vysokých kramflecích, tak každý chlap hned věděl, že chůze není jediné, k čemu ty nohy byly stvořeny. Druhý den jsem zavolal Williamovi a oznámil mu výsledek svého pátrání, přičemž jsem ovšem zamlčel Lyniny nohy. Dále jsem navrhl, abychom víno svezli do sklepů, protože pod střechou by se mohlo v tom vedru zkazit William trochu zaváhal, zřejmě měl v plánu mi nařídit abychom lahve vylili, ale nakonec souhlasil, abychom teda lahve převezli z pod střechy do sklepů a já abych poslal s řidičem do hlavního závodu jeden crate (koš = 50 lahví). Nevím, kdo všechno Sparkling Burgundy v hlavním závodě ochutnával, ale druhý den mi William zavolal, abych poslal koše dva. Do týdne řidič Harry odvezl všechno Sparkling Burgundy do hlavního závodu. Tam víno poslali do dvou soutěží. V Adelaide víno získalo stříbrnou medaili a v Perthu dokonce zlatou. „Takové dobré víno,“ lamentoval Don: „a nezbyla ani láhev...“ „No,“ zjihl mi hlas: „omylem jsem zapomněl poslat, co zbylo v lednici.“ Don ji otevřel a překvapením pískl. Lednice byla vrchovatě naplněná lahvemi lahodného burgundského. „Já jsem zase zapomněl paletu košů burgundského pod střechou,“ oznámil Bob: „ale jestli chceš, tak ji nechám zítra svézt dolů a poslat do hlavního ...“ „Svez ji!“ utnul mu řeč Don: „ale dolů do sklepa. Počkáme, až si o ni zavolají.“ Což, myslím, bylo to nejmoudřejší rozhodnutí, které mohl udělat protože hlavní závod, netuše, že ještě máme paletu, si nikdy o ni nezavolal. Horší bylo, že po mně pak chtěli, abych Sparkling Burgundy znovu vyrobil, akorát si už nikdo nepamatoval, co s tím po vyrobení všechno dělali. Burgundy jsem vyráběl dál, ale už nikdy nemělo tu kvalitu. Po letech, když už jsem dávno u firmy nebyl, jsem v nějakém vědeckém magazínu četl, že vědci přišli na to, že červené víno ponecháno v padesátistupňové teplotě stárne nejméně dvakrát tak rychle.... a červené víno, jak známo, svoji kvalitu věkem zvyšuje. Až do patnácti let Kdybych byl chytřejší, byl bych si tu neobvyklou kvalitu s tím, že víno bylo pod horkou střechou pár let, dal dohromady a dnes bych mohl být skutečně zámožný penzista! ♦ Práci v laboratoři jsem miloval. Jednak jsem se stal skutečně dobrým znalcem vín a hlavně, byl jsem v Minchinbury jediný chemik. Taková pozice je do určité míry sice zavazující a zodpovědná, koneckonců byl jsem to já, kdo nesl veškerou odpovědnost za kvalitu, ale na druhou stranu přináší spoustu výhod. Mně neměl do práce nikdo co kecat, včetně manažera. Ráno jsem si koupil noviny „The Sydney Morning Herald“ a do půl deváté je nejen +četl, ale i studoval. V psacím stole jsem měl příruční anglický slovník, a když se mi stalo, že jsem narazil na slovo, které jsem ještě neznal, tak jsem si je poznamenal do sešitu. Ze sešitu jsem se každý den učil. Jinými slovy, četl jsem si stránky s poznamenanými slovy vždy od začátku, dokud jsem si nebyl jist, že znám všechBOVý POLYGON 1/2009 / 79 [pageend81]na slovíčka nazpaměť. V půl deváté mně dělníci přinesli vzorky vín. Udělal jsem rozbory a podle nich vypočítal, co a kolik do kterého vína přidat V devět jsem s tím byl hotov, pak byla svačina a po ní jsem dělníkům předal instrukce. Zatímco dělníci míchali vína, já jsem ve speciálním koutě sklepa připravoval kvasinky na příští den. To jsem měl hotové za patnáct minut, ale byla to velice zodpovědná práce. Pokud by se kvasinky nechytly a demižon s míchanicí likéru a vína nevykvetl, nemohli jsme druhý den dělat fermen tací. Za celou dobu v Minchinbury se mi to stalo jen jednou... V jedenáct mně dělníci přinesli vzorky vín, do kterých namíchali to, co jsem jim v devět vypočítal. Znovu jsem udělal rozbory, a pokud bylo všechno vpořádku, dal jsem pokyn, aby se vína stočila do lahví. Pokud ne, museli znovu něco přidat a další dvě hodiny to vmíchávat do tanku. Odpoledne jsem ještě jednou dostal vzorky, ale jinak bylo odpoledne moje. Nudil jsem se. A tak jsem začal psát V Minchin- buryjsem napsal svou první knihu „Tábor na Aligátor River“. Přinesl jsem si český psací stroj a mlátil do něj každou volnou chvilku. Knihu vydal pan Müller z kolínského Indexu a stala se bestsellerem mezi českou emigrací. Do Česka pochopitelně nesměla a kopii, kterou jsem poslal mámě, cenzura nepustila... Jelikož jsem zcela viditelně nebyl vytížen, dal mně Don na starost návštěvy, které přede mnou provázel fabrikou Bob. Zároveň mi dal za úkol otevírat a zamykat fabriku. Také mně však zvedl výplatu a denně mi platil za zamykání hodinu přesčasu. Tím jsem se dostal už na celkem slušnou výplatu a začal být spokojenější i finančně. Návštěvy, které přibližně jednou za měsíc zavítaly do naší fabriky, byly různé. Mohlo jít o učitele z univerzit, politiky, Rotarians (Rotary clubs), z nichž pár bylo až z Irska a Velké Británie, nebo jen o vzácné hosty majitelů naší firmy. Obvykle jsem skupinu provedl hlavní budovou a vysvětlil jim výrobu vín a šumivých obzvlášť. Minchinbury byla impozantní budova se svými baráčky, tenisovým hřištěm, zahradami a palmami okolo, ale hlavně sklepy, které měly až dva metry silné stěny. Ve sklepech byla teplota celý rok stejná. Zde jsem obvykle přidával historku s francouzskými pavouky, kteří se v minulém století dostali do sklepů s dubovými sudy, které ve Francii firma Penfolds zakoupila. Tito pavouci pak věrně bránili špunty v lahvích šampaňského, které jsme ve sklepech měli, proti škůdcům, kteří je napadali. „Bylo by zajímavé zjistit, jestli mezi sebou pořád mluví francouzský...“ končíval jsem prohlídku sklepů pro pobavení návštěvníků. Takových historek jsem si připravil několik. Hosté je většinou odměnili úsměvem nebo i zasmáním, a tak těch historek přibývalo, až jsem nakonec měl pořad pomalu jak komedii, a ne seriózní exkurzi. Nakonec jsem vzal hosty do jídelny, která sloužila i jako muzeum. Na to se těšili nejvíce, protože kromě pohoštění se zde koštovala vína. Většinou tolik, že hosté odjížděli zcela nadšeni, šky- taje, že tak dobrou exkurzi ještě nezažili. Pohoštění obstarávala paní Becková s Penny Moss, která byla manželkou našeho řidiče Harryho. Obě to dělaly rády, protože se u toho najedly a nemusely ten den pracovat ve štítkámě, kde se lahve štítkovaly a ukládaly do papírových kartonů. V jídelně byl dlouhý oválný stůl a všechno zařízení, včetně židlí, bylo z devatenáctého století. Vše ze solidního dřeva! Na stěnách visely starodávné fotografie a kresby: kapitána Minchina, který zde dostal govemorský dar jednoho tisíce akrů a po kterém se Minchinbury jmenuje, dr. Mackaye, který nechal fabriku postavit v roce 1870, a fotografie celé řady významných lidí, jejichž význam jsem však neznal a jež už nikdo z naší firmy nepoznával. A tak jsem si je pojmenoval po svém. „Tohle je dr. Mackay,“ tvrdil jsem 80 / nový po l y g o n 1/2009 [pageend82]drze, ukazuje na muže s plnovousem, který vypadal jak vystřižený z 19. století. „Tohle je pan Jeffrey Penfolds Hyland, který....“ a vtom vystoupila z hloučku hostů stařenka, o hůl se opírala, chudinka, nasadila si lorňon (!) a zaskřehotala: „To není Jeffrey!“ „A kdo to je?“ zalapal jsem po dechu. „To nevím, alejeffreyho bych poznala! Byla jsem jeho osobní sekretářkou skoro třicet let.“ Zastyděl jsem se a nabral barvu našeho burgundského červeného. Pak jsem zablábolil, že jsem moc rád, že mne na ten omyl upozornila, ale rád jsem nebyl. Od té doby jsem všechny fotografie opatrně představoval začínaje slovy: „Domníváme se...“ ♦ Kapitán Minchin, který v 19. století Minchinbury na tisíci akrech založil, nemohl ani tušit, že zde jednou nebudou bučet krávy a bečet ovce, ale růst vinná réva. V roce 1821 zemřel a usedlost převzala jeho jediná dcera Maria, která zmizela i s celou svou rodinou někde na moři. V roce 1859 zakoupil místo dr. Mackay, který nejen vinice založil, ale vybudoval i winery, česky výrobnu vín. V roce 1895 vinici odprodal Jamesi Angusovi. Prodej asi nebyl úplně fér, neb už tři roky poté ubohýjames zjistil, že víno je napadené kořenovým virem a musel vše vytrhat a osadit jinou odrůdou. Té se dařilo až do roku 1962, kdy byla půda tak vyčerpaná, že nový majitel, rodinná firma Penfolds, která farmu zakoupila v roce 1912, zde přestal révu pěstovat. Víno se ovšem ve winery vyrábět už nepřestalo. Když se na scéně objevil v polovině 70. let dvacátého století nový chemik, tedy já, vinnou révou (Traminer) už bylo osazeno jen třicet akrů. Těm vládl zemědělec John, který se o révu staral až do sklizně. Den sklizně určovali chemici z hlavního závodu, kteří mi denně volali a já musel jezdit na vinici, brát vzorky hroznů, v laboratoři je drtit a pozorovat stoupající hladinu cukru. Když jsem konečně oznámil požadovanou hodnotu, přijel William s hlavním chemikem, potvrdili mé zkoušky a rozhodli: „Zítra sklízíme!“ Druhý den přijeli ze Sydney brigádníci a brigádnice. Většinou studenti. Firma Penfolds se o ně starala dobře. Sice nevím, kolik jim platila, ale paní Becková s Penny Mossovou se celý týden nezastavily. Musely nejen navařit oběd, ale připravit i dvě přesnídávky. Já jsem se nezastavil také, protože jsem neustále musel dělat průběžné testy a připravovat moře kvasinek na každý druhý den. Nezastavil se vůbec nikdo. Bob měl na starosti nejen normální výrobu, ale i drcení hroznů, jak je přiváželi z pole. Don měl na starosti brigádníky, aby se moc neflákali a sklízeli, protože rychlost sklizně byla důležitá pro kvalitu. Jeden rok pršelo, ale sklízet jsme museli stejně, a Don se mohl ulítat Před polednem přivedl do závodu k převléknutí mladou brigádnici, která uklouzla a spadla do bláta. Měla od něj celá záda a já jsem si za těmi zády neodpustil blbou poznámku, kdy jako se přijde převléknout ten kluk, co má od bláta kolena a lokty. Naštěstí mě neslyšela, jen William, kterému se tak roztřásly ruce, že vybryndal z chemické baňky vzorek. Když bylo všechno víno vymačkané a stočené do obrovských sudů, kam jsem vždy přidal demižony kvasinek, práce ještě neskončila. Vymačkané slupky z hroznů se totiž nevyhodily, ale zalily vodou. Přidal se sladký likér, kvasinky a i to se nechalo zfermentovat (vykvasit). Později, když bynový POLYGON 1/2009 / 81 [pageend83]lo i toto „víno“ připravené k stáčení, jsem do něj přidal galon esence Mossellu a celá fabrika voněla jak rozkvetlý sad. Ten večer po sklizni jsme si všichni, včetně chemiků z hlavního závodu, sedli do mé laboratoře a popíjeli šumivé burgundské. Tenkrát se pít smělo, ale chemici přece jen odjeli dříve, měli to domů přes celou Sydney, až k sydneyskému letišti, kde ve čtvrti Tempe firma Penfolds má svůj hlavní závod. Pak jsme zbyli už jen my tři. Don, Bob a já. Bavili jsme se o všem možném, hlavně o sklizni, ale já se jim nesvěřil s tím, co mě nejvíc tížilo. Před sklizní jsme museli pomáhat zemědělci Johnovi při hlídání vinohradu. Na zralé víno se totiž slétalo hejno špačků a ti způsobovali značnou škodu. Kdyby se jen najedli, ale ty bestie do každé kuličky vína zobli jednou! A tím ji znehodnotili, kulička začala plesnivět a nakazila celý hrozen. Bojovali jsme s tím tak, jak jsme v té době jedině znali. Brokovnicemi. Jenže špačkové nejsou hloupí. Vysílali vysoko do vzduchu (takže byli z dostřelu) zvědy, vždy po třech, a ti plížícího se střelce označovali tím, že když byli přímo nad ním, tak prudce zahnuli v pravém úhlu do strany. To udělali vždy nadvakrát, takže hejno vědělo přesně, kde se střelec nachází. Pokud byl už skoro na dostřel, hejno se zvedlo, obloukem střelce obletělo a usedlo do vinice na druhé straně vinohradu. To bylo frustrating, prostě k zbláznění! Byl jsem mladý, rychlý, dokázal jsem běžet v předklonu, aby mě mezi keři nebylo vidět, přes celý vinohrad, a přesto jsem se nemohl dostat na dostřel! Později mně John vysvětlil, jak to dělal on. Přešel vinohrad jednou, a předtím, než špaččí zvědové vzlétli a zmerčili ho, se ukryl pod vinný keř. Zvědové lítali jako šílení a nic. Hejno znervóznělo a jednotliví špačkové začali vzlétávat nad keře, aby uviděli blížícího se střelce. Prostě vzlétali a zase se snášeli, ale v tom strachu a nervozitě zapomněli žrát a jen vystrašeně zpívali. Nakonec to hejno nevydrželo, vzlétlo a přímo nad Johna, který jim to dal z opakovačky šestkrát Víc nábojů se do ní nevešlo.Jenže to jsem tenkrát nevěděl. Byl jsem na pokraji vyčerpání, protože jsem vinohrad přeběhl nejméně čtyřikrát a pokaždé jsem přišel s křížkem po funuse. Hejno mě oblétalo a vyloženě ze mě mělo švandu. Takže když jsem přiběhl schvácený k malému jezírku na konci vinohradu a zase vyšel na prázdno, přemohl mě šílený vztek a já jsem zastřelil na stromě sedící volavku stříbrnou. Je tomu už přes třicet let, ale pořád se za to stydím... ♦ Nejvíc mě na Minchinbury fascinovalo prostředí. Budovy staré, ale nádherné! Když jsem jel do práce, vjížděl jsem na pozemek spodní branou a cesta se táhla kolem potoka s několika starými vrbami. Fabrika se skladišti a s přilehlým domkem manažera, který v místě bydlel i s rodinou, byla lemována nejen venkovními tanky na víno z nerez oceli, ale i kruhem palem. Ty dodávaly celému obrazu nádech oázy, ale i panorama, že budovy vynikaly svým osobitým stylem. Pohled z cesty u potoka na střechu hlavního objektu, která měla tři hřebeny a umocňovala okolí stejným stylem, jako Katedrála sv. Víta umocňuje Hradčany, byl nezapomenutelný. Samozřejmě, byl to jen náhled a jen z jižní strany, ale ten pohled stál za to! Každý den mně to při příjezdu do práce zvedalo náladu. Na severu byla ještě jedna brána, od níž vedla cesta lemovaná olivovými stromy. Někde uprostřed mezi oběma branami stála maketa letadla, nosem k zemi a ocasem vysoko k nebi, na znamení, že tu někdy v třicátých letech ztroskotalo letadlo. Kolem dokola pastviny, klid, tisíc akrů uprostřed šílené metropole západní Sydney, která byla vždy sužována nedostatkem silnic a trpěla silným automobilovým provozem. Uvnitř fabriky bylo vše z kamene a dřeva, včetně podlah i nábytku, jako kdyby se tu navždy zastavilo 19. století. Klid a harmonie místo přímo prostupovaly. V takovém prostředí se 82 / nový po l y g o n 1/2009 [pageend84]návštěvníkům a hostům tajil dech. Firma Penfolds toho šikovně využívala. Pořádala občas hostiny pro vybrané hosty, ale také nám jen posílala skupiny návštěvníků, které chtěla nějak odměnit či si naklonit Prostředí minchinburské winery se líbilo každému. Provázet hosty továrnou s odborným výkladem historie jsem měl na starosti já a Bob mi občas vypomáhal s výkladem výroby, zatímco manažer Don měl na starosti organizaci programu a hostin. Firma v té době sponzorovala slavný rugbyový tým „Saint George“, který se stal v roce 1977 mistrem Austrálie, a tak na oslavu té události jej penfoldská firma pozvala na hostinu do Minchinbury. Nejvíce se na hráče těšil manažer Don, který „Drakům“ ze Saint George fandil. V poledne přijel přepychový autobus, který slavné hvězdy přivezl i s jejich přítelkyněmi. Byli tu všichni, včetně těch největších, jako byl „Rocket (Raketa) Reddy“, vysoký a svalnatý hráč, který se uměl prát jako málokdo. Nebo pomenší tvrďák Billy Smith, o němž se tradovalo, že když mu při zápase soupeř natrhl na noze sval, nechal si zafačovat nezraněnou nohu a hrál dál. Tím se terčem útoků stala jeho zdravá noha a ta nápor protihráčů vydržela... Při příjezdu naši dělníci obklopili autobus a vystupujícím hráčům zatleskali. Don pak přednesl připravenou uvítací řeč, kde upozornil i na mou maličkost, jako že kdyby někdo chtěl „... náš chemik je nejen rád provede závodem, ale i vysvědí tajemství výroby vína a historie Minchinbury...“ Načež někdo z hráčů vyštěkl: „Moc mluví, kde je chlast?“ Don zčervenal a značně zkrátil řeč řka: „Jménem firmy Penfolds vás tímto vítám v Minchinbury, občerstvení je prostřeno ve velkém sále našeho závodu...“ Byl krásný den, slunce pálilo, hráči se brzy svlékli do půl těla a kromě chlastání hráli tenis. Nádherná svalnatá těla, kde svaly obzvlášť vynikaly, když hráči zvraceli nebo po sobě házeli tenisovými míčky. Don oznámil dělníkům, že mají po zbytek dne volno. Dělníci se okamžitě vytratili, což bylo jen dobře. Kupodivu, někteří hráči odešli také. Později jsem zjistil, že to byli většinou ženatí hráči a odešli, protože si pro ně přijely manželky. Blonďák „Snow“ vyhlásil ohýbací soutěž a nechal nastoupit všechny přítelkyně své přítelkyně do řady. Nádherná podívaná na velice spoře oděné krásky. Pak se ta krásná těla ohla do pravého úhlu a Snow s ostatními hráči obcházeli jejich vyšpu- lené zadečky hledajíce vítězku soutěže, kterou měla být ta, které nejvíce mizely kalhotky v těle. Z toho, co jsme zpovzdálí s Bobem a Donem pozorovali, bylo jasné, že rozhodování bude těžké, kalhotky mizely hluboko uvnitř naprosto všem. Pak se hráči usadili v šatně dělníků, kde dál pokračovali v chlastání. Nevěděli jsme proč, protože to byla asi ta nejškare- dější a nejsmrdutější místnost v Minchinbury a Don nevěděl, jak je odtamtud dostat Dlouho si však nemusel dělat starosti, tvrďák Billy se rozzuřil a všechny vyhnal. Hráči se rozlezli i s přítelkyněmi po fabrice a fomicovali (fornication). Kdo chce, ať si to slovo najde ve slovníku. Bylo slyšet, jak Billy něco rozbíjí. Don si dál dělal starosti a šel s nimi za Raketou Reddem, kterého poprosil o pomoc. „Koho chceš vyvést?“ chtěl vědět Raketa. „Billyho, rozbíjí...“ „Billyho?“ otřásl se svalovec hrůzou: „A já sám? Ty ses zbláznil!“ Večer konečně autobus odjel. Všichni tři jsme dlouho do noci uklízeli, ale některých rafinovaností jsme si nevšimli. V pondělí ráno si dělníci stěžovali, že mají namočeno v holinkách. Don je uklidňoval lhaje, že to není moč, ale šampaňské. Ty, kteří měli v holinkách nablito, však obelhat nedokázal... Tisíc akrů! Jako oáza ležely uprostřed rostoucího konglomerátu západní Sydney a jejich hodnota stoupala a stoupala. Nakonec stoupla tak, že firma byla nucena farmu prodat Historickou fabriku oplonový POLYGON 1/2009 / 83 [pageend85]tila a kolem dokola vyrosda čtvrť Minchinbury. Výrobu šumivého vína firma přesunula do Tempe. Dostal jsem nabídku, abych šel do Tempe také, ale vidina, že bych zase dojížděl přes celou Sydney, mě nenadchla. Navíc jsem měl obavy, že kdybych se přestěhoval, neměl bych asi dost peněz na zakoupení domu ve východní Sydney, kde reality stály mnohem více. A největší obavy jsem měl, že by mě také firma po zapracování výroby šumivých vín mohla vyhodit. Chemiků měli v Tempe dost a víc ambiciózních, než jsem byl já. Nakonec u firmy zůstal jen manažer Don. Předák Bob Johnson šel dělat na dřevařskou pilu a já jsem byl vyzván mým anglickým švagrem, abych s ním šel do byznysu Electrical wholesaling. Nevěděl jsem o tom vůbec nic, ale nabídku jsem přijal. Po letech jsem slyšel, že Don Niaess o místo u Penfbldsu nakonec přišel. Bob se chytil dobře. Minchinbury jsem miloval. Byl to můj nejlepší job v Austrálii. Zde jsem napsal nejen „Tábor na Aligátor River“, ale vymyslel i další román „Údolí Nočních pa- NEZADARMO Anglové, pod tímto jménem zahrnuji všechny země, kde se mluví anglicky, mají pořekadlo, že neexistuje oběd, který by byl zadarmo. V češtině tomu asi odpovídá nejlépe „Zadarmo ani kuře nehrabe“, ale já v těch pořekadlech přece jen určitý rozdíl vyciťuji. Česky to je přímo k věci, jestli chceš, abych se hnul, tak zaplať! V angličtině je to spíše varování, abyjeden nevěřil zdání, že se za něco nemusí zaplatit. Obě přísloví znám, ale jelikož jsem jen obyčejný chtivec, tak někdy na přísloví ani nepomyslím, natož abych se jimi řídil. Takže když mně poušků“. Oba prošpikované mými osobními zkušenostmi. Minchinburská winery měla ducha, dýchala nejen historií svých majitelů, ale i dobou dávno minulou. Inspirace se v tom místě jen tetelila. Bohužel, nejhůře dopadla právě winery. Po zástavbě domy kolem dokola obehnání plotem nepomohlo. Dva čtrnáctiletí kluci do objektu vlezli a zapálili jej. Z celého zařízení se zachoval jen můj psací stůl a židle, obé produkt ze dřeva a začátku 20. století. Firma Penfolds mi je totiž věnovala a mám je dodnes. Šumivé burgundské jsem pil ještě několik let, i v tom mi firma šla na ruku. Nemohu si stěžovat! Když dnes píšu u minchinburského stolu, kde jsem vyměnil jen český psací stroj za moderní , a sedím ve fortelném otáčecím křesle z poloviny minulého století, je mi, jako bych pořád seděl ve své laboratoři v Minchinbury. Zde jsem napsal svou nejlepší práci, která se líbila i Josefu Škvoreckému, takže mi k ní napsal doslov. Možná, že to je i zásluhou toho starého nábytku, který mi snad nápady sám podsouvá? před pár lety můj český dentista čistil chrup a jaksi bokem nadhodil, že ta sedmička vpravo dole by se měla přeplombovat, vůbec mě nenapadlo, abych přemýšlel o pořekadlech. „Prosím tě, dyť mě vůbec nebolí!“ „No jo, ale bude! A až začne bolet, to bude na přeplombování pozdě!“ Na to jsem neřekl nic, neboť s dentis- tou je těžká rozprava, když se vám hrabe v ústech a jeho asistentka vám vysává sliny takovým malým vysavačem. „Budou Vánoce,“ pokračoval dentista: „byl bych nerad, aby tě to chytlo přes svátky...“ 84 / nový po l y g o n 1/2009 [pageend86]„Já taky...“ zamumlal jsem. „Jestli chceš, uděláme to hned a ušetříš si objednání? Stejně bych tě před svátky vzít už nemohl, jsem zamluvenej až do Štědrého dne!“ Opravdu nevím, co rozhodlo, jestli ta připomínka o ušetřeném objednání, nebo výhružka, že by mne do Vánoc už nevzal. Zkrátka zub jsem na místě nechal pře- plombovat Při placení ($120) mi dentista řekl: „Víš, musel jsem vrtat hluboko, až k nervu, takže počítej s tím, že od teď by tě zub mohl občas pobolívat.“ Houbeles pobolívat, ale pořádně bolet! A bolel přes svátky! Takže jsem je strávil na práškách. Po svátcích jsem šel k jinému dentistovi, který zub zrentgenoval a promptně vytrhl. Udělal to tak šikovně, že to nejen nebolelo, ale já vytržení ani necítil! Od těch dob jsem chodil jen k němu a vždy byl spokojen. Letos před svátky jsem si opět nechal vyčistit chrup. „Poslouchejte, pošlu vás na X-ray (rentgen) do Coffs Harbour,“ řekl po čistící proceduře můj nový dentista. Trochu jsem znervózněl a zamumlal: „Ale mě nic nebolí!“ aniž bych si vzpomněl na událost s mým předchozím dentistou. Lidská paměť, co se bolesti týče a nepříjemností vůbec, je holt krátká. Jinak by asi ženské nemohly rodit víc než jednou? „Ten X-ray je nový systém,“ pokračoval dentista. „Zrentgenují vám všechny zuby najednou, takže budeme mít přehled, kdyby něco. Víte, posílám tam všechny penzisty. Je to zadarmo a platí to stát“ To asi rozhodlo. Jak je něco zadarmo, tak se ve mně to češství probudí a šel bych nejraději dvakrát, takže jsem si rentgen nechal udělat. Také v tom hrálo roli, že já od státu nedostávám vůbec nic, ani tu penzi, a tak když na něco bezplatného mám nárok, byl bych blbej to odmítnout, ne? „Ta osmička vlevo dole bude muset jít,“ řekl po prohlídce rentgenového snímku dentista. „Vždyť mě nebolí!“ zaprotestoval jsem. „Ale mohla by! Ostatně, je úplně zbytečná, nemáte proti ní žádný zub!“ Zašmátral jsem jazykem v ústech a skutečně, proti osmičce vlevo dole bylo prázdné místo. Na žvýkání mi osmička vlevo dole byla platná asi jako nehet u palce. „Tak jo,“ odvětil jsem nonšalantně, maje zřejmě v paměti, jak mně vytrhl bezbolestně první zub. „Get the bastard out!“ (Vytáhni ho, parchanta!) Bohužel, má původní zkušenost se nejen nepotvrdila, ale doznala značných změn. Nejprve dentista zub zlomil, pak jej páčil a vrtal skoro hodinu, že jsem začal omdlévat Jeden kořen však nevytáhl a vzdal to. Navrhl mi, že mne pošle do nemocnice a zároveň mi vystavil účet na $ 190. Zaplatil jsem, ale kdyby mně nebylo na omdlení, byl bych mu nakopal řiť. Odjel jsem domů a pět dní strávil v bolestech. Pak už jsem to nemohl vydržet a u vědomí, že nastávají svátky vánoční 2008, zašel jsem za ním opět Prohlédl mi dáseň a řekl, že to je suché lůžko a něco mi do dásně vtlačil. Odešel jsem, aniž bych mu zaplatil. Naštěstí neprotestoval. Za dvě hodiny bolest přešla. Svátky jsem prožil celkem klidně, ale s kořenem hluboko pod dásní si pořád připadám jako chodící časovaná bomba. Kdybych jen, trouba, vzpomněl anglánského pořekadla, že žádný oběd není zadarmo a nedal se zrentgenovat., nebo českého, že žádné dentistické kuře nehrabe zadarmo...! Dovolte proto, abych vám všem popřál rok Nezadarma! Neza- darma? Ano, abyste za všechno museli platit předem! To [pageend87]pak určitě uděláte to správné rozhodnutí. Já, když budu pamětliv Nezadarma, vše POJIŠŤOVNA S pojistkou neboli „insurancí“ jsem měl jen ty špatné zkušenosti. S pojišťovnou se prostě nedá vyhrát Jednou mě pojistil Cech Zrno na patnáct let s firmou AMP. Po patnácti letech jsem měl dostat od AMP patnáct tisíc, za což jste si tehdy mohli v Sydney koupit dům. No, byl by to sice starý dům, ale ve východních čtvrtích! Bylo mi sice divné, že za těch patnáct let bych do pojistky zaplatil necelých šest tisíc, ale Zrno tvrdil, že v posledních letech pojištění úroky na pojistce rostou tak rychle, že to tak skutečně vyjde. „Když pojistku do dvou let zrušíš, nedostaneš ani vindru!“ varoval Zrno. „Po dvou letech už dostaneš svoje peníze nazpět, a pak se to zvyšuje každým rokem.“ Asi bych si pojistku i tak nevzal, ale ukecal mě do ní kamarád Mářa, který se od Zrna také nechal pojistit, ač měl s pojištěním špatnou zkušenost Když ho vykradli, tak mu pojišťovna po zkontrolování škody oznámila, že vzhledem k tomu, kolik majetku u něj doma viděli, byl Mářa podpojištěný a tudíž pojišťovnu oklamal. Měl zkrátka platit pojistku mnohem vyšší, než platil, pak by mu ukradený obnos vyplatili. Takhle vytáhli ceník podpojištění, odečetli pokutu a z ukradených pár tisíc zaplatili Mářovi jen pár stovek Kamarád Jirka měl obrácenou zkušenost Nechal se pojistit na hodně tisíc a pojišťovna po kontrole vykradení mu oznámila, že se připojistil, a tudíž chtěl na krádeži vydělat a zase, pokuta a skoro utřel hubu... Tohle všechno jsem z vyprávění mých kamarádů věděl, a přesto jsem se nechal pojistit na život Já měl tenkrát Mářu rád a věřil jsem mu. On byl takový přirozený vůdce české komunity v Sydney. Také se ve mně rozlilo nadšení, že za pouhých patnáct let budu mít na barák a překva- promyslím nejméně dvakrát, než někomu zase skočím na fintu se Zadarmem! pím ženu, protože jsem v pekárně vydělával krásné peníze a pojistku si mohl dovolit, aniž by žena věděla, že něco platím. Ach, to překvápko, které pro ní budu mít! Barák to rozhodlo! Kdepak by mne tenkrát napadlo, že za patnáct let budou stát baráky sto padesát tisíc a za patnáct tisíc si jeden koupí tak akorát auto. Po sedmi letech jsem to však už tušil, a tak jsem pojistku zrušil. Peníze jsem potřeboval k zakoupení pozemku ve Walášiji. A zase, po- jišťováci vše spočítali, a nejenže jsem nedostal žádné úroky, ale vyplatili mně jen asi polovinu toho, co jsem jim za ta léta zaplatil. Sháněl jsem se po Zmovi, ale už u nich nedělal. Jirka mi pak vysvědil, že v tom s Mářou jel Zrno na půl. Za každého zákazníka dostal Zrno dvě stovky komisi, pokud zákazník zůstal u pojišťovny dva roky. No a s Mářou se šábli na půl. Ovšem, jsou věci a chvíle, kdy jeden být pojištěný musí. Po létech jsem se dal do holportu s Ivouškem a měli jsme rytecký obchod, ale dělali jsme i zlatnictví a opravovali hodinky, prodávali šperky i lacinou bižuterii a suvenýry. Známí jsme ovšem byli hlavně opravami. My jsme opravovali vše od hodinek po boty. Jednou jsem mladé holce prodal hodinky se zárukou a ona mi je asi za týden přinesla nazpět, že jí vypadlo sklíčko a že chce své peníze zpět Díval jsem se na hodinky a viděl, že jsou silně odřené. Sklíčko v nich chybělo, ale asi proto, že holka někde šmikla rukou s hodinkami o zeď. To jsem vzít nazpět nemohl, to by mi výrobce nevyměnil. Druhý den přišel do obchodu její otec a strašně mě seřval. Křičel schválně, aby ho bylo slyšet až na ulici, že jsme zloději a darebáci a že okrádáme děti. Zpočátku jsem mu navrhoval, že sklíčko vyměním a práci udělám zadarmo, ale řval, abych koukal navalit prachy! Jinak 86 / novy POLYGON 1/2009 [pageend88]že se postaví před obchod, bude tam stát každý den a udělá nám takovou reklamu, že od nás nikdo nic nekoupí, i kdybychom to dávali zadarmo! Čím víc křičel a řval, tím víc se ve mně něco zatvrzovalo a nakonec jsem ho vyhodil z krámu. Stál tam asi půl hodiny a nabízel kolemjdoucím své rozumy, a pak odešel. Ivoušek v krámu nebyl, ale když jsem mu to pak vyprávěl, prohlásil, že ty blbý hodinky nestály za to a že jsem je měl proplatit Bylo to od něj moudré prohlášení, protože za dva dny nám někdo prohodil v noci cihlu výlohou. Kromě skla však byla škoda celkem nepatrná, protože na noc jsme pochopitelně všechny cenné věci z výlohy vybírali. Bohužel, opravit sklo bylo dost drahé. Pojišťovna by sice opravu zaplatila, ale měli jsme ve smlouvě takzvaný excess, že zaplatíme prvních tři sta dolarů. Jelikož účet na výměnu skla ve výloze přišel na tuto sumu, bývalo by bylo výhodnější sklo zaplatit z našeho a nepokoušet pojišťovnu. Ta by nám jistě na příští rok zvedla pojistku. Jenže Ivoušek byl jiného názoru. Byl o deset let starší, a měl tudíž na moudré vedení naší firmy přednost „Vysrat na ně!“ volal. „To by se jim hodilo, abychom vý-lohu zaplatili a nic od nich nechtěli! Nejsme pojištěni, abychom proděla- li, nýbrž aby oni škodu zaplatili nám!“ Načež Ivoušek začal na seznam poškozených věcí připisovat věci, které poškozené vůbec nebyly. Pět cínových pohárů, tři číše z křišťálu, náramky, hodinky, ba i stříbrné náušnice a prsteny. Na zlato si přece jen netroufl, ale i tak konečná suma vyšla na cenu výlohy. Pokud by pojišťovna reklamované a poškozené zboží zaplatila, včetně výlohy, dostali bychom od nich nazpět šest set dolarů mínus excess tři sta dolarů a byli bychom na svých, vymlácená výloha by nás na nic nepřišla. Bohužel, ač pojišťovna naši reklamaci uznala, požadovala, abychom poškozené zboží jí vydali, že si pro ně pošle agenta. Jelikož jsme vlastně nic poškozeného neměli, museli jsme reklamované zboží poškodit Zcela nové poháry, hodinky a jiné vzácnosti podlehly škodě, kterou jí udělalo Ivouško- vo kladívko. Mlátil vztekle do zboží a kři- čel: „Kurvy, kurvy jedny špatný, já vám dám poškozené věci! Tumáš!“ a kladivem zničil další cennou věc. Pojišťovna naši reklamaci nejen uznala, ale i proplatila. Akorát., akorát, že pro poškozené věci si nikdy žádný agent nepřišel. Ivoušel rozmlátil krásné věci za tři sta dolarů úplně zbytečně. S pojišťovnou se zkrátka vyhrát nedá... ŽVEJ KAČKA Život dělá kotrmelce, to je jisté, a tak mě zavál do Austrálie. Naštěstí ještě v době, kdy jsem byl mladý, takže jsem unikl nejen normalizaci, ale i nedostatkům v zásobování, které mou zem kdysi sužovaly a i dnes, kdy je situace o moc lepší, se občas něčeho nedostává. Posuďte sami! Napsal mi kamarád Pavel, stýká se teď s Hynkem a ten přej sbírá obaly od žvej- kaček, tak abych mu nějaké poslal. Což o to, udělám to rád, ale mám obavy, že to bude všechno vyráběné najedno licenční brdo po celém světě a všude asi stejný. Tedy Wriglys, Juicy Fruti a podobné nedosažitelnosti našeho mládí. Bože můj, co my se jako kluci natoužili po žvýkačkách! Jenže tenkrát se to nesměnový POLYGON 1/2009 / 87 [pageend89]lo! Soudruzi komunisté sice mleli pantem také, ale jen slova. Mlít s ním tak hezky jako Američané nebo kanadští hokejisté, zkrátka jako když jíte a přitom vlastně nejíte, to rozhodně neovládali. Žvejkačka se v klukovském světě padesátých let minulého století cenila nad zlato. Jednou Hynek odněkud kousek přinesl. Takovej prťavej, mrňavej kousek to byl, od Hynka už vyžvejkanej dotvrda, on nám jej všem na chvíli půjčoval a myjsme žvýkali jeden po druhém a libovali si, jak to šmakuje a přitom jsme si připadali jako hokejisté slavného kanadského klubu Pplykačů kouře (Smoke Eaters), kteřížto amatéři k nám tehdy jezdili a poráželi i nároďák. Ti tenkrát nemohli udělat kličku bez sežvejknutí a mám dojem, že jak driblovali puk, tak si i přehazovali žvej- kačky v ústech zleva doprava a mátli naše kluky i hubou. No, tenkrát nás hubou mátl skoro kdekdo, ale to bych zbytečně odbočoval... Jo, tak zkrátka žvejkáme, každý chvilku, a když jsme byli v nejlepším, tak přišel novej kluk a slyše tu úžasnou novinu, že si pošušňáváme na Hynkově žvejkačce, přistoupil k právě přežvykujícímu šťastlivci a neudržel se, aby pln údivu nezvolal: „Ty vole, žvejkačka? Kurva nekecej!“ přičemž obdivně bouchnul žvýkavce do zad, který v tu ránu ten kousíček žvejkačky spolknul a my měli po ptákách. To ovšem nebylo hned patrné. Zvýka- vec ještě chvíli předstíral, že žvýká, protože nevěděl, jestli mu Hynek nerozbije hubu, až mu tu tragickou zprávu sdělí a žvejkačku nenavalí zpátky. Pak ho napadla spásná myšlenka a strašně se rozkašlal předstíraje, že mu při tom ten kousíček žvejkačky vyletěl z huby. Tenkrát půl klukovskejch Vršovic lezlo v parčíku po kolenou, jak se zpráva rozletěla, že u nádraží nějakej „Kanaďan“ vyplivnul půl žvejkačky, fakt! Ředitel Základní školy U nádraží, soudruh Vojtěchovský který to lezení po kolenou sledoval z okna ředitelny, se okamžitě podesral, neb se domníval, že půlka školy se dala na náboženství. Okamžitě zavolal na okrsek, kde oznámil, že s tím nemá nic společného a ať mu to, proboha, soudruzi věří, vždyť on je členem strany od pětačtyřicátého, pro Kristovy rány! Mezitím začali přicházet už i dospělí, neb se rozkřiklo, že vršovickým nádražím projížděli sami kanadští „Smoke Eaters“ a plnými hrstěmi rozhazovali z oken balíky žvejkaček. To už Hynek tušil zradu, neb věděl, že kašel nemohl žvýkačku odnést dále než metr nebo dva. Někdo však nadhodil, že je také možné, že se někomu žvejkačka při hledání přilepila na botu, jak jsme všichni šlapali kolem dokola na jednom místě. Všichni jsme si tedy začali navzájem prohlížet boty, přičemž jsme se opírali jeden o druhého a zvedali nohy za sebe, aby partneři dobře viděli na podrážky. V nejlepším přišel esenbák z okrsku. Tvářil se vážně, točil černým pendrekem, jako kdyby si už dlouho do nikoho nebouchl a chtěl vědět, co hledáme. Někdo vzadu vyštěkl: „Hovno!“ S nohama ve vzduchu a ohledávaje jeden druhému podrážky to vypadalo jako velice dobrá výmluva, ale zkušeného okrskáře to neoklamalo. „Kdo to řek!?“ zařval. Nikdo se nepřiznal. „Tys to řek,“ kývl okrskář na kluka, který bydlel v prvním patře činžáku budoucího šerifa trampské osady Tampico a jehož jméno jsem už bohužel zapomněl. „Já? Já jsem hovno řek' hovno,“ bránil se nařčený. „To řek' někdo za mnou.“ Okrskář zcepeněl, ale jist si také nebyl. Párkrát se obuškem nervózně plesknul do dlaně a pak vykřikl: „Soudruzi, rozejděte se! Povídám, rozejděte se!“ „A proč? Vždyť nic neděláme...“ „Proč? Protože se pohybujete v blízkosti nádráží! Ještě takového shluku využije zahraniční rozvědka a objekt si vyfotografuje...“ 88 / nový POLYGON 1/2009 [pageend90]Pomalu jsme se rozcházeli a bručeli, že jen ať si zahraniční rozvědka nákladové nádraží Vršovice klidně vyfotí, že je tam stejně hovno co nakládat Což byla pravda. Jen Hynek přešlapoval na místě, doufaje, že se mu ještě naskytne příležitost najít žvejkačku. Šel jsem domů celkem radostně, protože ten žvýkavec, který spolkl žvejkačku, jsem byl já. Přes padesát let mě nikdy nenapadlo, že tu žvejkačku jednou Hynkovi vrátím... Poslal jsem mu všechny obaly, které jsem v Austrálii mohl sehnat a všechny byly plné voňavých a čerstvých žvýkaček. Má země mezitím přešla na stranu Američanů a jejich rozvědek a naši hokejisté porážejí v hokeji kanadské profíky. Fotky všech našich nádraží mají zahraniční agentury v Rusku - a já? Nežvýkám, i když bych už mohl, ale živě si uvědomuji, že život vskutku dělá kotrmelce a rád! ÚDOLÍ NOČNÍCH PAPOUŠKŮ (úryvek z knihy) Čekala jsem tě na letišti, řekla vyčítavě, slíbils, že mi přijdeš naproti. Seděli jsme před školou a rozpačitě hovořili. Nevěděl jsem, jak jí to vysvětlit Jednak jsem si nebyl jist, co všechno jí můžu říci, a přitom mlčet, jak po mně chtěl kůrung, a lhát jsem nechtěl. Ostatně i kdybych jí řekl všechno, věřila by mně? Celá historka byla tak divoká, neuvěřitelná, že ani já jsem si nebyl jist, zda se mi něco nezdálo. Pravda byla, že jsem v tom zmatku s papouškem docela zapomněl na letiště. Když jsem si večer vzpomněl, bylo už pozdě. Co babička? zeptal jsem se nesměle. Babička je v pořádku, trochu zestárla. Vlastně hodně zestárla, povzdechla si. To znám, holedbal jsem se, jak někoho potkáš po dlouhém čase, uvědomíš si změnu. Dokud jsou lidi pořád spolu, ani jim to nepřijde ... Bože já kecám, pomyslel jsem si, a ta holka mi to nežere. A dobře mi tak! Marie mlčela. Její hluboké mandlové oči na mne hleděly vyčítavě. Rozhodl jsem se, že jí všechno řeknu, ale předešla mě. Same, řekla, nemohla jsem včera spát Měla jsem strach. Strach? Proč? Sklopila oči, myslela jsem... napadlo mě, že už mě nechceš vidět Zalila mě vlna horkosti, asi tak, jako když mě Baba učil meditovat Ona mě má ráda, jásalo to ve mně, a já blbec... Vzal jsem ji za ruku a přitáhl k sobě. Položila mi hlavu na rameno a rozplakala se. Nebyl to vzlykot, jen jí kanuly slzy po tváři. Něžně jsem ji políbil. Babička říkala, vyrazila ze sebe, že si muže neudržím, když ho budu pořád držet od těla, a abych se nebála... Zlatá babička! zajásal jsem. Ty rošťáku, usmála se v slzách, proč jsi mi nepřišel naproti? Plánovala jsem, že tě vezmu k sobě ... kde jsi byl? To je tajemství, odpověděl jsem, ale tobě ho řeknu. A skutečně jsem jí je řekl, ale vynechal jsem, jak jsem se do údolí dostal. Konec konců, kůrung na mně chtěl, abych nikomu neřekl, kde údolí je. Připadalo mi, že jsem slib šikovně dodržel. Ne tak Marii. Neměls mi to říkat prohlásila, slíbils... Slíbil jsem, že neřeknu, kde údolí je. Víš to? Nevím, musela uznat, ale... Žádný ale, slib jsem dodržel! Ostatně, nový POLYGON 1/2009 / 89 [pageend91]kdybych ti řekl, že to je tajemství, co by sis myslela, že jsem dělal? Nic. Věřila bych ti. Nejzajímavější je ten papoušek, ráda bych ho viděla. Rychle jsem vstal. Tak pojď, ukážu ti ho. Kde je? V Duhovém údolí... Zaváhala. Přivázal jsem ho za nohu ke karavanu, ale nechce žrát, zítra ho budu muset pustit. Jestli ho chceš vidět., nedořekl jsem. Nerozhodně přikývla. Chci, ale... Tak pojď, řekl jsem prosebně, víš, co říkala babička... Pavel se zachoval skvěle. Okamžitě odhadl situaci a vyklidil pole. Musím už jít, prohlásil, čekají na mne s večeří. Hned jsem nepochopil a tupě se zeptal: Kdo? Jůžin s Evou, pozvali mě, zamrkal. Jo tak, došlo mi, pozdravuj je. Když odešel, ukázal jsem Marii nejprve karavan. Moc se jí nelíbil. Všude se povalovaly knihy, noviny, prádlo a bylo zkrátka vidět že jsme neočekávali návštěvu. Zato okolí karavanu se jí líbilo. Sprcha, visící na laně přes větev a diskrétně obehnaná hrubou pytlovinou. A nejvíce ze všeho ohniště s kládami kolem na sezení i neumělá pec z cihel, na které jsme pekli. Nemáte to tu špatné, uznala, a kdybyste vevnitř občas uklidili, dalo by se tomu říkat domov. Potřebuje to ženskou ruku, nadhodil jsem nesměle. Pavel se příští týden stěhuje a já na všechno nestačím. Kde máš papouška? Zamlouvala to, ale nemínil jsem se vzdát Měla bys to blíž do Skoty To nejde, zarděla se. Tak kde je? Neochotně jsem přistoupil ke karavanu a poklekl. Papouška jsem přivázal řetízkem ke kolu. Ten řetízek jsem ukradl z toalety v práci, neboť jsem měl vážné obavy, že provázek by pták překloval. Zatáhl jsem za řetízek, tak jako jsme za něj mnohokrát tahali v práci, ale tentokrát vodorovně, a vytáhl jsem papouška na světlo. Ten je krásný, vydechla Marie, v životě jsem tak pěkného parrota neviděla. Čím ho krmíš? Nechce žrát Dal jsem mu chleba, zkusil jsem i maso, ale ničeho se ... čemu se směješ? Maso? Proč ne? Myslel jsem, že to je třeba ně- jakej mäsožravej parrot Parroti nejsou masožravci, to bys měl vědět zkus třeba ovoce. Ovoce, zamumlal jsem, to mě nenapadlo. Počkej, mám s sebou Coyleysův atlas ptáků, podívám se, co to je za druh a řeknu ti, co žere. Odběhla k autu a za chvíli se vrátila s malou šedivou knížkou. Chvíli v ní listovala. Same, zeptala se, má ten tvůj papušek trochu červeně nad zobákem? Nemá, je jen zelenožlutej. Nervózně přisedla k ptákovi a zkoumavě ho porovnávala s předlohou v knize. Chlapče, řekla po chvíli, víš, co jsi objevil? Zavrtěl jsem hlavou. To je Night parrot tenhle pták už nebyl spatřen asi šedesát let Co žere? Semena spinifexové trávy, ale to není důležité. Pochop, že jsi objevil druh, o kterém se myslelo, že vyhynul. To je objev dekády, musíš to nahlásit Kdybych to nahlásil, budou po mně chtít abych jim řek, kde jsem ho našel... Zmlkla a zaraženě se na mě podívala. Na to jsem nepomyslela, ale nahlásit bys to měl. Budu o tom přemýšlet, slíbil jsem, zítra natrhám nějaký spinifex a pak se uvidí. Kdyby nežral, budu ho muset pustit ■ (Ilustrace CEVARO) [pageend92]ÚDOLÍ UNAVENÝCH PAPOUŠKU PAVEL JACKO „Life is short and the number of books appalling“ John Cowper Powys, The Meaning of Culture Dělám věci, které bych neměl dělat Jako třeba půjčovat si poslední knihu Petra Ca- reyho. Už bych měl mít rozum. Když jsem přečed, někdy roku 1988, jeho Illywhacker a krátce nato Oscar and Lucinda ** měl jsem z nich docela dobrý dojem. Pak se stal slavným. Nicméně ještě jsem přečetl The Tax Inspector, 2> který se kritikům moc nelíbil a True History of the Kelly Gang.3> Tu jsem dokonce koupil v antikvariátu v Mackay za tři dolary, přestože v tu dobu (2000) byla čerstvě vydaná. Mohlo mě to varovat Daňový inspektor byl dobrý, a to mě zmátlo. Historie není historie, natožpak pravdivá, ale politicky správná fantazie spisovatele, který se v New Yorku snaží vžít do myšlení chudých irských přistěhovalců kriminálního ražení. Navíc je to vše psáno „negramatic- ky“ , což mělo zřejmě dodat autentičnosti, ale překvapilo mě, že loupežný vrah, pověšený v Melbourne roku 1880, projevil docela pokrokové téměř marxisticko-le- ninské myšlení. To prznění jazyka nemohu odpustit protože za prvé se to nedělá, za druhé je to jen laciný trik dosažený pomocí počítače, který vše obrátí na špa- ténku, například „were“ je konzistentně nahrazováno „was“ a naopak, za třetí, jak může Carey vědět jak mluvili nevzdělaní Irové v Austrálii před sto dvaceti lety, za čtvrté už podobnou kravinu udělal Cour- ney v Potato Factory a za páté, jak znám nešťastný stav školství v Austrálii, děti se z toho budou učit Careyho My Life as a Fake jsem nečed, ale není to, pokud vím, jeho životopis. His Illegal Self (2008) je jeho poslední kniha, vychvalovaná z důvodů, o kterých člověk může jen cynicky přemýšlet Pravda, pozadí odporu krátkozrakých proti válce ve Vietnamu vždy vrhne kritikům nekriticky nostalgické slzy do očí. Pak tam máme ukradené dítě zvané Che, terorismus, kotě, feminismus, krutost quenslandské policie, špatného otce, ochranu přírody a to vše zabaleno do popleteného myšlení protagonistky, tj. tak, jak si pan Carey představuje, že ženské myslí. Vypadá to podle něho, že spíš ne, ale toho si nikdo nevšimne. Další literární cena zaručena. Při čtení se mně vybavily dvě jiné knihy. Careyho popis komunity hippíků je tak slabý a nevěrohodný, že kdybych byl rodilý Australan, napsal bych „piss-weak”. Kniha Stanislava Moce „Údolí nočních papoušků“ 4) je v tomhle mnohem, mnohem lepší. A pak se mně vybavil rozhovor Hemin- gwaye o spisovatelích s Kandinskym (Zelené pahorky africké): „My je kazíme mnoha způsoby. Za prvé hmotně. Začnou vydělávat peníze. Když spisovatel začne vydělávat peníze, tak je to vždyckyjenom dílo náhody, přestože dobrá knížka pokaždé nakonec peníze vynese. A jakmile naši spisovatelé vydělají nějaké peníze, začnou zvyšovat životní úroveň a už jsou chyceni. Musí psát, aby udrželi domácnost, ženu a tak dále, a začnou psát břečky. Ne že by psali břečky záměrně; jsou to břečky proto, poněvadž je to uspěchané. Poněvadž píšou, i když nemají co říct nebo i když jim vyschl pramen. Poněvadž jsou ctižádostiví. A jakmile jednou sami sebe zradili, tak si pro to hledají ospravedlnění a je z toho další břečka.“ Booker Price (dvakrát). Miles Franklin Award (třikrát). Ditmar Award. Commonwealth Writers Price. The Age Book of the Year(třikrát).Tobyvlezlodohlavykaždému. Kdoví, jesdi se Carey kdy vyhrabe nový POLYGON 1/2009 / 91 [pageend93]z údolí svých velice omezených životních zkušeností. To málo, co prožil a mohl napsat, již dávno napsal. Původně psal reklamy, podobně jako další tři velice přecenění itelektuálové, na které si momentálně vzpomenu: Phillip Adams, Bruce Courtney a Salman Rushdie. Můj dojem z His Illegal Self byl velice smutný. On totiž nepíše špatně, ale zdá se mi být unavený, jako by jej už nebavilo psát. Opakuje se. Nemyslím, že je nutné být zavřen v koncentračním táboře nebo bojovat ve válce nebo léčit v Ugandě proto, aby člověk mohl o vážných věcech psát Ale kariéra v reklamní agentuře mi přece jenom připadá nedostatečná životní zkušenost Australští spisovatelé tady nikdy nic moc neprožili, a tak raději žijí jinde a traumata si vymýšlejí. Pohodlný, jednoduchý život v Austrálii je dobrý pro lidi, ale špatný pro literaturu. Poštěkávání impotent- ních pseudointelektuálů na těch pár, kteří se ještě nezaprodali politické správnosti, která se vydává za tzv. kulturní války, se nemůže počítat Takže co jim zbývá? Údajně ukradené domorodé děti? Andrew Bolt, (The Herald Sun) sice stále čeká na alespoň jedno domorodé dítě odebrané rodičům z rasistických důvodů, ale to nebrání výrobě historických paskvilů jak literárních, tak filmových. Útěchou je, že po padesáti letech po tom všem ani osel nezahýká - a za sto? Peter Carey se moudře stáhl do newyorského ústraní a té nejostřejší disciplíně australské politické správnosti se může, bez finančního trestu, vyhnout Není se mu co divit, časy, kdy spisovatel psal v podkroví a žil z charity, jsou dávno pryč. Integrita? Málokde a málokdy, i když Orhan Pamuk ukazuje, že se stále dá psát dobře. Snow (Knopf, 2004) je velice dobrá kniha o dnešním rozpolceném Turecku. Jeho další knihy jsem nečetl, ale tajně doufám, že už přestane psát Mé názory na moderní literaturu se ovšem nedají brát vážně. Já raději tu starou. Momentálně s velkým potěšením dočítám španělský román Celestína z roku 1499 (to není překlep). O čem to je? O lásce. (Když jsem se po napsání toho všeho podíval na webovou stránku pana Carey- ho, zjistil jsem, že se mnou nesouhlasí 21 věhlasných literárních kritiků. Hluboce jsem se zastyděl. Jenom já ty císařovy šaty nevidím.) 1) česky : Oskar a Lucinda 2) česky : Daňová inšpektorka 3) česky : Pravdivý příběh Nedá Kelleyho a jeho bandy 4) vydalo nakladatelství 68 Publishers (1984) (redakce) Ota Ulč ZAŠMODRCHANÝ SVĚT Vtipné, provokativní a vždycky vrchovatě obsažné pohledy Oty Ulče na lidské počínání v dnešním světě vedou čtenáře labyrintem předpokládaných pravd, které se však často popírají a staví nás před málo známé skutečnosti. ISBN 978-80-7244-241-6, váz., 288 str., 235 Kč Vyšlo v lednu 2009 v nakladatelství Šulc-Švarc [pageend94]G losář MI LENY ŠTRÁFELDOVÉ Opravdu jsem se toho bála. Po smršti osmičkových výročí v loňském roce na nás na začátku toho letošního číhalo výročí, se kterým si stále nevíme rady. Od sebe- upálení studenta Jana Palacha uplynulo právě čtyřicet let - Po mediálním cirkuse s výročím únorového komunistického puče v roce 1948, invaze vojsk Varšavské smlouvy do Československa v srpnu r. 1968 a vzniku samostatného Československa v říjnu 1918 jsem nabyla dojmu, že my novináři jsme každou tu událost ohlodali na kost vyždímali jako citron, a dokonale ji tak vyprázdnili. Není přitom sporu, že je bylo třeba připomenout, i zde ale myslím platí, že méně je více... Pro úplnost znovu opakuji, že zmiňovat tato výročí je třeba. Přesvědčil o tom i nedávný průzkum společnosti Člověk v tísni mezi tisícovkou středoškolských studentů. Jen necelých dvacet procent z nich mělo za to, že o komunistickém režimu ví dost Celých šedesát procent přiznalo, že ví jen málo nebo vůbec nic, a zbylých dvacet procent si na to ani neumělo udělat názor. V roce, kdy si připomeneme další kulaté výročí, dvacet let od „sametové revoluce”, je to opravdu velmi tristní obrázek nejen našeho školství, které se dosud ani nenaučilo učit o komunismu, ale i nás samotných - rodičů, prarodičů, chatařů a chalupářů... Co jsme dělali celých těch dvacet let? Společnost Člověk v tísni přišla se svou troškou, když do škol už několik let v rámci cyklu Příběhy bezpráví posílá dokumentární filmy Olgy Sommerové, Heleny Třeštíkové, Kristiny Vlachové, Milana Maryšky a dalších dokumentaristů o zločinech komunismu. Filmy o justiční vraždě Milady Horákové, o vězenkyních z komunistických lágrů z 50. let, o zničeném selském stavu, perzekuci církve, o Chartě 77 nebo Listopadu 89. Ve školách o nich se studenty debatují členové Konfederace politických vězňů, bývalí muklové, a dokonce i ti, kteří přežili nacistické koncentráky. Harcují se ve svých osmdesáti letech po celé republice, jen aby se na ty „šťastné zítřky“ nezapomnělo. Hádejte, komu to vadí? Ozvala se odborná školská komise ÚV KSČM, že se tak lžemi a polopravdami pokřivuje objektivní obraz naší historie! Zřejmě by se dnešní děti měly učit i o údernicích, které ovládly ne jeden, dva, ale rovnou deset tkalcovských stavů, a o pětiletkách, které nás vždy opět přiblížily k vysněnému komunismu, přestože nebyly nejen pomeranče, ale ani toaletní papír. O hrdinné obraně hráze socialismu, kde naši bdělí pohraničníci se samopaly v ruce a vlčákem u nohy bránili zaminovanou a zadrátovanou hranici, abychom náhodou ten ráj na zemi nechtěli opustit... Nedivím se vlastně, že komunisty Příběhy bezpráví ve školách tak popouzejí. Děti to totiž baví a je to pro ně daleko přijatelnější způsob, jak se dozvědět o naší nedávné minulosti, nežli řeč učebnic. Sedmdesát procent učitelů si navíc stěžuje, že o komunistickém režimu nemají z čeho učit, chybí jim metodika a zřejmě i dobrá vůle se do tak citlivých témat pustit O to víc držím Člověku v tísni palce, aby vytrval. Zatím supluje to, co nový POLYGON 1/2009 / 93 Dveře od kredence [pageend95]by měla dělat škola. A vlastně my všichni. Presto si nemyslím, že by situaci mohly zachránit kampaňovité akce, jakých jsme byli svědky (i tvůrci) v minulém roce. Osmičky se na nás valily ze všech stran, z televize, z rozhlasu, z kdejakých novin. Hory článků a knih, které nikdo už ani nestíhal registrovat, setkání, přednášky a konference, na kterých tváře stále stejných osobností nakonec splynuly v jakousi mediální kaši. Jako novinářka jsem byla u mnohých z nich, přesto si z té spousty akcí dnes už téměř nic nevybavím. A co teprve ti, kteří nežijí zpravodajstvím každý den? Vypínali telku, sotva se objevila další osmička? Odkládali noviny, sotva zahlédli fotografii TGM nebo hořícího sovětského tanku u Rozhlasu? - Vlastně bych se jim ani nedivila. O to víc, abych se vrátila k tématu, jsem se obávala výročí sebeupálení Jana Palacha. U jeho oběti bychom přeci takový cirkus opravdu dělat neměli! - Před ní nelze ani dnes, po čtyřiceti letech, než tiše postát a zamyslet se. Každý sám se sebou a za sebe. Nemáme snad v celých svých dějinách, se vší úctou ke všem mučedníkům, padlým i obětem posledních staletí, tak jednoznačný mravní imperativ, jaký nám zanechal dvacetiletý student Jan, syn cukráře ze Všetat. Vlastně až letos jsem si mohla poslechnout celý nesetříhaný rozhovor, který s těžce popáleným chlapcem v nemocnici v Legerově ulici vedla psychiatrická dr. Kmuníčková. „Člověk musí bojovat proti zlu, na které právě stačí,“ řekl tehdy z posledních sil. - K tomu není co dodat Snad jen - zastydět se. Samozřejmě, že jsme z Palachova výročí ten mediální cirkus udělali! Zase se udály konference, filmové festivaly, křty knih, spousty článků, debat, setkání se svíčkami, projevy, odhalování památníku... - A ani to zřejmě nešlo jinak. Show must go on. Alespoň že mladí historikové a studenti z Univerzity Karlovy přišli s úctyhodným počinem: v šestisetstrán- kové knize Jan Palach 69 shromáždili po čtyřiceti letech snad všechna svědectví z oněch dní, úvahy i eseje pamětníků, dodali i DVD s šesti filmovými dokumenty z r. 1969. Vlasta Chramostová při piet- ním aktu u Národního muzea přečetla nad horou věnců báseň o Janu Palachoví, kterou vysílala Svobodná Evropa a kterou všichni po léta přičítali Ivanu Divišovi. Herečka právě tam odtajnila, že ji v lednu 1969 napsal patnáctiletý chlapec, který se pak už víc poezii nevěnoval... A pan prezident v Mělníku odhalil tříapůlmetrový památník, který jako poctu Janu Palachoví vytvořil francouzský sochař maďarského původu András Beck. Pan prezident nám připomněl, že Jan Palach se neupálil ani tak na protest proti okupaci, jak se rádo říká, ale na protest proti nám, našemu smiřování se s nutným zlem, naší lhostejnosti a apatii, naší „normalizaci“. Tentokrát mi výjimečně promluvil z duše. Jako poznámka pod čarou by tu nejspíš mělo zaznít, že András Beck svou sochu hořícího muže navrhl už v r. 1969. Pak v Paříži čekal, až padne železná opona, aby se vůbec dalo uvažovat o její instalaci. Vizionář Beck totiž trval na tom, že jeho Palach by měl stát na veřejném prostranství v Česku. Zemřel však v roce 1985, aniž by se realizace své sochy dočkal. Sdružení přátel Andráse Bečka jeho sochu později nabídlo Praze - a co myslíte? Praha ji odmítla. Prý už jeden památník má, který navíc svou podobou lépe odpovídá niternému odkazu Palachova činu. Nakonec se instalace sochy ujali Mělničtí a našli jí místo před gymnáziem, kam Jan sám tři roky chodil. Z oken školy se na ni tedy budou dívat dnešní gymnazisté a v okolních Jung- mannových sadech budou korzovat maminky s kočárky. Asi je to tak lépe. - V některých věcech ale prostě nezklameme... Pro mne měly minulé dny palachovské- ho shonu dva tiché hrdiny. Jedním z nich byl bratrjana Palachajiří, který tiše postál na každé z těch velkých akcí, tiše promluvil s několika blízkými lidmi ve svém okolí a velmi zdvořile, ale neodvratně odmítl 94 / nový po l y g o n 1/2009 [pageend96]všechny žádosti nás žádostivých novinářů o rozhovor. A pak se tiše vytratil. Co totiž by taky mohl po čtyřicáté nebo čtyřtisící k činu svého bráchy dodat? - A druhou tichou hrdinkou je má rozhlasová kolegyně paní J.J. /A já to napíšu! Jindra Jarošová./ V lednu 1969 pomáhala se skupinou studentů ve Všetatech vyřizovat zdrcené mamince Jana Palacha haldy soustrast- ných dopisů a telegramů. Představuji šije, jak sedí kolem stolu v kuchyni toho všet- atského domku, který dnes zoufale chátrá, a odepisují na kondolence z celého světa. A pokaždé, když si vařili čaj nebo mazali chleba s máslem, protože tam trávili celé dny, otevřeli kredenc. „Na vnitřní stranu dveří té staré kuchyňské kredence si malý Honzík psal tužkou vzkazy, sám pro sebe, jako že se má říkat pravda a jak se má člověk chovat,“ vyprávěla mi paní Jarošová. Ty první vzkazy byly dole, ještě kostrbatým dětským písmem, a jak rostl, psal postupně stále výš. Písmo se měnilo, obsah naučení zůstával zhruba stejný. Nebýt to právě Jan Palach, člověk by se pousmál a řekl si - skautík. Nevím, jestli mezi těmi hesly byla i jeho slova: Člověk musí bojovat proti zlu, na které právě stačí. V každém případě by si tyhle dveře od kuchyňské kredence zasloužily to nejčestnější místo v Národním muzeu. Tedy: kdyby se je podařilo znovu najít Bohužel zmizely, když se paní Palachová z domku odstěhovala. Možná si s nimi někdo někde zatopil. Snažila jsem se paní Jindru přesvědčit, aby mi toto vše vyprávěla na mikrofon. Jako svědectví. Odmítla. Laskavě, ale neúprosně. „Víte,“ řekla mi, „o tom můžu říct Vám, ale nikdy o tom nebudu mluvit veřejně. Takové věci se prostě nevypro- dávají.“ - Ano, to je pravda. Některé věci se prostě nevyprodávají, i já mám takové. Doufám ale, že mi promine, že jsem její vzpomínku zveřejnila za ni. Na ty dveře by se totiž nemělo zapomenout Já na ně myslím často... P. S. Abych učinila zadost profesi, pokusila jsem se slova paní J.J. ověřit Přeci jen mi ten obraz přišel snad až příliš symbolický, až k nesnesení výmluvný. Zeptala jsem se proto Lenky Procházkové, autorky románu Slunce v úplňku, který popisuje poslední půlrok Janova života. Po léta k němu sbírala svědectví, pronikla k lidem, kteří Jana Palacha dobře znali. „Ale ano,“ potvrdila mi, „ten kredenc opravdu existoval. Zůstal někde na půdě, a když jsme se po něm začali pídit, už byl pryč.“ - Tak ať zůstane aspoň tohle svědectví. Svobodná internetová TV www.webvize.cz Ke vzniku tohoto média vedla neutěšená situace v českých médiích, které systematicky diskriminují řádně registrované neparlamentární politické strany tím, že je ignorují. Veřejnost proto nemá možnost se s těmito subjekty seznamovat, což se negativně projevuje zejména ve výsledcích voleb. Česká média jsou evidentně pod tlakem vlivných politických subjektů nebo jejich velkorysých sponzorů. Tím je narušena svobodná politická soutěž, tolik potřebná k rozvoji demokratické společnosti. Česká média rovněž neinformují adekvátně o některých důležitých občanských aktivitách a akcích, které považuje vlivná politická garnitura na národní či regionální úrovni za nepodstatné. Tým neplacených dobrovolníků Webvize.czsikladezacíl tato česká mediální tabu bořit. Je však vystaven mnohým překážkám. Tou největší je nedostatek financí, kvůli kterému musí provozovat tuto službu na zastaralém a velice poruchovém technickém vybavení serverů. Také ceny energií a služeb spojené s provozem stále rostou. Ani vyhlídky do budoucna nejsou růžové. V ČR žádný zadavatel reklamy nebo sponzor, ve většině případů závislý na příjmech z veřejného sektoru, neohrozí svoji činnost podporou média, které „plave proti proudu“. Proto se dobrovolníci Webvize.cz obracejí na širokou veřejnost s prosbou o pomoc, která by jim umožnila pokračovat v jejich práci. [pageend97]SOUKROMÁ OZNÁMENÍ AUTOPŮJČOVNA IRENA NABÍZÍ K PRONAJMUTÍ OSOBNÍ AUTOMOBILY — Na přáni s přistavením na letišti. Nájem od US$ 29/den s ruč. převod. Sleva při delším nájmu. Irena Hasáková, Nesvačily 16, C Z-267 27 Beroun. Tel./Fax: 00420-311 684 745, 00420-311 636 906, mobil 602 336 869 FLORIDA — ZÁPADNÍ POBŘEŽÍ — MADEIRA BEACH, blízko St. Petersburg I Nabízím pronájem slunného studia pro max. 2-3 osoby, krásná zahrada, klid, 800 m od překrásné pláže, nákupy 100 m, zašlu foto / týdenní pronájem 300 USD, měsíční pronájem 1.000 USD Tel 001-727-397 1100 / email: czechmate77@hotmail.com. Z obsahu čísla 1/2009 Jiří JEŠ................................................ÚVAHY, NÁZORY, ROZBORY.................................................................. 9 Jiří ABRAHAM................................... ČESTNÉ PŘEDSEDNICTVÍ ZA NÁMI, ČESKÉ PŘED NÁMI........... 15 Pavel FRANC.....................................MÁ MOUDRÉ IRSKO BÝT KONSTRASTEM...?.................................18 Jiří BREBER......................................BARACK OBAMAA REÁLNÝ SVÉT ZAHRANIČNÍ POLITIKY...........19 Ota ULČ............................................. OBAMAAZAHRANIČNÍ POLITIKA........................................................23 Luděk FRÝBORT...............................G. W. BUSHOVI NA ODCHODNOU...................................................... 26 Milan ŠIMÄČEK................................. TORZO NADĚJE / OSOBNOSTI OCENĚNY ZA STATEČNOST... 29 Pavel FRANC.....................................POHLED DO ZPĚTNÉHO ZRCÁTKA....................... 33 Vlastimil PODRACKÝ....................... CO JE TO GLOBALIZACE......................................................................34 Nathalie SWINKELS..........................ZAPOMENEME NA TEN KONFLIKT?..................................................37 E. TRÚTZSCHLER-FÚGNEROVÁ.. ÚSPĚCH LIBERÁLNÍ STRANY MĚŘÍTKEM VYSPĚLOSTI.............38 Jiří SMETANA.....................................TISÍC SVĚTELNÝCH LET OD SPRAVEDLNOSTI..............................39 Oskar SÝKORA................................. EXODUS JEDNÉ RODINY......................................................................42 Miroslav HILL......................................KRIZE ZÁPADNÍCH DEMOKRACIÍ........................................................53 Ludwig von GRESS...........................DIKTÁTOŘI NA BOJIŠTI 1........................................................................58 Jana VOLFOVÁ................................. SAMETOVÁ CENZURA........................................................................... 64 Eva STŘÍŽOVSKÁ............................CENZURA?................................................................................................64 Václav CHADIM................................ PŘINESE NOVÝ ROK NORMALIZACI?...............................................66 Milan HULÍK.......................................PŘÍBĚHY ČESKÉ JUSTICE / O korupci... (39.)...................................68 Vladimír CÍCHA................................. DO EVROPY LÉTÁM NEJRADÉJI PŘES AMSTERODAM.............. 70 Josef KOLÁČEK................................ STAČÍ, ŘIDIČI............................................................................................ 72 TERITORIUM Stanislava Moce.......IN VINO VERITAS, NEZADARMO, POJIŠŤOVNA, ..............................................................ŽVEJKAČKA, ÚDOLÍ NOČNÍCH PAPOUŠKŮ ................................... 75 Pavel JACKO.....................................ÚDOLÍ UNAVENÝCH PAPOUŠKŮ.........................................................91 GLOSÁŘ Mileny ŠTRÁFELDOVÉ... DVEŘE OD KREDENCE........................................................................93 [pageend98]nakladatelství Nástěnný kalendář ZDENĚK BURIAN 2009 s Burianovými reprodukcemi ke knize Julese Verna Děti kapitána Granta. ISBN 978-80-86207-82-7, vazba - spirála po kratší straně, formát 297 x 400 mm, 14 stran na křídě, cena Kč 169. Jaroslav Velinský / LABUTÍ PÍSEŇ Svůj šestý případ řeší soukromý detektiv Otakar Fink na folk-country festivalu v jistém krajském městě na severu, kde došlo - a to přímo na jevišti - k podivnému úmrtí. Bezděčně se pokusí zasáhnout a jako host štábu festivalu je krátce nato najat, aby policii s vyšetřováním pomohl. Zatímco na jevišti pokračuje hudební soutěžní kláni, chystá se neznámý vrah na další zločin... ISBN 978-80-86207-80-3, brož., formát 105 x 165 mm, 200 stran, cena Kč 189. V řadě tzv. „finkovek“ Jaroslava Velinského dosud vyšlo: www.primus.cz Celobarevná obrazová publikace TOMÁŠ BÍM představuje 13 desítkami obrazů polistopadovou tvorbu předního českého malíře, grafika a ilustrátora Tomáše Bima, malíře poezie vyhnané z ateliérů. ISBN 978-80-86207-79-7, brož., formát 160 x 180 mm, 160 stran, cena 359 Kč Knihkupectví PRIMUS Vězeňská 7,110 00 Praha 1 tel. 00420-224 828 495 e-mail: obchod@primus.cz pr imu s [pageend99]ŽIVOT ZA SVOBODU UNE VIE POUR LA LIBERTÉ POCTA JANU PALACHOVÍ HOMMAGE A JAN PALACH .11,8.1948 *19.1.1969 Česko-francouzský projekt Projet franco-tchěque V Mělníku byl v lednu odhalen památník k poctě Jana Palacha. (Autor András Beck. Foto Krat.,nP) [pageend100]