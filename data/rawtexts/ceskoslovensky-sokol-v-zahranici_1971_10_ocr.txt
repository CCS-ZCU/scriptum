ČESKOSLOVENSKÝ SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník XXI Prosinec 1971 Číslo 10 [pageend1]ČESKOSLOVENSKÝ SOKOL V ZAHRANIČÍ — Prosinec 1971 Obsah: Strana Václav Chochol: Cvičit či necvičit? __________________ __ 147 Hlídka vzdělávací: Krásno v sokolském hnutí ___ ____ ___ 151 Z Ústředí _______________________________________ 151 Zpravodajství III. sletu Čs. Sokolstva v zahraničí ______ 153 Ze sokolského světa ______________________ ......______ 154 Pod čarou: Mánes a Sokol__________ __________ .______ 156 Vánoční pozdrav z vlasti ___________________________ 159 TITULNÍ STRANA Josef Mánes, největší český malíř — narozen 12. května 1820, zemřel 9. prosince 1871. K 150 výročí narozenin a k 100. výročí smrti Josefa Mánesa byla uspořádána v Jízdárně Pražského hradu výstava Mánesova díla, která trvala od srpna do listopadu 1971 a k níž byly soustředěny všechny Mánesovy práce ze všech galerií i soukromých sbírek. K výstavě byl vydán katalog ve formě objemné knihy s názvem »Jasef Mánes 1820/1871« na jejíž obálce je barevná reprodukce Mánesova návrhu na prapor Jednoty Rip. V katalogu je uveřejněn také seznam všech výstav díla Josefa Mánesa od roku 1838 do roku 1870, dále seznam veškeré literatury o Josefu Mánesovi, v němž jsou uvedeny také Tyršovy »Úvahy a pojednání o umění výtvarném« a 11 prací Renáty Tyršové, uveřejněných v různých časopisech. Dále je v katalogu uveřejněn seznam všech 353 prací Josefa Mánesa, vystavených v Jízdárně Pražského hradu. V seznamu jsou uvedeny nejprve olejomalby, dále akvarely a kresby a v závěru grafické práce. V katalogu jsou uveřejněny také reprodukce všech vystavených Mánesových děl, některé z nich v barvách. Uveřejněny jsou i reprodukce portrétu Jindřicha Fůgnera (olej na plátně z r. 1853), portrétu Kateřiny Fůgnerové (olej na plátně z r. 1854) a reprodukce Mánesova návrhu na prapor Sokola Pražského, líce i rubu (olej na hedvábí z r. 1862). Kromě obšírného úvodního pojednání o Mánesově díle z péra Jiřího Kotalíka jsou v katalogu také podrobná životopisná data Josefa Mánesa. »ČESKOSLOVENSKÝ SOKOL V ZAHRANIČÍ« vychází měsíčně s výjimkou července a srpna. Majitel a vydavatel: Ústředí Čs. Sokolstva v zahraničí. Předplatné (ročně): Kanada a USA $3.50, ostatní země $2.00. Předplatné přijímá ze všech zemí kromě Kanady: J. Hanuš, 412 E. 73rd Street, New York, N.Y., 10021, USA. Změny adres a předplatné z Kanady: B. Kroulík, 355 Gerrard St. East, Apt. 107, Toronto 246, Ontario, Canada. »CZECHOSLOVAK SOKOL ABROAD« published monthly except July and August by the Central Committee of Czechoslovak Sokol Abroad. Subscription (yearly): Canada, USA $3.50, other countries $2.00. Redaktor — Editor: Jan Waldauf, 4 Dewitt Road, Islington 676, Ont., Canada. Tiskne — Printed by: St. Joseph Press, 411 Spadina Ave., Toronto 130, Ont., Canada. 146 [pageend2]Cvičit či necvičit? Václav Chochol Novodobý člověk vyvinul již téměř všechen tělesný potenciál a pro budoucnost se soustřeďuje převážně na vývin schopností duševních. Lidé však přehánějí. Někteří jakoby se zhlíželi ve výsledcích svého bádání. Jejich vidinou je pouhý mozek odloučený od hmoty, úplná cerebrální bytost v prostředí ryzího intelektu a na tělesnou zdatnost zapomínají. Fyzická práce je stále ve větší míře vykonávána samočinnými stroji a člověk pomalu spěje k ternu, že jeho jedinou »námahou« bude stisknutí knoflíku nějakého automatického zařízení. Biokrati, to jsou ti, kteří se budou snažit ovládnout lidskou společnost určitými genetickými zákroky, si slibují že genetičtí inženýři budou moci výměnou buněčného jádra, nebo vadných chromosomů vypěstovat či »zrodit« člověka určitých výjimečných vlastností. Dále že bude možno vypěstovat náhradní tělesné orgány, jimiž by se daly nahradit ty přirozené, když selžou. Biochemici dodají všechny možné zázračné pilulky. Nač se tedy namáhat cvičením udržovat tělesnou zdatnost? Pohodlnější je vzít pilulku. Nebo nač se snažit cvičením zabránit »zrezivění« srdečních cév, když bude možno celé srdce vyměnit uměle vypěstovaným, nebo mechanickou pumpičkou? Dokonce jsem četl fantastickou zprávu, že jsou jakési matné naděje do daleké budoucnosti na úplnou prosthesi: zredukovat či povýšit člověka na pouhý mozek a napojit jej na kybernetický stroj (komputr) a tělo robota. Příroda není ustrnulá. Člověk má schopnost vývojového přizpůsobování, které nebylo ještě použito v zápase o přežití. Ale není ještě nejmenšího náznaku, že by lidský organizmus začal vyvíjet zvláštní žábry, které by filtrovaly vdechovaný vzduch, ačkoliv je v průmyslových městech velmi znečistěný, nebo že by vyvinul nějaké »nerezavějící« cévy pro pohodlné nohy, které jsou čím dále tím méně ochotny chodit. Genetický vývoj je velmi pomalý. Našim pravěkým předkům trvalo prý milión let, než se odnaučili chodit po čtyřech. A pokud se týká těch nových závratných objevů, dosud není jisto, co se z toho bude moci prakticky použít a hlavně co bude lidstvu prospěšno. Umělé zuby se dělají již skoro 3000 let a přesto mají ještě daleko za zuby přirozenými, jak výkonností tak i vzhledem. Všechno je ještě hudba daleké budoucnosti. Mysl se nedá oddělit od těla, aniž by tím netrpěla. Průzkum ukázal, že tělesně zdatní jsou i duševně vytrvalí. Jasně a pohotově myslí a jsou pudově vyrovnaní. My i mnoho pokolení po nás budeme muset ještě dlouho pečovat o naší tělesnou zdatnost přirozenými prostředky a to především vydatným cvičením a náležitou životosprávou. Je zde ještě jedna chyba lávky: tělesná lenivost, která je 147 [pageend3]člověku přirozenou a to i těm duševně velmi výkonným. Pamatuji se na jedno théma na Expo 67 v Montrealu, vypracované českými umělci. Znázorňovalo tělesnou lenivost jako inšpirátorku všech mechanických vynálezů, usnadňujících tělesnou práci, až se v důsledku toho zahálka stala problémem. Tělocvik, který by měl nahrazovat nedostatek pohybu, nebo jeho jednostrannost v zaměstnání, je podceňován anebo zaměňován za tak zvanou sportovní »činnost« pasivním přihlížením utkání profesionálních mužstev. A tak jedno k druhému, dnešní člověk zanedbává tělesnou zdatnost, až jednoho dne ke svému zděšení zjistí, že cholesterol vykonal své zhoubné dílo pozvolným ucpáváním srdečních cév, nebo že má deformovanou páteř, ztuhlé klouby a výběr z celé řady nemocí, zaviněných nedostatečným oběhem krevním či sníženou výměnou látek. Na neposledním místě a v důsledku toho všeho trpí nervovým napětím. Dopustíme-li, aby sedavý způsob života, omezený na otáčení vypínače, poškodil naše zdraví tou nejhorší měrou, spíše než tomu odporovat pravidelným cvičením, pak můžeme jen uspíšit proces úpadku lidského rodu. Již nynější způsob života škodí našemu zdraví a postupem času, úplnou automatizací výroby i domácnosti, znečištěním ovzduší, vody i potravy průmyslovými odpady, se bude situace zhoršovat. Pro úspěšný a šťastný život potřebujeme však zdravé, všestranně vyvinuté tělo. Tělocvik nejvíce zanedbávají dospělí, kteří se plně vrhli na budování kariéry a zapomínají, že v jejich věku se dá ještě mnohé zachránit na zanedbané tělesné zdatnosti. Bylo-li kdysi cvičení zálibou určité uvědomělé části národa, je dnes naprostou životní nutností každému, kdo nechce spáchat pozvolnou sebevraždu. S pravidelnou tělovýchovou je nutno začít již v předškolním věku, aby se stala dětem životní samozřejmostí a aby se jim dostalo zdravé působnosti cvičení již spočátku jejich růstu. Statisticky bylo zjištěno, že nehody zabíjejí více dětí, než všechny nemoci dohromady a že obětmi úrazů jsou děti i dospělí, kteří necvičí, protože jsou neobratní, mají pomalé reflexy, jejich tělo je ochablé, méně odolné, prostě »tělesní analfabeti«. Veteráni koncentračních táborů vyprávějí, jak je neustálý pohyb udržoval při životě. Jejich spolutrpící, kteří se poddali únavě i vysílení, zahynuli. Vydatný tělesný pohyb předčí odtučňovací dietu v potírání tlouštky i cholesterolu. Průzkum ve švýcarské vesnici Blattendorfu ukázal, že její obyvatelé netrpí kornatěním tepen, ačkoliv jedí převážně mléčnou stravu, bohatou na cholesterol, protože jejich zemědělské zaměstnání a chození po horách jim poskytuje dostatečnou tělesnou činnost. Přiměřené cvičení potřebují lidé téměř v každém věku, od předškolního až do pozdních let. Mladí jej potřebují ke zdravému vývinu pěkné, silné a obratné postavy, střední a starší věk opět k udržení těchto vlastností. A nikdy není pozdě. Srdce i celé tělo trpí více nečinností, než namáháním. Rekonvalescenti po infarktu bývají často léčeni úměrným cvičením. Ti, kteří cvičí pravidelně a poznali blahodárný účinek cvičení, málokdy přestali bez vážné příčiny. A nenechme se odradit po148 [pageend4]čáteční nezvyklostí případně neúspěchy prvních cvičení. Již v 35ti létech člověk ztrácí do značné míry intensitu krevního oběhu. Jedině dostatečným pravidelným pohybem se dá zlepšit a udržet. Ti starší a ti, kteří se necítí docela zdravými, by se měli nejprve poradit se svým lékařem, mohou-li cvičit a jaké cviky mají volit. Tělocvik je třeba zařadit do našeho pravidelného týdenního ba denního pořadu jako každou jinou životní nutnost. Cvičení musí být vydatné. Nestačí několikeré ledabylé zamávání pažema, nýbrž systematické procvičení všech svalů, kloubů, hrudníku i páteře stupňováním obtížnosti cviků a opět pozvolným uklidňováním. Podle posudku odborníků, tělo potřebuje 10 až 15 minut dobré rozcvičky, než dosáhne dostatečného oběhu krevního, než se vlásečnice roztáhnou a nastane dostatečné zásobení kyslíkem. Teprve potom nastává v dostatečné míře spalování kalorií a tím spotřebování přebytečného tuku v těle, snižování hladiny cholesterolu, a odplavování odpadových látek. Teprve po 10ti až 15ti minutách účinek cvičení začíná být dokonalý. Nejlépe ovšem je, když se cvičenec při cvičení spotí. Podle Dra. Curetona, amerického' odborníka tělesné zdatnosti, cviky, které jsme se naučili v mládí a vykonáváme je s lehkostí, nejsou již tak účinné a proto je nutno přibírat stále cviky nové. Námahu při cvičení si můžeme sami kontrolovat. Zjistíme si svůj normální tep. 10 minut po skončení cvičení si opět spočítáme tep a není-li normální v mezích 20%ní tolerance, pak jsme cvičení přehnali a příště se musíme trochu mírnit. Nedostatek kyslíku a přítomnost odpadových látek v tkáních se projevuje jako únava. Schopnost těla většího krevního oběhu, získaná cvičením, urychluje okysličování a odplavení odpadových látek a tím nabývá cvičenec větší vytrvalosti. Tělesná činnost dodává mozku dostatek kyslíku. Mozek při namáhavé duševní práci spotřebuje až 50% vdechovaného) kyslíku, takže cvičením získáváme nejen tělesnou, ale i duševní vytrvalost. Lektor tělesné výchovy Pallandi používá ku měření zdatnosti v universitní tělocvičně Hart House v Torontě stabilní šlapací kolo s ergometrem. Cvičenec šlape při stupňovaném zatížení, při čemž činnost jeho srdce je sledována kardiografem. Zároveň se též zaznamenává množství vdechovaného vzduchu. Zdatnost cvičence se pak vypočítá v mililitrech vdechovaného kyslíku na 1 kg tělesné váhy za minutu. Čím více kyslíku je cvičenec schopen vdechovat tím je zdatnější. Pravidelní cvičenci bývají klidní, pudově vyrovnaní. K uvolňování nervového napětí i zadržených komplexů přispívá nejen tělesné cvičení, ale i přátelské prostředí sokolovny, jakož i bratrský poměr mezi cvičenci, oproštěný od společenských předsudků. Také dobrá mravní úroveň v Sokole se podílí na utváření charakteru mladých a získávání duševního klidu u dospělých. A tu přicházíme k sokolskému cíli: ve zdravém těle zdravý duch. Zdravé a krásné lidské tělo, souladně vypěstění celého člověka, povahy ucelené, neoblomné, pravdymilovné a spravedlivé. Lidé silní, krásní a dobří. To je cíl naší sokolské výchovy. Tak zní usnesení posledního sjezdu svobodné Československé obce sokolské v Praze. Hlavní předností Tyršovy soustavy je všestrannost 149 [pageend5]t. j. rozvíjení všech tělesných, duševních i mravních vlastností člověka k vytvoření harmonické osobnosti, jako vrcholný cíl sokolské výchovy. Tím právě Tyršova soustava vyniká nad všechny ostatní. Předešla svou i dnešní dobu a já věřím, že bude aspoň v budoucnosti plně doceněna. Přílivem nových cvičenců, žactva, dorostu, členstva i těch, kteří přišli takřka »pozdě bycha honit« do tělocvičny budou kladeny zvýšené požadavky na přípravu cvičebního pořadu, vybavení tělocvičny i schopnost cvičitelů. A my musíme být připraveni. Ze zkušenosti víme, že každý náhlý přírůstek počtu v tělocvičně, který jsme nemohli zvládnout, jsme zase brzy ztratili. Různý věk, různá tělesná schopnost i stupeň výcviku bude vyžadovat více různorodých družstev. Nesprávně zařáděný cvičenec si nemůže dobře zacvičit. Buď jej příliš lehké cviky nudí anebo naopak přilíš těžké mu berou chuť i odvahu. Jedno je jisté, že intensita cvičení se musí vystupňovat. Tělocvična má krýt veškerou tělovýchovnou potřebu cvičících, aby členové Sokola nemusili ještě navštěvovat soukromé zdravotní ústavy. Jedno odbyté cvičení za týden je naprosto nedostačující. Odborníci doporučují aspoň dvě vydatná cvičení za týden. Jednoty by měly usilovat o to, aby tato dvě cvičení udržely, pokud tomu poměry jen trochu dovolují. Pilní cvičenci si je mohou ještě doplnit individuelním cvičením, sportem či prací na zdravém vzduchu. Snažme se, aby cvičení bylo plynulé, rušné. Zbytečné přestávky, zaviněné nepřipraveností cvičitele, způsobují nudu u cvičících, rozptylují jejich pozornost a dávají příležitost k rušení kázně. Cvičení má být též veselé a zábavné. Vždyť je to radostný projev života a ne nějaké dobrovolné trmácení těla. Očekává se, že zvýšením počtu cvičenců, zvýší se i hmotné prostředky jednot a tím bude umožněno opatřit si lépe vybavené tělocvičny. V poslední době vlády pokrokových států i správy měst si uvědomují význam tělovýchovy a je naděje, že budou přispívat hmotně na její rozvoj. Na druhé straně cvičící si musí uvědomit, že cvičením nedělají nikomu žádnou milost, ale že tím prospívají především sobě. Aby cvičení bylo možno udržet na výši je nutno, abychom my všichni všemožně podporovali úsilí Sokola, jak finančně, tak i dobrovolnou prací. A tak vzájemným snažením vybudujeme a udržíme organizaci, která prospěje nejen nám jako jednotlivcům, ale i krajanským skupinám v zahraničí i celému národu. Na závěr svého článku bych rád vyzval k diskusi všechny, kdož mají o věc zájem, zejména bych uvítal stanovisko našich bratrů i sester lékařů. Co učinil Sokol za svého trvání nejvýznačnějšího? Myslím, že přímo přeměnil — to se smí říci — tělo cvičících! Abych to vyjádřil populárně, český národ je dnes zdatnější (fysicky), tělově pěknější. Rozumí se, že tato biologická změna nestala se pouze mechanikou tělového cvičení. T. G. Masaryk 150 [pageend6]HLÍDKA VZDĚLÁVACÍ Krásno v sokolském hnutí Jan Fellmann Našim vzdělavatelům bylo vždy jasné, že pěstování dobra, pravdy a krásna bylo zárukou oblíbenosti a růstu našeho hnutí. Nově si to uvědomujeme při stoletém výročí Mánesově kdy si připomínáme jeho tvořivě pěkné návrhy sokolského slavnostního kroje a sokolských praporů. V této souvislosti je na místě si připomenout význam umělců — Sokolů při tvoření našich sletů. Básníci, spisovatelé, hudební skladatelé, malíři, sochaři, architekti, herci, hudebníci, zpěváci — později také pracovníci rozhlasu, filmu a fotografové — všichni společně svou prací dokazovali a dokazují, že krásnu v sokolství patří čestné místo. Pěstujme proto tento důležitý povahový prvek i nadále a usilovněji v našich řadách. Jemnost a ušlechtilost jsou silnou protiváhou násilným snahám znemožňujícím pokračování sokolské činnosti ve vlasti. Jistě nelze v těžkých podmínkách exilu vytvářet slety jaké jsme mohli vidět v Praze; při dobré vůli a usilovné práci však můžeme i na malém sletu ukázat, že dobrý sokolský základ zůstal v našich duších zachován. A v tom bude vidět věčné krásno sokolstvi — od roku k roku a od pokolení k pokolení. Prosíme čtenáře této hlídky, hlavně vzdělavatele, aby nám zaslali častěji své poznámky, připomínky, podněty a náměty. Vaše příspěvky a zkušenosti pomohou prohloubit a zlepšit naši práci. Děkujeme a hodně zdaru vaší činnosti. Podzimní schůze výboru Ústředí Čs. Sokol- stva v zahraničí se konala ve dnech 30. a 31. října 1971 v New Yorku. Přítomni: starosta br. dr. Ant. Hřebík, který předsedal, sestry Marie Provazníkové, Jarmila Uhlířová a Vlasta Wal- daufová, bratři Jar. Hanuš, Jozef Horvath, Matěj Neumann, Karel Pavel a Jan Waldauf. Vzdána čest bratřím zesnulým v období od poslední schůze výboru: Jindřich Kalaba, dlouholetý činovník Sokola Praha- Vinohrady, Antonín Špaček, zasloužilý sokolský pracovník doma, v exilu i v zahraničí a spoluzakladatel jednoty Toronto II v Kanadě, Marcel Úlehla, mladý, nadějný člen Sokola Paříž a Ludvík Fiala, dlouholetý starosta jednoty Vídeň III. Br. starosta také připomněl, že v předvečer Z ÚSTŘEDÍ schůze, 29. října 1971, se v Londýně dožil 80 let člen výboru Ústředí br. dr. M. Lokay. Schůzi výboru došly zdravice z valné hromady župy Západoevropské konané v Paříži a od br. F. Kroutila ze Švýcarska. Po schválení zápisu o poslední schůzi výboru konané 22. května 1971 v New Yorku byly podány zprávy činovníků za uplynulé období — jednatelky s. J. Uhlířové, náčelníka br. J. Waldaufa, náčelnice s. V. Waldaufové, místostarostky a pokladní s. M. Provazníkové, matrikáře br. K. Pavla a starosty br. dr. A. Hřebíka. Zprávy vesměs svědčily o vzestupné činnosti všech složek Ústředí a zejména potěšitelné byly zprávy o ustavení dalších nových 151 [pageend7]jednot. — Župa Západoevropská konala úspěšnou valnou hromadu 9. října v Paříži za velké účasti zástupců jednot v župě sdružených. — Župa Vídeňská zahájila přípravné práce sletové a hlásí rozšíření činnosti všech složek, zejména mládeže. — Ve Švýcarsku, kde jsou již 4 jednoty, se konají přípravy pro založení další jednoty v Lucernu. — Ve Švédsku se také jedná o ustavení nové jednoty v Malmó-Goteburgu, takže tam již budou tři sokolské jednoty a také v Holandsku je zájem o založení sokolské jednoty. — Jednoty Sydney v Austrálii a Montreal v Kanadě pokračují ve vydávání svých dobře řízených Věstníků a také jednota Ottawa v Kanadě zahájila vydávání vlastního »Zpravodaje«. — Ze všech jednot Ústředí je hlášen velký zájem o nastávající lil. slet čs. Sokolstva v zahraničí r. 1972 ve Vídni a čilý předsletový ruch zdárně ovlivňuje veškerou Činnost. Obšírnou zprávu podali náčelník a náčelnice Ústředí br. J. Waldauf a s. V. Wa'daufová o zájezdu do Vídně, Pavíže a Londýna ve dnech 5. — 12. října 1972. Ve Vídni provedli nácvik sletových prostných a zúčastnili se schůze předsednictva a s'etového vvboru župv Vídeňské, v Paříži bvli přítomni na valné hromadě župy Západoevropské a provedli nácvik sletových orostnvch s č’env cvi- čitelských sborů evropských jednot a v Londýně měli schůzi s vvborem tamní jednoty. Úspěšný průběh nácviku a radostné nadšení projevené ve Vídni i v Paříži jsou nadějným příslibem nastáva'ícího s'etu ve Vídni. V jednání o časopise Ústředí »Československý Sokol v zahraničí« byly podánv zprávy redaktora br. J. Waldaufa a pokladníka br. J. Hanuše; zprávu administrační podal br. K. Pavel. Po rozpravě o obsahové náplni listu byl pak schválen ediční plán pro další období. Podstatná část jednání schůze byla věnována přípravám III. sletu Čs. Sokolstva v zahraničí r. 1972 ve Vídni. Byl projednán pořad sletu i všech sletových podniků — akademie, závodů, sletové besedy a sjezdu čs. sokolských zahraničních jednot. Do soutěže vypsané Ústředím došla řada hodnotných návrhů a přijaty následující: sletový plakát-návrh prof. Jana Zacha z university v Oregonu ve Spojených státech, sletový odznak — návrh br. Pavla Slavinského z New Yorku, sletové pohlednice — návrh br. Adolfa Lešovského z Los Angeles, Cali- fornie, titulní strana sletového programu — br. Milana Cimburka z Curychu ve Švýcarsku. K sletu bude vydán sokolský manifest, o jehož spolupodepsání budou požádány ústřední a národní organizace. Informace o leteckém zájezdu Ústředí na slet do Vídně a následující cestě po Rakousku, Švýcarsku a Francii budou sděleny zájemcům na informačních schůzích, které se budou konat v různých střediscích a budou rovněž uveřejněny v časopise Ústředí. Schválen sletový výbor Ústředí který tvoří sestry a bratři: dr. A. Hřebík, AA. Provazníkové, J. Waldauf, J. Uhlířová J. Hanuš, AA. Neumann. Bezprostředně po sletu se bude konat škola pro sokolské činovníky přihlásí-li se dostatečný počet zájemců. Po rozpravě o znalosti nových členů o Sokolstvu bylo rozhodnuto uvažovat po sletě o vydání příručky pro nové členy. V závěrečné části schůze bvlo usneseno, že příští schůze výboru se bude konat 26. února 1972 v Chicagu. Při té příležitosti se v Chicagu bude rovněž konat technická schůzka vedoucích členů náčelnictev Ústředí Čs. Sokolstva v zahraničí, Americké Obce Sokolské a Slovenského Sokola v USA. — wf — PŘÍPRAVA K VELKÝM ČINŮM . . Národe můj! . . . Odlož skromnost, která nesluší potomkům Táborů! Zapomeň již na to, čím jsi byl po bitvě na Bílé hoře, ale pamatuj na své staré časy, na ty časy, kdy kvetla skvěle sláva jména, tvého, kdy vznešení hledali přízeň tvou a mocní se báli nepřátelství, tvého. Vyhledej v dějinách svých velikých ony listy, na kterých zaznamenáni jsou velcí činové otců tvých: těmi tuž nyní mysl svou, těmi podněcuj ducha svého, těmi připravuj sebe též k velkým činům! Z úvodníku K. Havlíčka k I. číslu »Národních novin« v r. 1848 152 [pageend8]ZPRAVODAJSTVÍ III. SLETU ČS. SOKOLSTVA V ZAHRANIČÍ VE VÍDNI 1972 Zahájení sletového roku ve Vídni Sokolská župa Vídeňská zahájila sletový rok velkým “Slavnostním večerem” v sobotu 23. října v dvoraně Slovanské besedy. V slavnostně vyzdobeném sálu byl předveden hodnotný umělecký program a promítnut film z Jubilejního sletu r. 1962. Slavnost, navštívena mimořádně velkým počtem příslušníků vídeňských sokolských jednot i hostů, byla důstojným zahajovacím podnikem sletovým ve Vídni. Sletové ubytování V době konání sletu se bude ve Vídni rovněž konat několik festivalů, sjezdů a mezinárodních konferencí. Následkem toho bude ve Vídni velký nedostatek ubytovacích možností a proto je nejvýše nutné, aby jednoty urychleně oznámily jména svých ubytovatelů, na něž budou zasílány další podrobné informace a tak včas zajištěno ubytování cvičících a dalších návštěvníků sletových. Jména a adresy ubytovatelů jednot zašlete předsedovi sletového ubytovacího odboru: br. A. Svoboda, Rosensteingasse 39, A-1170 Wien, Rakousko. Neotálejte, čas kvapí, zašlete jména ještě dnes! Sletový fond Na sletový fond III. sletu Čs. Sokolstva v zahraničí ve Vídni v roce 1972 darovali: Nejmenovaný 100 dolarů, Sokol Los Angeles 100 dol. Po 50 dol.: Sokol Baltimore, Sokol Toronto, M. Neumann. — Po 20 dok: O. Bartá- sek, F. Kalkus, J.V. Mládek, Jos. Němeček, K. Tyr, Jar. Uhlířová, M. Václavková, Jar. Kasanda, Lad. Koldínský. — 15 dol. K. Štencl. — Po 10 dok: Ant. Hron, Jerry Kalina, Jos. Ondráček, Svatava Jakobso- nová, Czechoslovak Store, J. Verner, Fr. Výborný, El. Zymová, Ing. K. Buzek, Fr. a Jitka Bláha, Jos. a Mary Stránský, Jan Klimeš. Po 5 dol.: F. Ambrož, L. Donátová, Aug. Hering, Mil. Hůlková, Mir. Keith, Fr. Kratochvíl, Jan Kučera, Betsy Riedl, L. Rychtera, M. Steklová, Ed. Štětka, W. Zábranský, Jiří Žůrek, Fr. Loudil, Viera Honaiserová, Dr. VI. Kučera, Fr. Kříž, M. Kybal, Marie Maresh. Srdečné díky. Sbírka pokračuje. 153 [pageend9]Cvičební úbory Úbory všech složek možno objednat u sletového ošacovacího odboru. Předsedou odboru je sestra Ludmila Priesová, která na požádání sdělí ceny a dodací lhůty. Adresa: L. Priesová, Heiligenstädterstrasse 129/Stiege 2, 1190-Wien, Rakousko. Sletový autobusový zájezd Evropou Po skončení sletu ve Vídni uspořádá Ústředí Čs. Sokolstva v zahraničí autobusový zájezd Rakouskem, Švýcarskem a Francií. Podrobný popis cesty a cena zájezdu budou oznámeny v nejbližší době. Zájemci si mohou napsat o předběžné informace — na východě Spojených států a v Kanadě na adresu: s. Marie Provazníkové, 25-64, 35th Street, Long Island City, N.Y., 11103, USA, anebo br. Matěj Neumann, 2071 Park Road N.W., Washington, D.C., 20010, USA; na středozápadě a ve středu Spojených států na adresu: Dr. Antonín Hřebík, 2115 So. Oak Park Avenue, Berwyn, Ill., 60402. Pro usnadnění jednání je nutné vědět přibližný počet účastníků; zájemci, hlaste se již nyní na jedné se shora uvedených adres. ARGENTINA VILLA DOMINICO Jednota pořádala velmi úspěšnou oslavu svátku čs. národní nezávislosti — 28. října. V pořadu hojně navštívené oslavy vystoupily všechny složky jednoty — žactvo, dorost i členstvo. Největší oblibě se těšila vystoupen' příslušníků jednoty v národních krojích — živě předvedené čs. národní tance byly odměněny opětovným potleskem nadšených diváků a pestrost národních krojů byly vhodným rámcem této důstojné oslavy. Jednota opětovně dokázala, že dobře plní svou sokolskou i národní povinnost. - JB - AUSTRÁLIE SYDNEY 9. července 1971 ožila tělocvična nebývalým ruchem — celkem 35 nových členů jednoty skládalo sokolský slib. Na tuto každoročně konanou událost se dostavilo přes 150 příslušníků jednoty. Po přinesení sokolského ZE SOKOLSKÉHO SVĚTA praporu, který následovala standarta žactva jednoty, uvítal starosta br. Mestek všechny přítomné. Hlavní projev učinil br. H. Polesý který svůj proslov zaměřil nejdříve na přítomnou sokolskou mládež a promluvil o podstatě sokolské myšlenky a pak na nové členy skládající slib k nimž pronesl slova zavazující k věrnosti sokolským zásadám. Po projevu br. Polesýho, vzdělavatel br. Ing. Broženský přečetl slib, přijatí členové podáním ruky starostovi před sokolským praporem a zapsáním se do knihy slibů se stali plnoprávnými členy Tělocvičné Jednoty Sokol v Sydney. Stručným doslovem br. starosty byla slavnost zakončena. Zdařilý taneční večer pořádaný 28. srpna společně s místním výborem Zahraničních vojáků se konal v sále Police clubu za účinkování nového hudebního souboru který, pod vedením Jiřího Kuldana, se velmi dobře uvedl. 2. října se konaly tradiční, XVI. již Sokolské Šib/inky v sále Maccabean Hall. Ráz: Pějme píseň dokola«. Další zábava jednoty pořádaná společně s místní odbočkou Čs. Obce Legionářské a výborem Zahraničních vojáků se konala v sále Bondi Golf Clubu, který se nachází přímo nad mořem a je jedním z nejmodernějších sálů v Sydney. 154 [pageend10]Oslava »28. října« se konala 23. října v Estonském domě. Jednota byla spolupořada- telkou oslavy spolu s dalšími čs. spolky — Čs. Národním sdružením, Čs. Obcí Legionářskou, Zahraničními vojáky a Spolkem sv. Václava. 20. a 21. listopadu, v době skutečného jara v hlavním městě Austrálie, se konala sokolská »invase na Canberra« dvoudenní výlet příslušníků Sokola Sydney do hlavního města. Výletu se zúčastnila obě družstva odbíjené která sehrála několik zápasů proti tamním klubům, taneční skupina Sokolské mládeže která vystoupila na »Staročeské veselici« pořádané tamní odbočkou Čs. Národního sdružení. Zdařilý výlet byl ukončen v neděli prohlídkou města. • - VS - EVROPA ŽUPA VÍDEŇSKÁ Všechny jednoty župy pokračují v nácviku sletových cvičení na III. slet Čs. Sokolstva v zahraničí r. 1972 ve Vídni. Zájem a nadšení pro slet jsou veliké; pilná práce předsednictva a sletového výboru je zárukou dobré přípravy všech sletových podniků. Župa pořádala 23. října 1971 velký »Slávnostní večer« k zahájení sletového roku. Slavnost se konala ve vkusně vyzdobené dvoraně Slovanské besedy za mimořádně velké účasti příslušníků jednot župy i hostů. »Blaník« od Bedřicha Smetany vhodně zahájil hodnotný umělecký program slavnosti v jejímž pořadu byl rovněž promítnut krásně provedený zvukový film z Jubilejního sletu r. 1962 ve Vidní. Film, práce bratra Arch. Ing. Češky, byl nejlepším propagačním dokumentem pro připravovaný slet a vyvolal u všech přítomných radostnou sletovou náladu. Slavnost byla za^ končena sokolskými. pochody a volnou besedou při dechové hudbě. O zdar tohoto úspěšného zahajovacího sletového podniku se zejména zasloužili batři župní vzdělavatel S. Žmola, Roušar, Froněk, Křenek a Ing. Čéška. Jednota III pořádala úspěšný turnaj v odbíjené o putovní pohár jednotý 19. září 1971 na hřišti župního koupaliště v Kierlingu. Pohár vyhrálo zaslouženě družstvo Jednoty svátého Metoděje, druhé místo obsadilo družstvo Sokola XV., třetí místo Sokol III. á 4. místo Sokol XVI. — 17. října pořádala jednota- rovněž zdařilou tělocvičnou akademii. Jednota XII/XV. pořádala v neděli 3. října v Kierlingu přespolní běh o putovní pohár jednoty »in Memoriam sestry Marie Fechtne- rové«. — Jednota po zvážení všech okolností se usnesla opustit dosavadní sídlo jednoty, budovu bývalého Národního domu, dnes známou pod jménem hotel Bohemia. Správa hotelu Bohemia a »Spolek Národního domu« činily nátlak na jednotu XII/XV. aby se účastnila činnosti a podniků v hotelu. Protože činnost v hotelu je neslučitelná se zásadami svobodné sokolské myšlenky a je diktována zájmy sloužícím dnešnímu režimu ve vlasti, odmítla jednota další spolupráci a výbor vydal Prohlášení odůvodňující toto rozhodnutí. 20. listopadu pořádala jednota »Čertovskou merendu« na ráz: Na cestě do pekla. Merenda se konala v místnostech Slovanské besedy, sál byl vypraven v »pekelných plamenech« a k tanci vyh-rávala »pekelná hudba« bratra Šedi. Jednota XVI. oslavila životní jubilea dvou zasloužilých členů — sestry Františky Šperové, která, se dožila 75 let a bratra Antonína Svobody, který oslavil své šedesátiny. Upřímně blahopřejeme! - PF, VSL - ŽUPA ZÁPADOEVROPSKÁ Valná hromada župy se konala 9. října 1971 v Paříži v místnostech kavárny »Colbert«. Všechny jednoty v župě sdružené byly zastoupeny— jednoty Londýn v Anglii a Vasteras ve Švédsku zplnomocněnými zástupci, ostatní jednoty svými zástupci v celkovém počtu 32 sester a bratří — Bern (Švýcarsko) 6, Biel (Švýcarsko) 1, Curych (Švýcarsko) 1, Solothurn (Švýcarsko) 6, Brusel (Belgie) 2, Stockholm (Švédsko) 4 a Paříž (Francie) 12. Jako hosté byli přítomni manželé Špinkovi z Holandska, Ústředí zastupovali náčelník a náčelnice br. J. Waldauf a s. V. Waldaufová z Toronta v Kanadě. Schůzi řídil župní starosta br. Čeněk Polanský z Paříže, který v stručném zahajovacím projevu uvítal delegáty i hosty a vzpomněl zesnulých členů — náčelnice sestry V. Šrajlové z Bruselu a místóstarostů bratří A. Jokla z Curychu a V. Kašpara z Londýna. Jejich památka byla uctěna povstátním a minutou ticha. Náčelník Ústředí br. J. Waldauf v stručné zdravici uvítal příležitost k osobnímu setkání s četnými novými členy, tlumočil pozdravy Ústředí, župy Vídeňské i Sokolů v Kanadě a přečetl pozdrav zaslaný valné hromadě starostou Ústředí br. dr. A. Hřebíkem. 155 [pageend11]Br. starosta nato přečetl další pozdravy zaslané valné hromadě — od župy Vídeňské, od čestného starosty Sokola Paříž br. Mileče a od bývalého starosty Americké Obce Sokolské br. K. Prchala. Po schválení zápisu o poslední valné hromadě župy konané 9. srpna 1964 v Entlebuchu ve Švýcarsku byly podány zprávy činovníků za období od poslední valné hromady. Obsahově bohatá byla zejména zpráva župní* ho jednatele br. F. Fiedlera z Paříže. Byla přehledem činnosti, bilancí úspěchu i nesnází a potíží a shrnutím námětů pro další úspěšnou činnost. Přítomní zástupci jednot přednesli stručné zprávy o činnosti svých jednot — za jednotu Bern její starosta br. M. Kratochvíl, za jednotu Solothurn starosta br. V. černý, za jednotu Curych s. M. Mařasová, za jednotu Biel náčelnice s. M. Hrdličková, za jednotu Stockholm starosta br. O. Telichovič, za jednotu Paříž jednatel br. M. Spoutil. Po schválení zpráv a udělení absolutoria odstupujícímu výboru bylo přistoupeno k volbám a odstupující starosta br. Polanský předal řízení schůze po dobu voleb br. Wal- daufovi. Návrh kandidátní komise byl jednomyslně přijat a pro příští dvouleté období byl zvolen tento nový výbor Sokolské župy Západoevropské: starosta br. čeněk Polanský (Paříž), místosta roštové bratři O. Telichovič (Stockholm) a V. Černý (Solothurn), jednatel br. F. Fiedler (Paříž), vzdělavatel s. AA. Běle- hrádková (Paříž), pokladník br. K. AAařas (Curych), náčelník br. J. Kolínský (Solothurn), náčelnice s. AA. Komárkové (Bern), archivář a matrikář br. F. Kříž (Paříž), místonáčelníci bratři Z. Váša (Bern) a J. Polanský (Paříž), místonáčelnice sestry L. Knýblová (Biel) a AA. Pechová (Stockholm). Zástupci do výboru a předsednictva Ústředí bratři F. Fiedler (Paříž), dr. AA. Lokay (Londýn), V. Svoboda (Curych) a O. Telichovič (Stockholm). Revisoři účtů bratři Hladík (Bern) a Hrbáč (Brusel). Mnoho již bylo napsáno o významu a vlivu Mánesa na rozvoj českého malířství, na Alše, Zeníš- ka, na celou generaci »umělců Národního divadla«, na Švabinského a další malíře české rázovitosti, jakož o jeho vlivu na české sochaře Myslbeka, Šnircha, Suchardu, Drahoňovského. Méně je již známo, že Mánes zanechal také světlou stopu v Sokole a že to byl Tyrš který se zasloužil o rozšíření Mánesova díla v české veřejnosti. Mánes se znal s Fůgnerem pravděpodobně již od r. 1848; v r. 1853 dal se Fůgner u Mánesa vymalo- vati pro svou nevěstu, slečnu Ka- tynku Tureckou — o rok později jej požádal, aby mu také vymaloval i obraz jeho mladé paní. Ušlechtilý Fůgner si s Mánesem dobře rozuměl —oba horovali pro volnost a rozlet ducha a Fůgner Mánesovi také jako občasný mecenáš zůstal věren až do svého předčasného skonu r. 1865. Objednal u něho návrh na diplom spolku českých těsnopisců, na jeho vyzvání poslal Mánes do pražské jednoty akvarelou načrtaný návrh sokolského kroje, pro Sokol Pražský maloval, opět na Fůgnerovu objednávku první a jistě jeden z nejkrásnějších praporů sokolských. Na adrese, kterou členstvo pražské jednoty věnovalo Fůgnerovi v den jeho jmenin 15. července 1863, pracoval Mánes už v dohodě s Tyršem. S Tyršem se Mánes seznámil patrně u Purkyňů; malíř Karel Purkyně, syn slavného našeho fysiologa, byl věrný přítel Mánesův. Tyrš docházíval do domu Purkyňova za svým přítelem, asistentem doktorem Sachsem, s ním také do kavárny Lorenzovy, 156 Mánes a Sokol [pageend12]Závěrečná část schůze byla věnována rozpravě o další činnosti, přípravám na slet ve Vídni a volným návrhům. Starosta jednoty Bern br. M. Kratochvíl přednesl návrh na vydání »Sokolského manifestu«. Návrh byl jednomyslně přijat a doporučeno, aby návrh byl předán výboru Ústředí k formulování definitivního znění a po schválení textu jednotami k publikování u příležitosti sletu ve Vídni. Po vyčerpání všech přednesených námětů župní starosta br. Polanský ukončil plodné sněmování evropských Sokolů výzvou k další zvýšené činnosti a přáním zdaru III. sletu Čs. Sokolstva v zahraničí ve Vídni. - F. Kř. - PAŘÍŽ Národní svátek 28. října t.r. oslavil Pařížský Sokol koncertem pořádaným společně se spolkem Francouzsko-Československého přátelství a se Sdružením čs. dobrovolníků ve Francii. Na pořadu, po zahajovacím čísle italského skladatele Alessandro Rolia, byly hlavně skladby české — Dvořák a Martinu vedle slovenského autora Jana Trnavského. Účinkující hudebníci, vynikající sólisté francouzští, vyznamenaní I. cenami pařížské konservatoře, s velkou ochotou přispěli k důstojné oslavě našeho národního svátku. Tito vynikající umělci byli získáni zásluhou Mme a M. Bochet (bývalí profesoři francouzského gymnasia v Praze) a P. Bernáčka. Na závěr zazpívala operní sólistka z Bratislavy (do r. 1968) Dvořákovy Biblické písně a písně Jana Trnavského s klavírním doprovodem. Koncert měl skvělý úspěch za mimořádně velké účasti francouzského a československého obecenstva. V den národního svátku členové jednoty rovněž uctili památku našich hrdinů za naši svobodu oživením ohně u hrobu Neznámého vojína pod Vítězným obloukem u Etoile. kterou Mánes pravidelně navštěvoval. Tehdy připravoval Mánes své nádherné ilustrace pro Bel- Imanovo vydání rukopisu Králodvorského; tam, v kavárně, asi na podzim r. 1858 »Mánes požádal mladého gymnasta Tyrše, který o junácké síle epických zpěvů Rukopisu několikrát před ním si zahořoval, aby mu byl modelem. Pomyslil si, že mladý estetik, který charakter hrdinských zpěvů tak dobře chápal a který při tom je sběhlým ve všech cvicích ju- náckých, mu bezděkým pohybem a postojem může podat leckteré vnuknutie (Renáta Tyršova). A tak prováděl ochotný borec a umění milovný estét před pozorným okem malířovým rušné pohyby junáka mlatem se dobývajícího do uzamčené brány, aby pak podle zajímavého náčrtu (viz obrázek) vznikla jedna z nejlepších ilustrací Mánesových k Rukopisu, onen přímo anticky domyšlený silák z písně o Zbyho- J. Mánes: Studie pro ilustraci k básni »Zbyhoň« rukopisu Králodvorského. 157 [pageend13]11. listopadu se pořádal tradiční hold čs. padlým hrdinům v obou světových válkách na francouzské půdě u nádherného čs. pomníku, dílo sochaře Dvořáka, na hřbitově Pére Lachaise. Vzpomínkový projev přednesl předseda Sdružení čs. dobrovolníků a člen Pařížského Sokola br. L. Mániček. V sobotu 20. listopadu, v pokračování vzdělávací činnosti, se v sále knihovny chrámu St. Germain 1 Auxerois konala další p/ednáška vzdělavatelky sestry M. Bělehrádkové na námět »Život a dílo Karla Havlíčka Borovského«. Účast byla mimořádně veliká a jako host přišel dokonce i francouzský historik z Akademie Francaise, kdysi posluchač našeho historika prof. dr. Josefa Pekaře v Praze. Ocenil velmi přednášku a připojil sám také ještě své poznámky. Jeho přítomnost byla nejen potěšující ale také výmluvným důkazem dobré kulturní činnosti čs. krajanské větve v Paříži. - M. B. — KANADA OTTAWA Jednota zahájila vydávání vlastního »Zpravodaje« v němž informuje své členy i příz? nivce sokolské myšlenky v Ottawě o činnosti jednoty a Sokolstva vůbec a přináší podnětné články činovníků jednoty které jsou především určeny pro nové, mladé členy a v nichž jsou objasňovány zásady sokolské myšlenky. V druhém, říjnovém čísle Zpravodaje je článek sestry Havlové »Náš úkol, směr a cíl« a komentář bratra Holana k návštěvě Kosygina v Ottawě. Významu pravidelného cvičení byl věnován článek náčelníka br. Pinkeho, o činnosti jednoty na úseku kulturním, zábavním a hospodářském referovali bratři Novák a jednatel br. Budík. Ze všech zpráv je vidno, že činnost jednoty vykazuje potěšitelný vzestup a nemalou zásluhu na tomto úspěchu má jistě i tento dobře řízený Zpravodaj jednoty. - JB - ňovi, kresba, jíž ani méně zdařilá reprodukce dřevorytem neubrala na mocné působivosti a krásné linii. Při malování praporu pro pražskou jednotu se také sešel její náčelník s malířem; u něho, jak již uvedeno, Tyrš také objednal výzdobu adresy pro Fůgnera, kterou sám sepsal a pro níž také Mánesa pozval na cvičení aby si tam — jak sděluje Renáta Tyršová v životopise Fůgnerově: »okoukal pohyby při různých cvicích a aby si vybral modely.« To byly však spíše schůzky jen příležitostné —- k přátelštějším stykům Tyrše s Mánesem nedošlo. Ten ostatně častěji pobýval mimo Prahu, a když Tyrš, počátkem let sedmdesátých, dal se do vážného studia Mánesova díla, kalilo se již v mozku malířově, génij hroutil se zvolna se světla do temnot . . . Tyrš později nejednou litoval, že se s Mánesem-člověkem, samotářem trpícím a životem deptaným, blíže nespřátelil. Vynahradil to však jeho dílu, sice ne v tom rozsahu a s tou důkladností, jak by si byl přál, zato s takovým pochopením a láskou, že svým horlivým zanícením a porozuměním významu Mánesova umění pro národní kulturu vyvolal i tak mocný obrat v nazírání širšího obecenstva na jeho dílo, s čímž pak souběžně šlo i obrození snah Mánesových v pracích celé mladší generace umělecké. Po prvé psal o Mánesovi Tyrš v referátu, který uveřejnil v »Národních listech« o stálé výstavě v Umělecké besedě v březnu 1873, tedy nedlouho po skonu umělcově. Tam zdůraznil již, jak Mánes ve svých ilustracích k Rukopisu podává typus národní, povýšený na mocnost rekovskou, upozorňuje, jak se Mánes snaží »vylíčit a stanovit ideální typus svůj«, ukazuje na jeho geniální odlišnost od umělců jinde vysoce ceněných, doporučuje pečlivé sebrání všech jeho 158 [pageend14]VÁNOČNÍ POZDRAV Z VLASTI Redakce obdržela z vlasti následující vánoční zdravici určenou Sokolům v zahraničí: Sestry a bratři! Vzpomínky, toť pouto nekonečné, myšlenky toť čin, láska toť síla která překonává všechny překážky. A tyto tři síly v kytici uvité, Vám sestry a bratři posíláme z Vaší vlasti k svátkům vánočním. Jsou to pozdravy z Vašich starých domovů a jsou důkazem toho, že na Vás vzpomínáme. Kdybychom mohli shrnout vše to, co Vaše vlast Vám posílá, jistě by to byly pozdravy nejen nás lidí, ale také pozdravy těch krásně bublajících potůčků, říček a řek, té Vltavy, pozdravy těch krásných lesů i hučících větrů i těch vloček sněhových na zemi naší podajících. To vše kouzlí ten domov a čas vánoční, ke kterému Vám přejeme, abyste v lásce a svornosti k sobě lnuli, sebe posilovali a v radosti ty krásné dny prožili. Nový rok, kéž v pracovním úsilí Vašem jest Vám příznivý, pro zdraví Vaše a spokojenost štědrý. Tento pozdrav přijměte od Vašich sester a bratří ve vlasti. prací, zpřístupnění jich našim umělcům a rozšíření i rozmnožení po všech vlastech. V říjnovém a prosincovém sešitě »Květů« r. 1879 a pak v červnovém a prosincovém r. 1880 uveřejnil Tyrš pojednání »Dětské kartony Mánesovy«, kde se s důkladností učenecky doloženou skvělým slohem rozepsal o rozkošných kartonech, jež provedl Mánes podle cyklu 13 akvarelů, známých pod jménem »Život na panském sídle«. V prosinci 1880 uveřejnil Tyrš v Národních listech článek »K výstavě Mánesově v místnosti Lehmanově« v němž nad vystavenými návrhy diplomů, ilustrací a studií národopisných shrnuje svůj nadšený i přísně odvážený a věcně odůvodněný soud nad malířem, jakoby byl tušil, že se k jeho dílu již nevrátí. Uvědomuje si patrně kusost svých dosavadních článků a kritik o něm, píše: »Kdo byl onen muž, onen umělec neznámý ve vlastním domově pokud žil, zvelebovaný, když předčasně byl skonal, množstvem až dosud nepochopený, ač vysoce ctěn od těch, kteří za jeho dob v říši umění na samém vrcholu se octnuli: tvůrce tak původní, tak mnohostraně a hluboce nadaný, který přec v celém životě svém ni jednoho hlučnějšího a plného úspěchu se nedodělal? Odpověď dáti na tyto a mnohé jiné otázky bude slušeti tomu, komu čas, nadání a také prostředky zevní dopřejou, aby život Mánesův nám plně vypsal . . .« Stylisovav už jen dobrozdání na městskou radu pražskou, jež zaslali 21. ledna 1881 výtvarní umělci ve věci zakoupení prací z pozůstalosti Mánesovy z výstavy u Lehmanna, a napsav několik menších noticek v Národních listech (rovněž v r. 1881), Tyrš se již k dílu Mánesovu nevrátil . . . Starý Písmák, SV. 159 [pageend15]Veliké vzory naší slavné minulosti, Žižka a jeho nezlomná chrabrost v obraně pravdy a národa, a Chelčického nekompromisní pacifism, našly v ideji sokolské harmonický výraz. T. G. Masaryk [pageend16]