75 svědectví ročník XIX číslo 75 1985 Zářné zítřky s Gorbačovem ? Stručný průvodce po mezinárodním terorismu Anatomie jedné zdrženlivosti Ještě k polemice o Právu na dějiny — trochu jinak Kdy a co nás zkazilo Ztracené dějiny Život jako umění možného Matliarský deník havel jehlička mlynárik pithart ste 1985 [pageend1]ISSN 0039-6419 Svědectví, čtvrtletník pro politiku a kulturu Řídí Pavel Tigrid s redakční radou. Administrátor : Jaroslav Vrzala. Grafická úprava : Ladislav Sutnar. (dtyň čísla t s poštovným: US dolarů 16.00, kan. dolarů 20.00, švýc. franků 48.—, franc. franků 140.—, angl. liber 9.00.—, rak. šilinků 320.—, něm. marek 50.—. Cena jednotlivého čísla US dolarů 4.00. Předplatné se platí bankovním šekem na jméno Svědectví (prosíme, neposílejte « eurošeky » 1), případně poukazem na poštovní konto Svědectví, Paříž (C.C.P. Paris 23.542.43 R) nebo na kteroukoli z těchto tří adres : Svědectví Box 1181, Grand Central Station, New York 10017, N.Y., U.S.A. 30, rue Croix-des-Petits-Champs, 75001 Paris, Francie. 'Pel. 261.31.88. Návštěvní hodiny v pondělí a v patek odpoledne. Postfach 938, 1011 Wien, Rakousko (Österreichische Postsparkasse 2318.116) Redakční sdělení, dopisy čtenářů a příspěvky posílejte na pařížskou adresu. Vzhledem k platným valutovým předpisům čtenáři v CSSR dostávají časopis zdarma. Podepsané poznámky a články nevyjadřují nutně stanovisko redaktora nebo redakční rady. Imprimé en Belgique Svědectví Revue trimestrielle tchécoslovaque 30, rue Croix-des-Petits-Champs, Paris Ier, France. Tel. 261.31.88 Editeurs responsables : Jaroslav Vrzala (France), Jacques Reinbold, 15 Yzerenwegstraat, 3200 Kessel-Lo (Belgique) Svědectví Czechoslovak Quarterly Review Box 1181, Grand Central Station, New York 10017, N.Y., U.S.A. Svědectví Tschechoslowakische Vierteljahresschrift Postfach 938, 1011 Wien, Österreich. Printed by ImprimerieSainte-CatherineS.A., Tempelhof 41, Bruges, Belgium. [pageend2]SVĚDECTVÍ čtvrtletník pro politiku a kulturu ročník XIX _________________ číslo 75 _________________ 1985 poznámky k událostem 531 články 557 Lord Chalfont Stručný průvodce po mezinárodním terorismu 557 Václav Havel Anatomie jedné zdrženlivosti 569 Stručná historie rozpravy o historii 593 Ladislav Jehlička Ještě k polemice o Právo na dějiny - trochu jinak 595 Karel Severa Kdy a co nás zkazilo 611 Petr Pithart Šetřme své dějiny 625 Život jako umění možného 641 Anketa o rodině 646 František Jedermann Ztracené dějiny 651 dokumenty 685 Jan Mlynárik K osudu Tezí o vysídlení československých Němců 685 literatura a umění 713 Petr Kabeš P.S. k těžítkům 713 Sylvie Richterová Bílá na bílé 717 Josef Petr Stern Matliarský deník 721 knihy 733 Karel Jadrný, Jan Novák, Jan Procházka, Sylvie Richterová, Dušan Šimko, Pavel Tigrid, Milan Uhde, Jan Vladislav Recenze 733 Ludmila Šeflová Nové knihy českých a slovenských autorů a o Československu 751 tribuna svědectví 759 Adolf Bašta, Jindřich Hradecký, Vojtěch Kořán, Štěpán, Vladimír Jiskra, Rio Preisner, Jan Pelc Dopisy 759 [pageend3]václav černý p I á č k o r u n y č e s k é svědectví . rozmluvy [pageend4]poznámky k událostem Co všechno nám způsobili Pod takovýto souhrnný titul by se nejspíš daly seřadit kilometry řečí v ČSSR proslovené, vytištěné, vysílané, vyzpívané a zlyri- zované k čtyřicátému výročí konce druhé světové války. Rozuměj : co všechno nám způsobili — ti druzí. O nich totiž převážně byla řeč, a zase rozuměj dobře : především co nám ti druzí způsobili zlého a my to museli strpět : imperialisté, kapitalisti, antisovětčíci, antikomunisté, západní váleční spojenci, Churchill, Eisenhower, Marshall, Patton, Dulles, Truman, Sikorski, blíž k tělu pak čs. emigrační vláda v Londýně, Beneš, Ripka, Stránský, česká buržoazie, slovenská reakce, Hácha-Hlinka jedna linka, Česká národní rada, Albert Pražák i Borin-Ležák, Američani v Plzni a vlasovci v Praze... papír nestačí na dlouhou řadu zavilých nepřátel socialismu a nové společnosti, která se rodila za války a po válce, zásluhou... A tady jsme u druhé strany téže mince, nepoměrně lesklejší a rovněž usilovně připomínané : co všechno dobrého nám způsobili — a zase ovšem především ti druzí: Lenin, Stalin, Rudá armáda-osvoboditelka, sovětští maršálové, sovětští komunisté, sovětská komunistická strana a její generální tajemníci, sovětší partyzáni, titovští partyzáni, rumunská vojska... a pak taky, pravda, pár velikánů z domácího chovu, však výlučně odchovaných importovanými živinami, marxismem, leninismem, sovětským socialismem, soudruzi vedoucí velkou vlasteneckou válku z radia Moskva : Gottwald, Kopecký, Nejedlý, Fierlinger a několik dalších (o některých se raději pomlčelo, poněvadž mezitím byli týmiž géroji utraceni nebo zatraceni, podobně jako se pozapomělo na události poněkud ošemetné, jakými byly stalinsko-hitlerovský pakt, rozdělení kořisti mezi Berlínem a Moskvou, sovětský zábor baltských republik, Besarábie, Bukoviny, a taky to, že až do přepadení SSSR nacisty byla pro všechny věrné komunisty protihitlerovská válka válkou imperialistickou). A pokud v tomto pojetí dějin český a slovenský lid do zápasu zasáhl, pak to byla výlučně jeho komunistická elita : “Zůstane historickou skutečností, že komunisté byli hlavní složkou a páteří zápasu proti nenáviděným okupantům a jejich domácím kolaborantům... Naše vojenská jednotka v Sovětském svazu... bojovala po boku svých sovětských bratří a prošla vítěznou cestou z Buzuluku až do Prahy... Komunistická strana Slovenska (byla) hlavní orgánizátorkou povstaleckého boje (na Slovensku)... Nesmíme zapomenout na jeden z faktorů nejvýznamnějších. Byla jím osvoboditelská role Sovětského svazu, bez jehož vojenské, politické i morální pomoci by boj českého a slovenského lidu nemohl být úplně dovršen.” (Předseda vlády Strougal v Košicích 4. dubna 1985.) A tak se kruh uzavírá, obě strany mince splývají, slouhovnicky převařené dějiny tečou korytem, který údajně vyhloubily tu špinavé, tu zlaté, ale vždy cizí ruce; tečou 531 [pageend5]tam, kam patří: do žumpy lží, arogance a bezedného přisluhovačství. Dvě věci jsou tu nesporné : tahle ahistorická nehoráznost je prokazatelně dílem naším, jenže k těmto našim se už skoro nikdo z našich nehlásí. A za druhé : jako všechny žumpy, i tato bude zasypána a v paměti lidí zasuta. Poučení z ní, doufáme, zapomenuto nebude. O výklad českých dějin Dějinná poučení v životě národů nejsou ovšem jednoznačná, rozhodně ne v interpretaci pozdějších generací. A to nejen pánů profesorů a historiků, ale i — jak se říká — obyčejných lidí. České dějiny jsou nepochybně rozporné, a rozporná, ne-li protichůdná, jsou proklamovaná poučení z nich. Zcela nezávisle na výše zmíněných hysterických oslavách probíhá v disidentských kruzích v Československu rozsáhlá debata na tento námět. Rozprava vznikla patrně z potřeb spíše aktuálních než z pídění se po historické pravdě; v podstatě z naléhavé otázky, zajímající především mladé, jak se český a slovenský národ dostaly do situace, v níž jsou, kdy nastal ten “velký skluz”, kdy a kde jsme to “zkazili”, kdy a zda jsme “zradili”, kdy a jak došlo k tomu, k čemu došlo a v čem (zle) žijeme. Stovky stránek byly popsány (myslíme, že jsou užitečné), bylo formulováno “Právo na dějiny”, vyšly “Hlasy” k nim a celé samizdatové sborníky. Uveřejňujeme v tomto čísle několik příspěvků do této rozpravy. Liší se od sebe pojetím i tónem, tu výstředním tu zas zklidňujícím. Všechny jsou z per autorů, žijících doma. Čtenáři neunikne, že i v těchto úvahách vystupují (a nejednou v čelných rolích) “ti druzí”, a že se často objevují pokusy určit, kdy a jak cosi neblahého v našem osudu začalo. Tyto tendence jsou, podle jednoho z autorů (Pitthart) jen 532 “pokračováním sdílené české tradice, tradice duchovní občanské války”. Také naděje jsou ti druzí S tím, zdá se, souvisí ještě jeden úkaz, hodně rozšířený mezi českými komunisty- reformisty, zklamanými pádem pražského jara : totiž naděje, že z Moskvy dříve nebo později zavane příznivý vítr, dosáhne až na pražský hrad, vyvrátí okna zatuchlé budovy UV KSČ — krátce, že ti druzí, v Kremlu, připraví u nás půdu, oni ji obrátí a zasejí tak, že konečně na rodných lánech socialismus vykvete a uzraje. Nic nového : tak se v těchto kruzích kalkulovalo, když po Stalinovi nakonec nastoupil Chruščov, po Brežněvovi Andropov a teď po Cerněnkovi Gorbačov. Jakkoli dojemné v této věci jsou postřehy Simečkovy a Mlynářovy (viz dále), totiž svou až pověrčivou opatrností, podstata jejich uvažování je tenounká jak ta naděje, na níž spočívá a překvapí u lidí, kteří přece znají zákony a mechanismy systémů sovětského typu. Šimečka i Mlynář poukazují na nevyhnutelnost pohybu ve zbytnělém sovětském režimu a vyvozují z toho, že “reformní vývoj se stal nutnou vnitřní potřebou” (Mlynář), a že “energie nastřádaná v éře nehybnosti se bude chtít uvolnit... nový muž v Kremlu se nemůže vyhnout naléhavé výzvě této prosté zákonitosti” (Šimečka). Jenže nový pán v Kremlu se dříve nebo později pohybu vyhne, jako se mu vyhli jeho předchůdci, nebo byli smeteni. Právem, poněvadž se systémem, který spočívá na strnulosti, uzavřenosti, nesvobodě a navíc na vše životaschopné rdousících ideologických šiboletech a ekonomických pověrách, na přísně centralizované moci, zkorumpované byrokracii a tisíceru dalších okolností specifických pro Rusko, jeho historické, politické, sociální i kulturní danosti — s takovýmto systémem se hýbat nemůže a nesmí, protože v opačném případě by se rozpadl. [pageend6]Ostatně reformovat lze úspěšně jen něco, co je v podstatě dobré, co se osvědčilo, co fungovalo a bylo jen nesprávnou aplikací či špatným řízením pochroumáno, svedeno na špatnou kolej — stačí tedy přehodit výhybku. Sovětský systém v SSSR nemá žádný z předpokladů pro důslednou a trvalou přestavbu, společenský pohyb, ať shora, ať zdola, nutně končí v písku realit, které jsou příčinou i důsledkem téhož systému (s výjimkou pohybu žárlivě střeženého a zcela jednosměrného — ve zbrojení). Sedmdesát let existence bolševismu v SSSR by také melo jednou provždy vyvrátit letitou pověru : že totiž páni v Kremlu určují osudy a politiku režimu, zatímco ve skutečnosti je to systém, který neúprosně diktuje diktátorům tuto politiku a osudy z ní plynoucí. My Ale ponechme Sovětský svaz jeho problémům velké mocnosti, jakož i dobrou vůli soudruha Gorbačova těm, jichž se to týká, tedy “jim”. Ze se týká taky “nás” ? Konečně tedy to slovo, které — jak píše Pitthart — “už pomalu ani neumíme vyslovit” 1 A když (tak aspoň to vidí domácí pozorovatelé), tak jen v negativních souvislostech : my nemůžeme, my nedovedeme, nejde to, nemá to smysl, nestojí to za to, nic nezměníme — to všechno v souvislosti s naší vlastní individuální i kolektivní existencí, s naší lidskou, občanskou, kulturní situací, krátce, se stavem našeho dnešního i budoucího života. Je-li tomu tak, pak se mnohé mizérii zcela domácího původu nemůžeme divit, taky ne tomu, co konstatuje Šimečka : “Celé okolí Sovětského svazu, s výjimkou Československa, se už pohnulo”. A je to snad opravdu tak, že se nic nedá dělat, nic změnit, s ničím hnout ? Stačí pohled třeba do sousedního Maďarska (viz níže poznámku Když možnost, tak ji využít), do Polska, ale i do k SSSR přivtělených baltských států : všude tam se žije, ne-li lépe, tedy rozhodně důstojněji, než v CSSR. Důsledek právě toho, že tam lidem ještě o něco jde, že se spoléhají spíše na sebe než na “ně”, že si řekli a dokázali, že trocha lidské i občanské péče a angažovanosti smysl má. Nechceme kázat, tím méně moralizovat, nepřísluší nám to. Ale myslíme si, že mají pravdu ti, kteří v osobní a národní netečnosti vidí podstatnou příčinu soudobé situace Cechů a Slováků, a kteří odmítají tézi, že nic z vlastních sil se podnikat nedá, že to nemá smysl. Tak Václav Havel soudí, že se všechny maléry nemají svádět na vládu, neboť “vláda dokáže sice, pravda, značně zkurvit obecné poměry, jenomže člověk není jen funkcí poměrů. V tomhle bodě se podle mého názoru marxismus strašně mýlí. Důstojně žít, slušně se chovat, milovat, dělat dobré věci lze vždy a všude, i ve vězení.” A Karel Pecka : “A co s perspektivou, že celé své životy prožijeme v nesvobodné zemi a naše činy na tom nic nezmění ? Pokud totiž zůstáváme na živu, nic nás nezbavuje možnosti, ba dokonce povinnosti, proměnit k něčemu své vlastní životy. Není to úkol snadný, avšak této možnosti se můžeme vzdát toliko my sami, tu nám nikdo nedokáže zcela ani odejmout, ani zakázat. Koneckonců zbývají vždy jen tři způsoby, když se valí zlé časy : buď se přidat, buď před nimi utéct, nebo jimi projít.” A že nic nemá smysl ? Co dělat ? Jednoduše a smysluplně opět odpovídá Havel : “Například snažit se chovat tak, jak si myslím, že je správné se chovat a jak by se podle mého nejhlubšího přesvědčení měli chovat všichni — totiž odpovědně. Na námitku, že to nemá smysl, odpovídám velmi prostě : má !” A že není do čeho píchnout — smysluplně ? Vyšetři si, milý čtenáři, půlhodinku a přečti si v tomto čísle našeho časopisu stať, otřesnou a vyzývající zároveň (Ztracené dějiny) : vyzývající k drobným činům, a nejenom v pohraničí, ale všude tam, kde oni zpustošili zem, prostředí i lidské vztahy a kde 533 [pageend7]my — bez zábran a bez rizik — můžeme vytvářet prostředí pro všechny snesitelnější, utěšenější, lidštější, než je to dnešní. Nic tu nestojí v cestě, oni tu nemají co říct. Jen my. P. T (Paříž) Můj spolužák Gorbačov Západ si pomalu zvyká na to, že v čele sovětského vedení stanul člověk o dvacet let mladší než jeho tři předchůdci. Novináři, politikové i diplomaté shodne konstatují, že Michail Gorbačov je člověk vysoce inteligentní, v jednání věcný a prokazující znalosti. Novinářům se jeví jako pragmatik a schopný manažer (míněno jako pochvala) a z nedostaku jiných informací se přikládá význam tomu, co novináři náhodou pozorovali : v Londýně nenavštívil Marxův hrob, ale zato koupil své ženě stejné náušnice, jako má paní Thatcherová. Na takovém základě se pak občas někdo pokouší povrchně spekulovat o jeho možné úloze v Kremlu. Co si s takovým portrétem máme počít v evropské levici ? Znám Michaila Gorbačova osobně a vím, že takový portrét ho nevystihuje. Zveřejňuji proto několik osobních vzpomínek a dojmů, o nichž si myslím, že o něm vypovídají lépe. Student Studovali jsme spolu v Moskvě práva v létech 1950-1955. Žili jsme pět let v jedné koleji, byli v jednom studijním kroužku, společně jsme se učili ke zkouškám a oba dostali nakonec diplom s vyznamenáním. Byli jsme víc než jen spolužáci, všichni nás znali jako dvojici dobrých přátel. Sovětští studenti se v té době dělili na dvě hlavní kategorie : na ty, kdo přišli rovnou po maturitě, a na ty, kteří přišli do poslucháren jako demobilizovaní frontoví vojáci. Gorbačev byl mladý na to, aby byl frontovým vojákem. Ale přesto byla válka jeho základním prožitkem. Prožil ji blízko kavkazské fronty a znal ji jako utrpení civilního obyvatelstva, nepoznamenané válečnickou romantikou vojáků. Nepatřil však ani k první kategorii. Po skončení střední školy pracoval jako dělník na kombajnu. Na klopě někdy nosil “Rád Rudého praporu práce”, který za to dostal. To bylo vyznamenání nevídané u devatenáctiletého hocha a předpokládalo opravdu mimořádně dobrou práci. Vlastně za odměnu za svou práci byl také poslán ze své vesnice na vysokou školu do Moskvy. Když jsme studovali “kolchozní právo”, dozvídal jsem se právě od Gorbačova, jak malá je v každodennosti úloha tohoto práva a jak veliká je role obyčejného násilí při “zajišťování pracovní discipliny” v kolchozech. A když se ve filmu “Kubánští kozáci” prohýbaly kolchozní stoly hojností, věděl jsem zase od něj, jak vypadaly ty stoly ve skutečnosti. Z výuky marxistické filosofie převzal Gorbačov jako své oblíbené rčení Hegelův výrok, že “pravda je vždy konkrétní”. Jako nikdo z nás, nechápal to tehdy v přesném hegelovském filosofickém smyslu. Ríkávál to ale jako úsloví vždy, když někdo z učitelů nebo studentů žvanil o všeobecných principech a zjevně přehlížel, jak málo mají společného se skutečností. Na rozdíl od velmi mnohých sovětských studentů nebyla pro něj marxistická teorie souborem pouček, určených k nabiflování. Měla pro něj hodnotu nástroje poznávání světa a myslím, že ani po třiceti létech pro něj nemohla prostě zmizet v politickém pragmatismu. Jistě, dnes Michail Gorbačov ví z životní zkušenosti, co je to moc a politická praxe a čím se jejich svět liší od světa teorie. Nevěřím Nezkrácené znění ¿lánku, který vysel v deníku italské komunistické strany Unita 9. dubna 1985. 534 [pageend8]však, že je to člověk, pro něhož politika a moc se staly samoúčelem. Nebyl nikdy cynikem, byl svou povahou reformátorem, pro něhož je politika prostředkem a potřeby lidí jsou cílem. Jaký význam to může mít v jeho dnešní funkci — to je ovšem složitá otázka, ale je to otázka otevřená. V roce 1952, v dobách hlubokého stalinismu, jsme studovali oficiální dějiny KSSS. Vnucovaly nám závěr, že každá myšlenka, odchylná od shora předepsané linie, je “protistranickou úchylkou”, jejíhož nositele je nutno likidovat, popravit, vymazat z dějin. A tehdy mi jednou Gorbačov řekl : ‘‘Ale Lenin přece nedal Martova zavřít, nechal ho odejít do emigrace.” Dnes takový výrok nezní nijak kacířsky ani v SSSR. Ale v roce 1952 znamenal, že student Gorbačov měl pochybnost, zda se lidé dělí jen na stoupence dané linie a zločince. Věděl, že mohou existovat i oponenti, kritici a reformátoři, kteří kvůli tomu nejsou zločinci, a že se to může týkat i socialistů a komunistů. A svěřit takový názor kamarádovi, navíc ještě cizinci, to už vůbec nebylo tehdy běžné. Rozhodně by to neudělal člověk oportunistického založení, pro něhož vlastní přesvědčení nehraje v politice rozhodující roli. Student Gorbačov byl nejenom velmi inteligentní a nadaný, ale byl to i člověk otevřený, jeho inteligence ho nikdy nevedla k aroganci, uměl a chtěl naslouchat druhému. Byl poctivý a osobně čestný a získával si neformální, přirozenou autoritu. Měl ovšem své sebevědomí. Bylo to sebevědomí člověka, který vše, čeho dosáhl, dosáhl vlastními silami, nadáním, pílí — nic protekcí nebo sociálním původem. Toto sebevědomí se léty nejspíše ještě upevnilo a vzrostlo. Setkají se s ním jistě všichni, kdo budou mít v Gorbačovovi politického partenera nebo odpůrce. Prvním živým cizincem, kterého Michali Gorbačov v životě potkal, jsem byl já. V roce 1951 jsem mu o prázdninách poslal z Prahy pohled do jeho rodné vesnice. Jezdil tam přes léto zase na kombajnu. V Moskvě mi pak vyprávěl, jaká to byla událost. Na pole za ním přijel sám náčelník místní policie a předal mu na kombajn podezřelou věc : pohled z ciziny. Oba jsme se tomu smáli. Dovedl se tehdy smát tomu, že co člověk dostane z ciziny, dostane jen přes policii. Tajemník ve Stavropolu Naposledy jsme se s Michailem Gorbačovem viděli v roce 1967, necelý rok před ‘‘pražským jarem”. Byl jsem v Moskvě na studijní cestě a zajel jsem si za ním na dva dny do Stavropolu, kde byl tehdy stranickým tajemníkem. Bylo to naše první setkání po pádu Chruščova a toto téma nemohlo zůstat stranou rozhovorů. Pro nás v Československu byl tehdy Chruščov především představitelem politiky, která otevřela dveře důsledné kritice stalinské etapy sovětského vývoje. Chystali jsme se právě k tomu, abychom vypracovali koncepci hospodářského i sociálně- politického vývoje, která by stalinskou minulost důsledně překonala a otevřela nové cesty vývoje socialismu, odpovídající československým tradicím a podmínkám. Co znamenal ChruŠčov v Sovětském svazu vnitropoliticky, jak se na jeho reformní pokusy dívali sovětští funkcionáři — o tom jsme mnoho nevěděli. Gorbačov pádu Chruščova nelitoval. Neviděl v tom změnu, která by měla znamenat návrat do minulosti. Hodnotil Chruščova především z vnitropolitického hlediska. Jeho stále nové, obvykle nedomyšlené, často zcela subjektivistické zásahy do řízení hospodářství (a hlavně zemědělství) i do institucionálních struktur sovětského systému považoval spíše za škodlivé. Hlavně mu vyčítal, že ve skutečnosti dál zachovává starou metodu libovolného zasahování z centra do života celé země. I decentralizační Chruščovovy snahy měly podobu 535 [pageend9]mocensko-administrativních zásahů z centra, přes hlavy a vůli “těch dole”, bez ohledu na jejich názory. Chruščov uváděl do chodu jednostranně, z centra řízené kampaně na podporu svých subjektivních nápadů, které byly vydávány za samospasitelná a jediná možná rozhodnutí. Od nástupu Brežněva si Gorbačov sliboval, že dá více samostatnosti a také odpovědnosti funkcionářům “dole”, v republikách i v jednotlivých oblastech. To považoval za nutné pro skutečnou změnu systému hospodářského i politického řízení tak obrovské a co do podmínek rozmanité země, jakou je SSSR. A jak je dnes známo i z referencí západního tisku, dovedl v několika létech potom Gorbačov opravdu jít samostatnou cestou. V rámci své vlastní kompetence a odpovědnosti zavedl ve stavropolské oblasti důležité změny do života kolchozů. Administrativní přikazování nahradil systémem, v němž jednotlivé pracovní brigády přejímaly úkoly spolu se značnou samostatnou pravomocí rozhodovat o způsobu jejich plnění. Větší pracovní výkon a také větší iniciativa a vynalézavost, větší samostatnost se odrážely také na příjmech lidí, členů brigád. Za několik let se ve stavropolské oblasti zvýšily výnosy obilí o třetinu až polovinu. “Ve stavropolské oblasti byly kolchozy fakticky zrušeny”, — píše o tom dnes západoněmecký Der Spiegel. Je to typický úsudek podle zásady, že socialistický je jen takový systém, který nefunguje a všechno, co je hospodářsky životaschopné, je vlastně už kapitalismus. Ponechme autorům takových formulací právo na jejich úsudky. Ale nemohou se pak divit, když jim někdo řekne, že možnostem reformního vývoje sovětského systému nerozumějí. Určitý podíl na Gorbačovových úspěších ve Stavropolu měla i jeho žena Raisa. Je to manželství ze studií. Raisa Titorenko studovala filozofickou fakultu a bydlela ve stejné koleji s námi. Nedávno v Londýně šokovala novináře, že neodpovídá jejich představě o manželce sovětského byrokrata. Jak by také mohla : byla iniciátorkou elementárních sociologických průzkumů v kolchozech, které také přispěly ke změnám ve stavropolské oblasti. Myslím, že ani pro její charakteristiku nejsou hlavní ty náušnice z Londýna. V roce 1967 jsem mluvil s Gorbačovem také o svých představách o nutných reformách v Československu. Hovořili jsme se vzájemným porozuměním, oba jsme věděli, že Sovětský svaz není Československo a že moje myšlenky se týkají právě československých poměrů a možností. Stejně, jako byl Gorbačov pro více samostatnosti a odpovědnosti v sovětských republikách a oblastech, byl také pro to, aby různé země měly možnost jít svými specifickými cestami vývoje. Nejenom on, ale ani já jsem ovšem tehdy ještě nevěděl, co se ve skutečnosti odehraje za rok v Československu. Bylo to naše poslední setkání. Po roce 1968 jsem už do SSSR nejel. Gorbačov přijel sice na podzim 1969 do Prahy s první sovětskou stranickou delegací, ještě jako tajemník ze Stavropolu. Ale to bylo krátce potom, co jsem byl spolu s dalšími členy Dubčekova vedení KSČ vyloučen z ústředního výboru strany. A v takovém postavení jsem se už nemohl setkat s oficiálním sovětským delegátem. Skoda. Od té doby je naše Životní zkušenost velice odlišná. Jeho zkušenost říká, že komu jde v politice o zájmy a potřeby lidí ve společnosti sovětského typu, může pro ně udělat něco důležitého, rozumného a reálného jenom v komunistické straně, svým podílem na vývoji její politiky. Rozumím tomuto postoji a respektuji ho, sám jsem se jím řídil většinu života. Až specifická zkušenost československé “normalizace poměrů” v sedmdesátých létech mne vedla ke změně tohoto postoje. Tím jsem ovšem ovlivnil jenom svůj život a nikoli možnosti těch, kdo 536 [pageend10]žili jinde, měli jiný osud a jinak se rozhodovali, Šance nejen pro Gorbačova Udělal jsem v životě mnoho špatných zkušeností — a ty nejhorší často se svým vlastním optimismem. Ale čtu-li, jak Zores Medvěděv v interview pro Unitu říká, že ve volbě Gorbačova nevidí mnoho nového, nesouhlasím. Jistě, prosadit do života sovětské společnosti úspěšně změny, po kterých vývoj už léta volá, není vůbec snadné. A není záruka, že se to podaří ; docela jistě to také nezávisí na jednotlivci, byť i byl v nej vyšší politické funkci. Přesto si myslím, že volbou Gorbačova se něco nového už stalo : otevřela se nová šance pro socialismus. Jeho nástupem končí politika orientovaná převážně na minulost, politika “od pohřbu k pohřbu”, odkládající řešení neodkladných problémů a tím ústící ve stagnaci. Gorbačov a funkcionáři jeho generace musí uvažovat v dimenzích budoucích desetiletí. Pro ně se teprve nyní otevírá skutečná možnost vlastní samostatné seberealizace. Mají jinou životní i politickou zkušenost než jejich generační předchůdci. Obvykle se to vyjadřuje konstatováním, že se politicky formovali už po Stalinovi. To však znamená, že jejich zkušenost je velmi rozporná : je to především zkušenost s neúspěšnými metodami reformních pokusů. Neuspěl Chruščov, který východiskem reformních snah udělal kritiku minulosti, k níž přidal metodu slibů dalekosáhlých a vábných změn, pro které ve skutečnosti nebyly žádné předpoklady. Neuspěly pokusy o systémové změny ve středoevropských zemích v létech 1956, 1968 a 1980. Příčiny všech těchto neúspěchů jsou sice velice různé, ale faktem zůstává, že to byly neúspěchy. Zkušenost teto generace však také učí, že neuspěla ani politika pouhého potlačování a odsouvání neřešených problémů. Proti šedesátým létům je navíc nové to, že reformy přestaly být z hlediska životních potřeb a zájmů SSSR něčím, co jako rušivý faktor doráží zvenší. Reformní vývoj se naopak stal nutnou vnitřní potřebou. Gorbačov i jiní funkcionáři mají osobní zkušenost, že nelze zlepšit za určitou mez poměry ve stavropolské oblasti, v Azerbejdžánské republice nebo kdekoli jinde, jestliže nedojde ke změnám v celostátním měřítku. To bylo nesměle, ale přece jen viditelně vyjádřeno už za krátkého odbobí J.V. Andropova. V tom vidím už teď novost situace : podstatné reformy se staly vnitřní potřebou mateřské země sovětského systému, nejenom potřebou menších evropských zemí. A právě proto, že to je situace nová, nemůžeme čekat opakování minulého. Píši tu o osobních vzpomínkách a dojmech a nemohu proto v rámci tohoto článku analyzovat složitou situaci společností sovětského typu. Jisté však je, že pro refomní vývoj Sovětského svazu není dán žádný uspokojivý “vzor”. Prvky pluralitní politické demokracie, tradičně spojené např. s československým historickým vývojem, nebudou jistě aktuálním řešením sovětským. Nelze také očekávat, že sovětský vývoj může probíhat tak jako dnes v Číně. Tam se dnes řeší problémy, podobné spíše sovětským problémům z let dvacátých a třicátých než z let osmdesátých. Čína je ovšem řeší způsoby, které jsou jiné než Stalinovy a jsou bližší někdejším koncepcím Leninovy “nové ekonomické politiky” a v něčem i koncepcím Bucharinovým. Ani Madarsko, ačkoli tu lze najít některé zkušenosti, které mají obecnější platnost pro reformní vývoj, nedává recept pro SSSR : příliš mnoho ekonomických, sociálních i politických problémů je tu jiných. Důležité ovšem je, aby jak Čína, tak Maďarsko a všechny ostatní země mohly jít svými vlastními cestami, aniž to bylo 537 [pageend11]vyhlašováno za protisocialistické a “nepřípustné”, protože to je jiné než v SSSR. Už to samo by mělo veliký význam pro šance socialismu ve světě — a zpětně i pro šance reformního vývoje v SSSR. Z toho, jak znám Michaila Gorbačova jako člověka dávno před jeho dnešní funkcí, vyvozuji určité naděje. Zásada, že "pravda je vždy konkrétní”, jistě zůstala v jeho mysli. Je to člověk, který dá více na svou vlastní, prožitou a smyslovou zkušenost, než na to, co mu předkládají na papíře. A je zároveň schopen svou zkušenost velmi racionálně hodnotit, doplňovat a rozvíjet z jiných zdrojů. Je schopen jednat pragmaticky, ale také teoreticky uvažovat. Nejenom momentální úspěch, ale i trvalé hodnoty mají v jeho životě význam. A má dost sebedůvěry na to, aby se dokázal rozejít s tím, co si sám neprověřil jako správné. Jsem velmi rád, že právě Gorbačov viděl Rím ve dnech pohřbu Enrico Berlinguera. Jistě ví, že ty statisíce lidí, provázející na poslední cestě komunistického vůdce, by nemohl vidět nikde jinde na Západě. To, co se dozvídal z různých papírů, jistě konfrontuje se svým prožitkem. Bylo by dobře, kdyby mohl uvidět Čínu. Byl jsem tam v posledních letech dvakrát a přednášel stranickým funkcionářům o sovětském systému a o neúspěšných pokusech o jeho reformu. Získal jsem při tom dojem, že cesty z Moskvy do Pekinu a naopak neleží v říši čisté fantasie. Vždyť kdysi se také zdály nepředstavitelné cesty z Moskvy do Bělehradu. Přál bych Michailu Gorbačovovi, aby to byl právě on, kdo takovou cestu udělá první. Než se stal generálním tajemníkem, řekl Gorbačov ve své poslední řeči, že přes obrovský význam sovětsko-amerických vztahů nelze zapomínat, že svět se neskládá jenom ze Spojených států. Kdyby zároveň vždy měl před očima, že také SSSR je jen jednou, byť mocnou a důležitou částí dnešního světa a že všechny tyto části chtějí a potřebují autonomii, mělo by to dalekosáhlý význam. Mohl by opravdu přispět k tomu, aby se svět začal vidět takový, jaký je, a ne v křivém zrcadle supervelmocenské bipolarity. Ale vrátím se raději k tomu, čím jsem začal : se svým vlastním optimismem mám i velice špatné zkušenosti. Zdeněk Mlynář (Vídeň)+ Zářné zítřky s Gorbačovem ? Nový generální tajemník UV KSSS, M.S. Gorbačov má, tak jako i my, na velkou válku jen kiukovské vzpomínky, nebyl ani u partyzánů ani u vojska. Všechny jeho řády jsou civilní. Je to poprvé, kdy v kterékoliv zemi Východu stojí v čele státu muž, jehož základní a určující zážitek nepochází z let velkého vraždění. To samo o sobě není ani lepší, ani horší předpoklad k prozíravějšímu vnímání současného světa, je to však jistý předpoklad ke střízlivému odstupu od válečné mytologie a od oné nostalgie, která povyšuje v některých vítězných lidských osudech válku na “nejlepší léta našeho života”. Nevěřím totiž, že nejlepší prevencí proti chtivosti vyznamenat se v boji je vlastní válečný zážitek. Druhou světovou válku vedli generálové, kteří jako nižší důstojníci a frajtři viděli první válku přímo ze zákopů. Gorbačov má tutéž širší historickou zkušenost jako naše generace, ovšem s tím rozdílem, že v zemi, která se nemusí na nikoho ohlížet, má tato zkušenost jinou logiku než v zemi, která žije ze samého ohlížení se. Všichni jsme zažili totéž, sami však víme, že ne všichni jsme z toho vyvodili stejné poučení. Ve vědomí však skrýváme Naše adresa : Témoignage, 30 rue Croix-des-Petits-Champs, 750C1 Paris. 538 [pageend12]všichni tutéž skepsi k politickému fanatismu našich předchůdců a jsme si vědomi úpadku starých věr. Už to prostě není to, co to bývalo, dějiny se nedají zlomit přes koleno a nového člověka potkáš jen poskrovnu. Možná byl mladý Gorbačov v tom zástupu vyjevených studentů, který se po Stalinově smrti valil do středu Moskvy, jak o tom píše Zdeněk Mlynář. Možná se divil tak jako já, když byl krvavý pes nazván drahým soudruhem. Možná byl i on svědkem toho, jak někdo omdlel, když se ve vybraných společnostech četla tajná zpráva dvacátému sjezdu. A co vlastně víme o tom, co si myslel stavropolský tajemník, když se zmrazovalo Pražské jaro ? Nevíme o tom samozřejmě nic, protože ten, kdo chodí se svými pochybnosti v naší části světa na trh, končí obyčejně jinde než na místě generálního tajemníka. Generační zkušenost je ovšem slabý základ pro domeček naděje, který bychom si rádi slepili. Známe přece dost generačních zpřízněnců, kteří před patnácti lety sestoupili pokorně se stupně generačního poznání a vytěsnili z vědomí to, co viděli na vlastní oči a slyšeli na vlastní uši. Jenže jak zase všichni víme, měl tento akt svůj původ spíše v břiše než v hlavě. Jinak řečeno, mnozí lidé prostě účelně zvážili nepříznivé okolnosti velkých dějin a rozhodli se jít raději proti vlastní zkušenosti než proti jejich neotesané hrubosti. Takové nějaké nepříznivé okolnosti existují ovšem vždycky a pro gorbačovovskou generaci tam u nich skrývají ještě i rizika, která my tady jen tušíme. Chtěl bych však uvěřit tomu, že na určitém stupni moci mohou být anonymní historické okolnosti v rovnováze s vůlí k novým řešením a k novým formulacím sociálních cílů. Snažím se předpokládat, že když člověk nakonec došel až na vrchol moci, nebyl k tomu veden po celá léta jen touhou zlepšit si hmotné postavení, zvýšit si základ pro výpočet důchodu a doptat své děti na vysokou školu. Jak to známe z Macbetha, je někdy i jakkoliv řídká vůle konat dobro a učinit sem tam nějaký dobry- skutek zrazována u mocných mužů pomyšlením na hříchy, které spáchali na cestě k moci. Je proto mnohem lepší pro osudy lidí, když jim historické prostředí připravují muži, kteří ještě nestihli podílet se na větším počtu hříchů. Takoví jsou méně opatrní při realizaci něčeho lidumilného, co jim přijde na mysl před spaním. Z prostého přehledu těch horších událostí z posledního dvacetiletí vyplývá, že nový generální tajemník ještě nemohl být u příprav těchto událostí. Jde o tyto události : .......doplní si každý sám. K minulosti má vždy střízlivější poměr ten, kdo ji už nevnímá jako minulost vlastního života, ale minulost jiných. To všechno by mohlo vést nakonec i k tomu, že by historikové mohli konečně konat svou práci. Avšak tato naděje se mi zdá být přece jen trochu přehnaná. U dosavadních vedoucích politiků východní Evropy to bývalo tak, že jim v mládí nezůstávalo pro nával revoluční aktivity dost času vysedávat nad knihami a chodit třeba do divadel. To mělo později vždy smutné důsledky, Zdanov vybrnkával Šostakovičovi na piáno, jak má vypadat melodie, Chruščov poučoval malíře, jak mají malovat, a Brežněv psal tak, jak psal. Nový muž v Kremlu měl snad jako student univerzity čas na čtení a možná chodil i do divadel. Právě tehdy koloval v Moskvě v opisech Pastemak. Nevidím v tomto časovém souběhu sice ještě žádnou záruku svobodnějšího prostoru pro kulturu ve východní Evropě, ale v souhrnu s jinými, těžko předem spočitatelnými jevy, by i to mohlo sehrát svou roli, a sovětská kultura by se zakrátko mohla před světem objevit v podobě, na kterou má historické právo a také dost talentů. My bychom se svezli při tom. Není nutné, aby političtí vůdcové byli poučenými arbitry a mecenáši umění, žádoucnější je spíše to, aby měli od mládí vypěstovanou úctu k umění a z vlastní zkušenosti věděli, že kultura není jen 539 [pageend13]okrasou státního zřízení, ale nutnou protiváhou masové výroby bot, bytů a zbraní. Sudička nebo neklid ? Teď není ani důležité, co nynější generální tajemník kdy řekl nebo neřekl. Politikové jsou ve východní Evropě těmi nejnesvobodnějšími lidmi ve slovním projevu. Mají k dispozici jen chudičký výběr slov a hotových větných prefabrikátů. Nesmí se v projevech lišit příliš jeden od druhého, možná ani sami nevědí, proč by nesměli, raději to však nezkoušejí. I Gorbačov mluvil tak, jako mluvili jiní. Nyní však čekají celé zástupy kremlologů, aby se vrhli na každé nové slovo, zkoumali, odkud přišlo, na jaké navazuje tradice a jaké ohromující změny slibuje. Nu, také se trochu v tomto umění vyznáme. Počítám s tím, že s novými slovy to nebude tak horké, prozíravý politik si musí dát pozor, aby mu v sále při projevu někdo neomdlel. Důležitější bude, jak využije nový muž možností, které se nahromadily v éře nehybnosti a jak je promění v činy signálního významu. Jde často o možnosti činů obyčejných, vyzkoušených a tak laciných, že by nestály státní pokladnu ani rubl. Myslím třeba na to, jak blahodárně by zapůsobilo na rozšířené špatné mínění, kdyby se stárnoucí fyzik mohl konečně i se svou ženou vrátit z Gorkého do Moskvy a kdyby se i mnozí jiní mohli vrátit z míst, kam se neodebrali dobrovolně. Neočekávám však, že by nový tajemník zatelefonoval v téže věci do Prahy, bylo by to zasahování do vnitřních záležitostí jiného státu. Bylo by samozřejmě lepší, kdyby nám příznivější historický rámec našich budoucích let zajišťovala nějaká neotřesitelná dobrá zákonitost dějin, a ne spoléhání na dobré úmysly nejvyššího představitele spřátelené mocnosti, o nichž navíc ještě nic přesnějšího nevíme. Soudím však, že stejně tu už jedna malá zákonitost čeká na svou příležitost. Je to zákonitost prostého pohybu ; energie nastřádána v éře nehybnosti se bude chtít uvolnit. A nyní, když se tak dlouho čekalo, uzavřely se naštěstí ty možnosti vývoje, kterých jsme se hrozili. Dopředu je vidět už jen v jednom směru. Celé okolí Sovětského svazu s výjimkou Československa se už pohnulo, pohyb Číny, rázný a riskantní na tak obrovském prostoru, vzbuzuje všeobecný údiv. V samotném Sovětském svazu se už potřeba pohybu pociťuje hodně dlouho. Není dnes žádným tajemstvím, jaké potřeby pohybu má lid na východě Evropy. Ani ideologie nezastírá, že tu jde hlavně o potřebu slušné civilizační úrovně a také slušného zacházení, které je podmínkou lepší a kvalitnější práce. Nový muž v Kremlu se nemůže vyhnout naléhavé výzvě této prosté zákonitosti. Historický rámec naších životů se bude vylepšovat podle toho, jak důsledně se s touto výzvou vyrovná a jak rychle o tom podá zprávu svým lidem tady u nás. Ti, kdož se pak dožijí konce tisíciletí, budou tak jako my dnes uvažovat o tom, jestli překvapující běh jejich životů měla na svědomí nová sudička historického procesu, anebo jen vnitřní neklid v jejich duších. Milan Šimečka (Bratislava)4- Jak Moskva zbrojí Americké ministerstvo obrany vydalo studii, bilancující rozsah sovětského vojenského + Závěrečná část delšího článku. Vychází tu bez vědomí autora. Titulek je redakční, 540 [pageend14]potenciálu v roce 1985. Je to otřesné svědectví, které nepotřebuje dalšího komentáře : Sovětský svaz rozvíjí zbrojní úsilí intenzívně ve všech oblastech, zdokonaluje soustavně své nukleární, strategické i taktické arzenály, zvyšuje údernou sílu konvenčních armád Varšavského paktu. Jeho strategická doktrína, ač údajně ryze “obranná” vysloveně počítá se zásahy hluboko do západního území, je založena na momentu překvapení, — a na rychlém rozvíjení ofenzivních operací. Při zdokonalování a rozšiřování sovětských zbrojních systémů hrají důležitou roli výzkumné programy vyloženě agresivní povahy — a systematická snaha využít vojensky veškerou technologii, kterou může Moskva ze západu získat. K nejdůležitějším novým zbraním, které mají sovětší generálové nyní k dispozici, patří už pátá generace strategických střel, reprezentovaná interkontinentálními raketami SS-X-24 a SS- X-25. Fakt, že Sovětský svaz vyvinul hned dva nové typy těchto zbraní, porušuje smlouvu SALT II z roku 1979, kterou sice americký kongres neratifikoval, jejíž podmínky se však obě strany přesto dohodly respektovat. Sovětské tvrzení, podle něhož prý je raketa SS-X-25 jen “modernizací” staršího, SALTem II povoleného typu, je podle západních odborníků neudržitelné. Navíc pracuje Sovětský svaz na vývoji dvou dalších, ještě dokonalejších typů interkonti- nentálních střel. Jenom pro srovnání: ve Spojených státech se v celém tomto období diskutovalo pouze o jednom jediném typu nových raket, o raketách MX. — Neméně intenzívním tempem se rozvíjí nukleární potenciál na sovětských ponorkách, které jsou vyzbrojovány novou generací střel s plochou dráhou letu. Staví se i další, technologicky vysoce náročné ponorky, se strategickými raketami, které zasáhnou cíle do vzdálenosti přes 8000 kilometrů. Sovětské vojenské letectvo dostalo loni 30 nových bombardérů na nejmodernější úrovni, jež se dá srovnat s vybavením amerických letadel B-l. Tyto sovětské letouny mohou, odstartu- jí-li ze severních sovětkých základen, zasáhnout cíle ve Spojených státech a zase se vrátit zpět, aniž musely tankovat. Obavy vzbuzují rovněž jaderné rakety, rozmísťované v NDR a v Československu, jejichž možný dolet — do 900 kilometrů — umožňuje potenciál sovětských raket středního doletu, které jsou na západní Evropu namířeny ze Sovětského svazu. Ani na tomto poli sovětská armáda nelenila : nyní má Moskva k dispozici 414 raket SS-20. Vskutku “mílovými kroky” pokračuje v Sovětském svazu rovněž výzkum laserových zbraní, a výroba jejich prototypů. Je třeba počítat s tím, že v nastávajícím desetiletí rozvine Kreml obranný protiraketový systém, založený na pozemních laserech. Na tomto poli je Sovětský svaz dál než Amerika, protože výzkum nikdy nepřerušil, a investoval do něj nesmírné sumy. Zásadní roli hraje v sovětských strategických úvahách vesmír : 80 % sovětských vesmírných letů plnilo loni ryze vojenské úlohy. V Sovětském svazu se nyní vyvíjí raketoplán, který by mohl transportovat do vesmíru až 150 tunové náklady. A ve vesmíru Moskva teď vede divokou kampaň proti americkým presidentem navrženému výzkumu (bude trvat deset, možná patnáct let) možné obrany protiraketové obrany ve vesmíru (SDI, Space Defence Imtiative, viz Svědectví 74/1985, str. 243), Jádrem kampaně je, že tu Amerika porušila (výzkumem, který ještě ani nezačal !) stávající nukleární rovnováhu mezi oběma velmocemi. Ve skutečnosti se věci mají jinak. Je všeobecně známo, že obdobné plány sledují v Moskvě už řadu let, a že do nich, na rozdíl od Spojených států — průběžně investují finanční prostředky v závratné výši. Představa účinné proti541 [pageend15]raketové obrany provází strategické úvahy sovětských generálů už od konce 50.tých let, a v první fázi se tímto faktem také nikdo v Sovětském svazu netajil. Ještě na začátku 60.tých let tvrdil Chruščov — s přeháněním, které mu bylo vždycky vlastní — že Sovětský svaz je prý schopen “zasáhnout mouchu ve vesmíru”. Sovětský svaz začal tehdy budovat kolem Moskvy okruh protiraketových základen a vysoce vyvinutých radarových systémů, měl k dispozicí jaderné protirakety značného doletu, a generál Talinskij rozvíjel v odborném tisku úvahy o tom, že stát s účinnou protiraketovou obranou, “by byl schopen zajistit si svou bezpečnost sám, a nemusel by se spoléhat na koncept vzájemného odstrašení”. Toto téma zmizelo ze sovětské strategické diskuse v druhé polovině 60. let. Ve skutečnosti pokračoval Sovětský svaz ve zdokonalování svého protiraketového systému a na příslušnou smlouvu se ohlížel jen v tom smyslu, že svá opatření skrýval změnou názvů a organizačních struktur. Dnes má v pozici jediný protidružicový systém, který na světě existuje. Rozsáhlé jsou i sovětské výzkumné projekty na poli laserových zbraní, do nichž Moskva už investovala tři až pětkrát víc než Amerika. V současné době existuje v Sovětském svazu 12 velkých výzkumných středisek na laserové zbraně, 6 zkušebních zařízení, a u Troitsku vyrostla zbrojovka, která je schopná tyto systémy vyrábět. Na počátku 90.tých let je nutno počítat s tím, že Sovětský svaz vyzkouší své laserové zbraně i ve vesmíru. Agresivní povaha sovětské strategie se názorně projevuje rovněž v rozpínavosti, s níž neustále modernizovaná sovětská námořní flotila získává ve světě nové a nové opěrné body. O sovětských jednotkách ve východní Evropě, a v Afganistánu a o sovětkých vojenských poradcích v řadě zemí třetího světa už ani nemluvě. Podle slov jednoho z amerických odborníků investoval Sovětský svaz v uplynulém desetiletí do rozvoje svých branných sil zhruba o 50 procent víc než Spojené státy. L.R. (Mnichov) Do další třicítky Úředně uplynulo letos od založení Varšavské smlouvy třicet let. Ve skutečnosti — jak je to s kamufláží v komunistické terminologii běžné — se sovětský blok ve střední a východní Evropě ustavil daleko dřív, hned po válce, hned poté, co stalinismus využil evropského válečného chaosu pro své expanzivní cíle. A kdy — jak doložili mnozí očití svědkové různých tajných jednání — koketoval i s dalšími mocenskými výboji, jen co by to situace dovolila. Jako odpověď na tento postoj sovětského imperialismu vzniklo Severoatlantické obranné společenství, volný svazek demokratických zemí, který bezpochyby významným způsobem přispěl k možnosti udržet v Evropě po čtyřicet let mír. Ony tři desítky let trvání Varšavské smlouvy a desetiletí před ní přinesly Evropě mnoho starostí. Sovětští maršálové — v poválečných osmi letech v čele s generalisssimem Stalinem — nikdy nešetřili ani lidmi, ani finančními prostředky na vlastních zbrojních systémech. Průmyslová struktura satelitních zemí se musela okamžitě a soustavně přizpůsobovat právě těmto cílům. Zvláště Československo — s rozvinutým průmyslem z dob předválečných — doplatilo na tuto (jak se říkalo) “ocelovou koncepci” mimořádně krůtě. Podnes se nemůže vzpamatovat z nákladných a stále méně rentabilních výrobních postupů, které už dlouhá léta zatěžují celostátní bilanci astronomickými sumami. Podnes se Československo nedokázalo vymanit z otrocké závislosti na sovětských plánech a jejich realizaci, přestože právě tato nedobrovolná vazba brání jakékoli účinné přestavbě především 542 [pageend16]průmyslové struktury. K tomu přistupují samozřejmé další horentní nároky, které na československý národní důchod klade takzvaná obrana státu. Právě v minulých měsících se znovu — ač bez přesných údajů — hovořilo v projevech československých politiků o zvýšených požadavcích na nová “obranná” opatření. Což samozřejmě znamená další peníze a síly na rakety. A méně prostředků na sociální služby, na modernizaci výroby, na dovoz spotřebního zboží. Varšavský pakt se sovětským spojencům nevyplácí. Ostatně nejen v materiálním slova smyslu. Dala-li se v Evropě v posledních třiceti letech kdy do pohybu vojenská síla, byla to vždycky vojska v čele s armádou sovětskou, pokud to kremelské pluky nestačily samy. Maďarskou revoluci — nutno připomenout — potlačily sovětské tanky jen půldruhého roku po založení Varšavské smlouvy. A na československý “krok do života” si dvanáct let poté Moskva přibrala i symbolické posily z několika dalších “bratrských” armád. Ke svému ozbrojenému zásahu měla tehdy i docela konkrétní záminku. V Československu vzniklo v roce 1968 memorandum, spojované se jménem tehdejšího vedoucího vojenského oddělení UV KSC generála Prchlíka; cílem tajného spisu bylo navrhnout některé reformy uvnitř Varšavské smlouvy; především větší práva členských zemí paktu na úkor zbytnělé účasti sovětské. Kreml žádnou takovou myšlenku nikdy nepřipustil, byť občas vznikaly — ovšem v nejasnější podobě — i jiné pokusy o samostatnější postoje. Rumunsko se například už po léta staví k některým aktivitám paktu alespoň nevšímavě, i když jde většinou o činy spise symbolické. Nic víc by také stroze centralistická Moskva nedovolila. Naopak. Platnost smlouvy byla podle očekávání znovu prodloužena o dalších třicet let. M.S. (Mnichov) Diktátor bez bázně a hany V polovině dubna zemřel albánský diktátor Enver Hodža, ve věku necelých sedmdesáti- sedmi. Byl nejdéle vládnoucím komunistickým vůdcem, přestihl dokonce i severního Korejce Kim Il-sunga. Hodža vládl železnou rukou necelým třem milionům Albánců. Ve třicátých letech žil a studoval ve Francii a v Belgii. Studia nikdy nedokončil a po návratu domů se živil jako učitel. Za války se postavil proti italským okupantům a v čele partyzánského oddílu vtáhl do Tirany, společně s Koči Džodžem, kterého dal později popravit jako titovského agenta, a dlouholetým ministerským předsedou Mehmetem Šehu, který zemřel za dosud nevyjasněných okolností jako “špión řady západních rozvedek”. Po válce se Hodža nejdříve držel jugoslávských komunistů, kteří mu pomohli při vyrovnávání účtů s politickou opozicí. Při roztržce mezi Moskvou a Bělehradem se postavil na stranu Sovětského svazu. Stalin vždy zůstal jeho velkým vzorem a kult jeho osobnosti byl zastíněn pouze organizovanými chválami Hodži a jeho svérázného, velmi reálného socialismu. Stalin, čteme v Hodžových memoárech, nebyl ani tyran nebo despota. Byl to muž zásad : spravedlivý, skromný, mírný, uvážlivý. V roce 1961 se Albánie pod Hodžovým vedením rozešla se Sovětským svazem, jehož tehdejšímu vůdci Chruščovovi albánský diktátor nikdy neodpustil odhalení zločinů takzvaného kultu osobnosti. ChruŠčov byl podle Hodži šarlatán, klaun a vyděrač. O nic lépe nedopadli ani jeho nástupci. Brežněv byl prý komediant a jeho dílo jedinou tragédií. Andropov člověkem, který spřádal v zákulisí intriky. Odcizení mezi Tiranou a Moskvou následovalo sblížení s Pekingem. Ani to však nemělo dlouhého trvání. Hodža obvinil Maovy dědice z odchylky a na konci sedmdesátých let se od nich distancoval. Přispěla k tomu jistě i nová čínská zahraničně-politická 543 [pageend17]orientace, zahájená Nixonovou návštěvou Pekingu v roce 1972. Albánii se nicméně podařilo, o čem asi některé členské státy Varšavského paktu občas pouze sní. V roce 1968 v souvislosti s přepadením Československa Albánie přetrhla poslední pouta s paktem a formálně vypověděla své členství. Hodža se zároveň nikdy netajil svým opovržením k Západu, který se mu zdál zkažený, odsouzený k zániku. V Albánii (podle jeho přesvědčení) vznikla první a zatím jediná spravedlivá socialistická společnost. Neplatí se v ní daně. Zahraniční obchod se vyrovnává za hotové. Bylo zrušeno náboženství a oficiálně vyhlášen ateistický stát. Odpor se netrpí : kdo protestuje, zmizí s celou rodinou bud’ v koncentráku nebo na popravišti. Albánii jako by nezáleželo na tom, jaká je její pověst v ostatním světě. Země nemá prakticky přátele a potenciálním nepřátelům vyhrožuje odhodlaným odporem v případě agrese. P.P. Molotov se dožil Dne 16. března 1985 oslavil v Moskvě svých 95 let bývalý sovětský ministr zahraničí Molotov. Dožil se jich v plném zdraví, s bohatou penzí a viditelně i klidným svědomím. Byť dlouhá léta žil přesvědčen o nespravedlnosti a nevděku tohoto světa — alespoň podle vlastních měřítek. Dnes téměř nikdo v Moskvě nepozná v nenápadném důchodci na procházce v parku člověka, který byl po dlouhá léta jedním s nejvěrnějších služebníků Stalina. Mladé generaci dokonce ani moc neřekne jeho jméno. A přesto Vjačeslav Michajlovič Skrjabin, známý po širé Rusi i daleko mimo ni pod svým bolševickým jménem Molotov, je nerozlučně spjat s dějinami této země po téměř půl století. 544 Nejlidštější společenský řád pomáhal budovat genocidou let 20. a 30. a upevňoval ho líbánky s Hitlerem. Jeho věrnost otci národů se nezachvěla ani ve chvíli, kdy se v gulagu ocitla jeho vlastní žena. Budiž mu přičtěno ke cti, že tato věrnost pro něho šla — vědomě či nevědomě — i nad linii strany a její vědecké zvraty. Proto se v roce 1955 postavil rozhodně proti Chruščovově úmyslu jet se do Bělehradu obejmout se “zrádcem” Titem. Cítil se pobouřen, když mu tento připomněl jeho objetí s Ríbbentropem. Ostatně celkem právem, neboť toto údobí bratrského dělení Evropy je dodnes oficiálně vydáváno za příklad moudré a prozíravé státní politiky. Prozíravost však chyběla Molotovovi, když ve straně konšpiroval na nesprávné straně a nechal se tak v roce 1957 vystrčit od moci svým kolegou Chruščovem. Měl by vlastně být vděčen destalinizaci za to, že po pádu nemusel nikde u soudu žádat vlastní utracení, nýbrž trpknout nejdříve jako velvyslanec v Mongolsku a od roku 1960 jako vedoucí sovětské mise při Mezinárodní agentuře pro atomovou energii ve Vídni. Mezi experty na atom se necítil dobře, a tak se zde více věnoval soukromému životu než vysedávání v jednací síni. Tak se na rozdíl od let 20. a 30. dožil ve zdraví i kritiky své osoby na XXII. sjezdu KSSS a musel spolknout své vyloučení ze strany v roce 1961. Je příznačné, že se tak stalo pro jeho “nesprávný postup vůči věrným členům strany před válkou”. Proti miliónům ostatních zřejmě postupoval správně a ten Ribbentrop byl nakonec opravdu kamarád. Molotov se stal jedním z mnoha anonymních moskevských penzistů a ani výše důchodu ho nemohla zbavit přesvědčení o vlastní křivdě. Naštěstí se vše nakonec k dobrému obrátilo. Předposlední vůdce světového proletariátu, Konstantin Černěnko, stačil za své krátké panování kromě rozpoutání cvičné genocidy v Afganistanu také přijmout Molotova znova do lůna strany. -sch (Mnichov) [pageend18]Zatímco seděli u vína... Britský ministr zahraničí Sir Geoffrey Howe navštívil nedávno Prahu. Před svým odjezdem seděl u vína v restauraci U sedmi andělů s ministrem Bohuslavem Chňoup- kem. Této situace využili obratně dva vyšší úředníci britského ministerstva zahraničí a sešli se tajně s několika představiteli Charty 77. Před tím ovšem Sir Geoffrey kritizoval porušování lidských práv v komunistických zemích, choval první prohlášení Charty 77 a připomínal komunistům, že Sovětský svaz velmi pokročil v přípravách “hvězdné války” a že Amerika má právo následovat. Tolik skutečnost. Bratislavská Pravda (23. dubna) o téže události referovala poeticky, leč žlučovitě : “Návštěva ministra zahraničných věcí vlády Jej Veličenstva pána Geoffreya Howa v Československu, ktorá mala viesť k porozumeniu a upevniť kontakty medzi našou vlasťou a Veľkou Britániou, rozpútala pravú búrku vášní v britských masovokomunikačných prostriedkoch. Ani čoby sir Geoffrey prišiel do Československa, aby nám vypovedal nepriateľstvo, /.../ Ťažké delostrelectvo lží, klebiet a ohovárnia... páli po Československu zo všetkých kalibrov, horšie ako za čias Búrskej vojny. Novinári sa priam pretekajú v dramatickom opise návštěvy vinárne, kam pán Howe zavítal na vlastnú žiadosť údajne len preto, aby sa niektorí členovia jeho sprievodu mohli stretnúť s nejakými “disidentmi”. Nie je ešte známe, či za toto hrdinstvo hodné Jamesa Bonda dostane niekto slávny “podväzkový rad”. Veď sir Geoffrey pri vínečku vraj z plných pľúc spieval len preto, aby odlákal pozornost svojich hostiteľov. To však na ochabnuté nervy chladnokrvných Angličanov zvyknutých na úžasy koloniálnych vojen nestačí. Horor je špecialitou britskej bulvárnej tlače. Teda trochu ostrého korenia : sir Geoffrey vraj navštívil kardinála Tomáška, aby podporil československých katolíkov v ich boji za ‘ľudské práva’. Azda nejednému britskému čitateľovi aj stiekla slza nad smutným osudom katolíkov v Československu.” Britské stanovisko k návštěvě ministra Howea v Československu a v Polsku vystihl komentátor londýnského týdeníku Spectator Tímothy Garton Ash, který mimo jiné napsal : “Kromě mravních a demokratických argumentů, které mluví pro to, co Sir Geoffrey udělal, je ještě další, ryze politické hledisko. Výchozím bodem tu je, že nenásilný politický vývoj ve směru k většímu pluralismu a soběstačnosti v zemích východní Evropy je v zájmu Širšího světa a ovšem v prvořadém zájmu lidí, kteří v těchto zemích žijí. /.../ Události v této oblasti, jak k nim docházelo v posledních několika desítkách let nejspíše naznačují, že změny které přicházejí shora (s možnou výjimkou hospodářské reformy) mají mnohem menší naději na úspěch, než se často předpokládalo. Naproti tomu tlak zdola, může výhledově přispět podstatněji ke změnám, z nichž budou mít trvalý prospěch široké vrstvy obyvatelstva. Tyto změny jsou ostatně už dnes patrné, nahlížíme-li na ně spíše z individuálního hlediska (zda totiž lidé žijí důstojněji, lépe, svobodněji), než z hlediska změn systémových. “Porovnejte život dvacetiletého studenta v Polsku nebo v NDR v roce 1965 a v roce 1985. Porovnejte jejich tehdejší a dnešní přístup k nemanipulovaným informacím, k západní kultuře, srovnejte jejich možnosti znát a rozlišovat, realizovat se, diskutovat. Samozřejmě, jistá cena se za to zaplatila a platit musí — v podobě kompromisů, předstírání a přetvářky, existenčního postihu, šikanování... Píšu z Varšavy, na jejíž univerzitě, v seminářích, se volně diskutuje prakticky všechno, od Arona až po Zino- věva, ostatně autory, které si lze přečíst v početných neoficiálních publikacích. “V Polsku není teky ani řeči o tom, že by 545 2 [pageend19]někdo vstoupil do svazu mládeže nebo se zavázal (jako v NDR) k tříleté vojenské službě jen proto, aby se dostal na univerzitu. Ale i východoněmecký student je na tom lip než jeho druh z roku 1965. Může například, když se tak rozhodne, účastnit se neoficiálních diskusních kroužků, organizovaných protestantskou církví — nezanedbatelná možnost mnoho se dovědět a volně debatovat. — Toto všechno a mnohé jiné není výsledek nějaké ‘oficální’ liberalizace nebo ‘reformy’ shora : nikoli, to je prostor, těžce vybojovaný právě takovými lidmi, které britský ministr zahraničí navštívil nebo s nimi vešel do styku — profesoři, studenti, novináři, církevní hodnostáři, mluvčí nezávislých odborů a skupin občanské iniciativy. Je to samozřejmě prostor, který musí být znovu a stále bráněn proti moci. Je možno říct, že v komunistických zemích došlo k jistým změnám nikoli proto, poněvadž režim se rozhodl pro pružnější dozor v některých oblastech života, ale proto, že je kontrolovat a manipulovat nemůže.” Příklad k následování Dodejme za sebe, že rozhodnutí britského ministra hovořit na oficiálních cestách v cizině s přec stavitel i opozice navštívené země, ať už opozice uznávané nebo neoficiální, bylo naprosto správné a hodné následování. Už dříve několik západoevropských a amerických činitelů si počínalo podobně v Polsku, v Maďarsku a i v Sovětském svazu (vzpomeňme památného setkání v Praze v roce 1977 mezi holandským ministrem zahraničí van der Stohlem a tehdejším mluvčím Charty 77 profesorem Patočkou). Politická emigrace z východní Evropy a z SSSR neustala zdůrazňovat morální a politický význam i dopad takovéto “otevřené diplomacie”, která láme jednak režimem vnucovanou izolaci neoficiální opozice, jednak účinně zřeďuje propagační coctail, který vládní mluvčí namíchávají při každé takové návštěvě. Pokřik o vměšování se do vnitřních záležitostí svrchovaného státu je samozřejmě právě jen prokřikem : pokládá se nejen za naprosto samozřejmé, ale je části protokolu, že když generální tajemník vládnoucí komunistické strany (ať se jmenuje Gorbačov nebo Husák) je na oficiální návštěvě v Británii nebo v Německé spolkové republice, že se sejde s představiteli opozičních stran, protivládních odborů a protirežimní strany komunistické. Rozdíl je jenom ten, že v těchto a jiných demokraciích opozice je legální, vládou a parlamentem chráněná a ze státní poklady placená. Také francouzský ministr zahraničí Roland Dunras se za své květnové návštěvy v ČSSR sešel s kardinálem Tomáškem a ministrovi průvodci s chartisty. Policajti je surově rozehnali, byla z toho pěkná aféra, která sotva pošili už i tak pošramocené styky mezi oficiální Prahou a Paříži. Oběma ministrům dík a uznání. Nezlomené Polsko To jediné, co se v Polsku od ukončení výjimečného stavu doopravdy “znormalizovalo”, je otevřenost, s níž polská společnost dává najevo odpor vůči režimu. K proslulým “mším za vlast” se v kostele svátého Stanislawa Kostky scházejí pravidelně až desetitisíce lidí, kolem hrobu kněze Jerzyho Popieluszka, umučeného hrdlořezy polské tajné policie, vlají, — jako by to byla ta nejsamozřejmější věc na světě — transparenty Solidarity, a delegace dělníků z průmyslových oblastí slibují, že zůstanou věrni jejím ideálům. Nic nedokumentuje propast, která zeje mezi varšavským režimem a polským lidem věrněji, než právě tato skutečnost. Generálové ve Varšavě na ní mají lví podíl : nikdy se nesnažili onu propast překlenout, nikdy neusilovali o upřímný dialog. Na veřejně mínění brali ohled zásadně až v okamžiku, kdy ho už nebylo možno ignorovat, — a i tehdy se jejich kroky podobaly spíš 546 [pageend20]úskočným manévrům. Vzpomeňme jen na vehementní útoky proti církvi, které v toruňské soudní síni nerušeně formuloval Popieluszkův vrah kapitán Piotrowski, anebo na situaci, která předcházela zvyšování cen potravin. Hrozící generální stávku odvrátilo v únoru vedení ve Varšavě tím, že vytvořilo zdání, jako by si chtělo svá opatření, krůtě postihující životní úroveň milionů, ještě promyslet. Vzápětí se ukázalo, že to jediné, co si ve Varšavě rozmýšleli, byl taktický postup při tomto zdražení a nikoli jeho rozsah. K další otevřené manifestaci proti režimu a pro Solidaritu došlo na prvního máje. Solidarnosc k veřejným projevům povel nevydala (ale zato vláda, celá vystrašená, vyslala do ulic polských měst neúměrně velké oddíly svých elitních policejních sborů), a hle : desetitisíce občanů si svůj svátek a svůj způsob jeho oslavy vzít nedalo. A zase volně vlály transparenty Solidarity a zněla hesla o svobodě, volnosti a nezávislosti — kdekdo je slyšel, vláda na místě neposledním. Jenže ta strčila hlavu do písku, pár lidí vsadila na tři měsíce do kriminálu (na víc se netroufala) a opět dělala, jakoby nic. Obdobně postupuje varšavský režim i vůči polské katolické církvi. Zčista jasna se polští generálové rozhodnou vyhrotit napětí až ke konfrontaci : atentát na pátera Zaleského odbyl a krakovská policie absurdním “zjištěním”, že si tento kněz přivodil svá zranění sám při údajném epileptickém záchvatu — a případ uzavřela, aniž se ohlížela na výzvu krakovského arcibiskupa Machar- ského, který žádal podrobné vyšetření. Že byli dva náčelníci krakovské bezpečnosti odvoláni, to ještě nic neznamená. I tento krok patří nejspíš jen do kategorie oněch úhybných manévrů, které mají ventilovat nahromaděnou nespokojenost. O tom svědčí především tón, jímž se režimní sdělovací prostředky vyjadřují o polské katolické církvi. Je vskutku alarmující, když ve státě, v němž je církev nespornou duchovní a morální autoritou pro drtivou většinu národa, předhazují propagandističtí pisálkové katolickým kněžím “teroristickou” činnost a nezastaví se ani před útoky na papeže Jana Pavla II. Ale zároveň se táž vláda neubrání veřejné diskusi s opozicí. Je to diskuse dost zvláštní, — a v kontextu ostatních reálsocialistických režimů naprosto ojedinělá. Má dokonce svou pevnou, už dlouho zaběhanou formu : koná se obvykle v úterý v poledne, kdy se žoviálně vtipkující vládní mluvčí Jerzy Urban schází se zahraničními novináři. Probírá s nimi — protože mu na základě jejich otázek nic jiného nezbývá — především informace, které se objevují v neoficiálních polských publikacích. S opravdovým dialogem má tato zprostředkovaná výměna názorů stěží co společného. Svědčí však výmluvně o tom, že režim uznává, — i když nepřímo — hnutí Solidarity jako sílu, kterou nelze ignorovat. Nezlomené Polsko : námět očividně na pokračování. S policajty se nediskutuje V Gdaňsku vězněný občanský aktivista Adam Michnik shrnuje v dopise nazvaném “Lekce o dialogu” své vězeňské záznamy, v nichž kritizuje a zesměšňuje počínání úřadů během dvou a půl roku, které strávil ve vězení před svým propuštěním na všeobecnou amnestii před devíti měsíci. Po šesti měsících svobody byl Michnik v únoru t.r. na schůzce organizované Lechem Walesou znovu zatčen a nyní čeká ve vazbě spolu se svými druhy Bogdanem Lisem a Wlady- slawen Frasyniukem na soud. Je obviněn z “výtržnictví”. Zároveň Michnik předem zneškodňuje pravděpodobné zneužití tajně nahraného rozhovoru Bogdana Lise s dvěma policisty, který je součástí důkazného materiálu. Záznam byl pořízen v pokoji č. 404 hotelu Hevelius dne 25.1., tj. v době, kdy byl Bogdan Lis, dřívější podzemní vůdce Solidarity, stěží měsíc venku z vězení. “Lis 547 [pageend21]přišel na schůzku s úmyslem účastnit se dialogu o vzájemném porozumění mezi komunistickými úřady a polskou společností”, píše Michnik ve svém dopise. Oba policejní agenti později doznali v místo- přísežné výpovědi “s upřímností při jejich povolání překvapující”, že rozmluva byla nahrána tajně a se skrytým úmyslem. “Lis je toho názoru, že pásek obsahuje padělanou a sestříhanou konverzaci, a tak tomu jistě je,” píše Michnik. Pásek obsahuje podrobnosti, se kterými ‘‘se obvykle člen Solidarity nesvěřuje zaměstnancům Ministerstva vnitra za žádných okolností,” napříkld informace o tom kdy, kde a s kým se budou konat konšpirační schůzky. “Považovat pásek za autentický by znamenalo předpokládat, že se Lis zbláznil.” Michnik upozorňuje, že zveřejnění pásku polským rozhlasem a televizí by mohlo rozčarovat stoupence Solidarity. A shrnuje : “Při čtení přepisu pásku jsem konečně pochopil, že jsem obviňován z extremismu právem. Můj extremismus je založen na přesvědčení, že se nikdo nikdy a nikde nemá bavit s policií. Nikdy jsem s nimi nemluvil a nebudu s nimi mluvit ani v budoucnosti, protože znám jejich gangsterské triky a jejich malicherné a čmuchavé dušičky.” Neboť : “Pro komunistické úřady se z dialogu se společností okamžitě stává výslech. A tak je tomu vždy.” Jaruzelského režim reaguje jak umí: stále ostřejším postihem Solidárnosti, především ovšem jejích mluvčích. Na počátku června 1985 se odhadoval počet politických vězňů na dvě stě, vláda sama jich přiznává stopa- desát. Mezi nimi jsou zakládající členové Soli- damosci a KORu jako Adam Michnik, Bogdan Lis, Wladyslaw Frasyniuk, Henryk Wujec, kteří už léta ztrávili v kriminálech a kteří jsou znovu souzeni v procesech, jejichž organizace připomíná stalinská léta : policisty obsazené soudní síně, do nichž nemají přístup novináři, ba ani příbuzní obžalovaných, natož pak pozorovatelé nezávislých humanitárních organizací, průkazní řízení žádná, svědkové takřka výlučně ze strany obžaloby, drakonické tresty. Jenže s obžalovanými je celý národ ; s režimem jeho odpad. Solidarnosc připravuje na červenec hodinovou generální stávku na protest proti zvýšení cen masa. Zápas pokračuje. Na prahu katastrofy Varšavský dopisovatel pařížského deníku Le Figaro hlásil nedávno svému listu : “Jako národ jsme se octli na pokraji zhroucení.” Nejde o můj názor, mluví tak memorandum, shrnující diskusi šestnácti význačných polských intelektuálů, členů Výboru Polsko roku 2000 polské Akademie věd. Jde o dvanáctistránkový zápis diskuse o zprávě nazvané “Polská společnost na přelomu 20. a 21. století”. Předsedou Výboru je profesor Markiewicz, vůdce velice oficiálního Vlasteneckého hnutí za národní obrodu, který také memorandum podepsal. Zápis odhaluje neduhy, jimiž Polsko trpí, s velkou otevřeností. Píše se v něm : “Mluvit o překonání krize je pravdivé jen potud, pokud máme na mysli, že nadchází skutečná katastrofa. Na neřešitelné problémy narážíme, ať se podíváme kamkoliv : prudké zhoršení bytové krize, ekologická krize, stoupající ohrožení zdraví, vzrůst sociálních nerovností... Je vyloučeno, že by všechny nedostatky sociální a ekonomické situace, v níž se nacházíme, měly vyhlídku na řešení do konce tisíceletí.” Členové komise Polsko r. 2000 uvádějí několik příkladů : v zemi je na milión invalidů, průměrná délka života se zkracuje, v příštích letech vzroste dětská úmrtnost. Krom toho začíná být pociťován dramatický nedostatek vody, jejíž zásoby jsou znečištěny, třetina půdy je rovněž kontaminována, vzduch je znečištěn také a nemocnost katastrofálně vzrůstá. Ekonomická reforma vede ke zvýšení 548 [pageend22]koncentrace průmyslu, což má za následek podstatné snížení kvality života. Zároveň v oblasti technologie a ekonomické úrovně se “prohlubuje zaostávání Polska za nejpokročilejšími zeměmi světa.“ Jak přiznávají autoři zprávy, dnešní a zítřejší polské obtíže budou “obtížemi, s nimiž se strana a vláda musí utkat už v několika příštích letech.” Trvalou nápravu třeba hledat, dle představitelů Akademie věd, “ve změnách ve vědomí a v sociální motivaci pracujících, promítnutých do aktivní účasti na sociálním procesu.” Jenže v zemi vládne strnulá nehybnost, pracovní motivace je nulová a perspektiva “dostat se r. 1995 na úroveň z r. 1978” sotva někoho nadchne.” Členové “Výboru Polsko r. 2000” neváhají ve svém závěru : “Hluboké změny socialismu jsou nevyhnutelné, chceme-li zaktivizovat vnitřní zdroje národa.” Když možnost, tak ji využít Stalo se v Budapešti v dubnu 1985 a stojí za zaznamenání jako příklad, co je možné i ve vzorné zemi reálného socialismu (aspoň jako gesto). Platný maďarský volební řád určuje, aby se o místo na kandidátní listině pro parlamentní červnové volby ucházelo ve volebním obvodu více uchazečů (minimálně dva), a to i těch, kteří nejsou členy oficiální “Národní vlastenecké fronty” (obdoba čs. Národní fronty). Ovšem k zapsání na kandidátní listinu je nezbytná aspoň třetina hlasů na volební schůzi příslušného okrsku. Tohoto zlepšováku využili hned dva proslulí maďarští disidenti, Mikloš Tamar Gabor a Laszlo Rajk (syn bývalého ministra vnitra obviněného z “titoismu” a v roce 1949 popraveného). Tamar Gabor přišel na schůzi s odznakem Solidamosci v knoflíkové dírce, aby na pódiu čelil jinému kandidátu, jímž nebyl nikdo jiný nez — úřadující ministr zahraničních věcí Peter Varkonyi. Dělo se 22. dubna večer v sále ministerstva zemědělství před sedmi sty účastníky. Nedalo se nic dělat : oficiální kandidát musel přistoupit na tříhodinovou debatu jak o idejích a návrzích svého protikandidáta, tak i o jeho osobní situaci (bez zaměstnání, bez možnosti cestovat, což také o lecčems vypovídalo). Bylo to dramatické, jiskřivé a zábavné zároveň. Taky proto, že Tamar Gabora přišli podpořit další maďarští disidenti. “V této zemi svoboda tisku neexistuje prohlásil Gabor Demszky, vydavatel samizdatu. “Ať je v červnových volbách umožněn větší výběr,” přisadil si spisovatel Miklos Haraszti. Ministr Varkonyi všechny tyto kritiky odmítl s odvoláním na — výroční zprávu amerického Státního departmentu o dodržování svobod v Maďarsku. Poté však přece jen trochu z míry vyvedený ministr obvinil západní tisk, že informuje o kandidaturách členů opozice a tak se “vměšuje do vnitřních záležitostí Maďarska”. Protikandidát, aniž se dal odradit útoky, které jen pršely ze sálu — podle disidentů pro jistotu již několik hodin předem naplněného spolehlivými straníky — a vzdor četným přerušením, přednesl svůj program : boj proti chudobě a její oficiální uznání jako reality, referendum o sporném projektu hydrocentrály na Dunaji, rozvoj parlementa- rismu, náhradní vojenská služba, pozornost osudu maďarských menšin v zahraničí. Několik set metrů odtud, v centru Budapešti v památném sále Petofiho kroužku, který se zapsal do historie povstání r. 1956, rozvíjel obdobná témata před více než 1000 posluchačů Lazslo Rajk. Ani jemu ani Gaborovi se sice nepodařilo získat v této druhé volební schůzi třetinu hlasů nezbytnou k zapsání na kandidátku, ale oba hodnotili tuto zkušenost, která jim umožnila veřejně vystoupit, pozitivně. Dokonce to bylo tak, že Rajk, třetinu hlasů na první schůzi získal, výsledek však byl pořadateli zmanipulován : místo tajné volby se v naprostém zmatku hlasovalo zvednutím paže. Rajk se odvolal. 549 [pageend23]Ve věci poezie Poezie byla od nepaměti, je dnes a bude, dokud bude člověk žít na této Zemi či v tomto Vesmíru, citlivou a chápající průvodkyní lidí, vyjadřovatelkou jejich radostí, utěšitelkou jejich smutků, výrazem jejich nejvroucnějších tužeb. Byla, je a asi ještě dlouho zůstane proto i přirozenou nepřítelkyní všeho, co je cizí, Škodlivé a nepřátelské lidem — těm, co ji píši, i těm, co ji čtou či poslouchají. Byla proto také a je náležitě pronásledována těmi, kdož jsou nositeli těchto člověku nepřátelských principů. Odedávna je strašidlem těch, kdo chtějí člověka zmanipulovat, ujařmit a proměnit v nemyslící a necítící nástroj své mocenské vůle, neboť je mimo jiné — i praporem lidské svobody. Už ve starověku bylí básníci vypovídáni do vyhnanství, ve středověku upalováni na hranicích inkvizice, dnešní totalitní režimy jimi plní své koncentrační tábory. I v Československu je to již pěkná řádka jmen a knížek; knížky končívají na hranici (tak tomu bylo za Koniáše a za Hitlera) či ve stoupě (tak je tomu za normalizace), bdělí pohraničníci si z knížek zabavovaných turistům vracejícím se ze světa dělají výstavy. V poslední době se seznam jmen českých básníků odsouzených státem za jejich básnické slovo rozrostl o další — o jméno jednadvacetileté Jihočešky Lenky Marečkové. Nechce se mi věřit, že by československý státní režim byl tak slabý, aby se musel bát básnického slova... Nechce se mi věřit, že by hory tanků, pušek, samopalů a pendreků (nejen tuzemských) nebyly s to mocensky obstát vůči veršům mladé, nadané dívky. Nechce se mi věřit, že by neustálý proud produkce moderních tiskáren, dobře hlídaný armádou cenzorů, neprehlušil (aspoň co do hmotnosti) účin veršů přednesených před čtyřiceti mladými lidmi. Nechápu proto, že za ně jejich autorka musí být souzena a odsouzena : teror je vždycky symptomem strachu. A mimo to nechápu, že si tolik lidí u nás není s to uvědomit starou, tolikrát už vyslovenou i napsanou či vytištěnou zásadu : člověka lze zavřít do vězení, ale pravdu, myšlenku nikdy. Z vlastní zkušenosti nadto vím, že právě osobním postižením člověka ta jeho pravda, jeho myšlenky a chcete-li jeho poezie zazní tím plněji a výrazněji. Proto žádám, aby • Československá socialistická republika neprodleně zrušila trest vynesený nad Lenkou Marečkovou; • Státní policie, prokuratury a soudy v ČSSR už nikdy nestíhaly poezii nejen proto, že je to počínání marné a hloupé, nýbrž i proto, že tím před očima světa zesměšňují jak sebe, tak i národ, jemuž vládnou. Jaromír Šavrda (Ostrava) Američané v Československu Dne 17. dubna 1945 americká pěchota — přesněji devadesátá pěší divize — dosáhla na svém rychlém postupu Německem severovýchodního výběžku československých hranic. Během dne je pak překročila. Bylo to jedno z větších překvapení na konci druhé světové války. Americká vojska se totiž probojovala napříč Německem mnohem dál, než kde měla podle předběžných plánů být. Hlavní velení západních armád, tehdy ještě ve Versaillích u Paříže, prostě nepočítalo s tím, že postup amerických tankových divizí bude tak rychlý a že jejich jednotky proniknou tak daleko na východ. Rozdělení operačních pásem mezi sovětskými a západními armádami bylo více méně dohodnuto v Teheráně v roce 1943, kdy president Roosevelt a ministerský předseda Churchill informovali Stalina o tom, jak západní invázni armády napadnou nacistické Německo přes francouzskou 550 [pageend24]Normandii. Už vzdálenost mezi Normandií a střední Evropou sama o sobe zdála se vylučovat, že by americký pěšák kdy stanul na přátelské půdě na východ od Německa. Podle teheránských dohod Československo spadalo do operačního pásma Rudé armády. Tím se na západní straně myslely ovšem ryze vojenské dočasné operace, nikoli politicko-územní zábor, jak ho nakonec provedla Moskva. Tak na rozdíl od jiných spojeneckých vlád v exilu, jako byli zahraniční představitelé Francie, Belgie, Holandska, Norska a Lucemburska, které ještě před invazí Normandie uzavřely administrativní dohody o správě osvobozeného území s americkou a britskou armádou, československá vláda v Londýně uzavřela takovou administrativní dohodu o správě osvobozeného území jen s vládou sovětskou. Když v létě 1944 byla tehdejšímu britskému ministru zahraničních věcí Anthony Edenovi položena v parlamentě otázka, proč britská vláda neuzavírá dohodu o zatimní správě osvobozeného území podobně jako s Belgií také i s Československem, odpověděl, že vzhledem k rozložení západních a sovětských vojsk v Evropě bylo by zbytečné takovou administrativní dohodu uzavírat. Rozhodnutí napadnout nacisty přes Normadii činilo úvahy o přítomnosti západních armád na půdě Československa nebo Polska zbytečnými. Když se tedy 17. dubna 1945 americké divize ocitly nepředvídaně tak hluboko ve střední Evropě, hlavní velitel spojeneckých armád, generál Eisenhower musel nemálo improvizovat, zejména když — rovněž proti očekávání — deset dní na to také Patronova 3. armáda masově pronikla až na Šumavu a v zápětí osvobodila (dlužno dodat, že se souhlasem sovětů) západní Cechy až po čáru Karlovy Vary-Plzeň-Budějovice. Eisen- howerovo velení nabídlo československé vládě v Londýně a pak v Košicích, aby místo zdlouhavého dojednávání čs.-americké hospodářko-administrativní smlouvy vyslala k americkým štábům spojovací misi, styčné důstojníky s pravomocí řešit po americkú, prakticky, od případu k případu problémy, které nutně vznikají ze současné přítomnosti dvou státních suverenit na stejném území. Stalo se . Z Londýna byla koncem dubna vyslána styčná mise k předsunutému štábu třetí armády generála Pattona v Regensburgu, česky Řezně. To bylo tehdy jedno z rozstřílených bavorských měst. V oblasti Rezna skoro všechny mosty přes Dunaj byly rozmetány americkými pumami, přes Dunaj v Režně generál Patton rozkázal postavit pro svoje tanky pontonový most. A právě po něm před čtyřiceti lety přejeli v americkém jeepu na cestě z exilu v Londýně přes Bavorsko nazpátek do vlasti dva českoslovenští styční důstojníci, plukovník a major. Do Plzně, k hlavnímu štábu pátého armádního sboru, v kasárnách Na Slovanech, vezl oba Čechy mladý kapitán z Pattonova štábu, Martin Stevens. Na Slovanech byl hlavní štáb pátého sboru třetí americké armády, pod velením generála Huebnera. Za Rokycany, u Holoubkova, byla později vedena sovětsko-americká demarkační čára. Do Prahy americká vojska nesměla — dnes víme z tajných depeší, jak byly tehdy začátkem května 1945 vyměněny mezi hlavním velitelem západních armád Eisenhowerem v Paříži a hlavním velitelem sovětských armád maršálem Antonovem v Moskvě, že se Rusové tvrdě postavili proti Eisenhowerově návrhu, aby americká vojska postoupila až k Vltavě, osvobodila Prahu a tak také zachránila a ochránila pražské povstání. V depeši maršála Antonova Eisenhowerovi byla dokonce skrytá pohrůžka, že kdyby proti původní dohodě Američané postoupili dál na východ za hranici Budějovice-Plzeň-Rokycany-Karlovy Vary, pak by prý mohlo dojít k “operačním zmatkům” mezi sovětskými a americkými vojenskými útvary podél Vltavy ; dalo se to vykládat jako výstraha, že by Rusově mohli 551 [pageend25]Z válečných pamětí Winstona Churchilla Německá armáda se rozpadávala před našima očima. V prvních třech dubnových [1945] týdnech jsme napočítali přes milion německých zajatců, ale Eisenhower se obával, že fanatičtí nacisté se ještě pokusí o odpor v horách Bavorska a západního Rakouska a přesunul proto Třetí americkou armádu jižním směrem. Její pravé pravé křídlo postupovalo podél Dunaje, dosáhlo Lince 5. května a spojilo se s Rusy postujícími od Vídně. Její levé křídlo proniklo do Československa až k Budějovicím, k Plzni a kc Karlovým Varům. Neexistovala žádná dohoda, která by Eisenhowerovi bránila v obsazení Prahy, bylo-li to vojensky možné. Spojil jsem se proto s presidentem [Trumanem]. Ministerský předseda presidentu Tr umanout. 30. dubna 45. Není sebemenší pochybnosti, že osvobození co možná největší části západního Československa včetně Prahy vašimi vojsky by v CSR vytvořilo velmi změněnou poválečnou situaci a ovlivnilo i poměry v sousedních zemích. Kdyby naopak západní spojenci neměli podstatné účasti při osvobození Československa, pak půjde země stejnou cestou jako Jugoslávie. Samozřejmě nesmí takový pohyb rušit Eisenhowerovy hlavní operace proti Němcům; jsem ale přesvědčen, že uvedená mimořádně důležitá politická hlediska by měla hýl [Eisenhowerovi] objasněna. Na prvního máje mi president Truman sdělil, že Eisenhowerovy bezprostřední operační plány v Československu mu byly tlumočeny takto : Sovětský hlavní štáb připravuje nyní operace v údolí Vltavy. Mým úmyslem je, jakmile to dovolí operace, které nyní probíhají, postupovat a zničit zbytky dosud organizovaných německých sil. Jestliže pak náš postup do Československa bude žádoucí a jestliže to podmínky dovolí, pak logicky bychom začali postupovat na Plzeň a Karlovy Vary. Nepokusím se o nic co by nebylo vojensky rozumné. Přesto o týden později jsem se k věci vrátil. Ministerský předseda generálu Eisenhowerovi 7. května 45. Doufám, že váš plán vám nezabrání v postupu na Prahu, máte-li dost vojsk a jestliže vás Rusové nepředejdou. Domníval jsem se, že se nehodláte zastavit za předpokladu, že máte dost sil k dispozici a země je prázdná. Ale Eisenhowerovým plánem bylo zastavit postup v podstatě na západním břehu Labe a podél československých hranic z roku 1937. Kdyby to situace lyžadovala, Eisenhower by postoupil dál zhruba na linii Karlovy Vary- Plzeň-Budějovice. S tímhle Rusové souhlasili a tak se stalo. Ale 4. května Rusové ostře reagovali na nový návrh, totiž aby Třetí americká armáda pokračovala ve svém náporu až k Vltavě, řece která protéká Prahou. To by se jim bývalo vůbec nehodilo. A tak Američané [jak zaznamenal sám Eisenhower ve své ,,Zprávě spojenými náčelníkům štábu“, str. 140] se zastavili, zatímco Rudá armáda oČištovala východní a západní břehy Vltavy a nakonec obsadila Prahu. Město padlo 9. května, dva dny po obecné kapitulaci podepsané v Remeši. 552 [pageend26]třeba omylem střílet na Američany, protože by je mohli v “nevyjasněné situaci” kolem Vltavy považovat za Němce. Ve skutečnosti ovšem šlo Rusům o to, aby Prahu osvobodili oni, i kdyby oddálení osvobození Prahy o plné čtyři dny — tanky maršála Koněva byly tehdy ještě daleko — měla Praha zaplatit masovým krveprolitím v boji s nacistickými tanky. Pražské povstání bylo nakonec ušetřeno tankového masakru, ne dík Sovětům, nýbrž dík — protibolševické ruské posádce generála Vlasova, který se bohudík v poslední chvíli se svými útvary obrátil proti Němcům a na stranu Prahy.1 Československo se stalo jedinou spojeneckou zemí, na jejíž půdě se setkala americká a sovětská vojska. Mnozí z československých politiků, včetně Jana Masaryka a Edvarda Beneše, v tom setkání spojeneckých armád z východu a západu na československé půdě chtěli vidět symbol harmonické budoucnosti, ve které by Československo hrálo rolí “mostu” mezi Západem a Východem. Nesplnitelné přání bylo otcem myšlenky, byl to omyl. Po československém mostě chtěli totiž chodit jen jedním směrem — proti Západu — Rusové a komunisti. Z kapitánova deníku Ale zpět k cestě dvou čs. styčných důstojníků, kteří ztrávili šest válečných let v exilu ve Francii a v Anglii a teď se vraceli domů. Výše zmíněný kapitán Stevens si vedl deník a z něho cituji : “Skoro celou cestu oba čeští důtojníci mlčeli, ale zřejmě oba byli nedočkaví, ba netrpěliví, když doprava na pontónových mostech a rozbitých silnicích vázla. Byli to asi první dva Čechoslováci, kteří se vraceli do vlasti ze západu přes západní hranici republiky. Oba mlčící Češi se při jízdě upřeně dívali na krajinu, jako kdyby chtěli rozeznat, kde už skončí Bavorsko a kde začne Československo. V jisté chvíli se mně podle štábní mapy zdálo, že tudy, ano tudy, mýtinkou uprostřed jehličnatého lesa, asi vedla předmnichovská hranice Československa. Řekl jsem to oběma mlčícím Cechům. Požádali mě, abych zastavil. Byli oba zjevně dojati. Po šesti letech stáli konečně na hranicích své země. Přestali být emigranty. Sestoupili na silnici. Nevyměnili slova. Jeden z nich, major, se pokřižoval. Byl to katolík. Druhý stál v pozoru. I já sestoupil a postavil se vedle nich do pozoru. Byla to, jak se říká, historická chvíle, třeba omezená jen na tři lidi. Svědek-pozorovatel vlastně neví, jak se v takové historické situaci chovat. Cele to zastavení na bavorsko-české hranici trvalo sotva tři minuty — ale myslím, že na ty tři minuty česko-amerického dojetí a česko-americké štastné shody nikdy nezapomenu.” V deníku kapitána Marty Stevense nacházím také záznam z jeho příjezdu do Domažlic. Píše o tom, jak slunce jásavě svítilo na podloubí kolem náměstí, které se černalo lidmi. Prohlíželi si tanky, snažili se domluvit lámanou angličtinou s americkými vojáky ze všech koutů unie, docela zjevně je zajímali černoši. Domažličtí dostávali přímo z tanků a nákladních aut potraviny, cigarety — tehdy nejpopulárnější byly cigarety Camel a Lucky Strikes, — a sběratelé se ovšem pídili po červe no modro žlutých troj úhelnících, našitých na rukávy amerických uniforem : trojúhelníky označovaly čísla jednotlivých tankových divizí. Nejvíc byl tehdy ceněn modrobílý pětiúhelník, který označoval pátý sbor třetí Pattonovy armády. Nás dva Cechy samozřejmě vítali všude, byli jsme pro lidi tak trochu jako zjevení, ale hlavně jako nesporný důkaz, že válka skončila, že jsme svobodní, že jsme prišli s Američany. Jezdili jsme také, spolu s menšími skupinami amerických důstojníků, do Prahy. Museli jsme samozřejmě přes Podrobnosti viz v : Ivan Pfaff, “Před třiceti lety skončila válka : historikův pohled zpět”, Svědectví, 49/1975, str. 53 a násl. 553 [pageend27]demarkační čáru, sovětští vojáci vyžadovali jakousi bumážku, a tak jsme si jí vyrobili : bylo to červené razítko plzeňského fotbalového klubu, myslím A.C. Sparty. Ve znaku mělo pěticípou hvězdu a to ruským strážím stačilo. I velká válka má své malé historky. Na otázku, jak bylo začátkem května 1945 v západních Cechách, odpověď je jasná : “Veselo, jásavě, nadějně.” Po šesti letech nacistické okupace a rozpolcení Československé republiky na tři kusy (protektorát Cechy-Morava, Slovenský stát, a odtržení Podkarpatská ve prospěch Maďarska) západní Cechy jako přední oběť Mnichova mohly přivítat osvoboditele : Američany — Patronovu pancéřovou armádu. Kdo se tehdy v západních Cechách neradoval naplno byli jedině sudetští Němci a ovšem komunisté. Sudetští nacisté se podrobovali vítězi a na domech v Sudetech vlály bílé šátky. A druhá skupina, která z příchodu amerických armád měla pramalou radost, byli ovšem komunisté. Ti napevno čekali rudoarmějce, aby jim svou ozbrojenou přítomností pomohli do sedla, jak jím to během války za pomoci tajných spojek slibovalo vedení KSC v Moskvě. V západních Cechách v čele takto se málo radujících komunistů byl plzeňský starosta Ulbricht, jinak víc pivní než skalní bolševik. Komunistická strana v západních Cechách nevítala Američany červenomodrobílými vlajkami republiky nýbrž rudými vlajkami chystaného sovětského osudu. Byli to Brežněvovci dávno před Brežněvem. Ivo DucháČek (Berkeley)+ Z hlediska komunistů “Buržoázni křídlo štábu Pražského povstání vyvíjelo iniciativu v jednání s nacisty a také s vlasovci, zrádci sovětského lidu, kteří patřili k oddílům zrádného generála Vlasova. Tonoucí se i stébla chytá. Vlasovci na některých místech se pokoušeli zachránit svou kůži tím, že obrátili své zbraně proti hitlerovcům. /.../ Česká národní rada, v jejímž čele stál univ. prof. dr. Albert Pražák, významný literární historik, vydala prohlášení, v němž oznamovala, že z pověření vlády Národní fronty Cechů a Slováků přebírá moc v českých zemích do svých rukou. Přestože v CNR byly zastoupeny rozhodující odbojové složky, její akceschopnost byla narušována kompromisnickými elementy, usilujícími o dohodu s nacisty a provedení protilidového převratu. Proto významná úloha v povstání připadla národním výborům, v nichž většinu měli komunisté. /.../ “Kompromisnímu buržoaznímu křídřu v CNR však nezáleželo na důsledném boji proti nacistickým okupantům, ale na tom, jak si zajistit znovu politickou moc v osvobozené republice. Proto koketovalo s návrhy K.H. Franka, kolaborantské vlády, kalkulovalo s vlasovci i s příchodem Ameri- čanů". Rudé právo (24. dubna 1985) Josef Lederer V Holandském Delftu zemřel 10. dubna 1985 ve věku 67 let český básník a anglický literární vědec Josef Lederer. Jeho jméno je v Československu asi už známé jen anglistům a několika generačním druhům, s nimiž začal publikovat na konci první republiky své první básně ve Studentském časopise a v Kritickém měsíčníku Václava Černého. K jeho generaci patřili Jiří Orten, Zdeněk Urbánek, Josef Hiršai a další. Už své první básně uveřejňoval Lederer pod pseudonymem Jiří Klan a tento diskrétní Autor byl na jaře 1945 styčným důstojníkem mezi čs. emigrační vládou a americkými jednotkami generála Pattona, postupujícími na Československo na sklonku druhé světové války. 554 [pageend28]odstup ho provázel skoro celý život. Jen v pařížském Svědectví uveřejňoval své texty nakonec pod vlastním jménem a tak také vydal jediný výbor ze stovek svých básní pod názvem Sopka islandská roku 1973 v nakladatelství Index v Kolíně nad Rýnem. Název této sbírky je citátem ze Zápisníku Karla Hynka Máchy. Celý zní takto : “Já jsem sopkou Islandskou; kolem led a sníh a ve mně...” Toto příbuzenství volbou s básníkem Máje nebyla jen literární stylizace. Na pohled chladný a zdrženlivý britský gentleman Josef Lederer byl ve svém jádru vůči několika svým přátelům a svému bratrovi Zdeňkovi naším Jožkou s žhavým smyslo pro čest, věrnost a krásy života a umění. Jeho vědomosti byly ohromující, encyklopedické, ale nikoli vyčtené z knih, nýbrž vycházející ze zážitku, z přímého dialogu s uměleckým dílem. Byl patrně největším českým odborníkem ve st aro anglické literatuře, znalcem Shakespeara, ale i starší české literatury a světového malířství a hudby, zejména Mozarta a barokních mistrů. Tyto jeho zájmy se projevily také v jeho básních, do nichž je obtížné proniknout, protože obsahují množství narážek z umění a literatur od antiky po dnešek. Přesto je to velká poezie. Josef Lederer neužil skoro nikdy otřelý rým, známý už odjinud, ale hledal pro svou češtinu nezmapované oblasti. Svůj jediný výbor básní dedikoval své francouzské ženě takto : “A Claudine cette parole hermétique” — Claudine tento uzavřený jazyk. Jožka si opatroval čistotu a krásu své češtiny, jak může jen ten, kdo prožil skoro půl století v exilu a přece je stále doma ve svém jazyku, ve svých básních a ve starší i moderní české literatuře. Jeho vlast byla poezie. Povolanější posoudí, jakou stopu zanechal jako britský literární vědec, publikující studie o anglické renesanční a barokní literatuře. Kdo ho znal, tomu bude Jožka Lederer vždycky chybět. Jaroslav Dresler (Mnichov) S Jožkou Ledererem odešel jeden z mých nejstarších přátel, generační druh (narodil se v Praze ve stejný den, rok a snad i hodinu jako já) : prožili jsme spoku kus dobrého života první republiky, kdy Jožka začínal jako pozoruhodný básník (objevil ho Václav Černý). Jako studenti jsme cestovali po Francii a přespávali v pokoutních hotýlcích v Paříži, abychom na vlastní oči viděli, kde žili prokletí básníci našeho mládí a o čem psali Seifert a Nezval a autoři Čapkovy Francouzské poesie nové doby. Spolu jsme zažili Mnichov, druhou republiku a první projevy antisemitismu (o tom, jak se s ním Jožka poprvé setkal píše jeho další generační druh Zdeněk Urbánek v samizdatovém sborníku Vzpomínky a pocty na paměť Jana Patočky, Edice Kvart, Praha 1980). — Pak přišel vpád nacistů, útěk Jožkův přes hranice do Polska, můj jiným směrem do Holandska, setkali jsme se však brzo po té v Londýně, kde jsme prožili a přežili válku. Pak se naše cesty na tři roky rozešly : Jožka si přečetl Košický vládní program a rozhodl se domů se nevrátit (byl v Praze na krátké návštěvě se svým přítelem Karlem Brušákem v roce 1946); nám navrátilcům prorokoval, že (při troše štěstí) budeme zpět v emigraci tentokrát definitivní nejpozději do tří let. Odhadl to přesně. Od té doby uplynuly čtyři desítky let. A půl století společně prožitých a sdílených událostí, osudů, zkušeností, kdy obvykle “všechno bylo jinak” (Jožka měl jedinečný smysl pro absurdity života, spojený se sarkastickým, neodolatelně zábavným vypravěčským talentem). Půl století nezapomenutelného přátelství. Pavel Tigrid (Paříž) 555 [pageend29]DOMINIK TATARKA Písačky Vydal INDEX Společnost pro českou a slovenskou literaturu v zahraničí Fördergemeinschaft tschechischer und slowakischer Literatur ausserhalb der Tschechoslowakei e. V. 5 Köln 41, Postfach 410S11, Bundesrepublik Deutschland jako svou 102. publikaci. Obálka s kresbou Vladimíra Kavana 1. vydání (c) by Ján Mlynářík 1984 Malá revue pro umění a kritiku paternoster Malá revue pto umíní * kntiku Pa t e r n o s t e r vychází ve Vídni, 4 x ročné. Odpovědná redaktorka Jana STÄRKOVÁ Redakční rada: Zbyněk BENÝŠĽK Vratialav BRABENEC. Eu«n BRIKCIUS, Martin HYBLER, Jiří NEMLČ, Vlasu TŘESNÁ K a Paul Wí LSON Redakce, administrace a distribuce: PATERNOSTER, c/o Benýšek Zinnergasse 27/1/3Í 1H0- WIEN. Österreich 556 [pageend30]články Stručný průvodce po mezinárodním terorismu Lord Chalfont (Londýn)+ Lenin a terorismus Jedním z charakteristických rysů značné části levicového veřejného mínění na Západě je neochota vzít v úvahu možnost, že silou, která motivuje zahraniční politiku Sovětského svazu, by mohl být skutečně marxismus- leninismus. Spíše než by připustili tuto jednoduchou pravdu, sovětští apologeti docela vážně šíří názory, že Sovětský svaz je pragmatická velmoc, která vůbec nepodléhá ideologickým předsudkům. To potom vede k tak zřetelným výstřednostem, jako například k teorii, že sovětská vojenská politika je v podstatě defenzivní povahy, že ji určují legitimní zájmy, třeba obavy z obklíčení nebo odhodlání zabránit případnému opakování hrozných zkušeností druhé světové války. Aby této teorii bylo možné uvěřit, je nutno buď ignorovat nebo popřít platnost celé ohromné masy sovětské politické a vojenské literatury ; vůbec vlastně dojít k závěru, že sovětští vůdcové prostě nemyslí vážně to, co říkají. Pomocí tohoto sebeklamu je pak možné najít útěchu v klamných představách o postojích Sovětského svazu, pokud jde o úlohu terorismu v + Zkrácený text referátu, předneseného na konferenci “Komunismus a liberální demokracie” v Londýně v březnu 1985. Alun Chalfont byl státním tajemníkem ve Foreign Office v labouristické vládě Harolda Wilsona. Viz také jeho článek o západních mírových hnutích ve Svědectví, c. 69/1983. © Lord Chalfont, přeložil Karel Kyncl. 557 [pageend31]politické praxi. Na základe některých pečlivě vybraných citátů se neustále opakuje, že Lenin nesouhlasil s používáním teroru jako politické zbraně. Toto tvrzení je založeno na tom, že mnohokrát vyjádřil svůj nesouhlas s individuálními a nepromyšlenými akty politického násilí; ve skutečnosti si však byl stejně jako Marx velmi dobře vědom, jak velikou cenu má pro revolucionáře terorismus. Není proto příliš překvapující, že Sovětský svaz je se současným fenomenem mezinárodního terorismu úzce spjat. Politicky motivované násilí není ovšem nic nového. V průběhu celé existence organizované společnosti se násilí vždy považovalo za mocný určující prvek ve vztazích mezi kmeny, náboženskými sektami, politickými seskupeními — i nejnověji mezi národními státy. Nic nového není ani na používání síly. To není vynález architektů ruské revoluce. Je to odedávna zbraň tajných společností, zločineckých organizací a tyranských vlád. Co však je na tomto jevu nové a hluboce znepokojivé, je zjištění, že terorismus se stává rozhodujícím faktorem v ústřední ideologické a politické bitvě, která zuří v dnešním světě - v boji mezi totalitarismem a liberální demokracií. Je to zbraň, která pro svobodný svět představuje stejnou hrozbu jako ohromný aparát jaderných a “konvenčních” sil, jímž se v posledních třiceti letech stratégové tak vážně zabývají. Navzdory tomu však není lehké přesvědčit demokracie o realitě a významu této mezinárodní teroristické sítě. -Spíš se setkáváme se široce rozšířenou neochotou chápat růst terorismu jako systematickou hrozbu demokratickým institucím, s neochotou pochopit, že terorismus je dnes mezinárodní jev, který podporují a často přímo řídí vlády zemí, jež jsou nepřátelské západním politickým zájmům. Definice terorismu Když se zabýváme problémem terorismu, snažíme se jej nejprve definovat. V důsledku toho pak v diskusích o něm věnujeme obvykle více času sémantice než praktickému hodnocení tohoto jevu a opatřením, která je nutné v boji proti němu přijmout. Nuže těm, kdo jsou ochotni racionálně diskutovat pouze na základě puntičkářský definovaných pojmů, nabídla jeruzalémská konference o terorismu v roce 1979 formuli, která sice není přijímána všeobecně, ale považuje se dnes za dobrou pomocnou definici : “Terorismus je úmyslné a systematické vraždění, mrzačení a ohrožování nevinných lidí, které má za účel vyvolat strach a tím dosáhnout politických 558 [pageend32]cílů.”1 Tato definice sice možná neuspokojí lingvistického filozofa nebo stylistického puristu, ale skýtá přiměřený výchozí bod pro zkoumání problému. Vycházíme-li z této či jakékoli podobné definice, pak intenzita terorismu v posledních patnácti letech podstatně stoupla. Počet teroristických útoků se zvýšil z méně než dvou set v roce 1968 na více než osm set v roce 1983, a očekává se, že až budou publikovány údaje za rok 1984, budou přinejmenším stejně vysoké. Roku 1968 vedlo pětadvacet teroristických útoků k obětem na životech ; v roce 1980 bylo takových útoků už 200, a jejich počet neustále roste. Podle zprávy amerického Sboru spojených náčelníků štábů : “Od roku 1968, kdy byla sestavena první oficiální statistika, mezinárodní terorismus nepřetržitě vzrůstá. Došlo k více než 8.000 vážných teroristických incidentů. Téměř 8.300 lidí bylo při nich zraného a skoro 4.000 zabito...” 2 Za posledních deset let došlo k útokům na šedesát vyslanectví či konzulátů, nebo k jejich obsazení; k vraždám, mučení či únosům stovek vládních úředníků; k atentátům na egyptského prezidenta, na bývalého šéfa britského štábu obrany a na bývalého italského ministerského předsedu ; došlo k pokusům o vraždu papeže a velitele amerických ozbrojených sil v Evropě ; byly spáchány pumové útoky na vyslanectví, vládní budovy, hotely, obchodní domy a letiště ; na různých místech světa se teroristé brutálně zmocnili rukojmí; a v samém středu Londýna byla zavražděna britská policistka střelbou z oken libyjského zastupitelského úřadu. Ničivá síla jednotlivých teroristických útoků se navíc dramaticky zvýšila, jak dokazují útoky na velvyslanectví Spojených států a velitelství americké námořní pěchoty v Libanonu, a zcela nedávno teror v šiitské oblasti západního Bejrutu. Zeměpisné rozložení teroristických incidentů je ještě významnější. Od roku 1968 bylo 43 % všech útoků spácháno v západní Evropě a ve Spojených státech, 42 % v Latinské Americe, a valná část zbývajících 15 % v Asii a Africe. Komunistický svět je terorismem téměř nedotčený. Podle studie CLA, publikované v roce 1981, pouze 62 ze 7.000 zaznamenaných incidentů se událo v Sovětském svazu a ve východní Evropě. Celkem 60 % všech obětí teroristických útoků byli občané západní Evropy a Američané. Protokol První konference Jonathanského institutu o terorismu, Jeruzalém 1979. Vojenská situace Spojených států v roce 1985 ; zpráva Sboru spojených náčelníků štábů. 559 [pageend33]Mezinárodní terorismus Závěry z těchto statistických údajů jsou jasné. Terorismus se stal nástrojem málo nákladné války vedené proti Západu a — jak prohlásil na Druhé jonathanské konferenci o mezinárodním terorismu, konané v červnu 1984 ve Washingtonu, americký státní tajemník George Shultz — “jestli jsou terčem terorismu svoboda a demokracie, pak je jasné, že jeho spojencem je totalitarismus”. Je nevyvratitelným faktem, že existuje mezinárodní teroristická síť. Státy, které mají zřetelný zájem destabilizovat a demoralizovat Západ, tuto sít podporují, financují, dodávají jí zbraně a organizují výcvik. To samozřejmě neznamená, že každý teroristický akt, k němuž na světě dojde, je ústředně plánovaný a organizovaný. Na druhé straně je však jasné, že existuje řada států, které politického terorismu využívají, posilují, a financují jej všude tam, kde působí ve směru jejich vlastních cílů. Nejdůležitější roli z těchto států hraje Sovětský svaz, který zejména prostřednictvím svých satelitů dává teroristům k dispozici mnoho výcvikových zařízení a poskytuje jim Štědrou finanční podporu. Do doby, než izraelská armáda roku 1982 provedla invazi do Libanonu a účinně — i když pouze dočasně — zničila moc Jásira Arafata, mělo vojenské křídlo PLO výcvikové možnosti ve více než padesáti kursech ročně po celém komunistickém světě ; z toho čtyřicet probíhalo přímo v Sovětském svazu. Důkazy o tom, i o jiných aspektech zapojení Sovětského svazu a PLO do mezinárodní teroristické sítě, přinesla studie publikovaná v roce 1984,3 v níž jsou reprodukovány četné dokumenty, které ukořistili Izraelci v Libanonu. Širší rozvětvení sovětského spojení s mezinárodním terorismem pečlivě zdokumentovala Roberta Gorenová ve svých akademických tézích Sovětský svaz a terorismus, které po autorčině smrti zredigovala a roku 1984 vydala Jillian Beckerová. Nejúplnější a nejpodrobnější vylíčení sovětské účasti na mezinárodním terorismu přináší ovšem základní dílo Claire Sterlingové The Terror Network (Síť teroru), které je výsledkem mnohaletého výzkumu. Autorka v něm sleduje stopy moderní teroristické sítě k jednám Kongresu tří kontinentů, který se konal v lednu 1966 v Havaně a kde bylo přijato usnesení vytvořit “globální strategii pro boj proti americkému imperialismu”. Tato strategie se začala formovat v úzké spolupráci se 3 Terorismus • sovětské spojení. Ray S. Cline a Jonah Alexander, Crane Russak, New York 1984. 560 [pageend34]Sovětským svazem, a jejím prvním viditelným výsledkem bylo, že později téhož roku bylo na Kubě vybudováno několik výcvikových táborů pod velením plukovníka KGB. Fidel Castro sice měl vlastní “partyzánská výcviková střediska“ už od roku 1961, ale toto byl první důkaz přímé ruské účasti. Palestinci zatím zakládali své vlastní výcvikové tábory v řadě zemí Středního Východu a v jižní Africe ; a oba trendy splynuly v jediný v Jižním Jemenu, který je satelitním státem pod přímou kontrolou Sovětského svazu. Do komplexu výcvikových středisek vybudovaných v okolí Adenu začali proudit terorističtí učedníci ze západoněmecké skupiny Baadera a Meinhofové, z italských Rudých brigád, z Irské republikánské armády, z baskické ETA, z japonské Rudé armády a z uruguayských Tupamaros. Teprve po egyptsko-ísraelské válce v roce 1973 však Sovětský svaz začal přebírat přímou a rozhodující roli v organizaci celé sítě — když poskytl PLO možnosti výcviku v Sovětském svazu, východním Německu, Československu, Maďarsku a Bulharsku, a když vyzbrojil veškeré palestinské vojenské jednotky ruskými zbraněmi. Pod záminkou podpory “národního osvobozovacího hnutí” a prostřednictvím PLO zahájil Sovětský svaz proces dodávání zbraní a techniky západoevropským a latinsko-americkým teroristům. Tuto síť dále rozšířilo a zpevnilo vyslání velkého množství kubánských instruktorů na Střední Východ. A celý proces dále pokračuje, jak dokládá Claire Sterlingová dlouhou sérií detailních příkladů. Po rozehnání vojenské organizace PLO v době izraelské invaze do Libanonu v roce 1982 se centrum těchto celosvětových operací odsunulo z Bejrútu, a existuje řada náznaků, že alespoň některé jeho části jsou nyní umístěny v Aténách. Řecká policie tam už identifikovala příslušníky deseti arabských teroristických skupin, včetně tří z PLO. Vznik mezinárodní teroristické sítě má zvláštní význam v kontextu situace v Severním Irsku. Existují prokazazelné důkazy, že IRA operuje v úzkém spojení s KGB a s teroristickými skupinami na celém světě, a přitom udržuje obzvláště významné styky s Lybií, která jí poskytuje výzbroj a možnosti výcviku. Spojení mezi IRA a Lybií je pouze jedním z řady příkladů neustále vzrůstajícího zapojení některých vlád do sítě mezinárodního terorismu. Nejméně tři další vlády na Středním Východě — iránská, irácká a syrská — jsou důvodně obviňovány, že v té či oné formě podporují terorismus. Teroristické skupiny dostávají od těchto zemí peníze, ale také výcvikové možnosti, logistickou podporu, informace výzvědných služeb, a mají v nich bezpečná útočiště v měřítku, jehož by izolovaní teroristé nikdy nemohli 561 [pageend35]dosáhnout. Zásluhou těchto zemí mají teroristické skupiny rovněž možnost používat nejmodernějších zbraní a technického vybavení obrovské ničivé síly. V kruzích amerických výzvědných služeb vládne pevné přesvědčení, že například bomba, která téměř úplně zničila americké velvyslanectví v Bejrútu, pocházela ze Sýrie. Technologie a terorismus Situaci dále zhoršuje rychlý vývoj v destrukční technologii. Americká vládní Poradní skupina pro nepokoje a terorismus zkoumala už v roce 1976 možnost, že by teroristé mohli začít užívat zbraní hromadného ničení4. Došla tehdy k závěru, že existuje velmi malá pravděpodobnost, aby některá ze skupin dokázala úspěšně zkombinovat materiální zdroje, nezbytné dovednosti a motivaci, nutné k použití špičkové technologie v teroristických akcích. Poradní skupina nicméně ve své zprávě konstatovala, že pokud by se teroristům podařilo zapojit do svých akcí zbraně hromadného ničení, “mohlo by to vést ke zhroucení celé struktury společnosti”. Zpráva Poradní skupiny ovšem neodhadla, že za méně než deset let po jejím uveřejnění budou teroristé moci spoléhat na podporu zemí, o jejichž vedoucích představitelích je známo, že se už delší dobu snaží získat možnosti vyrábět či nakoupit jaderné zbraně. 4 Terorismus a nové destrukční technologie : Přehled potenciálních rizik. Zpráva Národní poradní skupiny pro nepokoje a terorismus ; BDM Corporation, 25. května 1976. Skrukturu společnosti dnes neohrožuje pouze možnost jaderného terorismu. Výroba chemických a biologických zbraní není zdaleka tak obtížná jako výroba zbraní jaderných, a ve Spojených státech už bylo odhaleno několik teroristických skupin, které experimentovaly s chemickými látkami. Když policie Spojených států konečně odhalila “Symbionézskou osvobozovací armádu” — teroristickou skupinu, která unesla Patricii Hearstovou — nalezla v jejím hlavním stanu také celou knihovnu příruček o chemické válce a detailní návody na výrobu a použití chemických zbraní. Jedním z faktorů, které dosud teroristy odrazují od použití zbraní hromadného ničení, je zřejmě těkavá a nepředvídatelná povaha jaderných, chemických a biologických zbraní. Na seznamu teroristických priorit stála vždy velmi vysoko snaha zachránit si vlastní kůži. Všeobecně se dá říct, že pro činnost klasického teroristy je 562 [pageend36]charakteristkické — používat bomby s hodinovým strojem nebo dálkovým ovládáním, střílet ze zálohy a útočit na tak bezbranné cíle, jako je jednotkový obchod nebo školní autobus. Terorista-sebevrah Tento obraz však doznal radikální změny příchodem teroristy-sebevraha. Z iránské revoluce a z menšinové islámské sekty, která ji provedla, se vynořil šiitský fanatik, vrah typu japonských kamikadze, pro něhož je smrt ve službách džihádu, svaté války, cestovním pasem do věčné slávy. Takoví byli pachatelé útoků na základnu americké námořní pěchoty a na velvyslanectví Spojených států v Libanonu. Při sledování extrémních cílů islámského fundamentalismu jsou ochotni opakovat takovéto útoky v kterékoli části světa, přičemž zbraně jim dodávají političtí či náboženští představitelé, pro něž je export islámské revoluce jedním ze základních článků víry. Vývoj tohoto jevu vstoupil do významné nové fáze v březnu 1982, kdy došlo v bývalém hotelu Hilton v Teheránu ke schůzce šiitských náboženských vůdců s revolučními studenty. Základním bodem setkání bylo vyhlášení svaté války za očištění muslimského světa od zemí, které nežijí podle nejčistších norem islámské revoluce. Irák, s nímž Irán už tak jako tak vede válku, byl pochopitelně prohlášen za hlavního nepřítele, ale vysoko na žebříčku cílů svaté války byly také Kuvajt a Saudská Arábie, a jejich západní přátelé. Nervovým centrem této nové teroristické sítě je středisko Taleghani v Teheránu, které je jednak náboženským seminářem a jednak tranzitním táborem šiitských fanatiků na jejich cestě do výcvikových středisek v celém Iránu, kde se školí v revolučním boji, včetně používání nákladních aut napěchovaných třaskavinami a jiných sebevražedných zařízení. Jde o formu mezinárodního terorismu, jemuž státy, proti kterým je namířen, zatím nedostatečně rozumějí. Kromě faktu, že západní způsob myšlení má značné těžkosti pochopit sebevražednou povahu islámského terorismu, džihád představuje zvláštní problém rovněž v tom, že nemá stálou nebo aspoň strukturovanou organizaci, do níž by se dalo případně proniknout tradičními metodami rozvědky. Každou operaci provádí teroristická skupina, která je sestavena ad hoc, pouze pro specifický jednorázový útok, z celé řady šiitských seskupení, jako jsou třeba Amal Da awa (Výzva), Hezbollah nebo Islámská fronta pro osvobození Bahrajnu. 563 [pageend37]Každá jednotlivá buňka po svém utvoření plánuje svou vlastní operaci, při čemž finance, zbraně a technické zařízení přicházejí z Iránu. Po skončení operace se buňka okamžitě rozejde, a její členové se spolu při plánování další akce setkávají jen velice zřídka. V buňkách funguje propracovaný systém “pojistek” a striktně se v nich používá principu selektivní informovanosti — což jsou ovšem zásadní a důležité prvky podzemní činnosti. Tento pružný systém buněk je rozmístěn všude po Středním Východě — a rovněž ve vzdáleném Londýně, Paříži a Vídni. Západní zpravodajské služby dosud zaznamenaly jen velmi málo úspěchů v boji proti tomutu typu terorismu, který je považován za “nejnebezpečnější vražednou sílu na dnešním Středním Východě”. Zrod tohoto mysteriózního jevu, mocné kombinace náboženského fanatismu, fatalismu a spiklenecké úskočnosti, znamená nový vážný problém pro demokratické vlády, které už tak jako tak mají s terorismem tradičnějšího typu plné ruce práce. Není překvapující, že země, v níž se zrodila tato zvlášť nebezpečná forma politického násilí, slouží nyní jako základna mezinárodního revolučního hnutí. Jeden z hlavních představitelů střediska Taleghani, Said Mohammad Taghi Modarresi, poskytuje společně s vedoucími iránskými ajatolly výcvikové možnosti zahraničním teroristickým organizacím, mezi nimi IRA (Irské republikánské armádě), ASALA (Arménské revoluční organizací) a Tamilům ze Srí Lanky. Univerzity v Evinu, v severozápadním předměstí Teheránu a v Sírázu jsou hlavními centry teoretické přípravy, zatímco praktický výcvik se provádí v jiných částech Iránu. V interview s jedním francouzským časopisem Modarresi tvrdil, že může shromáždit pět stovek sebevražedných “věřících” týdně. Prohlásil také, že je schopen vyhodit do vzduchu Bílý dům ve Washingtonu — což je hrozba, kterou žádná západní zpravodajská organizace nebere na lehkou váhu. Obrana proti terorismu Než po vítězství iránské revoluce začala svět ohrožovat svátá válka džihád, mohly se demokratické země vykázat jistými úspěchy v boji proti mezinárodnímu terorismu. Společně vedené kampani proti únosům letadel se podařilo podstatně snížit frekvenci výskytu této formy terorismu (i když incident v Teheránu, který spáchali šiité a téměř jistě schválila — pokud ne přímo inspirovala — iránská vláda, byl obzvláště drsným příkladem nemilosrdného vrahounství). Skupina Baadera a Meinhofové v západním 564 [pageend38]Německu byla zneškodnenia a italské vládě se podařilo téměř neutralizovat Rudé brigády. V Turecku se dosáhlo kontroly nad domácím terorismem, ale arménská ASALA dosud čas od času provádí atentáty na turecké diplomaty v zahraničí. Zatím nejvýznamnější událostí v boji proti terorismu bylo nepochybně zničení infrastruktury PLO izraelskými ozbrojenými silami při invazi do Libanonu v roce 1982. Bylo by sice zcela předčasné tvrdit, že PLO přestala existovat, ale její kdysi dominantní úloha v síti mezinárodního terorismu byla aspoň dočasně značně podminována. Tyto úspěchy však nevedly ke snížení obecné hrozby, kterou představuje mezinárodní terorismus pro liberální demokracii. Kombinace islámského fundamentalismu s státní podpory terorismu vede naopak k situaci, v níž — podle slov George Shultze — “stále více lidí na světě dnes musí žít ve strachu před výbuchem náhlého a nevyprovokovaného teroristického násilí... epidemie se šíří a civilizovaný svět proti ní stále ještě nenašel účinný lék”5. Tvrzení, že se západní Evropě podařilo terorismus účinně omezit, se navíc ukázala jako klamná. Zdá se, že nejméně tři teroristické skupiny — západoněmecká Frakce Rudé armády (RAF), belgické Combatant Communist Cells (CCC) a francouzská Action Directe — nyní spolupracují na nové kampani, namířené proti NATO. Existují rovněž důkazy o jejich napojení na teroristické skupiny na Středním Východě, a kampaně se také účastní italské Rudé brigády. Ví se, že alespoň 300 příslušníků Rudých brigád uprchlo po úspěšných operacích italské vlády do Francie, kde se jim přes opakované žádosti italských úřadů o jejich vydání dostává útočiště. Literatura a některé metody, kterých používá nová teroristická koalice proti NATO, silně připomínají literaturu a metody Rudých brigád. Nedávná úspěšná operace teroristů v Aténách měla být podle prohlášení pachatelů demonstrací solidarity s RAF, CCC a Action Directe. Státní tajemník USA George P. Shultz : Druhá jonathanská konference o terorismu, Washington 1984. Velká část odpovědnosti za to, že se civilizovaný svět nedokáže účinně bránit proti tomuto druhu války, padá ovšem na vrub právě faktu, že jde o civilizovaný svět. Zásadním problémem je relativní důležitost, jakou organizovaná společnost přikládá na jedné straně svobodě, a na druhé straně veřejnému pořádku. V liberálních demokraciích je individuální svoboda ohniskem společenské a politické struktury, a naléhavá potřeba pořádku se 565 [pageend39]často ignoruje nebo modifikuje ve snaze, aby nedošlo k ohrožení nebo erozi práv jednotlivce. Bez udržení veřejného pořádku však současně není možné zajistit přežití individuálních svobod — neboť bez něho by rychle převážil zákon hrubé síly, v němž by slabí neměli vůbec žádnou svobodu. Ovšem v případě, kdy se na požadavky jednotlivců nebere zřetel, je možné zajistit vysoký stupeň veřejného pořádku ; totalitní státy jsou před hrozbou terorismu bezpečné právě proto, že jejich vládcové jsou schopni zničit jej protiterorem. Liberální demokracie tedy stojí před dilematem : nalézt metody jak zneškodnit mezinárodní terorismus a přitom nijak vážně neohrozit individuální práva většiny svých občanů. Kolektivní svépomoc Státně podporovaný terorismus vnesl nový prvek do problému, který nezná jednoduché řešení. Je proto důležité pečlivě prozkoumat praktické možnosti, jak na hrozbu mezinárodního terorismu účinně reagovat. Základní premisou musí být, že jde jasně o mezinárodní hrozbu — a tedy jediný účinný způsob reakce je rovněž mezinárodní. Žádný stát není sám o sobě schopen vypořádat se s teroristickou sítí, pro níž státní hranice hrají roli jenom v případě, když za nimi najde terorista útočiště. Demokratické společnosti budou možná nuceny přistoupit na jistý stupeň násilí. Terorismu se daří nejvíce tam, kde jeho terčem jsou společnosti se silnými tradicemi individuálních svobod, tedy společnosti, které jsou nuceny za svou svobodu platit jistou mírou nepořádku. Příliš razantní reakce na hrozbu terorismu by mohla tuto svobodu ohrozit — a tedy vlastně uskutečnit to, oč se teroristé snaží. Proto je třeba přesně definovat, proti čemu se demokratická společnost musí bránit. To neznamená zase znovu plýtvat energií pokusy o definici terorismu, nýbrž prostě kategorizovat hrozbu. Je zásadně důležité shodnout se na tom, co je skutečným ohrožením bezpečnosti. Unos amerického letadla frustrovaným nebo vyšinutým kubánským utečencem nepředstavuje pro strukturu společnosti stejné nebezpečí jako únos letadla do Teheránu, při němž došlo k vraždě dvou amerických cestujících fanatickými šiitskými extrémisty. Vražda policisty v Severním Irsku — jakkoli hrozná — se nedá srovnat s pokusem o zavraždění v brightonském hotelu britské ministerské předsedkyně a většiny členů kabinetu bombou se zpožděným zapalováním. Pokud může být izolovaným incidentům, kterých se dopouštějí vyšinutí 566 [pageend40]jednotlivci, vůbec zabráněno, spadá to do sféry činnosti státních bezpečnostních jednotek. U velkých incidentů, zejména u těch, které mají prokazatelně podporu některého státu, je naprosto nutná mezinárodní akce. Zatím však neexistuje žádný formální mezinárodní orgán, jehož posláním by byla obrana proti terorismu. Spojené národy nejsou k ničemu. Mnohé z jejich členských států samy podporují a financují terorismus. Je proto nutné zabývat se různými návrhy na vytvoření nějaké mezinárodní proti- teroristické organizace, která by byla odpovědná za koordinaci shromažďování a výměny informací o teroristických technikách, o jednotlivých teroristech a teroristických skupinách, a také za účinné operace proti nim. Na první pohled je to srozumitelný návrh, ale při jeho bližším zkoumání narazíme na celou řadu těžkostí. Prvním požadavkem boje proti terorismu — jako ostatně každé vojenské operace — je dobře organizovaná a efektivní výzvědná služba. A právě na tomto poli naráží mezinárodní spolupráce na největší překážky. Rozvědka patří v každém státě k jeho nejcitlivějším a nejzranitelnějším institucím. Každý stát si žárlivě střeží své informační zdroje, metody a techniky, a plná spolupráce mezi jednotlivými státy na tomto poli je velice vzácná. O teroristických skupinách si některé západní země informace vyměňují, ale patrně by bylo nerealistické požadovat, aby se této výměně dostalo formálního vyjádření v nějakém stálém nadnárodním orgánu. Tento argument proti vytvoření nadnárodní protiteroristické organizace však mezinárodní spolupráci nevylučuje : v řadě západních zemí se chystá schválení příslušných legislativních opatření. A další slibnou oblastí mezinárodní spolupráce by mohly být principy a praktiky, jimiž se řídí diplomatické styky. Zastřelení britské policistky z oken libyjského zastupitelského úřadu v Londýně v dubnu 1984 mělo okamžitě za následek to, že soustředilo pozornost politických představitelů na anomálie stavu, kdy vrah, krytý diplomatickou imunitou, mohl svobodně odjet z Británie a dokonce si s sebou odvézt v diplomatickém zavazadle i vražednou zbraň. Konference západoevropských ministrů spravedlnosti proto schválila vytvoření ministerského výboru, který se zabývá způsoby, jak zlepšit výměnu informací o terorismu, a má také formulovat doporučení, týkající se obrany před zneužíváním diplomatických výhod. A na ekonomickém vrcholném shromáždění v Londýně pak hlavy západoevropských států a vlád vydaly prohlášení, že “vzrůstající účast států a vlád na teroristické činnosti včetně zneužívání diplomatické imunity vzbuzují vážné obavy”. Obecným závěrem nutně musí být, že by si západní liberální demokracie 567 [pageend41]měly přiznat smutnou pravdu — že mezinárodní teroristické organizace proti nim vedou válku, při čemž jsou často manipulovány státy, které mají přímý zájem na destabilizaci a konečném zničení západních politických systémů. Pokud chtějí přežít, musí si především přiznat, že tento válečný stav existuje, a vyvodit z toho důsledky. Státům, které prokazatelně podporují mezinárodní terorismus se musí dostat jasné výstrahy, že tím riskují své obchodní a ekonomické styky se Západem. Všechny politické či hospodářské sankce, které by mohly vyplynout z jejich pokračování v této činnosti, by měly být závazné pro všechny země svobodného světa. Současná historie mezinárodních vztahů svědčí o tom, že sankce vyhlášené jedinou zemí jsou předurčeny k nezdaru. Žádná úvaha o mezinárodním terorismu nemůže být kompletní, pokud nevěnuje jistou pozornost úloze tisku a jiných sdělovacích prostředků. Správně se říká, že “terorismus je divadlo”. Terorista potřebuje pro svou činnost jeviště. Jeho úspěch závisí na zájmu veřejnosti — což je jedním z důvodů, proč často útočí na nevinné občany. Voják, zastřelený ze zálohy v Belfastu, může vynést pár řádek v britských novinách — mezinárodní sdělovací prostředky takový incident pravděpodobně vůbec nezaznamenají — a televizní stanice v Británii mu možná věnují krátkou zmínku v podvečerních zpravodajských pořadech. Naproti tomu vyhodit do povětří restauraci nebo velkoprodejnu ve středu města a zabít a zmrzačit přitom ženy a děti, zaručuje dostat se na první stránky novin a do nejlepších televizních časů, a navíc velkou publicitu pro teroristickou skupinu, která se “přihlásí k zodpovědnosti”. Je pravda, že to mezi čtenáři, posluchači a televizními diváky vyvolá odpor a rozhořčení, ale to teroristům nevadí. Účelem terorismu — jak řekl Lenin — je terorizovat, a tedy Čím brutálnější a nesmyslnější útok, tím lépe “pro věc”. Dá se vážně zastávat stanovisko, že by západní hromadné sdělovací prostředky, a zejména televize, měly přestat dělat teroristům reklamu ? Novináři obvykle odpovídají na tento názor tak, že “veřejnost má právo vědět” a že novinářskou povinností je informovat. Informovat je ovšem možné rovněž bez senzacechtivosti a dramatizování, které prospívá jen teroristům. Instinktivní reakcí každého západního novináře je věnovat každé události, při níž došlo k násilí a zkáze, přehnanou pozornost, a předkládat veřejnosti “objektivní” fakta. Skutečností však zůstává, že u teroristických akcí by neměla existovat formální objektivita, stejně jako neexistuje — abych si vypůjčil a parafrázoval výrok Winstona Churchilla — žádná neutralita ve vztahu mezi žháři a příslušníky požární ochrany. 568 [pageend42]Anatomie jedné zdrženlivosti Václav Havel (Praha)+ Zdá se, že stále víc západních mírových organizací se obrací jako na své přirozené partnery ve východní části Evropy nikoli na zdejší státní mírové výbory, ale na občany, kteří uvažují v tomto prostoru o problémech dnešního světa nezávisle na svých vládách, totiž na takzvané disidenty. Jsme zváni na mírové kongresy (že se jich nemůžeme účastnit, je jiná věc), navštěvují nás zástupci různých mírových skupín, jsme vybízeni k dialogu a spolupráci. To ovšem ještě neznamená, že takový postoj je v západním mírovém hnutí všeobecný a spontánní. Spíš je tomu naopak : převládá tam zřejmě — pokud jde o vztah k východoevropským disidentům — určitá zdrženlivost, opatrnost, ne-li přímo nedůvěra a nevole. Důvody takové rezervovanosti si lze snadno domyslet : kontakty s námi nesou nelibě naše vlády, které mají na osudy světa koneckonců přeci jen větší vliv než my, a s nimiž by tedy hlavně mělo být komunikováno; navíc se východoevropští disidenti jeví západním bojovníkům za mír pravděpodobně jako lidé podivně utopení ve svých lokálních starostech, přemrštěně zdůrazňující lidská práva (jako by důležitější než lidská práva nebylo lidské přežití 1), podezřele zaujatí proti socialistickým realitám, ne-li přímo proti socialistickým ideálům, jako lidé pramálo kritičtí k západní demokracii a možná dokonce sympatizující — tajně — s nenáviděnými západními zbraněmi. Zkrátka jako nějaká východní rezidentura západních establíshmentů. Zdrženlivost je ovšem obousměrná : lze ji pozorovat i na vztahu východoevropských disidentů k západnímu mírovému hnutí. Čteme-li jejich texty, mírové tématiky se dotýkající, obvykle v nich nějaký odstín a nějakou míru zdrženlivosti také nalézáme. Pomohu-li tím k lepšímu vzájemnému pochopení, nevím, spíš jsem v této věci skeptický. Přesto se pokusím popsat některé důvody jedné z těchto dvou zdrženlivostí, totiž té naší. Otevřený list západním mírovým hnutím. © 1985 Rowohlt Verlag, Hamburg a Václav Havel. 569 [pageend43]Při vnějškovém pohledu se disidenti jeví jako jakási mikroskopická a dost kuriózní — totiž kuriózně radikální — enkláva uprostřed jednolité a docela jinak se projevující společnosti. V určitém smyslu opravdu takovou enklávou jsou : je jich málo, státní moc se snaží vyhloubit mezi nimi a společnosti příkop, skutečně se od většiny občanů čímsi odlišují. Totiž tím, že své názory říkají nahlas a bez ohledu na následky. To ovšem není tak důležité. Důležité je, zda jsou jejich názory vskutku tak odlišné od mínění ostatních. Myslím, že nikoliv. Naopak : téměř denně mám povzbudivou příležitost se přesvědčovat, že disidenti neříkají vlastně nic jiného, než co si myslí drtivá většina jejich spoluobčanů. A srovnáme-li to, co píší ve svých statích, s tím, co lze slyšet od jejich spoluobčanů (arciže jen v soukromí, nanejvýš v hospodách), neubráníme se dokonce paradoxnímu zjištění, že disidenti patří spíš k té méně radikální, loyálnější a mírumilovnější vrstvě obyvatelstva. Proč ale o tom teď píšu : chci-li se zamyslet o určité zdrženlivostí disidentů ve věci míru, musím se nejprve zamyslet o společenském pozadí jejich působení, respektive o těch obecných zkušenostech, náhledech a pocitech, které oni reflektují, veřejně artikulují či po svém domýšlejí. 2. Především je třeba si uvědomit, že slovo “mír” bylo v naší části světa zbaveno obsahu. V Československu už třicet sedm let visí na všech možných i nemožných místech hesla jako “Buduj vlast, posílíš mír”, “SSSR — záruka světového míru”, “Za další rozvoj mírové práce našeho lidu” atd. atd.; už třicet sedm let jsou noviny i všechny ostatní sdělovací prostředky přeplněny týmiž frázemi o míru; už třicet sedm let musí občané povinně nosit v průvodech tytéž mírové transparenty; už třicetsedm let provozují státem placenou turistiku po různých mírových kongresech někteří obzvlášť snaživí opakovači oficiálních tézí, kteří se vtipně profesionalizovali jakožto zdejší “bojovníci za mír”. Už třicet sedm let je zkrátka “boj za mír” neodmyslitelnou součástí ideologické fasády systému, v němž žijeme. Z tisíceré každodennosti a zcela osobní zkušenosti přitom každý občan ví, že za touhle oficiální fasádou se skrývá úplně jiná a stále tristnější skutečnost : pustota života v totalitním státě, všemoc mocenského centra a bezmoc obyvatelstva. Slovo “mír” — podobně jako slova “socialismus”, “vlast” nebo “lid” — je už jen jednou z příček žebříku, po němž se šikovní lidé 570 [pageend44]šplhají nahoru, a zároveň jedním z pendreků, jimiž jsou biti ti, kdo se “vyčleňují”. Slovo “mír” patří mezi rituální zaříkadla, která vláda neustále mumlá, dělajíc si přitom, co chce (respektive co má nařízeno dělat), a která musí spolu s ní mumlat i obyvatelstvo, chce-li mít aspoň relativní klid. Lze se za těchto okolností divit, že to slovo budí u zdejších lidí nedůvěru, skepsi, posměch a odpor ? Není to však odpor k míru jako takovému. Je to odpor k té pyramidě lží, jejíž tradiční součástí to slovo je. Jak daleko tenhle odpor jde — a jak vážně ho je tudíž třeba jakožto sociální fenomén brát — lze ilustrovat například tímhle : když se zdejší disidenti pokusí občas vyjádřit veřejně své stanovisko k mírové problematice, byť jakkoli odlišné od stanoviska vládního, stávají se už jen tím, že se vůbec mírem vážně zabývají, veřejnosti lehce podezřelí. A jestli například jiné dokumenty Charty 77 lidé se zájmem poslouchají z cizího rádia, pídí se po nich a opisují je, pak její “mírové” dokumenty, bez ohledu na jejich obsah, se už předem těší obecnému nezájmu. Slyší-li zkrátka občan našeho státu slovo “mír”, začína zívat. Naprosté vyprázdnění a znehodnocení toho slova oficiální propagandou je ovšem jenom jedním — a to ještě spíš jen vnějškovým — důvodem rezervovaného vztahu zdejších lidí (a tudíž do jisté míry i disidentů, kteří nežijí přece v jiném podnebí než všichni ostatní) k boji za mír a k mírovému hnutí. 3. Proti komu je vlastně veden u nás onen oficiální “boj za mír” ? Samozřejmě proti západním imperialistům a jejich zbraním. Slovo “mír” tudíž u nás neznamená nic jiného než bezvýhradný souhlas s politikou sovětského bloku a jednoznačně odmítavý vztah k Západu. “Západní imperialisté” není totiž v našem newspeaku označení pro nějaké vidinou dobytí světa posedlé jedince, ale pro víceméně demokraticky zvolené západní vlády a pro víceméně demokratický západní politický systém. Přičtěme k tomu další okolnost : naše sdělovací prostředky se už po desítiletí systematicky snaží ve svém zahraničním zpravodajství vyvolat dojem, že na Západě se neděje téměř nic jiného, než bojuje za mír — přirozeně ve zdejším slova smyslu. Čili : mírové hnutí je prezentováno jako výraz skutečnosti, že se západní lidé už nemohou dočkat komunismu sovětského typu. Co si za tohoto stavu věcí asi tak může normální zdejší občan myslet ? Ze 571 [pageend45]by západní bojovníky za mír měl komunismus už brzy potkat, aby je vytrestal za jejich naivitu a nepoučitelnost. Pokusme si představit, co by se stalo, kdyby některý z mladých, nadšených a upřímných západních bojovníků za mír navštívil místo známého disidenta běžného československého občana a požádal ho o podpis — řekněme — na petici proti dozbrojení NATO. Myslím, že by nastaly v jádře dvě možnosti : bud’ by navštívený svého návštěvníka zdvořile vyhodil, anebo by ho považoval — což je asi pravděpodobnější — za agenta tajné policie a okamžitě by mu jeho papír podepsal, tak, jak podepisuje desítky podobných papírů, když mu je v zaměstnání k podpisu předkládají, aniž si je pořádně přečte a jen proto, aby neměl popotahování. (Pohotovější občan by se celé události — ať už by se postavil k dozbrojení jakkoli — pokusil možná využít k získání nějakého pozvání na Západ. Košile je koneckonců bližší než kabát : podívat se poprvé v životě do Paříže by se dalo stihnout dřív, než Evropu spálí atomový požár.) Pokusím se to ještě zvýraznit : představme si, že by si vybral nás západní návštěvník nešťastnou náhodou staršího občana, který bydlí celý život v Praze na Letné a kterého mají v nej bližší době — spolu se stovkami jiných — přestěhovat proti jeho vůli do nějakého sídliště za Prahu, čímž bude nejen zbaven svého celoživotního domova, ale navíc donucen platit (bůhví z čeho) možná dvakrát vyšší činži — a to všechno jen proto, že Letnou si usmyslili obývat sovětští důstojníci. Tedy ti nejbojovnější bojovníci za mír. Mohl by se divit západní nadšenec svému chladnému přijetí v takovéto domácnosti ? Vím, že někteří lidé na Západě si myslí, že celé západní mírové hnutí je dílem sovětského špionáže. Jiní je chápou jako sbor naivních snílků, jejichž velkého zápalu a malé informovanosti Sověti šikovně využívají. Nesdílím takové názory. Nicméně mám dojem, že kdyby bylo možné nějak zjistit, co si skutečně myslí obyvatelé východní Evropy, ukázalo by se, že tyto názory mají mezi nimi víc stoupenců než na samotném Západě. Myslím, že prvním předpokladem jakéhokoli smysluplnějšího evropského sbližování je nemilosrdná vzájemná výměna všech takovýchto tvrdých informací. 4. Osvícenější ze západních mírových bojovníků nežádají jen odzbrojení svých vlastních zemí, ale souběžně odzbrojení všech. A spíš než boj proti 572 [pageend46]Pershingům očekávají proto od lidí z východní Evropy boj proti různým druhům raket SS. To je samozřejmě rozumné; nechť každý začne zametat u vlastního prahu. Je-li však mým dnešním tématem “mírová zdrženlivost” v naší části Evropy, pak musím upozornit na něco, na co se občas trochu zapomíná : že jakýkoli — i docela plachý — projev nesouhlasu s vládní politikou v tak citlivém bodě, jakým je obrana, je u nás nekonečně nebezpečnější než na Západě. Vždyť zatímco západní tisk zveřejňuje mapy, na nichž jsou vyznačeny plánované nebo už vybudované raketové základny, u nás je lokalizace veškerých zbraní považována za státní tajemství a za pouhé veřejné prozrazení místa nějaké základny by člověk zcela bezpečně putoval na léta do vězení. A když si představím, že by se tu někdo odvážil přiblížit k raketové základně s protiválečným transparentem v ruce nebo se dokonce pokusil mařit její výstavbu, vyvstává mi na čele studený pot a vlasy mi vstávají hrůzou. Nebylo by z toho totiž čtrnáct dní vězení s návštěvami a balíčky jako v Anglii, ale čtrnáct krutých let ve Valdicích, tomto českém Síng-Singu ! Když jsem na to svého času upozornil při výslechu (týkal se nějakého mého setkání se západními mírovými aktivisty) jednoho ze svých vyšetřovatelů, zcela mne svou odpovědí odzbrojil. Řekl : “Jiná země, jiný mrav.” Ano, jiná země, jiný mrav. Směrem domů jsem vždycky zdůrazňoval, že se nemáme vylhávat ze své vlastní odpovědnosti a všechno svádět na obecné poměry, velmoce a celkově zlý svět. Směrem ven bych však rád přeci jen upozornil, že žijeme v zemi s “jiným mravem”. Vyslovit se proti zdejším raketám znamená de facto stát se disidentem. Čili : úplně změnit svůj život. Počítat s kriminálem jako se samozřejmou životní eventualitou. Připravit se naráz o mnohé z těch mála možností, které zdejší občan má. Octnout se ze dne na den v neurotizujícím světě věčného strachu z domovního zvonku. Stát se příslušníkem oné mikroskopické enklávy “sebevrahů”, které obklopují sice tiché sympatie veřejnosti, ale zároveň její tichý údiv nad tím, že se někdo rozhodl tolik riskovat pro tak beznadějnou věc, jako je změna nezměnitelného. Západní mírové hnutí má reálný vliv na jednání parlamentů a vlád. A vězení neriskuje. Zde se vězení riskuje. A vliv na rozhodování vlády je — aspoň v tomto bodě — nulový. Netvrdím, že nemá smysl se zde angažovat. Chci jen vysvětlit, proč to dělá tak málo lidí. Nemyslím si, že jsme o tolik zbabělejší národ. V západních zemích — být tam tytéž poměry jako u nás — by to nedělalo asi o mnoho víc lidí než dneska zde. 573 [pageend47]Jsou to — doufám — samozřejmosti. Ale presto je důležité je znovu a znovu opakovat : mimo jiné i proto, aby se v evropských myslích nenápadně neusazoval veskrze mylný dojem, že jediné vskutku nebezpečné zbraně jsou ty, kolem nichž táboří demonstranti. 5. Neodvažuji se mluvit o poměrech v celém sovětském bloku. Myslím však, že aspoň o československém občanovi mohu říct, že jeho svět je charakterizován trvalým napětím mezi “jejich” všemocí a jeho bezmocí. Tento občan totiž ví, že “oni” mohou cokoliv : zbavit ho pasu, vyhodit z práce, nařídit mu, aby se přestěhoval, pověřit ho sbíráním podpisů proti Pershingům, nedovolit mu studovat, vzít mu řidičský průkaz, poslouchat jeho telefon a číst jeho korespondenci, vystavět mu pod okny fabriku, jejímž hlavním produktem je kysličník siřičitý, neuvěřitelně mu chemicky zasvinit mléko, zavřít ho jen proto, že byl na nějakém rockovém koncertě, zdražit mu libovolně a kdykoliv cokoliv, odmítnout mu bez vysvětlení kteroukoli jeho pokornou žádost, předepsat mu, co musí přednostně číst, za co musí demonstrovat, co má podepsat, kolik může mít jeho byt čtverečných metrů, s kým se smí stýkat a s kým nikoliv. V trvalém strachu z “nich” proplouvá tedy občan životem, věda dobře, že i možnost pracovat evidentně ve prospěch společnosti je jen darem, kterým ho “oni” podmíněně obdařili. (Jednu mou přítelkyni, odbornici v jisté speciální lékařské disciplíně, odmítl její všemocný šéf — samozřejmě představitel úředníků a nikoli lékařů — pustit do sousední NDR na vědecký kongres o její speciální disciplíně, kam byla zvána a svou vědeckou společností vysílána, protože — jak dal jasně najevo — seznámení s metodami zahraničních vědců není v této zemi přirozeným zájmem vědeckého rozvoje a péče o pacienty, ale milostí, kterou lékařům uděluje byrokratická vrchnost.) Běžný občan, žijící v této dusné atmosféře všeobecné nevrlosti, poníženosti, ostražitosti, donašečství, nervozity a věčně doutnající kompenzační agresivity, samozřejmě dobře ví — aniž kdy musel číst jakoukoli disidentskou literaturu — že “oni” můžou všechno a on nemůže nic. (Ze neexistuje žádná ostrá hranice mezi těmi “dole” a těmi “nahoře”, že se tedy vlastně neví, kdo to jsou “oni”, a že vlastně všichni jsme — jsouce vtaženi do společné hry — tak trochu “jimi” a všichni “oni” jsou zároveň tak trochu “námi”, totiž na nějaké jiné “je” odkázanými podobcany — to je 574 [pageend48]už otázka jiná, jejíž analýza by do této souvislosti nepatřila.) Představ si nyní, západní mírový aktivisto, že za tímhle polouštvaným občanem přijdeš s otázkou, co je ochoten udělat pro světový mír ! Divíš se, že na tebe bude nechápavě zírat a v duchu se tázat, co to je zase za léčku ? Daleko prostší veci totiž, než je otázka míru a války, jsou — nebo aspoň se mu za dané situace zdají být — mimo dosah jakékoli jeho pravomoci. Nemá- 1Í například sebemenší vliv na to, zda velký kus jeho domoviny bude či nebude proměněn v poušť kvůli trošce méněcenného uhlí, které potřebuje bůhví jaký průmysl bůhví na co; nemůže-li zabránit ani tomu, aby se vinou znečištěného životního prostředí kazily dětem zuby; nemůže-li dokonce dosáhnout ani toho, aby se s ohledem na zuby a duše svých dětí směl přestěhovat ze severních Cech do jižních; jak by mohl ovlivnit takovou věc, jako jsou jakési “hvězdné války” mezi dvěma supervelmocemi ! To všechno se mu jeví jako příšerně odtažitá věc (vzdálená jeho zásahu opravdu asi tak jako hvězdy na obloze), kterou jsou schopni se zabývat jen lidé bez jakýchkoli “normálních” starostí a nevědoucí nudou co dělat. Paní Thatcherová je okouzlena šarmem pana Gorbačova. V tomto veskrze zracionalizováném světě počítačů, schopných prý odstartovat i nukleární válku, je celý civilizovaný svět zcela iracionálně fascinován faktem, že pan G. pije whisku a umí hrát golf, dík čemuž — prý — není lidstvo tak úplně bez šance na přežití. Co v tom asi spatří náš uondaný československý človíček ? Jen nový důkaz toho, co se ví už dávno : že věc míru a války je zálažitostí pánů G. a R. Co on k tomu může dodat ? Jak on může vstoupit do jejich myšlenek ? Má snad možnost pít s nimi whisku a hrát golf ? Vždyť on přece nemůže vstoupit do myšlenek ani toho posledního úředníka pasového úřadu, který s definitivní platností rozhodne o tom, zda si smí či nesmí dopřát dva týdny dovolené v Jugoslávii, na něž si celý rok Šetřil ! A lze se mu divit, když nějakou tajemnou hvězdnou dohodu mezi pány R. a G. nebude vnímat jako “významný krok k míru”, ale jen jako nějaké nové spiknutí proti sobě ? Co chci říct : obecná rezervovanost k otázkám války a míru není — aspoň v mé vlasti — důsledkem jakési geneticky dané ignorace k problémům světa, ale docela srozumitelným důsledkem společenské atmosféry, v níž je nám dáno žít. Opakuji znovu : netvrdím, že nemůžeme nic dělat. Říkám jen, že naprosto chápu, proč si tolik lidí kolem mne myslí, že nic dělat nemohou. A prosím naše přátele — západní bojovníky za mír — aby se pokusili vžít do jejich situace. Aby se o to pokusili ve společném zájmu nás všech. 575 [pageend49]6. Občas se objevují lidé, kteří se už nemohou dál dívat na ten skandální chaos života a jeho tajemného bujení. Jsou to lidé tragicky sužovaní hrůzou z nicoty a ze sebe samých a potřebou zjednat si vnitřní klid tím, že vnesou pořádek (“klid”) do neklidného světa a do jistoty tohoto pořádku jaksi odloží celou svou nepevnou existenci, čímž se definitivně zbaví svých běsů. Zoufalá netrpělivost těchto lidí zoufale tíhne k vymýšlení a zavádění různých racionálních projektů obecného blaha, určených k tomu, aby byl konečně přehled, aby bylo konečně všemu rozumět, aby svět konečně někam spěl a bylo tak definitivně zúčtováno se vší tou provokativní nahodilostí dějin. Sotva ovšem s tímhle začnou — má-li svět tu smůlu, že jim k tomu dal příležitost — narazí na obtíže : mnoho jejich bližních si chce žít i nadále po svém, předestřený projekt je navzdory své dokonalosti nezajímá, činí mu naschvály a kladou mu do cesty, ať už programově nebo prostě povahou své přirozenosti, nejrůznější překážky. Fanatik abstraktního projektu, tento utopista v praxi, je ovšem neschopen takové věci tolerovat, nejen proto, že problematizují samo těžiště jeho bytí, ale i proto, že už dávno ztratil schopnost vnímat svébytnost všeho jsoucího a místo ní vidí jen svůj vlastní sen o tom, jaké by mělo vše jsoucí být a kam by mělo směřovat. Proto se rozhodne svůj projekt světu — samozřejmě v jeho zájmu — násilně vnutit. Tím to začíná. Pokračuje to pak onou zvláštní “aritmetikou obecného štěstí”, která dovozuje, že je správné spokojenosti miliónů obětovat pár tisíc vzpurných, respektive spokojenosti miliard obětovat pár miliónů. Čím to musí skončit, je zřejmé : neštěstím všech. Je to tragický příběh jakéhosi “krátkého spojení mysli” : nač se trápit nekončícím a vlastně beznadějným hledáním pravdy, když ji lze snadno získat všechnu a najednou — v podobě ideologie Či doktríny ? Jak je pak náhle všechno prosté 1 Kolik těžkých otázek je už napřed zodpovězeno ! Od kolika namáhavých existenciálních úkonů je duše provždy osvobozena ’ Podstatou tohoto “krátkého spojení” je osudný omyl, že nějaký důmyslný a obecně použitelný výrobek — a co jiného je doktrína nebo ideologie než pouhý lidský výrobek ? — může sejmout z lidských beder břímě neustálých, vždy jedinečných a bytostně nepřenosných otázek, ba přímo proměnit člověka z “bytí v otázce” v jakési “jsoucno odpovědi”; že může drásavý, nekončící a nenaplánovatelný dialog se svědomím či Bohem nahradit přehledností brožury; že je prostě schopen — na způsob nějakého kladkostroje, zbavujícího nás fyzické námahy — zbavit člověka tíhy jeho osobní 576 [pageend50]odpovědnosti a jeho odvěkého hoře. Rozmanité extrémní příklady tohoto “krátkého spojení mysli” — jednou spíš smutné, jednou dost tragické a někdy jen a jen obludné — známe z historie : Marat, Robespierre, Lenin, Baader, Pol Pot. Mně tu však nejde o tyto proslulé hvězdy fanatismu, ale o to nenápadné pokušení, v jehož podobě je zárodek utopismu (a tím i totalitarismu) přítomen snad v každém člověku, kterému není ještě všechno úplně jedno. Ideály lepšího světa a sny o něm jsou totiž neodmyslitelnou dimenzí každého skutečného lidství; bez nich a bez transcendence “daného”, kterou představují, ztrácí lidský život smysl, důstojnost i samu svou lidskost. Jaký pak div, že i ono ďábelské pokušení je všudypřítomné ? Vždyť nějaký jeho atom se skrývá v každém hezkém snu ! Takže běží jen o “maličkost” : zavčas rozpoznat onen osudný první okamžik zkázy, kdy idea přestává vyjadřovat transcendenční rozměr lidství a zvrací se v jeho náhražku; kdy lidský výrobek — projekt lepšího světa — přestává být projevem odpovědné identity člověka a začíná naopak člověku jeho odpovědnost a identitu vyvlastňovat; kdy abstrakce přestává patřit člověku, aby on začínal patřit jí. Myslím, že k duchonvímu, kulturnímu a mentálnímu fenoménu, kterým je střední Evropa — jak ho zformovaly a neustále formují učité specifické historické zkušenosti, včetně těch, které dnes dřímají už jen někde v našem kolektivním nevědomí — neodmyslitelně patří i zvláštní středoevropská skepse. Má málo společného například s anglickým skepticismem; je vůbec dost podivná : trochu tajemná, trochu nostalgická, často tragická a někdy až heroická, občas trochu nesrozumitelná ve své mírné těžkopádnosti, něžné krutosti a ve své schopnosti kombinovat provinciálnost vzezření se světodějnou předvídavostí. Někdy to působí téměř tak, jako by tu byl člověk vybaven nějakým vnitřním radarem, schopným rozpoznat blížící se nebezpečí dávno před tím, než je ho možno vidět a jeho nebezpečnost dokázat. Mezi nebezpečí, na něž má zdejší duch takto zesílený čich, patří i to, o němž jsem mluvil — utopismus. Nebo přesněji : nebezpečí, že živá idea jako dílo a znak smysluplného lidství zkamení v utopii jako technický návod ke znásilnění života a prohloubení jeho bolesti. (Možná tuto skepsi zesiluje i okolnost, že musí ve zdejším prostoru trvale koexistovat s lecčíms, co je utopistické mentalitě dost blízké. Mám na mysli například provinciální nadšenectví, občasný sklon k iluzím, důvěřivost a někdy až servilitu k tomu, co přichází z okolního prostoru, velkohubost a zároveň krátko- 577 4 [pageend51]dechost odvahy, sklon k náhlé euforii, zákonitě se měnící po prvním otřesu ve frustraci, rezignaci a apatii, atd. atd.) Jednou jedinkrát propadla v tomto století část Cechů a Slováků (z důvodů navíc historicky srozumitelných : bylo to v atmosféře zhnusení a mravního krachu předchozích pořádků) jednoznačně utopismu : když uvěřila, že nemilosrdným zavedením leninsko-stalinského socialismu (samozřejmě s pomocí jeho světového centra) budou zajištěny “zářné zítřky” a když to také — bez ohledu na vůli zbytku obyvatelstva — učinila. (Po mnoha tragických zkušenostech a dlouhém procesu sebeosvobozování jedněch a prozírání druhých byl podniknut pokus o jakousi revizi maléru, který se stal : o “socialismus s lidskou tváří”. Leč i on byl — žel — zabarven uto- pismem, přežívajícím u mnohých jako bytostný návyk, trvanlivější než jednotlivé iluze, k nimž se upíná. Utopičnost tohoto pokusu nebyla ani tak ve víře, že lze pod moskevskou nadvládou budovat demokratické poměry, jako spíš ve víře, že k tomu lze dostat souhlas odshora, že to totiž Kreml — když se mu to všechno náležitě vysvětlí — musí pochopit a schválit. Ukázalo se, že tato víra nebyla moc pevným fundamentem pro pokus tohoto druhu. Na volání po pochopení bylo reagováno vysláním tankových divizí.) Poválečný pád do utopismu se naší zemí krůtě nevyplatil. Pomohl nás vrhnout — bůhví na jak dlouho — do područí, v němž jsme původně vůbec nemuseli být. Důsledek téhle historie je jasný : nové a dalekosáhlé prohloubení naší středoevropské skepse k utopismu všech barev a odstínů, ke každému jeho nepatrnému náznaku. Dnes je tu dokonce této skepse víc, než je zdrávo : od utopismu se obrací k samotné vůli čelit zlu. Takže nakonec i docela plachý, zdrženlivý, ohleduplný, nikoho k ničemu nenabádající, trvale individuálním rozmyslem i svědomím kontrolovaný a celou svou mravní podstatou bytostně antiutopický pokus dovolat se práva, dokonce práva oficiálně deklarovaného, je tu podezírán z utopismu (o čemž by právě disidenti mohli mnoho vyprávět). Mluvím tu o tom všem tak obšírně, protože mám pocit, že rezervovaný vztah zdejších lidí k západnímu mírovému hnutí daleko víc než z banálního podezření, že jde o komunistický podnik, pramení ze zdejší bytostné skepse k utopismu : ať už právem či neprávem, kladou si tu — a nelze se tomu divit — lidé otázku, zda západní bojovníci za mír nejsou zase jen dalšími utopisty. Zabořen do své unavující a enervující každodennosti, drcen jménem svého údajného blaha byrokratickou mocí, ptá se československý občan : kdo nám 578 [pageend52]to tu zase navrhuje nějaké “zářné zítřky“ ? Kdo nás to zase zneklidňuje nějakou utopií ? Jaké další katastrofy nám tu jsou zase — v tom nejlepším úmyslu — připravovány ? Proč si mám pálit prsty nějakými pokusy zachránit svět, když nevím, jakou neblahou a neodvolatelnou novinu — samozřejmě ve jménu lepšího světa — mi zítra ráno oznámí v práci můj šéf ? A vůbec : copak nemám už tak dost starostí ? Mám si přidělávat další nějakými sny o mírové, odzbrojené, demokratické Evropě nezávislých národů, když jen pouhou zmínku o takovém snu si můžu přivodit trápení na celý zbytek života a když pan G. si beztak bude hrát svůj golf, jak bude chtít ? Není lepší docela skromně zkoušet i v téhle mizérii důstojně žít — tak, abych se nemusel stydět před svými dětmi — než se plést do nějakého platonického organizování budoucí Evropy ? Západní bojovníci za mír mě do něčeho namočí a odjedou si pak beztrestně demonstrovat někam do Hannoveru a já tu zůstanu napospas nej bližší odbočce tajné policie, která mě za můj zájem o obecnou budoucnost světa připraví o zaměstnání, jež mě jakž takž baví, a navíc za to zaplatí svou konkrétní budoucností mé děti ! (Pro přesnost nutno říct, že tahle nedůvěra se týká každého utopismu, nikoli tedy jen toho levicového : militantní antikomunismus, v němž je rozmysl vytlačen posedlostí a realita snem, vyvolává zde, myslím, tytéž pocity. Aspoň u rozumnějších lidí.) Ruku v ruce se skepsí k utopismu kráčí pochopitelně i skepse k různým druhům a projevům ideolog!čnosti. Absolvoval jsem za život dost polito- logických debat, takže bych měl být v tomto směru na leccos zvyklý. Přesto i já — přiznám se — bývám vždy znovu zaražen tím, jak hluboce jsou mnozí západní lidé propadlí ideologii, oč víc než my, kteří žijeme v tomto skrz naskrz proideologizovaném systému. Ty jejich věčné úvahy o tom, komu ten či onen názor slouží či přihrává, jakou politickou tendenci posiluje či oslabuje ! Kterou myšlenku může Či nemůže někdo zneužít ! To věčné a unavující zkoumání, jestli ten či onen postoj, názor nebo člověk je pravicový nebo levicový, nalevo od středu či napravo od něj, napravo odleva či nalevo odprava ! Víc než o obsah názoru jako by běželo o šuplík, do něhož má být strčen. Chápu, že ve světě otevřené hry politických sil se nelze asi tomuhle všemu úplně ubránit. Byl bych ale rád, kdyby bylo pochopeno, jak se nám to zde — na pozadí naší zkušenosti, v poměrech, kde ideologie zcela zterorizovala pravdu — jeví malicherné, scestné a vzdálené tomu, oc opravdu jde. Možná to všechno líčím přehnaně nebo zjednodušeně. Ale zdá se mi, že každý, kdo má skutečně vážnou starost o budoucnost Evropy a světa, by 579 [pageend53]měl být — ve vlastním zájmu a pro jejich obecnou poučnost — co nejnázorněji seznámen s různými aspekty skepse, kterou zde — v saměm středu Evropy — mají lidé k projektování “zářných zítřků”. Málokdo by asi byl šťastnější než Polák, Čechoslovák nebo Maďar, kdyby se Evropa brzy stala svobodným společenstvím nezávislých zemí, kde by žádné velmoci neměly své armády a své rakety. A málokdo je asi zároveň tak skeptický k naději, že toho lze dosáhnout apelem na něčí dobrou vůli, pokud se vůbec k takovému apelu někdo odhodlá. Nezapomínejme, že málokdo měl tak dobrou možnost se na vlastní kůži přesvědčit o účelu přítomnosti velmocenských armád a raket v některých evropských zemích : daleko spíš než k obraně proti předpokládanému nepříteli jsou tam k dozoru nad podmaněným teritoriem ! 7- Před časem přijely do Prahy dvě sympatické mladé Italky a přivezly prohlášení žen, v němž byly požadovány samé dobré věci : respekt k lidským právům, odzbrojení, odmilitarizování výchovy dětí, úcta k člověku. Sbíraly pod to ženské podpisy z obou polovin rozdělené Evropy. Dojímaly mne. Vždyť se mohly klidně projíždět po Středozemním moři na jachtách nějakých bohatých manželů (určitě by je našly) — a místo toho se trmácejí po Evropě, aby udělaly svět lepším. Bylo mi jich líto tím spíš, že jim to téměř žádná ze známých pražských disidentek nechtěla podepsat (na nedisidentky se pochopitelně ani nezkoušely obrátit). Ne snad proto, že by pražské disidentky nesouhlasily s obsahem toho manifestu. Aniž se navzájem domluvily, měly shodně jiný důvod : připadalo jim směšné, že mají něco podepsat “jako ženy”. U pánů, kteří nic podepisovat nemuseli, se snoubila galantní pozornost s tichým úsměvem nad touto ženskou akcí, u dam převládala dosti energická nechuť k celé věci, nechuť o to energičtější, že nebyly zbaveny volby, zda podepsat či nikoliv, a že necítily potřebu galantnosti. (Pro pořádek uvádím, že jich to nakonec asi pět podepsalo.) Přemýšlel jsem o tom, kde se u mých přítelkyň náhle vzala tahle spontánní nechuť spolčovat se na bázi pohlaví. Překvapilo mě to totiž. Až po čase jsem si pro sebe nalezl vysvětlení : k tradicím onoho středoevropského klimatu, o němž jsem už mluvil, patří přece zesíleny smysl pro ironii a sebeironii, patří k ní přece humor a černý humor, patří k ní přece — a to je asi v tomto případě nejdůlěžitější — zesíleny strach z vlastní přemrštěné a proto bezděky komické vážnosti, z patosu a sentimentality, z 580 [pageend54]emfatismu a z toho, co Kundera nazývá lyrickým vztahem ke světu. Ano, mých přítelkyň se najednou zmocnila obava, že — účastníce se mezinárodního ženského podniku — stanou se směšnými. Byla to obava, že budou — abych užil termínu českého uměleckého teoretika Karla Teigeho — “dada”. Totiž bezděčně legrační pro vážnost, s níž své občasnké mínění zesilují důrazem na své bezbranné ženství. Zřejmě se jim najednou vynořila vzpomínka na odpudivost srdceryvného tlachání viceprezidentky Československé televize paní Balášové, když ve svých televizních promluvách s prolhanou sentimentalitou prokládala vládní “mírové” téze neustálými odkazy na ženy a děti. O smutném postavení žen v naší zemi vědí mé přítel- kyně-disidentky nepochybně své. Přesto se jim jaksi vnitřně příčí i ten nepatrný náznak feminismu, který bylo možno tušit v okolnosti, že zmíněný manifest má být striktně ženský. Nechci se feminismu vysmívat, málo o něm vím a jsem připraven věřit, že zdaleka není jen vynálezem nějakých hysterek, znuděných paniček nebo zhrzených milenek. Musím však konstatovat, že v našem prostředí — jakkoli tu jsou ženy na tom mnohonásobně hůř než na Západě — se jeví feminismus prostě jako “dada”. V této souvislostí mi ovšem nejde o feminismus. Chtěl jsem pouze ilustrovat onu zvláštní, až trochu tajemnou hrůzu ze všeho emfatického, nadšeneckého, lyrického, patetického a příliš vážně se beroucího, která je od našeho duchovního klimatu neodmyslitelná. Je téhož rodu a má podobné kořeny jako zdejší skepse k utopismu, s níž se ostatně často překrývá : nadšenecké emoce a racionalistický Utopismus jsou mnohdy jen dvěma stranami téže mince. Mohu uvést jiný příklad : nehodí se přirozeně, aby Charta 77 ve svých dokumentech žertovala. Nedávno mne však v určité souvislosti napadlo, že některé lidi začíná Charta 77 možná poněkud nudit proto, že — jak se jim zdá — bere sama sebe příliš vážně. Znajíce pouze její dokumenty, nikoli její autory, mohou mít snadno dojem, že se Charta (nucena po léta opakovat stále totéž) jaksi zasekla do své vážnosti, do svého mučednictví, do svého věhlasu; že postrádá nadhled, odstup od sebe samé, schopnost sebeznevážení — a že právě tato její strnule vážná tvář ji může nakonec udělat bezděčně směsnou. Nevím, zda takový dojem skutečně existuje, a existuje-li, jak je rozšířený, a tím méně jsem schopen posoudit, nakolik by byl — pokud by existoval — spravedlivý či nakolik by nám křivdil. V každém případě mne však tento spekulativní nápad provokuje k zamyšlení. Zdá se, že v tomto našem středoevropském prostředí se určitým vypjatým způsobem snoubí vždycky to nej vážnější s tím nejkomičtějším; že to je 581 [pageend55]právě dimenze odstupu, nadhledu a sebezesměšnění, která dává zdejším tématům i činům teprve tu správné otřásající vážnost. Což není Franz Kafka, jeden z nejvážnějších a nejtragičtějších autorů tohoto století, vlastně zároveň humoristou ? Myslím, že kdo se jeho románům nesměje (tak, jak se jim smál prý Kafka sám, když je předčítal svým přátelům), nerozumí jim. Což český Hašek nebo rakouský Musil nejsou mistry tragické ironie či ironické tragiky ? Což Vaculíkův Český snář, abych jmenoval něco současného a “disidentního”, není knihou tísnivou ve svém humoru a veselou ve své beznadějnosti ? Disidentský život není v Československu veru něčím obzvlášť veselým, a tím méně pobyt v československých věznicích. Že o těchto věcech často žertujeme, není v rozporu s touto vážností, ale naopak jejím nevyhnutelným důsledkem. Možná by to ani nešlo vydržet, kdyby člověk zároveň neviděl, jak je to všechno absurdní a tudíž komické. Způsob toho zdejšího žertování by přitom možná lecjaký náš zahraniční sympatizant nepochopil — anebo by ho chápal jako cynismus. (Nejednou jsem si všiml, že při setkáních s cizinci leccos z toho, co říkáme, pro jistotu nepřekládáme.) A když jeden můj přítel disident, ochutnávaje na americkém velvyslanectví rozmanité pro nás zcela neznámé lahůdky, zvolal na jejich adresu slavnou Patočkovu větu, že “jsou věci, pro které stojí za to trpět’3, všichni jsme se smáli a nikoho to nenapadlo chápat jako nějaké znevažování Patočkova odkazu, jeho tragické smrti a vůbec mravních východisek disidentského počínání. Zkrátka a dobře : cítíme tu jaksi silněji — snad to souvisí i s jakousi plebejskou tradicí české kultury — že kdo se bere příliš vážně, stává se brzy směšným, a kdo se dokáže trvale vysmívat sám sobě, nemůže skutečně směšný být. Lidé na Západě mají z rozmanitých důvodů větší strach z války než my zde. Přitom jsou podstatně svobodnější, žije se jim volněji a jejich odpor ke zbrojení nemá pro ně žádné příliš těžké následky. To všechno dohromady možná způsobuje, že tamější bojovníci za mír jsou někdy — aspoň při pohledu odtud — trochu příliš vážní, ba až lehce patetičtí. (Jiná věc, kterou si možná zase my zde málo uvědomujeme, je fakt, že boj za mír jim je asi čímsi ještě jiným, než pouze vznášením těch a těch odzbrojovacích požadavků: totiž příležitostí k tvorbě nekonformních a nezkorum- povaných sociálních struktur, k životu v lidsky obsažnějším společenství, k seberealizaci vně stereotypů konzumní společnosti a k manifestaci odporu k nim.) 582 [pageend56]Zdejší nedůvěra k emfatismu a ke každému angažmá, které není schopno odstupu od sebe sama, má asi také vliv na onu zdrženlivost, kterou se tu pokouším rozebrat. Platíce poněkud tvrději za svůj zájem o osud světa, máme asi i silnější potřebu vlastního znevážení, onoho znesvěcení oltáře, o němž tak skvěle píše Bachtin. A už proto musíme být o něco rezervovanější, než by si asi leckdo přál, k různým projevům příliš vážné se beroucího (a zároveň — což spolu souvisí — nikterak tvrdě zaplaceného) emfatismu, s nímž k nám někteří západní bojovníci za mír přijíždějí. Bylo by absurdní vnucovat jim náš černý humor a naši neutuchající skepsi nebo dokonce na nich vyžadovat, aby podstupovali naše vážné zkoušky a přitom je naším způsobem ironizovali. Stejně absurdní by ovšem bylo, kdyby oni od nás vyžadovali svůj vlastní druh emfáze. Porozumět si neznamená přizpůsobit se jedni druhým, ale pochopit naopak navzájem svou identitu. 8. Existují samozřejmě i další důvody zdrženlivosti, kterou se tu zabývám. Třeba tento : Čechoslováci poznali až příliš dobře na vlastním osudu (vždyť dodnes se z toho vlastně tak úplně nevzpamatovali), kam může vést politika appeasementu. Ještě dlouhá léta se budou historici dohadovat, zda by svět musel absolvovat druhou světovou válku s jejími milióny mrtvých, kdyby se byly západní demokracie dokázaly včas a energicky postavit na odpor Hitlerovi. Lze se divit, že v této zemi, jejíž moderní úpadek začal Mnichovem, jsou lidé obzvlášť citliví na všechno, co jim i jen vzdáleně připomíná předválečnou kapitulaci před zlem ? Nevím, kolik by bylo v nějaké mezní situaci v této zemi skutečné odvahy. Vím však, že jedna myšlenka patří už velmi pevně ke zdejšímu obecnému povědomí: že neschopnost vsadit v krajním případě i život za záchranu jeho smyslu a lidského rozměru vede nejen ke ztrátě jeho smyslu, ale nevyhnutelně nakonec i ke ztrátě života — a ne už jen jednoho, ale tisíců a miliónů. Samozřejmě : ve světě nukleárních zbraní, schopných vyhubit lidský rod, je mnoho věcí jinak. Ale základní zkušenost, že není možné mlčky tolerovat násilí v naději, že se samo od sebe zastaví, platí pořád. (Myslet si opak by znamenalo — mimo jiné — definitivně kapitulovat před ne-lidstvím techniky.) Neumím si představit — kdyby takový postoj nějakým zázrakem válku neuspíšil, ale opravdu odvrátil — jakému světu, jakému lidství, jakému životu a jakému “míru” by otevřel bránu. Něco jiného je ovšem mravní imperativ a konkrétní politický způsob, jak se jím řídit. Myslím, že 583 [pageend57]jsou účinnější a smysluplnější způsoby, jak čelit násilí či jeho hrozbě, než je jen slepě imitovat (totiž ke každé raketě protivníkově přilepit ihned další raketu vlastní). Ale to bych se už příliš vzdaloval svému dnešnímu tématu. Proto jen příklad na dokreslení: jak silnou asi důvěru nebo dokonce obdiv k západnímu mírovému hnutí může chovat prostý, leč citlivý východoevropský občan, který si povšiml, že se toto hnutí na žádném ze svých kongresů a na žádné ze svých stotisícových demonstrací neodhodlalo důrazně protestovat proti tomu, že jeden významný evropský stát přepadl před pěti lety svého menšího neutrálního souseda a od té doby vede na jeho území krvavou vyhlazovací válku, která si vyžádala už milión mrtvých a tři milióny uprchlíků ? Skutečně : co si myslet o hnutí mírovém a navíc evropském, které téměř neví o jediné válce evropským státem dnes vedené ? Argument, že přepadená země a její obránci se těší sympatiím západních establishmentů a tudíž nezasluhují podporu levice, může vyvolat svou neuvěřitelnou ideologickou účelovostí jen jednu jedinou reakci : totální zhnusení a pocit bezbřehé beznaděje. 9. Jak patrno, mírová zdrženlivost obyvatelstva sovětského bloku má své rozmanité a různorodé příčiny; některé jsou asi všem zemím společné, některé vystupují naopak víc do popředí v jedné zemi, zatímco jiné zase v druhé. Tyto různé aspekty se pochopitelně více či méně promítají i do uvažování východoevropských disidentů. Přičteme-li k tomu okolnost, že v každé ze zemí sovětského bloku je poněkud jiná konkrétní společenská situace, že každý národ tu má své vlastní historické, sociální a kulturní tradice, zkušenosti a modely chování, a přičteme-li k tomu konečně i fakt, že i když tu není disidentů moc, přesto jsou velmi pestrou společností (v určitém smyslu vlastně zrcadlí disident v každém z těchto národů celé spektrum jeho politických postojů, jak by se asi projevilo, kdyby se mohlo projevit), pak je snad dostatečně zřejmé, že se západní mírové hnutí těžko kdy dočká z naší strany nějakého jednotného a konkrétního mírového programu. A přece existuje — zdá se mi — i zde cosi jako “společné minimum”, totiž několik základních myšlenek, na nichž by se pravděpodobně — mít tu možnost — mohli všichni dohodnout. Mám aspoň takový dojem z textů, které se mi dostaly do rukou : určité motivy se v nich vždy znovu a až s překvapivou pravidelností objevují. Nemůže to být náhoda. Podobné 584 [pageend58]zkušenosti vedou zřejmě k podobným úvahám, pohledům a jistotám. A jde- li v nich skutečně o jakýsi společný jmenovatel východoevropské zkušenosti a reflexe, pak rozhodně stojí za pozornost. Není úkolem této úvahy takové “společné minimum” formulovat. Pokusím se pouze shrnout některé body, které se mi zdají být všem nezávislým východoevropským úvahám o míru a mírovém hnutí společné a pro ne příznačné. • Především to je asi — navzdory vší zdrženlivosti — určitá elementární sympatie k mravnímu etosu těch, kteří dávají uprostřed vyspělé konzumní společnosti starosti o osud světa přednost před pouhou starostí o vlastní dobré bydlo. Což neděláme — byť samozřejmě jinak a v jiných podmínkách — něco podobného i my zde ? Už z tohoto “před-racionálního” důvodu musí mít zdejší disidenti pro západní mírové hnutí jakousi bazálni slabost. • Hned na druhém místě však asi stojí přesvědčení už zřetelně polemické : příčinou válečného nebezpečí nejsou zbraně jako takové, ale politické reality (včetně politiky politických establishmentů) rozdělené Evropy a rozděleného světa, které umožňují nebo si přímo vynucují výrobu a instalaci těchto zbraní a které by mohly nakonec vyústit i v jejich použití. Pouhým odporem k té či oné zbrani nelze žádného trvalého a skutečného míru dosáhnout, protože takový odpor se dotýká jen důsledků a nikoli příčin. Odpor ke zbraním — pokud ovšem bude zaměřen ke všem a ne jen k těm, kolem nichž lze tábořit — může v nejlepším případě přimět vlády, aby urychlily různá odzbrojovací jednání. Což je asi tak všechno, Čeho se lze od něho nadít. • Odzbrojovací jednání sama, i kdyby byla úspěšná (v což lze na pozadí dosavadních zkušeností těžko doufat), by dnešní krizi rovněž ještě nevyřešila. Vždyť cokoliv se zatím dohodou zbrzdilo, záhy se — už bez dohody — opět rozjelo. Maximálně by to mohlo pro skutečné řešení krize vytvořit příznivější klimatické podmínky. Klimatické podmínky je ovšem jedna věc a vůle k řešení druhá. V jádře by nešlo o víc, než o fixaci explozivního státu quo — jen s menším množstvím explozivní techniky. • Takže jedinou smysluplnou cestou ke skutečnému evropskému míru, ne tedy jen k nějakému stavu ozbrojeného příměří nebo “ne-války”, je cesta zásadní proměny politických realit, které dnešní krizi zakládají. Taková cesta by vyžadovala, aby se obě strany radikálně rozešly s politikou obrany a upevňování státu quo, tj. rozdělenosti Evropy do bloků, a s politikou mocenských či velmocenských “zájmů”, a aby všechno své úsilí podřídily 585 [pageend59]něčemu docela jinému : ideálu demokratické Evropy jako přátelského společenství svobodných a nezávislých národů. Mír v Evropě dnes neohrožuje perspektiva změny, ale naopak existující stav. • Bez svobodných, důstojných a svéprávných občanů není ani svobodných a nezávislých národů. Bez míru vnitřního, tj. míru mezi občany navzájem a mezi občany a státem, není ani záruky míru vnějšího : stát, který nedbá vůle a práv svých občanů, nedává žádnou záruku, že bude dbát vůle a práv jiných lidí, národů a států. Stát, který odmítá občanům práva na veřejnou kontrolu moci, nemůže být kontrolovatelný ani v mezinárodních vztazích. Stát, který upírá svým občanům základní lidská práva, stává se nebezpečný i pro své sousedy : svévole vnitrní přerůstá nevyhnutelně i ve svévoli ve vnějších vztazích; potlačení veřejného mínění, zrušení veřejné soutěže o moc a jejího veřejného výkonu umožňuje moci jakékoliv zbrojení; zmanipulované obyvatelstvo lze zneužít k jakémukoliv vojenskému dobrodružství; nedůvěryhodnost v něčem vyvolává oprávněné obavy z nedůvěryhodnosti ve všem. Stát, který nemá zábrany lhát svému obyvatelstvu, nemá ani zábrany obelhávat jiné státy. Z toho všeho vyplývá, že respekt k lidským právům je základní podmínkou skutečného míru a jeho jedinou skutečnou zárukou. Potlačení přirozených práv občanů a národů mír nezajišťuje, ale naopak ohrožuje. Trvalý mír a odzbrojení mohou být jen dílem svobodných lidí. Postoj, který jsem se tu pokusil jen heslovitě popsat, je podrobně vyložen a zdůvodněn v bezpočtu nejrozmanitějších textů, které byly o této věci v posledních letech nezávislými autory v naší části Evropy napsány. Obsáhle je citovat či opakovat by bylo v tomto kontextu zbytečné. Zhruba tento postoj zaujímají i různé nezávislé občanské iniciativy a skupiny v zemích sovětského bloku. Jak se ukazuje, reflexe každodenní trpké zkušenosti občana totalitního státu vždy znovu a zcela logicky míří k jedinému úběžníku : k novému pochopení významu lidských práv, lidské důstojnosti a občanských svobod. Do téhož úběžníku se v tomto prostředí zcela přirozeně a oprávněně sbíhají i všechny úvahy o míru. Možná toto zdejší chápání hlubinných předpokladů míru (tvrdou zkoušeností placené a novým důrazem se vyznačující) je vůbec to nejdůležitější, čím mohou nezávisle myslící lidé z naší části světa obohatit dnes obecné vědomí. Pro nás je prostě už nepochopitelné, jak může někdo ještě věřit v možnost odzbrojení, které by obešlo člověka nebo bylo dokonce vykoupeno jeho zotročením. To se zde jeví jako utopie ze všech nejpošetilejší, srovnatelná 586 [pageend60]snad jedině s nadějí, že se všechny zbraně dnešního světa samy od sebe odsunou do šrotu nebo promění v hudební nástroje. Intenzita a způsob důrazu na souvislost míru a svobody člověka bývají přirozeně v různých chvílích a na různých místech naší části světa různé a jsou rozmanitě závislé na konkrétní situaci či kontextu. Nicméně tváři v tvář názoru, že tím věčným zaplétáním lidských práv do každé debaty o míru jen komplikujeme situaci a maříme dorozumění — zvlášť když ten názor zaznívá z úst člověka, který se těší tolika svobodám, že už ani neví, co si s nimi počít — propadáme zde zřejmě všichni témuž beznadějnému pocitu, že komu není rady, tomu není pomoci. 10. Jelikož se nám věci, o nichž jsem právě psal, jeví zde už dávno jako téměř banální samozřejmosti, bývá nám občas až trapné, že je musíme znovu a znovu vysvětlovat. Ale zdá se, že pro mnohé příslušníky západního mírového hnutí tento pohled nikterak samozřejmý není a že nám tudíž nezbývá, než v jeho vysvětlování pokračovat. Sám jsem se už nejednou setkal v hovoru s mírovými aktivisty nebo při sepisování společných stanovisek s tím, že jim tyto naše myšlenky připadaly sice pozoruhodné, ne- li přímo překvapivé (!), ale zároveň jaksi příliš abstraktní, “filosofické”, málo politické, srozumitelné a úderné, takže vlastně prakticky těžko použitelné. Zdálo se mi, že jsou zvyklí spíš na hesla, zvolání, slogany a jednoduché a jednoznačné požadavky, způsobilé figurovat na transparentech a tričkách, než na nějaké obecné úvahy. Inu nic naplat : přicházejí ze světa praktické a reálné politiky ! Přesto všechno je situace stále ještě dost jednoduchá, pokud od nás není žádáno nic jiného a nic víc, než objasnění našeho základního pohledu na téma míru. Vážnější komplikace začínají teprve ve chvíli, kdy máme — ať už z těch či oněch důvodů — vyložit, jak bychom si představovali, že by tento náš obecný (“filosofický”) koncept měl být promítnut do reality politických činů; co by se vlastně konkrétně mělo chtít a jaké politické kroky a v jakém pořadí by podle našich představ měly být v Evropě učiněny. První potíž je v tom, že pokud i na tohle mají východoevropští disidenti nějaké určitější názory, pak to jsou názory dost rozdílné. Někteří — například v Polsku a Maďarsku — se domnívají, že prvním a možná dokonce hlavním krokem k proměně státu quo v Evropě a tím i ke 587 [pageend61]skutečnému míru by mělo být vytvoření jakéhosi pásma neutrálních států ve středu Evropy, které by nahradilo dnešní ostrou hranici dvou bloků. Proti tomu mnozí namítají, že něco takového žádat je ze všeho nejmíň reálné (cožpak Sovětský svaz bude ochoten vzdát se jen tak několika svých evropských satelitů a ještě jim navíc spoluzaručit neutralitu ?) a že to je navíc i nemorální, protože by to de facto znamenalo řešení na úkor ostatních : hlavně, že my jsme z toho venku, a ty, zbytku Evropy, si poraď, jak umíš ! S touto nemorálností souvisí — podle kritiků takového požadavku — i jeho bezperspektivnost : mír v Evropě nevznikne tím, že se vytvoří mezi bloky, do nichž je rozdělena, jakási “zóna nikoho”. Nebezpečí konfliktu by trvalo i dál a kdyby konflikt nastal, vyletěly by jako první do povětří beztak středoevropské státy (cožpak tomu bylo někdy v dohledných dějinách jinak ?), jejichž neutralita, do níž se mínily po Švýcarsku ukrýt před vřavou světa, by se přes noc změnila v cár papíru. Jiní tedy navrhují rovnou, aby byly prostě rozpuštěny oba vojenské bloky a aby se americké a sovětské armády stáhly z území svých evropských spojenců (což by přirozeně muselo vést zároveň k likvidaci všech nukleárních zbraní v Evropě instalovaných či na ni namířených). To se mi osobně jeví jako krásné, jen mi není dost jasné, kdo nebo co by mohlo donutit Sovětský svaz, aby touto cestou rozpustil celou četu svých evropských satelitů — že by se totiž po odchodu svých armád z jejich území musel dříve či později rozloučit i se svou politickou nadvládou nad nimi, je víc než zřejmé. Další hlas, ostatně velmi fundovaný, dokazuje, že Evropa zůstane rozdělena, dokud zůstane rozděleno Německo. A že by se už proto — ne tedy pouze kvůli právu Němců nebýt rozděleni — měl přednostně vznášet požadavek mírové smlouvy s Německem, která by sice stvrdila dnešní evropské hranice, která by však zároveň otevřela německým státům perspektivu postupného konfederativního spojení. Rozpuštění paktů by po vyřešení německé otázky mohlo být podstatně reálnější. Tento náhled působí velmi věrohodně : což si lze představit Evropu bez paktů a ochrany — respektive “ochrany” — velmocí, v níž by si Berlín zůstával klidně dál přeříznut zdí a problém Německa nevyřešen ? I tento návrh sklízí ovšem mnoho námitek : je prý provokativní, vyvolává na všech stranách nej rozmanitější duchy a emoce, mnoho soudných lidí se bojí obnovy ohromného Německa s nebezpečím jeho automatické dominance v Evropě, atd. apod. Někteří se konečně domnívají, že nemá smysl žádné z těchto smělých 588 [pageend62]návrhů vznášet, když je beztak nikdo není ochoten uskutečnit a když jsou všichni mocní jimi jen zbytečně drážděni. Smysluplnější je prý jeste víc vzít za slovo různé existující smlouvy, jako je například Závěrečný akt z Helsinek, a dožadovat se jejich naplnění. Anebo bez velkého bombastu podporovat rozmanité drobné krůčky, které by zvolna ozdravovaly celkové evropské klima, vedly k zchladnutí hlav a tím i k postupnému omezování zbrojení a uvolňování. Existují pravděpodobně i četné další návrhy a představy. (I když se názoru na evropské uspořádání nijak bezprostředně netýká, měl bych se pro kompletnost zmínit ještě o jedné věci, která různé disidenty dost významně rozděluje : totiž o jejich vztahu k USA. Zatímco na jedné straně názorového spektra je antiamerikanismus bezmála stejně silný jako u západní levice, na jeho druhé straně je stanovisko v podstatě reaganovské : SSSR je říše zla a USA říše dobra. Já osobně — pokud můj názor někoho zajímá — nemám o Americe, americkém establishmentu a americké zahraniční politice celkem žádné velké iluze, nicméně míra vnitřních svobod a tudíž i důvěryhodnost mezinárodně-politická se mi zdá být u obou velmocí tak hluboce rozdílná, že považovat dnešní situaci prostě za symetrickou v tom smyslu, že oba kolosy jsou stejně nebezpečné, považuji za její příšerné zjednodušení. Ano, oba jsou nebezpečné, každý jinak, ale stejně nebezpečné rozhodně nejsou.) Skeptického, střízlivého, anti-utopického, anti-emfatického a každodenní konfrontací s bezohlednou mocí drceného středoevropského ducha se musí — když se náhle octne v roli organizátora budoucí Evropy — zmocnit pocit, že je “dada”. Sepisovat takové či onaké koncepty evropského vývoje a evropské budoucnosti není pro zdejšího disidenta žádným velkým problémem. Problémem mu je, jak se zbavit pocitu naprosté beznadějnosti a bezúčelnosti takové práce; jak setřást obavu z toho, že jakákoli konkrétní a tak říkajíc technická koncepce kýžené proměny Evropy ve světadíl míru je dnes stejně směšná jako všechny jiné konstrukce utopistů; jak odstranit strach, že se stane terčem posměchu svého střízlivého okolí, a jak odstranit pocit, že se — poprvé — vzdaluje vážnějším způsobem životu a vznáší do stratosféry pohádek. Cosi heroicky snílkovského, bláznivého a nereálného je zakleto v samém východisku disidentského postoje. Vždyť disident je ze samé podstaty věci tak trochu donkichot : píše své kritické analýzy a dožaduje se svobod a práv sám a sám — jen se svým perem v ruce — tváří v tvář gigantické moci státu a jeho policie; píše, volá, křičí, žádá, dovolává se zákona — a přitom ví, že ho za to dříve nebo později zavřou. Proč tedy najednou takové skrupule ? 589 [pageend63]Vždyť v oblacích pošetilosti by se měl pohybovat jako ryba ve vodě ! Pokusím se vysvětlit, v čem je rozdíl mezi “přirozeně bláznivým” světem disidentství a tím druhem pošetilosti, kterého se disident děsí, když má podepsat nějaký program mírového uspořádání Evropy. Myslím (a už víckrát jsem o tom psal), že fenomén disidentství vyrůstá z nějakého bytostně jiného pojetí smyslu politiky, než jaké v soudobém světě převládá. Disident neoperuje totiž vůbec ve sféře faktické moci. Neusiluje o moc. Netouží po funkcích a nesbírá hlasy voličů. Nepokouší se okouzlit publikum a nikomu nic nenabízí ani neslibuje. Nabízí-li něco, pak pouze svou kůži. A tu nabízí jen proto, že nemá jiný způsob, jak dotvrdit pravdu, za níž stojí. Artikuluje svým počínáním jen svou občanskou důstojnost, bez ohledu na to, co za to sklidí. Nejvlastnější východisko jeho “politického” působení je tedy v oblasti mravní a existenciálni. Vše, co dělá, dělá vlastně v prvním plánu kvůli sobě : cosi se v něm prostě vzbouřilo a už není schopen “žít ve lži”. Teprve za tímto veskrze existenciálním motivem a v závěsu na něm kráčí a může kráčet zřetel “politický”. Totiž naděje — nejasná, neurčitá a těžko kdy co do své oprávněnosti ověřitelná — že takové počínání je i obecně k něčemu dobré. Že i “politika mimo politiku”, “politika mimo moc” má svůj smysl; že byť jakkoli skrytou a komplikovanou cestou — i ona cosi vyvolává, čehosi dosahuje, čímsi působí. Že i v tak zdánlivě chimérické věci, jako je nahlas řečená pravda a nahlas artikulovaná starost o lidství člověka, je zakleta určitá moc a že i slovo je schopno čímsi vyzařovat a jakousi stopu ve “skrytém vědomí” společnosti zanechávat. (K takto založenému postoji bytostne patří, že disident spis mapuje a analyzuje přítomnost, než projektuje budoucnost. Že je spíš tím, kdo — ted’ a tady — kritizuje špatné, než plánovačem něčeho lepšího, co bude jednou. Své poslání vidí spíš v obraně člověka před tlakem systému, než ve vymýšlení systémů lepších. Pokud jde o budoucnost, jde mu víc o mravní a politické hodnoty, na nichž by měla spočívat, než o veskrze předčasné spekulace, jak a kým budou tyto hodnoty lidem zajištěny. Ví přece, že konkrétní povaha takového zajišťování nezávisí na jeho dnešních přáních, ale na těžko předvídatelném běhu budoucích událostí.) To je tedy onen “přirozeně bláznivý” svět disidentství. Je smysluplný, protože je ve svém rámci důsledný. Je taktický, protože netaktizuje. Je politický, protože nepolitizuje. Je konkrétní, reálný, účinný — nikoli presto, že je bláznivý, ale právě proto. A ovšem i proto, že jeho “bláznovství” je jaksi integrální, sobě věrné, se sebou samým identické. Je to možná svět snu a ideálu, nikoli vsak svět utopie. Nač si skrývat, že 590 [pageend64]tenhle svět pravdy, jakkoli je pobyt v něm nepohodlný, skýtá zároveň určité výhody : ocitaje se vně celého univerza faktické moci a tradiční politické praxe, tj. mimo souřadnicový systém účelovosti, taktiky, úspěšnosti, kompromisů a nutné manipulace s polopravdou a lstí, může být disident krásně sám sebou a ještě si ze sebe dělat legraci, aniž mu hrozilo nebezpečí, že se stane všem směšný. Směšnost začíná disidentovi hrozit až v okamžiku, kdy překročí tento okrsek své přirozenosti a vstoupí do hypotetického prostoru faktické moci, tedy vlastně do prostoru čiré spekulace. Teprve v tom okamžiku se totiž může stát utopistou. Přijal totiž perspektivu faktické moci, aniž jakoukoli moc má; vstoupil do světa taktiky, aniž je taktiky schopen a k ní faktickou mocí oprávněn Či donucen; opustil svět služby pravdě a chtěl by svou pravdu propašovat do světa služby moci, aniž ovšem sám může a chce moci sloužit. Mimo svět pravdy se pokouší říkat dál pravdu a mimo svět moci chce s mocí spekulovat či ji organizovat. Respektabilní roli zastánce lidství zaměňuje za poněkud groteskní roli samozvaného poradce mocných. V roli snílka směšný nebyl (tak jako není taktik směšný v roli taktika), směšný se stal až jako taktizující snílek. Taktizující snílek je totiž ministrem bez ministerstva. Generálem bez vojska. Prezidentem bez republiky. Zcizen svému postavení svědka dějin, ale nepřijat zároveň do postavení jejich organizátora, ocitá se ve zvláštním vakuu : mimo věrohodnost moci i mimo věrohodnost pravdy. Tím vším jsem nechtěl říct, že by se disidenti ze sovětského bloku neměli vyjadřovat k politickým skutečnostem a politickým možnostem světadílu, v němž žijí, že by neměli zkoumat rozmanité hranice svého působení a zkoušet je rozšířit, že by neměli uvažovat o tom, jak a kam mohou či nemohou svou pravdu promítat. (Ostatně dějiny jsou nevyzpytatelné a je třeba být připraven na leccos : vzpomeňme jen například, jak se disidenti z polského KORu museli přes noc stát praktickými politiky.) Chtěl jsem pouze vysvětlit, proč si myslím, že jsou a i v budoucnosti asi budou východoevropští disidenti zvláštním způsobem ostražití, kdykoli jim bude podílet se na mírovém podnikání. Praha, duben 1985 České knihkupectví Dialog Gutleutstr. 15, D-6000 Frankfurt 1, tel. (0611) 23 52 80 591 [pageend65]Eva Kantůrková Přítelkyně z domu smutku Tato práce Evy Kantůrkové byla v prosinci 1984 pocténa Cenou Torna Stopparda v nové vypsané soutéži o nej- lepáí dílo roku z české a slovenské neoficiální literatury. INDEX mís t o p is sylvie richterová Vydal INDEX Společnost pro československou literaturu v zahraničí Fordergemeinschaft tschechoslowakischer Literatur ausserhalb der Tschechoslowakei e. V. 5 Köln 41, Postfach 410511, Bundesrepublik Deutschland 592 [pageend66]Stručná historie rozpravy o historii V květnu loňského roku zveřejnila Charta 77 jako jeden ze svých analytických dokumentů text nazvaný Právo na dějiny, podepsaný třemi tehdejšími mluvčími, Václavem Bendou, Jiřím Rumlem a Janou Sternovou. Právo na dějiny si kladlo za cíl poukázat na současný stav čs. oficiálního dějepisectví, vědního oboru, který byl už v raných dobách čs. stalinismu zformován za nástroj komunistické propagandy a ideologické manipulace a znovu pak tvrdě postižen posrpnovou normalizací; současně s tím položil text prst na bolavou ránu historického vědomí či povědomí české společnosti a pokusil se o inventuru: která dějinná období či základní otázky českých dějin jsou jen černými děrami v národní paměti, anebo jsou natolik zkreslené podáním současné oficiální historiografie, že to samo o sobě vede k likvidaci dějin a k ztrátě historické paměti. V tomto ohledu směřovala základní výtka Práva na dějiny ke konstatování, že jedním z hlavních prvků pojetí Českých dějin v současném dějepisectví je antikřesťanský a anticírkevní postoj ; ve vlastních exkursech do dějin pak text Charty zdůraznil hlediska katolická. Právo na dějiny vyvolalo v českém disidentském prostředí polemickou odezvu jako málokterý předcházející dokument Charty. Nesouhlas a výtky oponentů zaměřily se dvojím směrem ; jednak do řad Charty samé, jednak ke dvěma tematickým okruhům v textu traktovaným, totiž ke stavu dějepisectví a interpretaci českých dějin. V prvním ohledu kritikové vytýkali za prvé, že ke spolupráci na přípravě textu o dějepisectví a dějinách nebyli přizváni historikové-signatáři Charty, kteří, ač vyloučeni mocenským aparátem z oficiálních historických institucí, nadále odborně 593 [pageend67]pracují ve volném čase a zveřejňují své práce na rukopisném základe (za což jim státní bezpečnost značně komplikuje život); za druhé, že text byl mluvčími Charty zveřejněn tak, jako by reprezentoval mínění Charty jako celku, zatímco — podle mínění většiny kritiků — šlo či jde o stanovisko skupinové, vyjadřující mínění jednoho směru či ideového proudu Charty, které mělo být takto výslovně jako názor skupinový — byť anonymní — prezentováno k diskusi. Jádro pudla a sporu je ovšem hodnocení základních vývojových trendů a přelomových bodů českých dějin. Zatímco Jan Křen, třebaže zaujal kritické stanovisko ke stranicky katolickému akcentu argumentace Práva na dějiny, současně označil nárok katolické historické tvorby na spoluvytváření českého historického myšlení za legitimní (s jedinou výhradou — že tento legitimní nárok se uplatňuje badatelskými výkony), Milan Hubl a Luboš Kohout právo na legitimitu katolického pojetí závažných otázek českých dějin rázně odmítli. Milan Hübl také shrnul — v lednu 1985, v prvním poločase diskuse — do té doby známé příspěvky včetně výchozího textu Právo na dějiny — a uspořádal rukopisný sborník Hlasy k českým dějinám. Hüblern vydaný sborník (160 stran malého, petlicového formátu), obsahuje také příspěvek R. Malého, který stanoviska Práva na dějiny obhajuje. Mezitím v uplynulých třech měsících vešla diskuse o Právo na dějiny do dalšího stádia. Anonymní autoři textu, který prezentovali mluvčí jako dokument Charty, se ohlásili s novým příspěvkem, nazvaným Dějiny a dějepisectví jako kulturní fenomény, v němž se pokusili odpovědět na námitky kritiků a přesněji vyložit svá metodologická i věcná stanoviska. Kritikové původního textu se ozvali s kritickými poznámkami i tentokrát, třebaže někteří z nich usoudili, že nový text je kvalitativně na vyšší úrovni než prvotní Právo na dějiny. 594 [pageend68]Ještě k polemice o Právo na dějiny — trochu jinak Ladislav Jehlička (Praha)+ “Nezabývám se panem R. Kiplingem jako svěžím umělcem nebo bujarou osobností. Zabývám se jím jako bludařem — to jest jako člověkem, jehož názory mají tu smělost, že se lišt od mých.” G.K. Chesterton, Heretikové. Nejsem disident ani chartista. Disident být nemohu, protože jsem nikdy nebyl sident. Charta ve mně vzbudila hned zkraje nedůvěru, když prohlásila (i kdyby to byla jen taktika) chuť, touhu, snahu nebo úsilí vést dialog s někým, kdo o tento dialog neměl a nemohl mít nejmenší zájem a kdo by nejraději praštil všechny chartisty polenem přes hlavu. Item pak Charta počala oblažovat všelijaké instituce, které o to také ani za mák nestály, všelijakými jistě dobře míněnými zlepšovacími návrhy, za něž se jí nedostalo odměny, jaké se příležitostně dostává zlepšovacím návrhům. Pokud se tohle děje v úzkém kruhu rodinném, třeba i písemně, budiž, aspoň se to dostane také na StB. Ale dialog a instituce — to ne. U toho nemusím být. Příliš mi to připomíná Jožku Jabůrkovou, vzácnou a šlechetnou ženu, o které se teď točí na Barrandově film, která jsouc zatčena snažila se přesvědčovat esesáky o pravdě komunismu. Bylo to ušlechtilé úsilí, leč vyplýtvané nadarmo, protože esesákům to bylo jedno. Jedním takovým memorandem, zvaným Právo na dějiny, byla také obšťastněna Akademie věd. Někteří lidé, kteří náhodou četli mé spisování o katolících a republice 1918-38, mě podezírali z autorství tohoto memoranda. Nuže, to memorandum jsem nepsal, nečetl, nikam neposlal a do tisku nedal. Četl jsem je až začátkem roku 1985, kdy mi jeho text půjčil jeden taktéž nezúčastněný přítel. Spisování o katolících a republice 1918-38 jsem dával dohromady vlastně jen pro své dospělé vnuky, povzbuzen četbou prvních dvou dílů pamětí Václava Černého. Černý tam několikrát ohovárá Řád a Obnovu, a tak jsem si řekl, že jako jeden z posledních zbylých k tomu něco + Koluje v Československu jako samizdat. 595 [pageend69]řeknu z druhé strany, aby si vnuci, když se jim to náhodou dostane do rukou (Černý), neřekli, jaké ohavnosti to děda páchal. Pak se to dostalo pár lidem do ruky. Právo na dějiny není tedy moje zelí a ať si je šlape, kdo chce. Říkám ovšem, že kdybych už měl přece jen něco podepisovat (nic nepiš, nic nepodepisuj, a když přece jen podepíšeš, pak se aspoň nediv !), pak bych přece jen podepsal spíš Právo na dějiny nežli Chartu, ačkoli od svých klukovských let jsem si nezvykl podepisovat, když jsem četl rozkošný epigram : “Já mám sílu, ty máš sílu, sdružíme se v Devětsilu. A tam já a ty a my budem dělat programy.” Ovšem nikam bych to neposílal, nejméně už Akademii. Právo na dějiny se im Grossen und Ganzen rozpadá na dvě části, část víceméně odbornou a část ideovou. Psali je neodborníci, neměli mezi sebou patrně žádného historika, protože si nedovedu představit žádného historika, který by nečetl Pekařovu Masarykovu českou filosofii a Pekařův Smysl českých dějin. V tom případě by ovšem nemohl napsat takovou hloupost, jako že M. zakládá ten smysl na humanitě, P. na náboženství. Ale nedovedu si také představit českého historika, který by kompletně neznal celé dílo Pekarovo, a to nejen z lásky k Pekařovi, ale např. i vzhledem k tomu, že jsem na vlastní uši slyšel nejdůslednějšího odpůrce Pekařova, Jana Slavíka, kterak na veřejné schůzi prohlašuje o Pekařovi : největší český historik po Palackém a vedle Palackého. Ale odpůrci Práva na dějiny sice znají Smysl českých dějin, ale patrně už ne Pekařovy Tri kapitoly o svátém Janu Nepomuckém, jinak by nemohli ne dosti uctivě mluvit o tomto světci, patronu muklů, mučených, nespravedlivě vězněných (tak se mění patronace světců v průběhu věků) a nejlepším velvyslanci v celé západní a jižní Evropě a jižní Americe, jakého Cechy kdy měly. Ostane zase im Grossen und Ganzen: francouzský historik Victor Lucien Tapié (viz knihu Řádu O Josefu Pekařovi) se kdysi ptal Masaryka, v čem je vlastně podstatný rozdíl mezi ním a Pekařem, a Masaryk odpověděl, jak měl ve zvyku, lakonicky, ale pregnantě : “Pekař je katolík, a já husita”. Snad tohle měli autoři Práva na dějiny na mysli, ale formulace (jejich) je v každém případě nepřesná, chvatná a nešikovná. Nedomnívám se ovšem, že by, kdyby k práci byli přizváni i jiní historikové, vyšlo z věci něco jiného než neslaný a nemastný guláš. Jenže ta věc měla být vždycky vydávána jen za záležitost autorů, nikoli za skupinové nebo dokonce obecné stanovisko. 596 [pageend70]Ještě několik obecných a velmi stručných poznámek, protože jinak se hodlám starat jen o vlastní zahrádku a nestrkat nos do toho, co se mě netýká. Mezi autory, kteří nevycházejí, jmenují autoři Práva (píši autoři, protože se domnívám, že Právo nepsal jeden člověk) také Palackého — snad kvůli rovnováze. Palackého Dějiny jsou ovšem monument, ale také nic jiného než monument, podobně jako spisy Komenského, které vycházejí v Akademii (rád bych viděl člověka, vyjímaje snad některé evangelíky, který se hlásí k náboženským a filosofickým myšlenkám Komenského, podobně jako k myšlenkám Husovým, tohoto gotického superkatolíka). Tedy monument, který pro dnešní historiografii má sotva větší cenu než Dalimil (nebo Zbraslavská kronika, i když tady jde samozřejmě o památky jiného druhu. Odkazuji znovu na Pekařovu studii o Palackém v Ottově slovníku 1902, vydanou ve Světovce roku 1912. Abych byl spravedlivý, Pekař už r. 1902 píše (str. 105 knižního vydání) : (<Dějiny (P.) zůstanou velkým dílem, i kdyby jednou jejich výklad českých dějin v celku i v jednotlivostech nestačil našemu poznání...” A shrnuje vlastně celou Palackého koncepci, píše na str. 107 : “Vyjma větu první neobstál by žádný jiný ze soudů těchto dnes před kritikou.” To bylo před více než 80 roky. Říkám monument, vskutku monument. Dokazují-li kritici Práva v potu tváře, že Palacký vychází, tedy čím více, tím lépe, ale nevím, jaký by byl z toho užitek. Vysvětlivek a komentárů by k tomu dnes muselo být tolik, že by to rozsahem předčilo Dějiny. Ale domnělé názory Palackého anebo to, co za ně bylo vydáváno, staly se v překroucené, zpitvořené, zvulgarizované, částečně i ve vědomě lživé podobě základem učitelské nebo podučitelské (jak říkal Salda) české ideologie, tak jako z konzervativce, senátora národní demokracie, autora předmluvy ke Gajdovým pamětem a bytostného idylika Aloise Jiráska se stal obratem ruky učitel národa. Odbornými pasážemi Práva se nezabývám. Jednak to není má věc, jednak nejsem kompetentní — jeden můj přítel historik, také vyšlý z marxismu, který sám sebe mylně pokládá za atheistu, také po roce 1968 vypuzený z dosti významného kulturního místa, řekl po přečtení, že by některé věci v některých oblastech (práce v archívech např.) formuloval ještě ostřeji. Nevím. Úlohou a místem křesťanské civilizace v dějinách našeho národa a Evropy se také zabývat nehodlám. Ať si, kdo chce, přečte knihu Hilaira 597 [pageend71]Belloca Európe and the Faith. Jestliže Peroutka kdysi napsal v knize Jací jsme, t a stop po protestantismu v našem životě je asi jako stop po náboženství židovském, zdá se mi, že stop po buddhismu je tu ještě mnohem méně. Vyvracet každou mylnou a bludnou větu v Hlasech + by znamenalo napsat celou knihu nejméně stejného rozsahu, a k tomu nemám ani chuť, ani náladu. V jednom směru mě však četba Hlasů velmi oblažila a uspokojila. Zcela mylně jsem se až dosud domníval, že po stránce historiografie žijeme pod jakýmsi skleněným poklopem na syrečky (v některých hokynářstvích mívali ty skleněné poklopy nad sýrem a syrečky, v dnešních samoobsluhách už asi nejsou) a že tedy zaplať pánbůh za to, co vůbec je. Z Hlasů jsem se dozvěděl, že historiků významu Pekařova, Sustova, Chaloupeckého, Kroftova, Kutnarova, Kalistova (ba i toho Pekařova kolegy z oboru, o němž Pekař říkal “je to velmi učený pán, bohužel žádný historik”) běhá po Praze, Brně a okolí jako psů a že někteří (ne všichni) z nich mohou dokonce jezdit na kongresy kdekoli na světě a podobně jako přírodovědci o sedmnácté noze stonožky přednášet tam zcela svobodně a sledováni velkým zájmem např. o tom, zda měl levoboček některého pražského knížete z 11. století syna nebo dceru. Dověděl jsem se zkrátka od čtyř historiků, vyšlých z marxismu (doufám, že opravdu vyšlých) a od p. dr. Mezníka z Brna, že je vše v naprostém pořádku. To mě utěšilo. Škoda, že už nežije G.K. Chesterton, a kdyby žil, škoda, že by nežil v Čechách, a kdyby žil v Cechách, škoda, že by neznal Petra Uhla. Napsal by o něm líbeznou stať, protože Chesterton měl daleko více vtipu než já a nebyl jako já přívržencem českého rčení “jak potkáš spasitele, hned ho kopni do prdele”. Musím tedy volit jen slova nehledaná, prostá po příkladu Jana Nerudy. Chesterton jako Viktor Dyk měl rád dony Quijoty a Petr Uhl je poslední don Quijot v českých zemích. Bolestnou cestu od křesťanství k atheismu (domnělému) měl nadarmo. Protože Petr Uhl zůstal křesťanem. Kdyby žil v 17. století, byl by patrně misionářem, apoštolem, protože to je povaha apoštolská, a plul by do Indie, do Cíny nebo mezi černochy, obracet je na víru pravou. Takto ovšem — ve 20. století — aspoň bojuje aktivně proti kapitalistickému výrobnímu způsobu a všem jeho projevům a důsledkům (nejde ovšem o způsob, ale o ty důsledky, ačkoli — může namítat Petr Uhl + Míněny kritické hlasy k původnímu dokumentu Právo na dějiny, “Hlasy k českým dějinám”, samizdat, Praha 1984/85, poz. red. 598 [pageend72]— právě ten způsob vede k těm důsledkům) a za všechny ty pitominky, jako je úcta a obdiv k revolucím a trockismu. Petr Uhl patrně do smrti nepochopí, že jeho způsob myšlení nevede ke svobodě větší a větší, ale k otroctví většímu a většímu, že jeho nazírání, provedeno v praxi (a ono už z valné části bylo v praxi vyzkoušeno) by zase vedlo nezbytně — proti jeho úmyslům — k diktatuře a totalitarismu. Nechápu, proč se Uhlovi nelíbí věta : “Dějiny bez člověka a bez Boha přirozeně nemohou mít žádný smysl”, věta, která, jak jsem se na jiném místě dočetl, prý vzbudila největší rozhořčení. Vždyť je to věta pravdivá. Podívej, Petře : buďto dějiny, existence člověka, svět vůbec mají nějaký smysl — a pak jim tento smysl musel být dán, anebo všechno je jenom věc náhody, náhodného uzpůsobní, a pak může jít jen o autorealizaci a je úplně jedno, jestli se člověk v tomto případe realizuje jako Hitler nebo Stalin nebo svátý František z Asissi. Ze jsem způsobil smrt třiceti nebo padesáti milionů lidí ? Jděte mi k čertu, v něhož nevěřím, vždyť stejně umřou, jděte mi k šípku se svobodou a s nějakými lidskými právy, já realizuji sebe a ne vás. Může se ovšem i takhle vymyslet nějaká morálka, dokonce účinná morálka, ale ta, jak kdysi napsal Graham Greene, může logicky trvat jen do té doby, dokud člověk neřekne : jenže... Lidská práva prostě musí mít metafyzické, transcendentí zázemí, jinak proč by měl člověk — dítko náhod — mít nějaká práva ? Tady nemá smysl jakákoli diskuse. Ale já se nechci dostat do křížku s Petrem Uhlem. Jeden přítel, historik a bývalý marxista, který sám sebe taktéž dosud pokládal za atheistu, vrtěl nad četbou Uhlová rozkladu hlavou a řekl : z toho Uhla museli být na příslušných místech jeleni. On umí marxismus, kdežto jim je to jedno... Jožka Jabůrková... Petr Uhl byl zavřen a mukl má mít k muklovi vždycky ohledy. Buď zdráv, Petře Uhle, mukl tě muklovsky pozdravuje a přestaň někdy blbnout, budeš-li moci. Ještě jedné věci si tu ovšem musím všimnout : dokumenty Charty jsou koncipovány — praví Uhl — jako dílko jedné, v Chartě menšinové a v české společnosti zcela okrajové ideologie (tj. katolické, pozn. pis.). Nejde mi o Chartu, na tomhle písečku si, jak už jsem řekl, nehrajú, ale o tu českou společnost : nelze mluvit o okrajové ideologii (v tomto případě nerad používám toho slova), jestliže ta společnost žádnou ideologii nemá. Pak by teprve bylo možno mluvit o ideologii menšinové, okrajové atp. Dnešní 599 [pageend73]“ideologie” dnešní české společnosti je ovšem vyjádřena větami á la “malá domů”, “co je doma, to se počítá”, “kdo nekrade, okrádá svou rodinu”. Kdo si myslí něco jiného, nebyl nikdy v žádné dělnické hospodě. A k téhle “ideologii” ovšem katolická “ideologie” okrajová není. Nemá s ní co dělat. Pokud jde o dr. Hubla, už část jeho titulu “diskuse nad Durychovým pojetím a snahami o jeho oživení” není zcela přesná. Pochopitelně srovnávat Pekaře a Durycha, dva muže jiných oborů — tady má Hubl jistě pravdu, nelze. Ale myslím — ba vím to skoro jistě — že Durych se o Pekarovo dílo neopíral a nesnažil se ho využít pro podporu svých stanovisek. Durychova stanoviska by byla stejná, i kdyby Pekaře vůbec nebylo. Před svým velkým románem (Bloudění) si Durych samozřejmě stejně jako i desítky jiných knih o Valdštejnovi přečetl také dílo Pekařovo, ale jak kdesi říká, “neuspokojilo ho”. Durych byl velmi osobitý a vybíravý k volbě svých pramenů a mezi básníkem a vizionářem Durychem a přísným, byť vzletným realistou Pekařem (“rozešli jsem se s Masarykem právě proto, abychom mohli zůstat realisty”) byl zajisté samozřejmě rozdíl. Také Pekař si ze zvědavosti Durychovo Bloudění přečetl a (není to salonní, ale je to přesně tak, jak to Pekař řekl) mezi dvojím zataháním z doutníku u Kupců pravil : “Já se tomu Durychovi divím : napsat tisíc stránek kvůli jedinýmu zaprcání 1” Takže patriae et posteritati et musis zůstává tento rozkošný výrok vědcův o díle umělcově. Neexistovalo a neexistuje žádné separátní anebo speciální Durychovo pojetí českých dějin. Je to pojetí prostě katolické a není k němu vůbec zapotřebí nějaké protireformační doby. Katolíci se prostě nemohou smířit s pojetím husitství jako vrcholu českých dějin a s pohledem na Bílou horu. To jim nepřikazuje jejich víra, která v tomhle směru vůbec nic nepřikazuje, ale zdravý rozum. Mluví-li se o husitství jako o revoluci (což je velmi nepřiměřené, Pekař mluví přesněji o “bouři, která v českých dějinách neměla obdoby”), pak to byla nejhloupější revoluce v dějinách revolucí vůbec, i když uvážíme, že takto každá revoluce skončí nakonec ve stavu před revolucí nebo ještě daleko horším, než byl před ní. Tím ovšem nijak nepopíráme správné Hůblovo “Co se stalo, nemůže se odestát” a chtít to vidět nějak jinak nebo si přát, aby to bylo nějak jinak, i když Pekař v Žižkovi nijak nepopírá, že by “sipřál”, kdyby došlo ke smíru mezi soupeřícími stranami. Husitská revoluce byla hloupá, protože neměla 600 [pageend74]žádný konkrétní politický cíl. Zabila české úsilí po uspořádání střední Evropy s Čechy v čele a také nepoměrnou českou kulturní velikost — až do baroka. Psal mi jeden dávný přítel-básník : “Od měšťanské školy už mě trápí, že mi nikdo nevysvětlil, co vlastně chtěl Žižka a co mělo být potom, až to všecko pomorduje a vypálí. To už nám nemohl ukázat, nevydržel tu Štrapáci.“ Hiibl v jádře přejímá hledisko starší české historiografie, podle níž to všechno začalo tím, že hranice vzplála na břehu Rýna, že byl upálen český mučedník a tak se Češi v odvetu jali mordovat a pálit a byli by v tom bohulibém zaměstnání pokojně a mírumilovně pokračovali, kdyby byl na ně zlý Zikmund (legitimní český král) neposlal křižáky. Naproti tomu se domnívám, že tzv. husitství by se bylo klidně obešlo i bez Husa, že by k husitským bouřím i tak stejně došlo a že daleko větší úlohu v rozpoutání této bouře má Václav IV., o němž Pekař cudně praví, že to byl král povahy poněkud nenormální. Aniž chceme jakkoli snižovat tragedii kostnickou, nemůžeme současně nemyslet na těch několik tisíc kněží, mnichů a jeptišek i civilistů, které ohavně usmrtili boží bojovníci. Kostier ovšem případně praví, že pro tyrana a diktátora je vždycky výhodnější, zabije-h několik milionů lidí než jednoho člověka — k němuž pak lidé upnou svoji pozornost. V žádném případě pak husitství za vrchol českých dějin (což je výmysl intelektuálů) pokládat nemůžeme, pokládáme je naopak za “nešťastné období“ (Zahradníček), za tragedii, která patrně zasáhla do dějin českého národa jako žádná jiná a určila jeho nešťastné osudy. Také o výsledku bitvy na Bílé hoře nemůžeme, necháme-li stranou vzletné, někdy křečovité a někdy úmyslně provokativní Durychovy silácké vývody, říci nic jiného. Český katolík se prostě nemůže dívat na výsledek té bitvy jako na pohromu, zato se dívá jako na pohromu na samotné stavovské povstání. Samozřejmě nemusíme ty neblahé události opěvovat, ale jasně musíme říci, že alternativa by pro nás byla daleko větší pohromou než vítězství císařských. V tomto smyslu to pro nás také žádná porážka nebyla. V opačném případě bychom spadli rovnýma nohama do německého chaosu, jak říká ve Stručných dějinách Rakouska, vydaných i u nás 1953, rakouská marxistka Eva Priesterová, dostali bychom se patrně do německého civilizačního okruhu, zatímco rakouský civilizační okruh byl spíše španělsko-francouzsko-italský. Byl tu samozřejmě dospán sen přemyslovských králů, Lucemburků a koneckonů i Jiřího z Poděbrad, o němž Otto I. Habsburský mluví v jedné své knížce jako o “svém vznešeném předku“, o střední Evropě v čele s Čechy — tento sen uskutečnili až geniální Habsburci ovšem z Vídně, nikoli už z Prahy. 601 [pageend75]Také návratu pobělohorských Čech k víře předků — rekatolizace — samozřejmě ani v nejmenším nelitujeme, naopak hledíme na ni s radostí a jsme za ni vděčni. Zajisté litujeme ohavných ukrutností, které se při tom staly (ty ovšem byly v té době oboustranné), ale samotný fakt nás naplňuje uspokojením. To vyjádřil Durych docela dobře. Ostatně jestliže nás někdo z nepochopení historické situace ještě dnes obviňuje, odpovídáme jako Steinovy děti, když na ně křesťanské děti volaly, že Židé ukřižovali Krista Pána : “To my ne, to Kohnovi.” Není úkolem těchto poznámek polemizovat s některými jinými názory Hůblovými, jež se mi zdají mylné, po případě ne zcela věcné. Má-li k Durychovi “spíše despekt”, je to jeho věc. Ale protože jaksi zaštítil Hlasy svým patronátem, je nutno říci, že ve statích sborníku, zejména v článcích Uhlových, Kohoutových a Mezníkových, je neméně omylů, ne celých pravd a nepřesností než v Právu s vypichovaným skutečným lapsem Masaryk-Pekař. To se týká i stanoviska čtyř historiků. UvádějMi “jeden příklad za všechny” právě tento lapsus, pak bych také jako “jeden příklad za všechny” mohl uvést výčet podružných antikvárních a naprosto neúplných (Melantrich) spisů Palackého s jejich vysokým nákladem (členská premie KČ). Uvádí se tu také 6. díl Palackého Dějin — ale to je, nemýlím-li se, jen index, celé Palackého Dějiny (nemyslím ovšem, že by jejich vydání bylo k něčemu dobré) vyšly v nákladu 12.000 výtisků. (Doufám, že opravdu v 12.000 výtiscích, protože před rokem 1968 jsem byl ještě v Odeonu, a kdykoli jsme vydávali nějakého S.K. Neumanna, Taufra a pod., ptal se nás vždycky ing. Ferdinand Bodner, ekonomický ředitel, dnes žije ve Švýcarsku : “Kolik toho máte v tiráži ?” Řekli jsem 1.000 kusů. “A kolik jste toho tiskli doopravdy ?” “Tři sta”, řekli jsme. Bodner svraštil brvy a pravil: “A není to moc ?”) Ale Palackého Dějiny vyšly asi opravdu v nákladu 12.000 výtisků, což jistě není reprezentativní. Synovec Kamila Krofty, právník-historik, mi kdysi řekl : “Mezi Františkem Palackým a Františkem Modráčkem (poslancem soc. dem., který také napsal české dějiny) je ta shoda, že to oba byli diletanti”. Chtěl tím také říci, že každý by si měl psát alespoň pro sebe české dějiny, přemýšlet o nich. Proč se tedy vysmívat diletantům, v pravém slova smyslu milovníkům, kteří si něco oblíbili ? Právem na dějiny, jak se mi zdá, chtěli upozornit autoři především na ztrátu paměti národa (také Pekař mluvil o historiografii jako o “reprodukci paměti”), na to, že národ, který žije bez historického 602 [pageend76]povědomí, žije s přeťatými kořeny. Sborník Hlasy přes všechnu snahu svých autorů nepřesvědčil, že ty kořeny nebyly přeťaty. František Samalík mně uštědřil poklonu, že můj rukopis ho vyprovokoval k nové kapitole jeho knihy, bohužel mu nemohu oplatit tuto lichotku stejným, neboť jsem neměl možnost číst jeho knihu, jejíž téma mě velmi zajímá a která, soudě podle této jedné kapitoly, je taktéž velmi zajímavá. Tedy jen několik málo poznámek spíše než dodatečné osvětlení nebo dokonce polemika. Samalík se rozbíhá velmi zeširoka, cituje soubor návrhů koločského arcibiskupa z roku 1822, tedy více než před 180 roky ; jistě by se našly také návrhy liberálnější a osvícenější, např. kolem roku 1848, ale i později, např. našeho českobudějovického biskupa Jirsíka. Cituje pak také stařičkého Croceho, zpochybňuje jeho teze v zápětí naší dobou. Sám mám za to (ale nejsem tady pevný v kramflecích), že uzlové body v dějinách katolicismu v 19. století jsou především vatikánský kongres 1870 se zbytečným prohlášemím papežské neomylnosti (samo o sobě je nejvyšší placet docela přirozené, ale bylo to proklamováno spíše z důvodů politických), a pak osudná koncepce sociálního papeže Lva XIII., která opět zbytečně a jak se ukázalo, zcestně a zhoubně zaměřila pozornost katolíků právě na politiku. O nějakém přímém vlivu Francouzů na naši katolickou obnovu lze sotva mluvit ; Besanson cituje v Samalíkově podání čtyři osobnosti velmi rozdílné a někdy zcela protichůdné, Péguyho, Bloye, zakladatele “Sillonu” Sangniera a vlastně ještě takřka dnešního Mouniera ; nevím, Besansonovo dílo jsem nečetl. “Obnova” našeho katolictví vzešla ovšem ze Staré Ríše ; ale soudím, že to byla jen náhoda, co přivedlo Josefa Floriana k Léonu Bloyovi (znám historii kolem Florianova vzplanutí s časopisem La Plame). Kdyby Josef Florian našel zalíbení spíše v G.H. Chestertonovi než v Léonu Bloyovi, bylo by mi to daleko, daleko milejší a českému katolicismu prospěšnější, i když možná ne tak účinné. Ale co se stalo, nemůže se odestát, jak říká Milan Hubl a Božena Němcová. Nevím, co myslí Samalík “křečovitostí barokní tradice”, nezapřahal-li tady trochu vůz před koně. Baroko bylo u nás objeveno, až když tato “obnova” tu už byla, především zásluhou Paula Claudela a Miloše Martena (dialog Nad městem) a potom ovšem Arne Nováka (Praha barokní), Pekařovou, Vašicovou, Kalistovou, Bitnarovou a dalších. Také nevím, v čem vlastně vidí Samalík “lidovou podobu” např. Čepovu, snad jen v tom, že Cep píše srozumitelněji než Durych. Ale jde jen o osobní výraz a volbu přiměřených 603 [pageend77]a sobě vlastních výrazových prostředků (Samalík cituje obsáhle z Cepový přednášky Básník a jeho inspirační zdroje), nikoli jako něco chtěného nebo voleného jako taktika. Šamalíkovi bych např. mohl namítnout, že jsem stál s Čepem před jeho odchodem za hranice v 5. patře na Karlově náměstí č. 5, dívali jsme se na lidi, vystupující z tramvají a Cep mi říkal patrně doslova : “Řekni mi, co mám s tímhle ksindlem společného ?” Bylo to jistě jen rozhořčení chvíle, Cep i později ukázal, že “s tím ksindlem” něco společného měl, ale navozuje to řadu otázek, které si asi dosud Samalík neklade. Co má vlastně vězeň společného s věznitelem ? Není jazykové vlastenectví největší hloupost, které lidé podlehli v celých svých dějinách ? Co to je vůbec národ ? Jen to, že lidé náhodou mluví stejnou řečí ? Že stejnou řečí spolu mluví vězeň i věznitel ? Samalík dobře postihl rozpor mezi dvojím Durychovým pojetím Bílé hory. To z roku 1924 je úplně konfusní. Který národ ? Ten z doby 1618-20 anebo dnešní ? (Nechrne stranou Durychovo provokativní žvanění, ale to vyplývalo z ducha doby, na kterého se i Václav Černý odvolává v obhajobě některých partií svých pamětí; Palacký i Neruda byli přece rozhodnými antisemity, ale to neznamená, že by jimi byli i po roce 1945 anebo že by schvalovali Norimberské zákony). Ten z roku 1618-20 z vysoka kašle na to, co mají páni mezi sebou, a ten 1924 rozhodně nebyl národ Durychův. Článek z roku 1937 je už koncizní. Šamalíkovi to připadá jako křeč, něco křečovitého v tom jistě bylo, ale “jádro věci” je pravé. Na Bílou horu se nemůžeme dívat jinak. Poslední věta “A tím je pro nás i česká otázka vyřešena” ukazuje, že Durych měl na mysli i Masarykovu Českou otázku a tím celý “smysl” českých dějin. Závěrečné stránky Samalíkovy studie se nesou k úvaze o ztroskotání tzv. “integrálního katolicismu” a byla-li tato tendence burcující nebo zmalomyslňující ve dnech Mnichova. Na to je těžké dát jednoznačnou odpověď. Odpověd “integrálních katolíků” by patrně byla (a všech, kdo usilovali o obnovu), že ve dnech Mnichova bylo už pozdě a že krize se vlekla už předtím za Rakouska i za tzv. první republiky už řadu desítek let. Jak to ne právě slušně, ale zato výrazně řekl P. dr. Silvestr M. Braito O.P. v Leopoldově : čert to všechno nasral na jednu hromadu. V žádném případě katolíci nemohli souhlasit s oním pojetím, které vrchol národní energie a také etiky vidí v husitství, oplakává Bílou horu jako porážku, vrní nad “třistaletou porobou” a pod. Toto pojetí mělo pak své konkrétní důsledky — ještě až do dnů Mnichova. Páteř národa byla zlomena daleko dřív. 604 [pageend78]Už jenom velmi stručně : základní orientace Řádu nebyla mocenská, ale ideová. Z iniciátorů Řádu (Herd, Berounský, Kostohryz, Renč, Lazecký, Vodička, Voříšek, Franz), z něhož pak vzešla také Obnova, měli jen dva nebo tři politické ambice. Snad — ta myšlenka mě napadla až teď — sledovali i koncepci profesora Masaryka před první světovou válkou : vytvořit určitě ideové středisko a napojit se pak na některou politickou stranu (Masarykovi by byli tenkrát milejší Staročeši, i když se pak připojil k Mladočechům) a vtisknout jí svou pečeť. Něco podobného měli na mysli i někteří lidé z Řádu a Obnovy — v úvahu tu ovšem připadala jedině strana agrární. Jistě tu k bujarosti působila i ta okolnost, že po desetiletích pouště a pralesa se tu najednou objevila řada skvělých katolických autorů, Durych, Deml, Cep, Zahradníček, že počet katolických intelektuálů takřka den ze dne rostl, že se ke katolictví hlásili i mnozí slavní souběžci, Josef Pekař např., ačkoli to ani zdaleka nebyl historik “katolický” ; Arne Novák ještě před smrtí v roce svého rektorátu na Masarykově universitě v Brně o sobě říkal “my katolíci” atd. Stále si myslím, že všechno to (včetně Staré Ríše) by nejspíš bylo lze shrnout jako “opožděnou reakci na slaboduché české pokrokářství,” které ovšem přetrvávalo a v tzv. první republice slavilo své triumfy. V té souvislosti bych také rozeznával dvojí liberalismus : liberalismus jako odvěkou a v moderní době stále mocnější touhu lidí po svobodě, a liberalismus historický, liberalismus v podstatě 19. století s jeho antiklerikalismem, atheismem, protináboženstvím, proti němuž církev nemohla nevystupovat, i když ovšem všechna nepravda nebyla na straně liberalismu a všechna pravda na straně církve. Pokud pak jde o tzv. druhou republiku, o tento čas střídavého pominutí smyslů, zdá se mi, že většina tehdejšího lomození “integrálních katolíků” neplynula ze škodolibosti, z potměšilé spokojenosti, že došlo na jejich slova, ale ze vzteku, že na ně došlo. Ostatně proti padesátým létům je tzv. druhá republika hotová idyla, úplná pohádka. Bylo to něco do určité míry obdobného k roku 1968, kdy se také víc mluvilo a pokřikovalo nežli dělalo. Tenkrát předseda vlády Rudolf Beran ve stálém dorozumění s předsedou sociální demokracie Hamplem velmi dbal na to, aby se lidem nic nestalo. Byla-li nutná některá politická opatření (zákaz KSČ, která by v tehdejších podmínkách stejně nemohla působit, zákaz některých listů, např. 605 [pageend79]legionářského Národního osvobození), pak mohl opustit republiku, kdo chtěl, často i s finanční pomocí, nikdo nebyl zavřen (tím méně popraven — v 50. letech stovky) a lidé, kteří přišli ochleba, byli ihned umístěni jinde, na adekvátních místech, nikoli hluboko pod svým vzděláním a kvalifikací. Druhá republika a padesátá léta jsou dvě věci, které prostě nelze srovnávat. To už se ovšem vymyká z mých i Šamalíkových úvah. Pokud jde o informovanou stať tohoto nositele sympatického jména někdejšího moravského selského katolického politika, věřím, že bychom se časem dohodli, i když by každý z nás zůstal patrně při svých názorech. Doc. PhDr Luboše Kohouta jsem si nechal nakonec — a udělal jsem dobře. S Kohoutem lze totiž polemizovat buď velmi dlouze nebo velmi krátce a rozsah mého spisování už nutí, abych hovořil krátce, což je dobře. Napřed něco všeobecného, netýkajícího se jen Kohouta. Nemám rád slovo politologie. Ještě v časech, kdy Masaryk začal přednášet na pražské universitě, bylo slovo sociologie totožné s takovým jakýmsi nezávazným povídáním. Ze sociologie se zatím stala věda. Politologie, podle mého mínění, nemá tyhle šance. Především je to obrovský, neustále se měnící kaleidoskop (v současnosti to pak už je historie) a hlavně to dělají (politiku) úplně odlišní lidé, úplně odlišný druh lidí než ti, co o tom píší. Jeden universitní profesor národního hospodářství říkával, že také ekonomii dělají dva druhy lidí: ti, co o tom mají pojem, ji dělají, ti druzí o tom přednášejí na universitách. Možná, že je tomu naopak, ale v každém případě je to fakt. Poslouchám-li někdy všelijaké politology, sovětology a kremlology z rádia z Ameriky, myslím si, že by se měli odvozovat spíše od kremrole nežli od Kremlu. O politice může uvažovat každý a nepotřebuje mít k tomu nějakou bumážku. Nad Kohoutovou statí se více než já zlobil můj přítel historik, vyšlý z marxismu, který, jak jsem už řekl, se také omylem pokládá za atheistu, s nímž si obvykle konfrontuji názory a často spolu ovšem nesouhlasíme. Já to už ovšem znám všechno od chlapeckých let z Večerního Českého slova a Volné myšlenky a tedy mě to nepřekvapilo. “Mávnutí meče nehodno”, abych citoval ovšem s úsměvem verše Viktora Dýka. Přítel historik namítá (kromě mnoha jiného) zejména toto : pozitivní genese marxistické historiografie (je to špatné slovo, genese je přece zrod, zrození a tato historiografie se přece nerodila 40 let, byla tu už za tzv. první republiky a už 606 [pageend80]od Marxe a Engelse ; pro opravdového historika existuje také jen jedna historie, nikoli marxistická a ovšem také nikoli katolická, marxismus tu velice plodně působil — zejména hospodářské dějiny — spíš jako pracovní metoda než jako ideologie, katolictví žádnou pracovní metodu nemá, nemohlo tedy historiografii v tomto ohledu ovlivnit) není přece souvislý trend, ale jde ve vlnách, tu příliv, tu odliv. V 60. letech, když přišli ke slovu tzv. marxističtí historikové (lepší, inteligentní), měli vlastně monopol : s konservativci, dogmatiky, oportunisty ve vlastních řadách, kteří byli ochotni napsat kdeco, byli brzo hotovi, a jiných odpůrců, představitelů jiných směrů, neměli a nesměli mít. Kdyby je byli mohli mít, teprve pak by se ukázalo, za co stojí. Nepochybuji, že by to mnozí dokázali, ale jak už jsem řekl, nešlo to. Neměli dokonce ani mrtvé odpůrce ; vyšla snad nějaká kniha Pekařova nebo Šustova ? Ostuda z nové doby s Kutnarovým Dějepisectvím je ještě v čerstvé paměti. Všechno, co zavánělo jménem Pekařovým nebo Šustovým (a mnohých jiných), bylo tabu a jestliže se řeklo (řekla to marxistická historiografie, protože žádné jiné nebylo) něco rozumného, řeklo se to spíše pokoutně. Příklad : Dr. Kohout. Kdyby si byl někdy přečetl alespoň obě zdařilé Pekařovy knížečky o sv. Václavu a sv. Janu Nepomuckém, nemohl by ještě dnes opakovat herbenovské nesmysly. Kohout používá celého systému podtrhů (myslím tím podtrhané výrazy) a výkričníků. Habsburci jich mají dokonce osm, to je rekord, ale tím nedodá své argumentaci důrazu. Podtrhuje např. kníže Václav, aby ad oculos ukázal, že neuznává svátého Václava; Pekař naopak přesvědčivě ukázal, že daleko víc znamená pro , českou budoucnost mrtvý (to jest světec Václav) než živý Václav, o němž toho opravdu moc nevíme. Památky svátého Václava nezneužili nacisté, ale František Halas (”Kůň bronzový, kůň Václavův se této noci třás a kníže kopí potěžkal. / Myslete na chorál, malověrní, myslete na chorál...”). Za druhé republiky a protektorátu se pěstoval kult sv. Václava právě jako apologia pro lingua slavonica precipue bohemica. Podobně je tomu se sv. Janem. Nepěstoval se, aby vytlačil kult Husův (o Husovi už v době Bílé hory nikdo nic nevěděl) (čtyři vykřičníky), to je (zase Pekař) úplná hloupost, Jana Nepomuckého protlačila na oltář sto let po Bílé hoře právě vítězná Čechie, aby ukázala, že už je rovnoprávný člen katolických národů. Ať si Kohout proboha přečte aspoň knihu sovětského historika A. Gureviče Kategorie středověké kultury (vyšlo v Mladé frontě), aby dostal alespoň jakous takous byť matnou a obrysovitou představu o středověku. 607 [pageend81]Českou šlechtou se tu nebudeme zabývat — zabývá se jí obšírně a myslím docela na místě Otto Urban v České společnosti — doufám, že to Kohout četl. Nejhůř u Kohouta dopadli Habsburci, těch osm vykřičníků. Galandauer a Honzík museli napsat pro Kohouta celou knihu (myslím, že v tomto oboru nejlepsí, jaká u nás byla o Habsburcích po roce 1918 napsána), aby se jich už přestal bát. Snad se upokojil. Ale byl to nejlépe vymyšlený a nejlépe realizovaný stát (cituji aktivního politického diplomata), který u nás po celá staletí existoval. A hlavně byl to náš stát, tedy žádné osvobození v roce 1918 a nejméně už osvobození z nějakého otroctví. Malíř a karikaturista Bohumil Štěpán kdysi nakreslil jako plakát pro Vídeň Františka Josefa s placatou čepicí. Jakási paní z Moravy ve Vídni byla, ten plakát viděla a napsala o tom do Literárek rozhořčený dopis, že Vídeňáci mají Františka Josefa docela rádi a že těžce nesou, když ho někdo cizí uráží. Štěpán na ten dopis v Literárkách odpověděl, že F.J. neurazil, ale zlidštil tou placatou Čepicí, a že jestli vůbec někoho urazil, tedy nikoli Rakušanům jejich císaře, ale svého císaře, “protože to byl také můj císař. ” To je správný pohled do věci. A ještě jednou věcí musím dr. Kohouta zarmoutit. Je to sice jenom minulost, vysloveně juristická záležitost, která nemá pro praxi samozřejmě žádný význam, ale vzpomenu-li si, co peněz to stálo a koho všeho musel Ferdinand I. podplatit a co naslibovat, aby se dostal na český trůn, pak Habsburci v daleké, daleké budoucnosti by to přece jen měli lacinější. Žádný předseda Nejvyššího správního soudu, kdyby jaký u nás dnes existoval, by po důkladném prozkoumání věci nemohl oslovit Ottu I. Habsburského jinak než Vaše Veličenstvo. Proslýchá se, že existovala sice jakási samozvaná anebo spíše politickými stranami podle volebního klíče 1911 najmenovaná sešlost, která prý Habsburky zbavila trůnu, ale ta společnost k tomu byla naprosto nekompetentní a dokonce, jak víme z Masarykovy Světové revoluce, její předseda, jakýsi dr. Kramář, o tom nedal ani hlasovat a nikdy to nebylo také uveřejněno ve Sbírce zákonů a nařízení, která už tenkrát vycházela. Po stránce právní je to tedy zcela nulitní. Ať si z toho dr. Kohout vyvodí důsledky a bojí se. Ještě jsem chtěl psát cosi o Eduardu Benešovi, anžto dr. Kohout soudí, že “100. výročí narození významného českého státníka evropského formátu E.B.” bylo prý u nás i v cizině jaksi pominuto. Ale nechám toho, ať si B. s dr. Kohoutem odpočívají ve svátém pokoji. Tato apotheosa, mezi zabudnutými Slávy ne zcela ojediněká, je důsledkem prvorepublikánské legendy a propagandy, kdy se nám ve školách a v celém tisku tlouklo do 608 [pageend82]hlavy, že celá Evropa s otevřenou hubou čeká, co řekne Masaryk a co udělá Beneš. Jak čekala, ukázalo se v Mnichově. Na závěr ještě tři poznámky : Ekumenisté a jiní dobráci říkají, abychom pod tímhle vším udělali tlustou čáru, odpusťme si, co jsme si, a starejme se o důležitější věci. Namítám, že člověk bez paměti, bez vědomí dějin je věčné nemluvně, věčně začíná znovu, žije s přeťatými kořeny. A říkají-li jiní, že s námi mohou mluvit jako se slušnými lidmi jen tenkrát, přijmeme-li jejich pohled na husitství, na Bílou horu, tzv. třistaletou porobu a koneckonců i tzv. osvobození v r. 1918, namítáme, proč tedy oni nepřijmou naše opačné hledisko, které se nám zdá rozumnější ? Nevyslovujte, prosím pěkně, jedním dechem slova katolictví a konservatismus. Nemá to do sebe nic společného. Není co konservovat. Konservativci jsou na druhém břehu. Katolíkům říkejte reakcionáři, protože reagují na svět kolem sebe, někdy zuřivě. Bude to znít pravdivěji a půvabněji. Katolíci (vracím se tím k poznámce Uhlově) nikde ve světě a tím méněu nás nemohou být minoritou, v menšině. Tohle slovo nemáme ve slovníku. Kdyby tu zbyl jeden jediný katolík, stále nebude v menšině, minoritou, ale bude odpovědný za celý národ. V tom má “Durychovo pojetí” naprostou pravdu. České a slovenské knihy ve Vídni Knihkupectví s českou a slovenskou literaturou novou i starší, časopisy, odbornými knihami. V centru Vídně. (100 metrů za rohem od nákupního domu Herzmansky) Lindengasse 5 Vídeň 7 telefon 96 37 79 Časopisy a některé knihy zdarma pro návštěvníky z Československa. 609 6 [pageend83]DIALOG O VÍŘE EVA KANTŮRKOVÁ JOSEF ZVĚŘINA EVA KANTŮRKOVÁ - JOSEF ZVĚŘINA DIALOG O VÍŘE.V roce 1984 vydalo OPUS BONŮM e.V., Herzogstr. 95, 8000 Mnichov 40, NSR, bez vědomí autorů. Odpovědný redaktor Milan Kubeš. Obálka Miro Wagner. Vá.S.d.P. Richard Belcredi. 1. vydání. 610 [pageend84]Kdy a co nás zkazilo Karel Severa (Praha) * * Pseudonym. Zkráceno. 1. Kdy jsme se zkazili Přijel venkovan do Prahy. Miloval ji, jako všichni venkované, prohlédl si všecky památky gotické, barokní i komunistické a k večeru zabrousil i do malých postranních uliček. Tam uviděl na domě červené světlo a pod ním nevtíravý nápis BORDEL. “I hele, hele”, řekl si, “jak se ten náš socialismus vzmáhá!” Rozhlédl se plaše a ruče vstoupil tam. U vrátného si koupil vstu penku, zaplatil 200.- Kčs a vydal se na svou pout. Chodba se rozdvojovala, byly tam dva nápisy: “Černošky” a “Bělošky”. Černošky mohou mít všelijaké nemoce, řekl si venkovan a vydal se k běloškám. Chodba se opět rozdvojovala a opět dva nápisy: “Seveřanky” a “Jižanky”. Jižanky bývají temperamentnější, řekl si venkovan. Další rozdvojení: “Plavovlásky” a “Černovlásky”. Černovlásky bývají ohnivější, řekl si venkovan a vydal se tudy. Rozdvojeni a nové nápisy: “Větší”, “Menší”. Nu, nejsem zrovna moc veliký, řekl si venkovan a zamířil tedy k menším. Ale i tady ho čekalo rozdvojení: “Štíhlé”, “Při těle”. Když je ženská při těle, řekl si venkovan, je aspoň co do ruky. Nadále už nebylo žádné rozdvojeni, jen chodba a na ní nápis: “Východ”. Zkoprnělý venkovan šel opět kolem téhož vrátného, ten jen pokýval hlavou a řekl smutně: “To je ale bordel, co?” Toto je dokonalý obraz dějin českého národa, smyslu Českých dějin. Všelijací tuzemští a zahraniční frajeři stále uvažují o tom, kdy se vlastně zkazil český národ. Nejčastější odpověď tuzemských i zahraničních frajerů zní, že k tomuto zkurvení došlo bitvou a po bitvě na Bílé Hoře, kdy prý tomuto národu byl vyrván jeho jazyk a jeho víra zlomena, takříkajíc jeho páteř. Jako všechny náměty stojí i tento námět za trochu přemýšlení. Jeden špatný český spisovatel, nyní v exilu, napsal před málo lety román o Bílé Hoře, kde používaje nápadů (nejmenovaného) rakouského šlechtice Tscher- nembla hlásá, že stavové to prohráli proto, že nepozvali ke své vzpouře lid. To je ovšem nesmysl dosti značný. Z politické stránky proto, že “lidu”, to jest poddaným, do stavovského panského sporu nic nebylo, že mu to bylo dokonale jedno, zda je jeho králem Ferdinand Habsburský nebo Fridrich 611 [pageend85]Falcký, z vojenské zejména proto, že také u vojště se od dob Žižkových mnoho změnilo. Vytýkat stavům, že si nepočínali jako husité, má asi tolik smyslu jako vytýkat jim, že si neopatřili kulomety. Narychlo sehnané, nutně špatně vystrojené selské houfy, by smetla profesionální, dobře vystrojená a organizovaná žoldnéřská armáda, vybavená děly, jediným úderem, sotva by se přiblížily na dostřel. K žádnému boji by vůbec nedošlo. V sedmnáctém století se válčilo jinak než ve století patnáctém a rozhodně jinak, než si představuje český pisatel ve století dvacátém. Ale “zkurvil” se český národ, “zlomila se mu páteř” opravdu v sedmnáctém století? Nezdá se. Sedmnácté století zejména následkem válek byla doba opravdu strašná a zlá, osmnácté století bylo už daleko lepší; doba “temna” měla také mnoho světla, jak se lze dočíst nejenom u Pekaře, ale také i u Jiráska. O jazyk vůbec nešlo. Šlechta mluvila Španělsky, italsky a francouzský, “germanizace” v nacionálním smyslu vůbec neexistovala, jezuité a jiní misionáři obnovili a oživili český jazyk tím, že mluvili (a byli nuceni mluvit) jazykem lidu, nikoli jazykem učenců. Kdysi jsem dělal srovnání Husovy a Chelčického Postily. Přitom jsem přišel na zajímavou věc: většina výrazů a tvarů, které Hus doporučoval, se neudržela, naopak přetrvaly ty výrazy a tvary, které Hus zavrhoval. Doklad, že živý jazyk se netvořil a netvoří uměle, v dílnách učenců, ale po hospodách a tam, kde lidé manuálně pracují. Až do Bílé Hory byl jazyk (spisovný) jazykem vzdělanců, teprve po Bílé Hoře se stává jazykem lidovým. Mácha a Němcová “navazují” na barok, nikoli na “zlatý věk”. Pokud pak jde o pobělohorskou a povestfálskou rekatolizaci, (všimněme si: jde o návrat ke katolictví, nikoli pokatoličtění), byla to ve velké míře, zejména pokud jde o “lid”, jen výměna farářů: za luteránského katolický, “lidu” to patrně bylo dost jedno. Buď jak buď, za vlády a koncem vlády Marie Terezie byla česká společnost takřka úplně stabilizována. Páteří této společnosti bylo katolictví (at si to čtenář přečte jenom v Peroutkově knize Jací jsme). ale i národnost si přišla na své. Skutečná germanizace nastala až působením josefinství, a to nikoli z důvodů ideových, ale praktických — doklad, že někdy je praxe horší věc než idea. Kdyby národ skutečně “spal”, kdyby to byla polomrtvola nebo živoucí mrtvola, nemohl by se “probudit” za 2-3 generace, ba takřka už za jednu — už v roce 1848 tu byl politický národ a nikdo nemůže za to, že to vlivem nezralosti, nezkušenosti a zbabělosti politických vůdců a následkem trpěné a do jisté míry i schvalované klukoviny dopadlo špatně. Masaryk často upozorňuje, že tzv. národní obrození nebyl autonomní český proces, ale že bylo součástí a nápodobou evropského politického a kulturního vývoje, zvláště německého. S tím také souvisí, že lidé už nechtěli mluvit dvěma jazyky, ale jen jedním. Místo, aby lacino, ba takřka zadarmo a takřka samozřejmě přišli ke dvěma jazykům, jednomu světovému a jednomu exotickému, upnuli se jen na jeden, ten exotický. Dnes se stejně horlivě učí německy, jako se dřív učili francouzský, anglicky nebo rusky. K tomu ještě jedna kuriózní poznámka z korespondence 612 [pageend86]Boženy Němcové: když uspořádali pražští Němci oslavy jakéhosi výročí Schillerova, táhli pražští Češi po Příkopech hlučně volajíce naproti tomu: “At žije Klicpera!” Schiller a Klicpera — to je přece jen rozdíl. Takže se zdá, že český národ se “nezkurvil” ve století 17. a 18., ale spíše až v devatenáctém. Šlo to od tatíka nevinných staročechů (ale už tam byla spíše genetická zbabělost) přes mladočechy (František Josef nad nimi kroutil hlavou: je to prý “prazvláštní společnost”) přes realisty (“Ti realisté u nás všecko otrávili!”, povzdechl si kdosi, snad Viktor Dyk), rukopisný boj, který chtěli mít Gebauer s Gollem záležitostí vědy, ale Masaryk z toho udělal věc ulice (paradoxní připomínka: stejná Šaškárna jako rukopisný boj byla později tzv. insigniáda z roku 1934) až k pokroku do zblbnutí (Viktor Dyk) a ke ztrátě náboženského citu. Tento vývoj byl dovršen roku 1918 zradou na pravém a skutečném poslání Českého národa, to jest vytvářet střední Evropu, zradou na Rakousku a Habsburcích. “Měli jsme fantazie jako čerstvě narozené tele z nepříliš inteligentních rodičů... Teď už nám žádnou kooperativu nepovolí...” povzdechl si o necelých čtyřicet let později Jan Masaryk. Když už jsme u tohoto slavného jména: TGM kromě své hlavní viny, účasti na rozbití Rakouska, zatížil národ ještě dvěma dědičnými hříchy. TGM, jak sám mnohokrát prohlašuje, byl především praktický politik, ale pro svou politickou praxi a ke své politické praxi vždy potřeboval, alespoň pro svou osobu, také teorii, která by této praxi dodávala jakýsi nadčasový rozměr: tuto teorii buďto přejal a rozšířil (smysl českých dějin) nebo si ji vydumal sám (světová válka jako světová revoluce s vítězstvím demokracie nad theokracií). Ve svých důsledcích byla tato teorie horší než praxe. Druhý, snad spíše bezděčný hřích Masarykův, je tento: přese vše byl Masaryk, jak se zdá, hluboký a opravdový člověk. A touto hloubkou a opravdovostí se pak mohli všichni, kdo hlásali, že Masaryka následují, přikrýt jako pláštěnkou a zakrýt tak kdejakou špinavost, lež a podvod, tak jako křestan vždy může každou nedomyšlenost a pověru přikrýt (třeba i v dobré víře) vhodným citátem z Bible. My jsme všichni jako Masaryk, celý národ je jako Masaryk! Jak dlouho to vydrželo, víme všichni. Václav Černý ve svých znamenitých pamětech 1945 — až asi 1960 snuje dva zarostlé omyly: pro něho je zakořeněný idol a ideál tzv. první republika 1918-1938. Moudrým a politickým lidem nebylo už 1918 dobře po těle (nestranná historie to jenom potvrdí) a čím dál tím víc se ukazovalo, že jde jen o velmi dočasné provizorium, které dlouho nevydrží, což se i stalo. Druhý Černého omyl, daný ovšem i osobní účastí, je odboj za 2. světové války. Černý dělí lidi podle toho, zda si “škrtli” v odboji nebo neškrtli. Ale proč si vůbec měli škrtat? Nejsem pacifista ze zásady a byl bych v září 1938 rozhodně pro válku, kdyby s námi do ní šly Francie a Anglie. Generál Haig má tisíckrát pravdu, že jsou důležitější a vznešenější věci než život — než být jenom naživu i za cenou ztráty svobody a za cenu otroctví. “Žit zplna a ne po troše, z pocitu vůle, jenž je vžit, nečekat na smrt, ale být, žít 613 [pageend87]pro život, žít z rozkoše” (Seifert). Ale Francie a Anglie s námi nešly a nechtěly jít. “Za těchto okolností národ na jatky nepovedu”, řekl Eduard Beneš, a byla to snad jediná rozumná věta, kterou kdy vyslovil. A pak jsme měli pokorně přispěchat jako ta vymyšlená babička k Husově hranici, a přikládat ne polínko, ale tříštíčku, když světový požár už tak jako tak hořel? Že prý bychom si jinak nezískali domnělou a vratkou a zdánlivou samostatnost. A co Rakousko, které bylo nuceno bojovat spolu s Hitlerem, a Maďarsko a Rumunsko, které bojovaly po jeho boku? A jak to všechno dopadlo? Tak jak tak, myslím, náš odboj se nemá dvakrát čím chlubit. Ostatně si Černý odporuje sám sobě: voják (i odboje) prý musí poslouchat špatnou londýnskou “vládu”, o které sám Černý ví, že byla špatná? A jak emigrace za několik dní odbourala odboj, to krásně vylíčil Černý sám. Měli jsme snad vzhlížet k londýnské “vládě” samozvanců, která žádnou vládou nebyla? Měli jsme snad následovat prezidenta, který žádným prezidentem nebyl, protože 6. října 1938 řádně abdikoval? Kdyby býval byl v Londýně alespoň jeden jediný slušný člověk! Ale ti šaškovali a podváděli, až to šaškování a podvádění skončilo v únoru 1948. Stalin prý (podle Zorinova svědectví) řekl o Benešovi: “Je mazaný, chytrý, ale daleko nevidí.” Ale “vidět daleko” mohl už každý kluk. Ale jak ten venkovan v (domnělém) bordelu souvisí se smyslem českých dějin, jakého s ním má společného jmenovatele? Pro dlouhé vedení takhle: Češi vždycky něco rozběhnou, a když to pak zánikovitě doběhne, koukají na to s otevřenou hubou, jako tele na nová vrata. Čehož jsme byli očitými svědky. 2. Co nás zkazilo Co dovede s lidmi udělat propaganda, vtíravá, leč nenásilná, je dobře vidět na 28. říjnu 1918. Tehdy energická a cílevědomá menšina vnutila svou vůli mlčící — jak dnes říkáme — většině. Tehdy převážná většina — obrovská většina — národa nebyla pro rozbití Rakouska. Také ovšem nemůžeme říci, že byla pro udržení Rakouska a proti jeho rozbití — nebyla prostě dotázána, nebyla vzata na vědomí. Sledujeme-li paměti, vzpomínky a vůbec vážná díla seriozních účastníků, na př. Vzpomínky a komentáře Viktora Dýka — nikoli ovšem noviny, které až do 28. října pilně a věrně sloužily Rakousku, zatímco od 28. října stejně pilně, věrně, ochotně a nadšeně začaly sloužit nové vládě — nabudeme dojmu, že s rozbitím Rakouska se nepočítalo, spíše s jeho federalizací a větším uplatněním českého státu. První kapitoly Peroutkova Budování státu jsou velmi poučné —jak “muži 28. října” opatrně, obezřetně a váhavě vyhlašovali český stát — až teprve, když jim to z Vídně milostivě povolili. Kdyby tenkrát byl velitelem v Praze kníže Windischgraetz, patrně by k vyhlášení českého státu vůbec nedošlo. Jistě je poučné zalistovat tu a tam zejména v knihách lidí opačných názorů. Vezměme si právě ty Dykovy Vzpomínky a komentáře (Kuncíř 1927): “Že 614 [pageend88]strana, jejímž stoupencem jsem byl, byla protírakouská, o tom, myslím, prvý svazek dosti dokladů podal; v nemenší míře podal však doklad o zcela jiné politické orientaci velké části národa, jež počítala — chtíc nechtíc — s Rakouskem. Spravedlivý posuzovatel politických dějů nemůže nikoho karati proto, že s trváním Rakouska počítal.” (Str. 12, II. díl.) — Po vypuknutí války: “Ti, kterým bylo narukovat, zrovna ani dočkat se nemohli svých stanovišt. Jako by se stalo obecným heslem: musí-li to být, at je to odbyto! Učinil jsem pokus vykládat některým o možnosti nenarukovat; jako by hrách na stěnu házel...” (II. díl str. 23) “Skutečnost, že strana sociálně demokratická a strana lidová (snad katolíci, lid. strana tenkrát ještě nebyla — pozn. pisatele) se staví celou vahou na půdu Rakouska, rušila naše politické propočty a naděje.” (Str. 47.) Z rozhovoru se soc. dem. poslancem, a později čsl. ministrem Srbou: “Soc. dem. počítají na 90 % s vítězstvím ústředních mocností. Kdyby proti očekávání se stala skutkem 10 % pravděpodobnost úspěchu Dohody, nastoupí druhá garnitura” (II. Díl, 47.) Ale je nutno číst Dykovu knihu celou: ozývá se z ni stálý strach, aby se čeští poslanci (a většina českého národa, zejména vzdělaných vrstev) nepostavili celou vahou na půdu Rakouska, a později prudká polemika s Jaroslavem Gollem, Josefem Pekařem a Bohumírem Šmeralem. Ze srpna 1917: “Také sám dr. Šmeral se ujal slova. Promluvil velmi rozhodně a sebevědomě. Konstatoval, že je osobností nejvíce nenáviděnou velikou částí” vlastenecké buržoasie, že “tato nenávist neplatí jeho osobě, nýbrž jeho politice, a prohlásil, že nic ho neodvráti od této politiky, která jest výsledkem dlouholetého, usilovného přemýšlení o problému českého národa. Jsme odkázáni na národnostně smíšené velké federatívni podunajské soustátí, jsme odkázáni na Němce, s nimiž musíme dospět k nezbytné dohodě. ” Ukázalo se ovšem po letech, že pravdu měli a bystře viděli dopředu Goll, Pekař, Šmeral a nikoli Masaryk, Beneš a — Dyk. Během tzv. “první” republiky se situace rozhodně změnila, takže dnes i odpůrci Masarykovi a Benešovi berou — zejména ti, kdo vymírají v cizině, vlastní dědici první republiky — vyhlášení českého státu za bohulibý, státnický a pamětihodný čin. Neberou v úvahu, že tento stát po dvaceti letech přestal existovat a kojí se nadějí, že po přejití vichřic hněvu vláda se do rukou národa opět vrátí. O to je zbytečno se přít, to je totiž zahaleno budoucností. Pro zbylé roduvěrné, počítaje v to i zklamané a zhrzené marxisty z roku 1968 — je první republika chimérickou oázou a Masaryk (někdy i s Benešem) modlou, tím spíše pro prostý lid, pokud se o to vůbec stará a zajímá. Kterýsi opožděný vlastenec na to dokonce vyrobil písničku : “Nás tatíček Masaryk chodil s námi na žejdlík, to si žádný z příštích prezidentů už nemohl dovolit...” 615 [pageend89]Kdyby to nebylo imbecilní, bylo by to k smíchu. Aleje v tom zárodek příští “lidové” legendy. A jaký v tom je zásadní rozdíl od “pění” Václava Čer ného? Masaryk, jak známo, jako prezident (na rozdíl od svých mladých let, jak se sám přiznával v Čapkových Hovorech}, byl abstinent. Od mladých let se dral spíše do “lepších” vrstev. Nehledě k tomu, že jako prezident na pivo chodit nemohl, byl by asi sám takhle neztrácel čas nějakým plácáním v hospodě, tím víc, že se vždycky řídil spíše devizou odiprofanum vulgus et arceo. Ale z bojovníka Masaryka udělali slabomyslného tatíčka, ad usum českého lidu. “Lidovým” ovšem tento první dělnický prezident (Masaryk přece pracoval jako kovářský pomocník) nikdy nebyl. Nelze ovšem neřici, že tohle “osvobození” u nás připravovali alespoň sto let. Z porážky teroristických band vrahů, lupičů a žhářů u Lipan udělali “hrob české demokracie”. Ještě když při pětistém výročí Lipan v roce 1934 napsal v Národní politice Josef Pekař, že pokládá Lipany za “štastný den českých dějin”, vzbudilo to velké rozhořčení v českých inteligentských kruzích. Podobně tomu bylo i s Bílou Horou. Porážka, nad kterou se v 19. století lkalo a naříkalo od rána do noci. Ve Vzpomínkách a komentářích píše Viktor Dyk: “Mezi frázemi táborových řečníků, upřímně, předpokládejme, míněných, budila kdysi jedna znamenitý posměch. Byla to fráze o dvousto- letém spánku pobělohorském”. Ale tato fráze působila a stala se vžitým, obecným míněním ve všech vrstvách českého národa. Tak se ustálilo mínění, že od roku 1620 a teprve už v 19. století český národ nic jiného nedělal, než toužil po “svobodě”, “samostatnosti” a rozbití střední Evropy. Nepřestaneme se asi mořit úvahou o české povaze, o českém charakteru. Nevystačíme patrně s názorem, že českým charakterem je genetická acha- rakternost, nedostatek charakteru (neříkám ¿ezcharakternost, to by bylo krůtě nespravedlivé), česká vrtkavost, neustálá potřeba opírat se o někoho jiného, nestát na vlastních nohou. Co je ovšem nápadné, je nedostatek politických vůdců: Češi doma i v cizině vynikli takřka ve všech oblastech, v umění, ve vědě, v technice, v řemeslech, ale v ryze politické oblasti vynikli málo nebo vůbec ne. Na politiku prostě Češi nemají buňky, vlohy, nemají na to. Česká buržoazie dovedla sice vytlačit šlechtu z jejích pozic, ale nedovedla ji nahradit. Podíváme-li se dopředu od Palackého a Havlíčka, byl tu opravdu jen jediný politik, který dělal politiku z vášně: Masaryk. Byl to ovšem — i ten — jen velmi průměrný politik, který sice dovedl obratně využit okamžiky, ale nedohlédal daleko a patrně ve své ctižádosti ani neuvažoval, jak to dopadne. Ale mezi slepými jednooký králem. Ti ostatní byli buď prospěcháři nebo naivní idealisté jako Kramář. Byli tu jistě lepší hlavy než Masaryk — Kaizl, Bráf, Goll, Pekař, ale ti byli národohospodáři nebo historikové, nikoli politici ve vlastním slova smyslu, i když Kaizl nebo Bráf byli rakouskými ministry. Tenhle nedostatek politických vůdců je 616 [pageend90]nápadný a snad právě tenhle nedostatek přispěl ke vzniku masarykovské legendy. Volk ohne Führung. Nejlépe se českému národu žilo v posledních desetiletích Rakouska: mohl hulákat po libosti a neměl žádnou odpovědnost. Ještě třikrát Hanba Rakousku!, a jde se na oběd! Jednoho se je ovšem třeba vyvarovat. Tuhle jsem náhodou zaslechl jednu důchodkyni, ana vece: “To jsme se dočkali pěkných časů!” Tož to ne, babičko, miláčkové. Takhle to nepůjde. Nedočkali jsme se ničeho, nic nám nespadlo na hlavu. Máme jen to, co jsme chtěli, co jsme si připravili buď sami nebo naši blbí předkové. Kdo ani tohle nechápe, je hlupák nade všechny představy, zůstane navždy hlupákem a není mu pomoci. Hraji šachy. Ne že bych je dovedl hrát, ale vím, jak skáče kůň. Tak jako hráč šachů, když hraje sám se sebou, když se zkouší na šachovnici, “nefandí” samozřejmě ani bílým ani černým, nesympatizuje s žádnou stranou — protože pak by nemusel “hrát”, — tak i já se snažím nemít žádné sympatie k žádné straně. Když hráč šachů zpětně analyzuje partii, když uvažuje, zda by nebylo lépe, kdyby byl bílý nebo černý udělal jiný tah, opět musí uvažovat zcela racionálně, nikoli emotivně, každá sympatie je tu vyloučena. Takže když zpětně uvažujeme o minulosti — a o jiném věcně uvažovat nelze, nejenom proto, že nevíme, zda lidstvo má před sebou vůbec nějakou budoucnost, ale i proto, že tato případná budoucnost je nám neznámá a skrytá, nemůžeme mít k nikomu vůbec žádné sympatie. Snažíme se — a musíme se snažit — vypátrat, kdo a kde jednal správně — politicky i morálně, a kde nikoli, kde udělal “chybu”. Přitom nám musí být naprosto jedno, zda to byl Čech nebo Němec, Rus nebo Číňan — to vůbec nepadá v úvahu. Jestliže např. čtu často opakovanou větu, že ve 2. světové válce zahynulo 20 milionů obyvatel Sovětského svazu, je mi těch lidí upřímně líto, i když jim to samozřejmě není nic platné. Ale musím si zároveň uvě domit, že v koncentračních táborech a ve vyhnanství utratil Stalin (podle Solženicynovy knihy Tele a dub} 50 milionů lidí. 20 milionů — 50 milionů? A zároveň si ovšem musím položit otázku: bylo by Rusko opravdu jiné, kdyby v něm vládli Solženicynové a Sacharovové? Nebyl by jenom bolševismus jako ideologie, pláštěnka vládnoucí třídy, nahrazen něčím jiným, např. pravoslavím nebo demokracií západního střihu, která by mi případně vůbec neseděla? Proto jsem také nikdy nebyl postižen mnichovským traumatem. Musilo mi přece byt jasné, že ani francouzská, a tím méně anglická vláda nechtěla a také nemohla bojovat za to, aby se 3 milióny Němců, kterým patřila tato země stejně jako Čechům, nemohly včlenit do německého státu. Jestliže později přece jen — totiž Anglie, nikoli Francie — bojovaly, bylo to proto, že Hitler překročil tuto mez, že chtěl mocensky ovládnout Evropu a nejen Evropu. 617 [pageend91]Pro domo mea: s touto hrou v šachy nemá vůbec co dělat to, že jsem byl 9 let zavřen. To nic — za daných okolností — neznamená. Nemám ani stín zášti nebo nenávisti k těm, kdo mě (a nás) zavřeli. Jak kdosi řekl: když jsou zločinci u moci, nezbývá slušným lidem, než aby byli v kriminále. Takže na mé úvahy a názory nemá to, že jsem byl zavřen, žádný vliv. Osobni osudy tu naprosto nerozhodují. Rozbití, event. rozpad Rakouska pokládám za prvotní, základní a největší katastrofu 20. století, bez níž, případně kdyby sejí podařilo zabránit, by se patrně dějiny daly jiným směrem. Ta otázka se neustále vrací a klade: musilo, mělo být Rakousko opravdu rozbito? Mocensky mají na rozbití Rakouska samozřejmě vinu především dočasně vítězné velmoci. Kdyby se byly tyto velmoci rozhodně postavily proti rozbiti Rakouska, pak žádni Masarykové nic nezmohli. Rozbití Rakouska měla především stůj co stůj zabránit Francie — ve svém vlastním zájmu. Místo toho, aby pomohla reformovat Rakousko (s Čechy v čele, jak to situace přímo nabízela — nezapomínejme, že Rakousko nevyhrálo, ale prohrálo válku), dala Francie přednost tomu, že v podvědomě cítěné slabosti obklíčila Německo řadou nově vzniklých států, zejména Československem a Polskem, které měly přispěchat Francii na pomoc, kdyby toho bylo třeba, ale které Francie (a o tom žádná francouzská vláda nikdy nepochybovala) samozřejmě nechá na holičkách, jestliže se do úzkých dostanou ony. Svědectvím (průkazným) je Mnichov a neochota Francie jít do války kvůli Polsku. Jak řekl císař Karel, když se konečně musil vzdát myšlenky na rakouský trůn: ponechání jednotného Německa a rozbití mnohonárodnostního Rakouska se tehdejším vítězům jednou strašlivě vymstí. Také vymstilo. Když se historik nebo politolog dívá zpátky do minulosti, ale i do přítomnosti, musí si neustále a neustále opakovat s Goethem: Welch’ kleine Leute dle Welt regieren! Duchovně ovšem — vždyt kolik králů a dynastií už prohrálo válku a přece se státy nerozpadly! — podnítil rozbiti Rakouska především duch doby. Řekněme přímo vlastenectví, nikoli teprve nacionalismus, který je z vlastenectví až odvozený (vlastenec byl například také Karel Marx, jinak rozumný člověk, jehož soudobá analýza byla správná, i když léky, které navrhoval, byly horší než nemoc). Upřímné, ryzí, ale “horními” vrstvami pečlivě vypěstované vlastenectví, které od francouzské revoluce za účinné pomoci Napoleonem ohrožených vlád čím dál tím více nahrazovalo a nakonec takřka úplně nahradilo náboženství — nějaká “jednotící'” myšlenka tu přece musí být a lidi je nutno napořád něčím ohlupovat. Tak vzniklo absurdní přesvědčení, že lidé stejně nebo podobně (Češi-Slováci, Srbové-Chorvaté-Slovinci) mluvící patří k sobě a že se státy mají formovat na tomto základě. Této myšlence dal výraz také Wilson ve svých 14 bodech — tak zvané sebeurčení národů. Toto sebeurčení platilo ovšem jen pro “vítěze”, nikoli pro poražené. Jak by to asi vypadalo, kdyby ta směsice americké naivity a politického podvodu měla být uplatněna na americkou michanici národů? Nikdy potom — jak píše Gollo Mann — nebyla touha 618 [pageend92]— ze zoufalství — v malém Rakousku po politickém připojení k Německu tak velká jako v roce 1919 a aní v roce 1931 “vítězné” mocnosti nedovolily Rakousku celní unii s Německem — tak jako nedovolily demokratickému Německu nic, zatímco mlčky trpěly všechno, jakmile Hitler ukázal zuby, také anšlus Rakouska o několik málo let později. “Rakouské” národní vědomí se začalo formovat vlastně až za Dolfusse a Schuschnigga nejako odpor proti němectví (to by bylo nesmyslné), ale proti nacismu. Také až do té doby, dokud Hitler halasně vykřikoval, že chce “jen” soustředit všechny Němce pod jednou střechou, plnil do slova a do písmene jen jeden bod Wil- sonova programu, heslo o sebeurčení národů a nebylo lze proti tomu nic namítat — také zásadně ne proti Mnichovu. Nikoli neštěstím, ale požehnáním a předností a výhodou (tou to mohlo být) Rakouska bylo, že to byl stát mnohonárodnostní, přičemž žádný národ nebyl tak velký, aby mohl bez nesnází utlačovat druhé. Tento stát nebyl založen na jazyku, ale na civilizaci. Civilizace jednotlivých národů se stále sbližovala a vyrovnávala, mohlo se svobodně a bez pasu cestovat z jednoho konce monarchie na druhý, lidé se míchali, to jenom absurdní ideologie je rozdělovaly. Když před několika lety byl v Terstu proveden výzkum veřejného mínění, která že byla nejštastnější doba Terstu, odpovědělo 80 % dotázaných, že v době, kdy toto město patřilo Rakousku — a odpovídali tak i lidé, kteří nikdy Rakousko nepoznali a vyrostli už v Itálii. A přitom si mohli — a byli by si mohli — všichni lidé pěstovat lásku k vlasti jako lacinou ozdúbku, jako sentimentalitu, jako něco, co zpestřuje život — tak jako jsou plni dojetí, když stoupá na žerď kus pestrobarevného hadru, a mají slzy v očích, když zaznívá písnička, které říkají národní hymna. Nedávno jsem viděl krásný kanadský film o Marku Chagallovi. Chagall tam moudře a pravdivě omezuje “vlastenecký” cit na rodný Vitebsk. Pozemsky milovat je možné jen to, co znám, důvěrně, intimně znám. Všechno ostatní je jen náhražka, iluze, ideologie. Josef Pekař uzavírá jeden svůj článek tím, že osou, “páteří”, tendencí českých dějin je to, že český národ, kdykoli dospěl k vrcholu svých dějin, rozbořil a zničil to, co bylo vykonáno, a stál tu znovu s holýma rukama. Klasickým a školským příkladem je husitství. Snad by tu bylo možné jedno zajímavé srovnání: je pozoruhodné, jak lidé, kteří touží po spravedlivé vládě, se neustále uchylují k vzorům antické, zejména řecké demokracie, k Spartě a Athénám, k “přímé” demokracii, neslučitelné už s naším komplikovaným časem. Přitom — až na malé výjimky — upadla v zapomenutí a opovržení jediná forma přirozené vlády, kterou lidé budovali — a ovšem i dějiny — po mnoho set let, totiž monarchie. Přitom — proti vrozené české hlouposti — vůbec nezáleží na tom, zda je panovník mimořádný nebo “obyčejný” člověk, zdaje pečlivý “první úředník říše” jako František Josef 619 [pageend93]L, energický jako Ferdinand d’Este, který se bohužel nestal jeho nástupcem, nebo dobrák jako náš poslední císař Karel. Genialita je vlastnost diktátorů, nikoli panovníků z Boží milosti. Úkolem panovníka je, aby zajištoval autoritu “nahoře” a co nejvíce svobody “dole”. Může vládnout s vládou, která je více “doprava” nebo “doleva” (příkladem je nyní španělský Juan Carlos), ale je jeho úkolem, aby se vláda nevychýlila ani příliš doprava, ani příliš doleva. Je tu od toho, aby zajištoval stabilitu. Jako anglická královna, která sama o sobě má málo moci. Konečně monarchie jediná je spolehlivě s to zabránit, aby se všechna politická a hospodářská moc soustředila v jedněch rukou — největší zlo totalitních režimů. Prostí lidé, ne ti, kdo “dělají politiku” z karieristických nebo hmotných důvodů, skutečně touží především po tom, aby měli pokoj. Dokladem je dnešní doba: v pluralistických systémech, a právě ve státech nejklidnějších a nejpokojnějších, účast na volbách neustále klesá a politické partaje mají co dělat, aby stádečko vůbec k volbám nahnaly. František Josef I. řekl kdysi americkému presidentovi Theodoru Rooseveltovi: Jsem tu od toho, abych bránil své národy proti jejich politikům. Měl pravdu. Lidé i národy by žili pokojně vedle sebe, kdyby je politikové proti sobě neštvali. V této souvislosti je třeba říci několik slov o šlechtě, aristokracii. Také tu vrozená česká hloupost, doplněná mnohaletým pěstěným tréninkem a závistí, natropila mnoho škod. Šlechta nebyla vytlačena z politického života z důvodů ideových, nýbrž konkurenčních. Vytlačila ji buržoazie, “pražští advokáti”, kteří se — také pro svůj početný růst — chtěli zmocnit jejich pozic. Dědičná privilégia byla prostě nahrazena privilégii širších loktů. Buďme spravedliví: “pražští advokáti” byli čím dál víc bez skrupulí, některé metody šlechticům smrděly a na nové hospodářské podnikání prostě nebyli zvyklí. Byl to přirozený historický postup, ale to ještě není důvod, abychom se na ustupující vrstvu dívali křivě a jenom absolutní hlupáci mluví o “degenerovaných šlechticích”. Celý život lidské společnosti je založen nikoli na rovnosti, ale právě na nerovnosti. Kdyby byli všichni lidé stejně schopní a měli stejné zájmy, stal by se život na zemi nemožným. Jedna nerovnost nahrazuje druhou — stačí se jen trochu podívat kolem sebe a do dějin — ale vždycky to je nerovnost. Jenom ideologický šat se mění. Samozřejmě nikdo neřekne: chci být ministrem. To by se mu lidé vysmáli. Ale oblékne-li tutéž věc do ideologického hávu, “bojuje-li” za něco, za Boha, vlast, třídu, vždycky najde dost hlupáků, kteří se shromáždí pod jeho praporem. Tady je také nutno ustřihnout křídla jedné kachně: “obětování”. Málokdo se obětuje. Nanejvýš ten, kdo se do svého postavení dostal neštastnou náhodou a netoužil po něm, jako třeba Emil Hácha. Politikové dělají politiku z vášně, jako fotbalista nebo sportovec vůbec dělá svůj sport, z touhy po osobním uplatněni, pro kariéru, pro peníze, pro vzrušený a vzrušivý život atd. Asi tak, jako když jiný sbírá známky, nálepky z krabiček od sirek, tácky od piva, pracuje na zahrádce nebo skládá ze slámek parník ve flašce od sodovky. Ale “obětování” v tom není ani za 620 [pageend94]mák. Také Palacký, Rieger, Masaryk atd. se neobětovali. Havlíček dělal žurnalistiku, protože byl rozený žurnalista a nic jiného by ho netěšilo. V Brixenu “žurnalisticky” nic nenapsal, protože neměl čtenáře a tím ho to přestalo bavit. Pak je tu ovšem ještě jedna otázka: udělali jsme opravdu dobrý kauf, když jsme Schwarzenbergy, Lobkowicze, Clam/Martinice, Thurn-Taxise a jiné nahradili Masaryky, Beneši, Kramáři, Klofáči, Stříbrnými, Hodži, Berany, Zenkly, Šrámky? Profesionálními nešlechtickými a Často také nešlechetnými politiky, čím dále tím korupčnějšími, úplatnějšími a méně vzdělanými? Neptám se, zda ti staří aristokraté byli dobří, ptám se, zda jejich nástupci byli lepšil Jestliže nebyli lepší, nemělo smysl měnit ty staré. Zdá se mi, že lepší nebyli. Ostatně je tu ještě jedna zkušenost: v roce 1948 to prohráli zdánliví vítězové roku 1918 proti skutečným vítězům z roku 1945 také proto, že buržoázni politikové byli zvyklí na parlamentní demokracii, tak jako stará šlechta před rokem 1918 na určité způsoby, kdežto noví mocipáni z roku 1945 na tutéž parlamentní demokracii kašlali. I když dvacet let poté se čtyři komunističtí poslanci odvážili hlasovat proti moskevskému ujednání, zatímco v roce 1948 se proti vládě “obrozené” Národní fronty neodvážil hlasovat z buržoazních poslanců ani jediný... Než uzavřeme toto rozjímání, můžeme se trochu pobavit citátem z knihy Milana Kundery, proslulého pozéra, malého českého poducitele a odbor nika na písemné souloženi ve všech polohách. Cituji: “Praha je, jak říkal Max Brod, město zla. Když se jezuité po porážce České reformace v roce 1620 snažili převychovat národ na pravou katolickou vírou, zaplavili Prahu nádherou barokních chrámů. Ty tisíce kamenných svátých, kteří se na vás ze všech stran dívají, hrozí vám, sledují vás, hypnotizují vás, to je zběsilé vojsko okupantů, které vtrhlo před tři sta padesáti lety do Čech, aby vyrvalo z duše lidu jeho víru i jeho jazyk." (Konec citátu — podtrhuji já.) Milan Kundera má asi takové vědomosti a takové ponětí o české historii jako Vasil Bilak. Je zajímavé, jak rádi všelijací exulanti a zdejší pisatelé do šuplíků, pohrobci odumřelých a zabudnutých volnomyŠlenkářů, srovnávají události po roce 1968 (ovšem — 1968: nikoli po roce 1948 nebo 1945) s protireformační habsburskou politikou po roce 1620. To je ovšem srovnáni nesouměřitelné. Zaprvé na Bílé Hoře a v potomních desetiletích zvítězila u nás skutečně nekonečně vyšší kultura nad kulturou nižší, konkrétně španělská, italská a částečně rakouská a francouzská kultura nad kulturou německou. Samozřejmě nešlo o žádnou porážku české reformace (chceme- li, což je naprosto pochybné, vůbec Husovo vystoupení pokládat za nějakou reformaci), ale o porážku reformace německé, luterské a kalvínské. Za třetí jezuité nervali z duše lidu jeho víru (ta zděděná víra byla totiž katolická) a jeho jazyk — ten jazyk naopak zachránili. O tom všem už existuje 621 [pageend95]spousta literatury a učených knih, takže se touto trapnou zaostalosti nebudeme zabývat. A co se týče těch svátých okupantů, to ponecháme rádi literátu Kunderovi — de gustibus non est disputandum. Ovšem ani katolíci z toho nevyjdou jen tak. Je fakt, že od osvícenství u nás katolictví postupně mizí, anebo se zploštuje buď jen jako tradice nebo v politickou stranu, at už následkem přirozeného domácího nedostatku náboženského cítění nebo nápodobou evropského vývoje, zejména německého “Los vom Rom.” Ve filozofickém smyslu mělo vlastenectví nahradit víru v Boha — a ve velké míře ji také nahradilo. Byl to samozřejmě pokles a pád. Místo víry, která zahrnovala a obsahovala celého člověka, všechno, nastoupila tu ubohá náhražka, která zahrnovala a obsahovala iluzi, chiméru, čirou ideologii, tedy vlastně nic. Člověk si jen namýšlel, že něco miluje, ve skutečnosti nemiloval nic. Kdyby mělo být vlastenectví skutečně něco, pak by musel pan Vohnout vskutku milovat svého souseda pana Votrubu (a všechny Čechy s ním), ale on by ho nejraději utopil na lžíci vody, v nejlepším případě je mu lhostejný. Naproti tomu člověk nemůže být zároveň a současně a najednou a stejnoměrně křestan, vlastenec a živ nostník, řezník nebo pekař, nebo dělník nebo rolník. Je-li křestan, potom dál nepřijde dlouho a dlouho nic a potom teprve všecko ostatní, vlastenectví a pekařství atd. To všechno je hluboko pod jeho křestanstvím. V jedné věci měl Masaryk stoprocentně pravdu: české dějiny jsou skutečně soubojem mezi reformací a protireformací — jak on to formuluje. Tento rozpor viděl Masaryk docela dobře, i když zjednodušeně zredukoval katolictví na protireformaci a v tomto duchu pokřivil a zploštil celé české dějiny. Masaryk zapomněl na celou dobu přemyslovskou a lucemburskou, na Karla IV. a celou gotiku. Protireformaci nelze přece ztotožnit s celým katolictvím, byla to jen jeho část v desetiletích po Bílé Hoře a ještě prováděná především z důvodů politických a teprve v druhé řadě náboženských. Čtyři sta let českých dějin v rámci habsburské monarchie je také čtyři sta let českých dějin, jsou to české dějiny se vším všudy. Ale 19. století vytvořilo zcela falešný a v jádře směšný obraz: husiství jako vrchol českých dějin, Lipany jako “hrob české demokracie”, dvě stě let jakéhos takéhos plácáni až k Bílé Hoře, Bílá Horo, horo kletá, a po ní třistaletá poroba a úpění. Tenhle obraz, na němž svorně spolupracovali Palacký, Masaryk a Jirásek, je k popukání. Také katolíci koneckonců přijali tento obraz, v nejlepším případě se ho snažili zeslabit. Šrámkovi katolíci (ztotož nění s lidovci) nakonec našim pokrokářům a volným myslitelům vyhovovali: byli tiší a trpěliví jako ovečky, vynasnažili se být potichu, starali se jen o trochu toho pozemského blaha, čím dál tím víc se tulili k Hradu. Dalo se s nimi vyjít. Až pak sjel blesk. Půl miliónu lidí protestovalo proti Dury- chovi na různých manifestacích, když 1922 napsal do Lidových listů pro- 622 [pageend96]sluly úvodník “Staroměstský ryňk”. Šrámek zakázal v Lidových listech každou další zmínku o Husovi. Ale neštěstí už bylo tady. Po Durychově Rozmachu zakrátko přišel Řád a Obnova. A idyle byl konec. Teď mají Češi — také zásluhou T. G. Masaryka — čas na rozmyšlenou. Několik generací — nejméně, zústanou-li naživu, což není jisté — mohou přemýšlet, protože jim nic jiného nezbývá a k nějakému jednáni se nedostanou. Zbylí katolíci a ti, koho to baví, mohou v rámci rozprostraněného ekumenismu vařit nechutnou omáčku z cyrilometodějství, Husa, Komenského, třistaleté poroby, Palackého, Masaryka. Jenomže tenhle mišmaš k ničemu nepovede, tohle “hledejme, co nás spojuje a nikoli, co nás rozděluje”, vede nanejvýš k všeobecné nudě a zplanění. Bude-li jednou možná otevřená rozprava, nezbytně bude opět nastolena masarykovská otázka; nikoli jak ji zúženě položil Masaryk: reformace — protireformace, ale v celé šíři: katolictví anebo boj proti němu. Nepoloži li ji nikdo jiný, pak docela určitě historikové bez ohledu na jakýkoli ekumenismus. Naproti tomu se zdá, že dochází k určitému obratu v pohledu na historii. Až asi do roku 1938 s pozdějšími dozvuky bylo dobrým zvykem plivat na minulost. Revoluce byla ve všem všudy velebena — jakákoliv revoluce —, mluvilo se dokonce o revoluci hlav a srdcí, nadužívalo se slova pokroky jako by už etymologicky neznamenal pokrok pokračovat v něčem, co už tady je a jako by — jak zkušenost i dějiny učí — konečnou fází každého pokroku nebyla smrt. O francouzské revoluci, z níž bezprostředně vyrostl Napoleon jako první evropský Hitler, se nemluvilo jako o syčáctví a vši- váctví, ale jako o vrcholu lidských dějin. Měštáci se totiž bláhové domnívali, že jejich revoluce je poslední, že žádná další revoluce už nebude a že oni zůstanou pány navěky. Byli šeredně vyvedeni z tohoto omylu. Pokud jde o nás, zdá se, že přes všechnu starooficiální i novooficiální propagandu mají už lidé pokroku a husitství plné zuby, zatímco se hrnou v zástupech na všechny výstavy o Přemyslovcích, o Karlu IV., o gotice a baroku, skupují knihy o těchto tématech, ale i nedávná kniha o Habsburcích (seriózní) o vysokém nákladu byla rozebrána v několika dnech. Pokud pak jde o mládež, ta už na všechny starožitné a novožitné ideály teprve kašle. Od francouzské revoluce lidé neuvěřitelně zhloupli a nechají si, nutností a postupem času ke tomu přivedeni, věšet bulíky na nos a všecko líbit. Metternich a Bismarck by dělali v hrobě kotrmelce, kdyby mohli slyšet projevy dnešních státníků, Havlíček a Neruda by se zalkli pláčem, kdyby mohli číst dnešní noviny. Ti, kdo vládnou, bezhlavě vládnou, a ti, kdo poslouchají, bezhlavě poslouchají. Teologové papouškují stoleté omleté fráze, které nemají co říci dnešnímu člověku. Pročítáme-li evangelia, listy a Skutky apoštolské, nemůžeme si nevšimnout, že Ježíšovo poselství bylo zaměřeno k tehdejším živým lidem, k jejich konkrétnímu a reálnému pozemskému životu. Mluví se sice tu a tam o “věčném životě”, i když není zcela jasné, co by to mělo být, ale to hlavní je hic et nunc. Jak se postupně církev spojovala se světskou mocí (od níž se musí absolutně oddělit, má-li přetrvat), přesou- 623 [pageend97]válo se neustále těžiště k tomuto “životu věčnému", posmrtnému. Je to velká sranda. Lidé, kteří neumějí ničím rozumným naplnit vyměřených 60- 80 let svého života, pěstují si křestanstvi jako jakousi pojistku na posmrtný život, který chápou jako prodloužení, pokračování pozemského života, ačkoli, co se týče toho případného posmrtného života, jedno je naprosto jisté, že nemůže mít nic společného s našim pojetím času, což je jen naše zkušenostní kategorie. Filosofové se utápějí v subtilitách, které jsou čím dál tím abstraktnější a pro dnešního člověka bezvýznamné. Nevím, zda známé rčení o andělech na špičce jehly je autentické nebo (spíše) jen literární výmysl, ale dnešní filosofové připadají většinou jako scholastikové, kteří vážně uvažují o tom, kolik andělů se vejde na špičku jehly anebo o jiných stejně důležitých věcech. Jenomže už je tak jako tak na všechno pozdě. Kdybych se stal — což se samozřejmě nestane — šéfem tohoto státu, nejprve bych nahradil slabomyslnou devízu na prezidentské vlajce “Pravda vítězi“ pravdivou devizou “Stejně umřeš“. Lidstvo v nejbližší době vyhyne, at na atomovou pumu, přelidněni (jakousi všeobecnou elephantiasis), nedostatek výživy, potravin a surovin anebo na senokracii neboli dědkovládu. Takže všechny úvahy jsou na hovno. III. SETKÁNÍ U ČÁRLÍHO písničkáři underground 4.-7.7.1985 NOIUCEUX, FOUCHY VILLE ALSASKO, FRANCIE 624 [pageend98]Šetřme své dějiny ! Petr Pithart (Praha)+ Co to je vlastně ztráta historické paměti ? Co se při tom ztrácí ? Co z paměti lidí vypadává ? Fakta ? Osobnosti ? Souvislosti ? Hodnocení ? To všechno je jistě možné zapomínat a takové zapomínání je dokonce možné také úředně organizovat, urychlovat a usměrňovat, ale nemyslím si, že to je ten nejnebezpečnější způsob ztráty historické paměti. Proti němu stojí stále na tiché stráži mnoho normálních slušných lidí, odmítajících vzdát se vlastního rozumu. Jsou tu pořád ještě knihy, časopisy, noviny, které mají lidé doma a které lze tu a tam sehnat i v antikvariátech; proti takovému zapomínání působí také omezený sice, ale přece jen působivý styk s vnějším světem (především styk se světem české a slovenské intelektuální diaspory), a v neposlední řadě i očividná nevěrohodnost úředníků “Ministerstva Pravdy”. Mějme se raději na pozoru před povážlivější hrozbou : aby nepřibývalo těch, kteří sice nic nezapomínají, ale jen proto, že si nic zapamatovat ani nechtějí, že nestojí o to, vedet, co a jak a proč kdysi bylo. Nenašli v tom žádný smysl : k čemu historická paměť, když přece všecno bylo tak, jak být muselo, a proto také všechno je a zase bude jen tak, jak být musí ? Proč se zajímat o osudy a starosti těch, kteří tu byli před námi ? Nač se trápit jejich trápením ? Tito lidé, kterým se dějinný čas smrskl na dimenzi soukromé přítomnosti a soukromé budoucnosti, jsou oním ideálním podložím, na němž pak pevně stojí orwellovská budova centrálního dispečinku, řídícího bez větších problémů přítomnost a budoucnost milionů. + Vychází tu bez vědomí autora. 625 7 [pageend99]Pravda poražených Velká vítězství a velké porážky zpravidla ztěžují poznání pravdy o minulosti. Z míst, která se současníkům jeví bud’ jako sluncem zalité vrcholky dějin, či jako jejich temné propasti, nebývá dobře vidět do minulosti. Každé vítězství opájí a svádí rozum na scestí. Minulost vidí vítězové jako jednosměrnou dálnici, vedoucí od úsvitu dějin až k presidentskému paláci, na němž vlaje jejich vlajka. Ale nejen vítězové, také poražení mívají z osobního hlediska dosti pádných důvodů zkonstruovat si svou vlastní fatální koncepci dějin : tehdy a tehdy se stala chyba, tady a tady se vykročilo nesprávným směrem, na spatnou cestu (v pohádce by se řeklo, že se překročil bludný kořen) — a už tím bylo jednou provždy rozhodnuto o všem, tedy i o jejich porážce. Nejen, že jsou pak na ní bez viny, ale dokonce je taková představa dějin může obdařit lichotivou donkichotskou svatozáří těch, kteří pozvedli prapor v boji předem prohraném — a to se v takovém osvětlení zdá být zcela neproblematickou ctností. (Bližší pohled by však nejednou odhalil méně hrdinství a více pošetilosti : ti, kteří se dodatečně cítí být podobni Don Quijotovi, s porážkou bohužel vůbec nepočítali : špatně prostě odhadli své síly a síly protivníka.) Z poražených dělá taková perspektiva ex post vlastně vítěze. Poražení pochopitelně zásadně popírají verzi dějin vítězů. To, co ti v sedle proklamují jako výsledek železné nutnosti, kterou se naplňuje tak či onak “pro- zřetelnostní” smysl dějin (a takový mu dávají právě ti nejmaterialističtější vykladači), to odhalují ti opěsalí jako jen nahodilý důsledek intrik, podvodů, zločinů a nízkých osobních motivů osob po všech stránkách problematických. Z železné nutnosti v podání vítězů tu nezbude zpravidla nic : vítězové měli prostě méně mravních skrupulí a nanejvýš jim přálo Štěstí. Dějiny jejich vítězství bývají v podání poražených oním “příběhem, který vypráví blb” : snůškou anekdot a špatně utajených zločinů. Poražení, protože se vzpírají uznat, že prohráli v onom vlastním nerelativi- zovatelném smyslu, totiž jako ti, kteří byli v konfliktu stranou slabší (možná i neschopnější), přijdou zároveň zpravidla s vlastní verzí fatálnosti dějin. Nechť pro ně není žádnou útěchou, že jejich verze bude možná blíže dějinné skutečnosti, že nemusí vždycky být jen pouhým popřením a naruby obrácením verze vítězů, černé vydávající za bílé a obráceně. Poražení mají vskutku o cosi méně důvodů zkreslovat skutečnost, i když rozdíl tu může 626 [pageend100]být jen relativní, protože jen málokdy nechtějí být zítřejšími vítězi. Avšak i sebepatrnější rozdíly v každém jednotlivém, dílčím zjištění či soudu o minulosti nemusí bohužel vylučovat onu podstatnou shodu, ono vlastně společné zkreslení. Tím je totiž právě větší či menší míra fatality, s níž ti Í oni líci dějiny. Nemá valný smysl pokoušet se tu rozhodnout, kdo klame více a kdo méně, kdo záměrně a kdo bezděčně. V každém případě platí, že společnost, která prošla tak dramatickým vývojem, že zůstala rozdělena na “definitivní” vítěze a “definitivní” poražené, není příznivým prostředím k hledání pravdy o tom, co se stalo a proč, a tedy také o tom, co jsou vůbec dějiny a jak je lidé dělají. Je naopak ideálním prostředím, kde se daří pocitu, že dějiny se podobají tunelu, a my všichni sedíme v rychlíku. Na rozdíl od vítězů, za kterými stojí pokud možno celé Dějiny (s jejich “zákonitostmi” a podobnými, vždycky problematickým abstrakcemi), jsou poražení v pokušení hledat a dříve či později zpravidla najít alespoň jeden osudový bod, křižovatku, výhybku, odkud se — podle nich — dějiny ubírají špatným směrem : místo, kde se stala “chyba”, kterou už nebylo lze napravit. (Jasným důkazem této fatality je přece to, že oni se dějiny napravit pokusili — a marně.) Poražení nemívají tolik drzého sebevědomí, aby za sebou sešikovali celé dějiny, oni jen deterministicky upravují takový úsek dějin, aby odpovědnost za jejich porážku nepadla alespoň na ně samotné. Aby jejich porážka byla předvedena jako cokoli jiného než právě jen porážka. Dějiny jako fatalita V Čechách a později v Československu bývaly a mnohými jsou za takto rozhodující (a “pak” už zcela determinující) mezníky pokládáno proti- římské vystoupení husitů v 15. století, protihabsburský odboj české šlechty a následující porážka na Bílé hoře v roce 1620, dualizace Rakouska v roce 1867, rozpad Rakouska-Uherska na sklonku první světové války, Mnichov 1938, Benešova smlouva s SSSR z roku 1943, osvobození ČSR sovětskou a nikoli americkou armádou, převzetí moci KSČ v únoru 1948 a porážka reformního komunismu v srpnu 1968. Nedávno jsme mohli číst dlouhou úvahu o tom, že všechno se definitivně rozhodlo už na hradisku Libice, kde v r. 995 Přemyslovci vyvraždili rod Slavníkovců. Pod povrchem těchto dramatických událostí rozpoznávali a rozpoznávají pozorovatelé stejně osudové a potud nezvratné, i když pozvolnější proměny 627 [pageend101]dějinné scény : vydělení Cech ze západní katolické Evropy právě v důsledku vystoupení husitů; násilnou rekatolizaci po Bílé hoře, vedoucí k podstatnému oslabení náboženského instinktu českého národa; zrod a posléze mocný vliv romantického českého nacionalismu (do značné míry zrcadlového to obrazu nacionalismu německého), založeného jazykově a ústícího posléze nevyhnutelně v konflikt česko-německý v kdysi dvojjazyčných Čechách; vznik samostatného státu v roce 1918 jako — z hlediska vnitrního vývoje — nahodilý, a tedy málo zavazující důsledek spíše jen vnějších proměn a tlaků. Fatálně bývají také interpretovány konfliktní události ve vztazích česko-slovenských (1843, 1938, 1939, 1968). Za dějinné výhybky osudového významu bývá pokládán i odsun Němců po druhé světové válce či lehkomyslně promarněná šance reformních komunistů v šedesátých letech. Ve výčtu často u nás v těchto letech odhalovaných fatálních událostí či fatálních trendů by bylo možné ještě pokračovat a ostatně doplnit je výčtem událostí, jimž rozhodující význam připisují vítězové. Čím klidnější doby, tím zřejmě rozšafnější, shovívavější vztah k dějinám, tím méně takto dramaticky vyhrocených interpretací nezvratného chodu dějin — a naopak. Od porážky Pražského jara v roce 1968 prožíváme opět dobu vzrušeného hledání osudových momentů a osudových směřování. Nemyslím si, že tu jde o jakousi morbidní zálibu ve flagelantství, jak se někdy tvrdí; je to však poněkud příliš úporné, totiž příliš osobně zoufalé hledání “pravdy” jako jediného, posledního zbylého východiska z naší současné situace. Co se takto dá najít, je však nakonec jen úlevná formulka, zaklínadlo, silácká inte- lektuálská fráze. Na dějiny a dějinnou paměť se tu totiž “tlačí” příliš velkou silou. Třeba však říci, že je to hledání, které nelze svěřit výhradně odborníkům, profesionálům. Ti se dnes — i z řad státně nekoncesovaných historiků — často ozývají proti diletantismu autorů, nemajících historické školení a nedisponujících jejich znalostmi faktů. Ne že by nešlo o fakta, o jejich přesnost a úplnost — v tomto smyslu musí stát profesionálové vždycky na přísné stráži. Ale české dějiny nejsou dnes bohužel ani zdaleka jen odborným problémem : prožíváme je jako trauma a i tihle diletanti hledají v nich identitu jakoby němého národa, shledávají poslední společné jistoty, motivy k pospolité existenci — ať již tím, že něčemu přitakávají či cosi odmítají. Hledat a nalézat může kdokoli. Spíše než míra školenosti rozhodne moudrost, zralost úsudku, smysl pro míru a intuice pro potřebu chvíle. 628 [pageend102]Většině těchto dramatických interpretací českých dějin bývá jedno společné : i když při nich bývají vyslovovány i originální a nejednou objevné soudy a hodnocení, i když bývají nalézány také dosud opomíjené, protože málo lichotivé souvislosti, a zdůrazňovány neblahé důsledky událostí a dějů klíčových, dosud však příliš shovívavě posuzovaných, i když nechybí úctyhodná vůle k nemilosrdnému sebepoznání, nechybí zpravidla ani rádoby vše vysvětlující iluze, tvářící se ovšem jako vše ospravedlňující deziluze : že totiž “pak” už se nedalo nic dělat. Po vítězstvích Jana Žižky v čele vojsk husitských heretiků, či po “únorovém vítězství dělnické třídy” v roce 1948. Dálnice i do budoucnosti Úctyhodná, avšak nemožná snaha dobrat se beze všech ohledů jakési “poslední pravdy” našich dějin nese s sebou ztrátu schopnosti jemnějšího vnímání nuancí: totiž následujících, méně již dramatických výhybek dějin, dalších rozcestí jen vedlejších ulic a cest. Tam se lidé sice už nerozhodovali mezi alternativami “všechno nebo nic”, zato však mohli volit mezi takovými menšími a malými možnostmi, které mohly být ve skutečnosti tvorbou předpokladů méně fatálních dějin. Ano, mnozí pak už nepostřehli ani signální světla a výhybky dějin prostě minuli. Dramatická optika poražených může být mnohdy inspirující, nemá však dosti vnímavosti pro zbývající šance : pro ty ztracené před staletími, ale i pro ty dosud nevyužité dnes a zítra. Vede k radikálnímu myšlení a posléze znovu k radikálnímu jednání. K takovému jednání, které mívá zásadnický sklon odčiňovat stará pochybení a zbloudění za cenu nových zjednodušení, často ideologické povahy. Ta jsou ovšem nej spolehlivější cestou k dalším porážkám právě proto, že neobjevují, naopak zakrývají a zatajují méně dramatické, méně zásadní, avšak praktičtější možnosti řešení současných problémů. Dalo by se říci, že ničí schopnost jemnějšího pozorování a praktičtější úvahy. Povzbuzují k vyhrocování konfliktů, neboť zakrývají zárodečné možnosti vytvářet předpoklady poměrů, které by se mohly obejít bez vyhrocování. Jsou prostě intelektuálským pokušením dosahovat cílů (vždycky ideálních) co možná bez prostředků (vždycky nedokonalých a málo účinných). Dějiny se pak v představách takových radikálních vykladačů dějí tak, jako by šlo spíše o naplňování mýtů : jen “svátečně”, což pro některé vždycky 629 [pageend103]znamená tragicky. Jen čas od času, jen v okamžicích “dějinných zlomů”. To jsou ovšem stále jen ony dějiny “definitivních” vítězů a “definitivních” poražených. Ti, kteří hledají v dějinách poučení a inspiraci, měli by si proto — spolu se schopností k bezpředsudečné analýze minulosti — uchovat také schopnost odolávat pokušení fatalistického pojetí dějin jako jednosměrné série chyb a poklesků, které od jistého okamžiku nutně vedou k danému stavu, totiž k pokušení hledat a najít jednou provždy především vinu a viníka. Při vší dnešní úctyhodné kritičnosti, které ve vztahu k vlastním dějinám nikdy nebylo u nás nazbyt, je třeba zároveň zachovat takovou míru sebekritično- sti, která nedovolí tak nepraktické vyhrocování problémů, aby se jedinou šancí na jejich řešení zdálo být další frontální střetnutí. Sebekritičnost tu nejspíše znamená vnitřní zkáznění a pokoru : i ti, kteří prohráli, vidí svou optikou jen část pravdy o minulé skutečnosti. Poražení měli by tedy vědomě odolávat mocnému pokušení alibismu, který mívá často zdánlivě úctyhodnou podobu vypjaté kritičnosti a nemilosrdné vůle k poznání toho, která všechna selhání vedla k porážce. Nemilosrdná kritičnost musí mít své meze, jež jsou dány mírou zbylé ochoty zdeptaných současníků naslouchat dějinám a také mírou zbylých možností uplatňovat ve všedním životě praktickou odpovědnost za dnešek a zítřek. Vždyť lidé se naštěstí obracejí do minulosti i pro posilu, nejen proto, aby se ubezpečili, že teď už se nedá nic dělat. Kritičnost by tedy pokud možno neměla vést k tak deprimující deziluzi, jakou by byla každá představa dějin jako neodvratitel- ného sledu trestů za pochybení, za viny těch, kteří mysleli a jednali — vždycky už před námi. Pokušení intelektuálské satisakce za “špatné” či “nesmyslné” dějiny je vskutku silné. Jinak bezmocný intelektuál si kritičností hojí své rány, šokuje a dráždí vítěze, vyděluje se z masy rezignujících poražených. Ztrácejí-li dnes naši současníci historickou paměť, pak zdaleka ne jen proto, že se zajímají málo či že se dokonce vůbec nezajímají o zamlčená fakta, vyškrtnuté osobnosti, skryté souvislosti a o pravdivější hodnocení událostí. Ztrácejí-li historickou paměť, pak je to především tím, že mlčky přijímají fatalistické výklady dějin jako pochybné sice, nespravedlivé, nicméně platné odměny vítězům, či jako krutého, leč zřejmě neodvratitelného trestu poražených. Největší tajemství dějinné paměti jako živého smyslu pro minulost, přítomnost a budoucnost je patrně v tom, že dějiny se dějí i tehdy, když se zdánlivě nic neděje. Bylo by smutné, kdyby toto tajemství pomáhali v 630 [pageend104]bizarním souručenství s arogantními vítězi zachovávat i poražení — jen kvůli alibismu či pošetilé ceně intelektuální satisfakce. Kdyby razili z opačného konce dějin podobný tunel fatality jako vítězové. Dráhy jejich tunelů by se v rozhodujícím smyslu stejně setkaly — projížděli by jím totiž trpně jako pasažéři všichni ti, kteří by uvěřili prvním či druhým — či oběma zároveň — že se nedá dělat nic : nic jiného, než hledět právě jen takový kousek cesty před sebe, aby si člověk zbytečně nerozbil hlavu o zeď. Hranice mezi beziluzivním pohledem na skutečnost, který osvobozuje k činným postojům, a mezi stejně beziluzivním, bezděčně však zkreslujícím pohledem, který už deprimuje a vede k rezignaci a fatalismu, je jen křehká. Dejme si, jako poražení, pozor, abychom ji neporušili ve snaze o svoji pravdu za každou cenu. Pravdu, která by imponovala radikálním povahám, ale zároveň by brala většině lidí poslední chuť orientovat se v meziprosto- rech možného. Aby nezvětšovala pocit marnosti na dnešních rozcestích mezi odpovědným občanstvím nebo už “jen” poslední lidskou slušností a všeobecně se rozmáhajícím parazitismem, který se se stále menšími skrupulemi odškodňuje na tenčícím se národním jmění. Do tohoto jmění započítávám i sdílené dějinné povědomí, společně vnímané tradice, onu znovu a znovu předávanou schopnost a vůli uctívat ve velkých osobnostech a hnutích národní minulosti to, co člověka přesahuje a co je větší a lepší než on sám. Úcta a sebeúcta V třetí knize Konce samostatnosti české napsal Denis o vyvrcholení rukopisných bojů v osmdesátých letech minulého století, že “Masaryk a jeho druhové nepřinesli snad do svého sporu potřebnou opatrnost a zdrženlivost; bylo by si přát, aby šetrněji dbali smutku, který způsobili; když se rozbíjí bůh, byť by to byla modla, třeba chápat, sdílet hrůzu věřících. Operace by byla vyžadovala ruky lehčí a rádi bychom viděli vítěze slavit méně hlučné vítězství nad bludem otců”. Jsou to slova u nás téměř neslýchaná. Je to náhoda, že toto zanícené vyznání konzervativní víry, tuto naléhavou výzvu k šetření dějin vyslovil příslušník národa s tak bohatou historií, vždycky jakoby přetékající všechny přistavené nádoby, a že ji adresoval právě nám, kterým vlastní dějiny připadají často jako vyschlé řečiště ? Začínám chápat, že jsou to slova moudrá a u nás bohužel vzácná. Bořitelé legend nebývají totiž důslednými skeptiky, protože zpravidla 631 [pageend105]nebojují za objektivnější pravdu, ale za jiné hodnoty a ideály než jsou ty, které platné legendy vyjadřují. Rozbíjet “boha, byť by to byla modla” může však v každém případě znamenat ničit nejen předmět úcty, nýbrž vůbec schopnost úcty. Dnes je u nás vskutku stále běžnější taková bezvýchodná situace, kdy bořitelé dokazují, že bůh je modla, avšak nemají vůbec nic, co by mohli nabídnout jako předmět úcty, jako, s prominutím, dobrý příklad. A člověk, stejně jako národ, neschopný něco uctívat, není nakonec mocen ani sebeúcty. Neváží si sám sebe, spíše sebou pohrdá. Sami sebou dnes pohrdáme do značné míry tím, že pohrdáme vlastními dějinami. Jsou pro nás nezvládnutým traumatem, nedokážeme se s nimi smířit, protože si v nich dokážeme máločeho vážit. Masarykův žák a horlivý pomocník v rukopisné kampani Jan Herben se v protiklerikálním bořitelském rozmachu vyřítil koncem minulého století s kopím realistické skepse proti “světci temna” Janu Nepomuckému, nejuctí- vanějšímu českému svátému. Jistěže kolem životních osudů tohoto kanovníka za pohnutých dob panování Václava IV. vyvstalo později mnoho nejasností, zmatků a nedorozumění. Národní obrození dokonce věřilo, že nepomucenská legenda byla podporována jako legenda účelová a že svátý Jan měl plnit roli substituta za tehdy nepřijatelného mučedníka, upáleného v Kostnici. A těch směšných pověr 1 Bohuslav Balbín kupříkladu ještě věřil, že mučedník nesnáší, aby mu někdo šlápl na neohrazený hrob a tvrdil, že když to jedna panna udělala a “když se pak ve velikém množství lidu přes most pražský domů vracela, vzbouřil se silný vítr jako nějaká vichřice a roucha na ní vysoce zvedl s nevyslovitedlnou té panny hanbou”. Tyto a jiné výmysly Herben vskutku úspěšně rozbil na padrť. Nebyl to však v žádném ohledu rytířský boj : Herben se významně zapsal mezi ty, kteří legendu usmýkali, konjunkturálně utahali v politické hanbě, neboť si nepříliš statečně vyřizovali úcty s Vídní a s Němci tím, že napadali katolické náboženství, které s nimi zkratkovitě a demagogicky spojovali. Češi se pak za přispění Herbenů vzdali svého světce snadno a rychle; zároveň však přišli ještě o cosi jiného : úcta ke svátému Janovi byla totiž úctou před vzorným plněním mravních povinností i za cenu krajního ohrožení, tváří v tvář arogantně rozpínavé světské moci. Tento mlčenlivý muž byl v paměti národa dlouho strážcem studny jeho vnitřního života. Světcovo “mlčení 632 [pageend106]nad vodami” bylo výzvou ke kontemplativnímu nastrojení ducha národa, který ve svých dějinách snad až příliš rozvíjel sklon opačný, totiž reformátorský, který chce měnit okolní svět, ale zapomíná začít od sebe. Herben v krátkozrace pochopeném politickém zájmu boří legendu, ale s ní i úctu, která už dávno neměla nic společného s Bílou horou, s jezuity a podobnými rekvizitami tolik oblíbeného českého melodramatu v po- krokářském nastudování. — A jaké byly konce Herbenova obrazoborectví ? Patřil — jako přední Masarykův životopisec — mezi nejsnaživější pěstitele “tatíčkovské” legendy. Tedy, opět ono vděčné téma grotesky : “Obrazo- borec hagiografem”. Herben mohl pak být také svědkem toho, jak se bořitelova myšlenka stává tak říkajíc materiální silou, či jak se odvážná idea čistého myslitele nakonec realizuje, když se jí chopí bez-skrupulózní nadšenci. Je ironickou pointou historie protinepomucenských kampaní, že to byli nakonec úředníci pražského magistrátu, kteří měli odvahu postavit se do cesty davu, který 8.listopadu večer roku 1918 strhl Mariánský sloup na Staroměstkém náměstí a mířil na most, aby shodil do vody — tentokráte už jen Nepomuckého sochu. Naši čačtí republikáni byli se totiž toho dne odpoledne duchovně posílit, protiřímsky a proti vídeňsky rozdráždit na bělohorském bojišti a pak, když už se v nich rozhořel ten správný oheň pomsty, sešli dolů do města, aby udělali pořádek v jeho dějinách. Strhli sloup, o němž se domnívali, že byl vztyčen Habsburky k naší potupě, totiž na památku porážky vojsk českých stavů na Bílé hoře; ačkoli sloup byl vztyčen na památku úspěšné obrany města před Švédy v roce 1648, při níž Pražané dobrovolně prolévali krev už v zájmu těch, kteří na Bílé hoře před lety zvítězili. Když se rozbíjejí legendy, létají někdy třísky i z dějin. A ironickou tečkou za touto ironickou pointou vítězně probojovaných protinepomucenských kampaní je vcelku seriózní odborný text, uveřejněný před několika lety v Rudém právu, v němž se zcela klidně konstatovalo, že nejmodernějšími metodami medicínské antropologie bylo dokázáno, že Jan Nepomucký skutečně byl umučen a hozen do vody. A že vskutku jakousi náhodnou shodou okolností zůstal v jeho lebce kus červené tkáně, podobající se tkáni jazyka, ačkoli, jak dnešní věda dokáže již zjistit, jde o hmotu tkáně mozkové. Ochránce dobré pověsti, mlčící světec, který po staletí střežil vždy ohroženou hranici mezi světskou mocí a lidským svědomím, je však touto dobou už jen jedním z mnoha nesrozumitelných svátých, otlučeným panákem z kamene, stojícím na mostech a mostcích nad pustými českými vodami. 633 [pageend107]Antilegendy Pokročilým stádiem obrazoborectví, a to nejen oficiálního, ale provozovaného i v nekonformním intelektuálském soukromí, je dnes proměna scény dějinné paměti, podobající se proměně pozitivu v negativ. Místo panteonu legendárních kladných hrdinů — odstrašující skupinky hlupáků a padouchů, místo legend antilegendy, místo víry patentovaná a zároveň ovsem i velmi pohodlná skepse, místo iluzí výsměch : husité byli něco jako bolševičtí fanatici, Masaryk byl blázen, když boural Rakousko, Beneš, aby se udržel, prodal nás Stalinovi a tak podobně. Možná, snad může tato dosti drastická proměna národní mimikry působit jako účinné ochranné zabarvení před pokusy o indoktrinaci, ale působí koneckonců stejně destruktivně jako ona. My Češi býváme pyšni na to, že jen tak něčemu či někomu nenaletíme, že na všechno máme svůj skeptický názor (zpravidla soukromý), že i když jsme navenek přinuceni být loajální, nepropadáme ideologickému třeštění: máme výhrady, “víme holt své”. Je to účinná zbraň, má však dva konce : zároveň zpravidla rozbíjí povědomí společného národního osudu, úkolu. Už dlouho jsme Čechy pomalu jen jako soukromníci, a to ještě jen v řídkých chvílích svátečních. S naší patentovanou skepsí ztrácíme totiž jakýkoli smysl pro transcendentní rozměr : nejsme tím, co nás přesahuje, ale spíše tím, co se každému přesahu instinktivně brání v obavě, že nás chce zase někdo vzít na hůl. Tak například na oficiální legendu o výlučně komunistickém odboji za protektorátu odpovědělo — taková je alespoň má hypotéza — uražené a ponížené národní povědomí z obranného hlediska sice účinnou, avšak také rozleptávající antilegendou, v níž se nespravedlivě, se zbytečnou nadsázkou tvrdí, že jsme se ukázali jako národ kolaborantů. Přitom obětí odboje, i když nebyl bůhvíjak účinný, bylo třeba jen mezi důstojníky československé armády tolik, kolik by odpovídalo ztrátám armády v poli. Také ztrát mezi českou inteligencí bylo patrně více než jinde. Antilegendy jsou vskutku už dosti zoufalou obranou proti navlečení do chomoutu oficiálních lží. Nejsou však k ničemu, když se potřebujeme nadechnout, o něco se opřít, nabrat sil, upevnit se v naději, že není všem dnům konec. Antilegendy jsou jakousi pochopitelnou, leč nešťastnou křečí zklamaných a poražených. Poslední, letální fáze této křeče předvedl před časem s nepochybnou bravurou “napravený” spisovatel (kdysi předseda spisovatelského svazu) 634 [pageend108]Jiří Šotola v románu o Janu Nepomuckém. Od začátku až do konce v něm přesvědčuje sebe i čtenáře, že nikdy nic, ani modla, ani bůh, nestálo, nestojí a nebude stát za to, aby našinec riskoval ztrátu jediného kusu žvance, či chvíle, kdy nemá — a přitom by mohl mít ! — nohy v teple. Nám v Cechách, kde se s dějinami zacházelo a zachází dosti nešetrně, totiž jako s nedostatkovým stavebním materiálem (na stavbu nejrůznějších ideologických a politických konstrukcí), který se krade a při tom kradení rozbíjí, připomínají moudrá slova Denisova, že je snadnější rozbít předmět úcty než rozpoznat, je-li to “modla nebo bůh”. A že je proto třeba třikrát měřit, než se přiloží ruka k demoličnímu dílu. Že pochybení a bludy otců jsou v jakémsi empiricky patrně nepostižitelném smyslu stále i bludy našimi : snad v tom, že se obtiskují, třeba negativně, i do našich hledání, střízlivění, že často nenápadně vstupují do našich přehodnocování. Křehká kontinuita Setřme tedy své dějiny — jiné nemáme a snad se nám už ani nepodaří nějaké další si vymyslet. Setřme je, byť nám — díky však našemu rozjitřenému vnímání — tak nešetrně zasahují do přítomnosti. Patrně od dob, kdy jsme se vystoupením husitů postavili celé tehdy ještě jednotné Evropě, trvá u nás jakási duchovní občanská válka. Vystavili jsme se tehdy riskantnímu zpochybnění naší národní identity, totiž v napětí mezi nárokem dostát evropsky, tj. univerzalistický chápané lidskosti a nárokem udržet si národní osobitost, celou touto Evropou tehdy ohrožovanou. Snad proto tolik pokusů o výklad českých dějin, o jejich “filosofii”, o postižení jejich smyslu, tolik příběhů, vyprávěných však jakoby ne o jednom, ale několika národech. Proto tolik nešetrných škrtů, konstrukcí, tolik rozmanitých až protichůdných poučení. Spousty pramenů, potoků a řek, snad i ponorných vod a náhlých vyvěrání jako v krasových oblastech, ale pomalu každá ta voda teče jinam, žádný hlavní veletok, do něhož by se české vody vlévaly. Proto tolik exkluzivních (rozumím tomu na tomto místě jako výlučných) koncepcí, hlásících se vehementně tu k té, tu k oné tradici a jiné tradice s ještě větší úporností popírající, proto tolik více méně umělého “navazování”. To ovšem vždycky znamená i přeskakování, škrtání celých dějinných období bud* jako bezvýznamných či ideově (konfesionálně, ideologicky, politicky) nepřijatelných. A není to škrtání jen v učených knihách*: zpravidla se přitom někdo vylučuje z národa nebo se do 635 [pageend109]něj přijímá jen podmíněně — a tito “přebyteční” pak hledají ochránce, ba zachránce v širším, zpravidla mocenějším světě. Tím ovšem pěstujeme cosi vlastně nekulturního, totiž selektivní paměť (a to je právě ta paměť, která nejspíše vynechává). Vždycky je přece obtížnější udržet v paměti konstrukci nebo smyšlenku než jakkoli složitou a komplikovanou skutečnost. Zapomínáme také proto, že si už přestáváme pamatovat, jak vynalézavě naši předkové minulost kdysi konstruovali, aby vyhověli aktuálním kdysi účelům. Tento národ se potom podobá tragickému letci z Čapkova Povětroně. Kdekdo vypráví jeho příběh, ale zná ho toliko ze svého, zpravidla výslovně deklarovaného a tudíž jednostranného hlediska, a letec pořád zůstává jen němým, zraněným tělem. Nemyslím si, že tyto tradice jsou, jak se říká, jedna za osmnáct a druhá za dvacet bez dvou. Je jisté, že jsou tradice “inkluzivnější” a “exkluzivnější” a že těm prvním je vždycky třeba dát přednost, nezvítězí-li v nás straník, pro kterého je národ hodnotou jen prostředečnou. “Inkluzivností” tradice či pojetí dějin rozumím způsobilost zahrnout a přinejmenším pochopit i cizorodé prvky jiných tradic či pojetí, popřípadě v nich dokázat najít i něco pozitivního. (Z tohoto hlediska je třeba srovnat, jak se nejlepší, třeba Pekařovo, “katolické” pojetí českých dějin dokáže vyrovnat s husitstvím, s tím, jak se na druhé straně umí ČÍ neumí ta nejvyzrálejší “evangelická” pojetí českých dějin následníků Palackého vyrovnat s dobou protireformace; ostatně šanci musí dostat všechna smysluplná pojetí. Nevěřím v mechanické syntézy ve smyslu “od každého trochu”. Bude tedy třeba prohlubovat a zdokonalovat ta pojetí, která dokáží být nejin- kluzivnější. “Inkluzivní” pojetí hledá kontinuitu i tam, kde se na první pohled zdá být jen spor a svár. Patočka tvrdí, že “...kontinuita neexistuje, je třeba vyjít z faktu diskontinuity a v něm najít východisko k filosofii českých dějin”. Nedovedu si to představit : vyjít z diskontinuity jako z východiska znamená pro mne vyjít kamsi mimo dějiny, mimo jejich smysl, možná do filosofie, možná do politiky, ale pohled do minulosti musí hledat kontinuitu, vlastně nic jiného ani nehledá. Platí to tím spíš, je-li tato kontinuita místy sporná, ne zcela zřetelná. Naše dějiny jsou značně přerývané, nesouvislé a v tomto smyslu vždycky jaksi “krátké”. Není to zajisté jen náš problém. Cosi osobitého je už spíše v 636 [pageend110]tom, že s touto skutečností zacházíme jako bychom chtěli všechno pokud možno ještě zhoršit : přeryvy sami prohlubujeme, místo abychom se snažili najít možnost pokračovat. Obávám se totiž, že v diskontinuitě toho mnoho nalézt už nelze. Výzvu hledat východisko v diskontinuitě lze přece nejspíše pochopit jako výzvu k zahájení dalších zemních prací, k dalším demolicím, dalšímu planýrování, trasování dálnic a dálničních obchvatů. Diskontinuita působí pohříchu kumulativně, neboť s jejím předpokladem nelze nalézat nic jiného než zase jen diskontinuitu — propasti stále hlubší, přeryvy stále dramatičtější. Diskontinuita dějin tu není pouhý fakt, charakteristika třeba určitého období v dějinách : je to degenerativní proces sám, a to proces nezvratný. Tradice, která by skutečně zavazovala, musí být postojem sdíleným v čase i sociálním prostoru. Domnívám se však, že to ani zdaleka neznamená postojem při každé možné příležitosti deklarovaným. Realisticky vzato je takový postoj možný spíše jen jako to, co společně v dobré vůli předpokládáme, než to, o čem jsme jako o skutečnosti přesvědčeni, co tedy chceme a můžeme mít vždycky za prokázané. Nelze jej beze zbytku vyargumento- vat, neboť je tu vždycky přítomen i prvek vůle : oné dobré vůle. Takový sdílený postoj se tedy spíše mlčky rozumí, a nejen tudíž nepotřebuje, ale přímo nesnáší neustálé pojmové vyjasňování a ideové zpřesňování vůči konec konců vždycky abstraktním východiskům. Naše notorická usvědčující tvrzení o tom, kdy a kým cosi neblahého začalo, cosi, co “oni’’způsobili, zavinili, jsou pokračováním jediné snad zatím spontánně sdílené české tradice, tradice duchovní občanské války. Vždycky všechno zaviní jacísi “oni”, bez nichž bychom už pomalu ani neuměli vyslovit “my”. Hledat však dnes ze všeho nejdříve viníky našich nehod je především výrazem praktické bezmocnosti. Jediné, co si při tom můžeme opatřit, je zmíněné již problematické intelektuálské zadostiučinění. Větší míra velkomyslnosti, totiž ochoty zamlčet alespoň ty nejprincipálnější předpoklady, za niž se tu přimlouvám, nemusí být přece toliko poklesle účelovým zacházením s pravdou, nemusí být jen bídným oportunismem. Což snad nezáleži na tom, jakým způsobem se pravda říká ? Nelze někdy říci více a přesvědčivěji moudrou zámlkou než okázalými vykřičníky ? Také nevyřčená slova tvoří patrně dějiny, i mlčení může být činěn, lze-li za zámlkou tušit sebekázeň a zdrženlivost, plynoucí nikoli ze strachu, ale z klidného sebevědomí. Zamlčené předpoklady, nevyřčená východiska odkazují ke společné sdílené duchovní půdě; dnes by mohly být alespoň 637 [pageend111]srozumitelnou výzvou k hledání, vytváření něčeho takového. Apelujme tu také na rezidua loajality alespoň k symbolickým výrazům společné české skutečnosti.Nevyřčená slova prostě nemusí znamenat zamlčení “toho hlavního”, mohou docela dobře být “tím hlavním”, totiž srozumitelnou ochotou jednotlivců ke společnému národnímu životu. Národní srozumění není ničím mystickým. Je to mj. i základní předpoklad každé fungující politické demokracie (mluví se v této souvislosti o konsenzu, týkajícím se základních hodnot), která tedy nezáleží jen na tom, zda je či není země suverénní. Tímto srozuměním nemyslím nějakou deklarovanou jednotu, protože ničemu takovému u nás — a možná vůbec ve Střední Evropě — nevěřím. Myslím tím mlčenlivou shodu o tom, že není třeba vést každý spor takříkajíc zásadně, z principálních hledisek, čili “na plnou hubu”. Když už se konečně mluví o něčem konkrétním, mělo by být důležité především to, co kdo říká, a nikoli to, kam ten člověk patří, pod který prapor patří, a co tím, co říká, patrně “skutečně” míní, co “vlastně” sleduje. Ochota mluvit pokud možno jen k věci, tedy ad rem, nikoli ad personám, je dnes jedinou alternativou k neplodnému nutkání neustále prokazovat vlastní ideovou, politickou, náboženskou totožnost — a vyžadovat to i po druhých. Nezbavíme-li se pošetilého pocitu, že je neustále potřeba “přiznávat barvu”, neuděláme-li konec nekonečné celonárodní perlustraci (“kdo je vlastně kdo” ?), zůstane národní srozumění nepraktickou, idealizovanou chimérou. Klidnější a moudřejší vztah k dějinám měli bychom si začít osvojovat i na jiných než právě na těch nejkontroverznějších událostech třeba poslední doby — abychom se mohli k dějinám vrátit nikoli v monolozích, ale v dialogu. Rozhovor s dějinami není soudním procesem (tohle tu tvrdím, aniž předstírám, že o tom nejednou nemusím přesvědčovat i sám sebe : najít viníka je vždy mocné pokušení toho, kdo si zoufá). Ostatně nikdy se už patrně slovy neshodneme na všem, co a jak bylo, ale jde přece o to, aby tato platná neshoda nebránila společnému národnímu životu. Hledejme proto nejprve shodu v konkrétních závěrech, nikoli rozpory v zásadních východiscích. Ze všeho nejsnažší je ovšem ukazovat stále na ty, s nimiž není možné dohodnout se vůbec na ničem. Nehledáme při tom nic abstraktního, žádnou spasitelnou zásadu, zázračnou formuli, mocně působící symbol, tím méně jednu jedinou pravdu, jednu jedinou, společnou tradici. Hledáme pořád vlastně jen domov : místo, kde jsme byli ve svých předcích doma už před věky, kde chceme být doma dnes a které chceme jako domov připravit našim dětem. A být doma, to přece ze 638 [pageend112]všeho nejvíce znamená nemuset pořád všechno vysvětlovat od začátku, takříkajíc principiálně. Doma je místo, kde se cítíme dobře, protože volně, také proto, že si alespoň občas dokážeme rozumět i beze slov. Ze se nemusíme stále znovu a znovu představovat. Že o některých věcech, možná, že právě o těch nejdůležitějších, umíme občas i vědoucně mlčet. Výzva k obnovování české tradice, k naslouchání dějinám a k rozmlouvání s minulostí není výzvou k žádnému velkému mluvení. Je spíše výzvou k přemýšlení, k rozjímání — a také k jisté toleranci. Zakladatel československého státu T.G. Masaryk končí svou Českou otázku výzvou k formování “neviditelné strany lidí opravdových”, která by existovala napříč stávajícími politickými uskupeními. Opravdu mnohé je dnes jinak, ale přesto jeho slova o “tichém souhlasu”, “beze všeho viditelného umlouvání a viditelného spojování” jsou stále praktickou radou. Něco takového není možné bez snahy o společné sdílení celé naší historické zkušenosti, bez vynechávek a anathemat. Pak ale budeme musit přijmout do svých srdcí také trpký svár a spor našich dějin, nechat se prostoupit celou jejich rozporností. Není to lehký úkol : vyžaduje nemalou odvahu k syntéze. Český úkol ? Žijeme sice na kulturně plodné, ale neklidné, protože neustálené a nejspíše neustálitelné půdě Střední Evropy. Tady se vždycky střetávaly, křížily, mísily, štěpily, vzájemně inspirovaly, umocňovaly ale i odmocňovaly, paralyzovaly a zpochybňovaly civilizační, náboženské, kulturní, ideologické a politické vlivy, a to navíc na národnostně téměř mozaikovitém podloží. Obýváme zemi, která byla — a potenciálně dosud je — díky řadě těchto vlivů možná jedním z nejvýznamnějších duchovních rozvodí Evropy, kde ale věru není snadné najít a udržet obecně sdílené povědomí — natož explicitní vědomí ! — národní identity. Nejde tu tedy jen o domácí záležitost. Jakkoli se to zdá být zprofanované téma, odvažuji se naznačit, že české dějiny možná přece jen mají smysl. Snad by bylo lépe říci, že my, Češi, máme dějinný úkol, úkol osobitý a nepodléhající proměnám v dějinném čase. Máme jej vůči Evropě, a máme jej samozřejmě Í vůči sobě — možno-li sebezáchovu označit za úkol. (My ovšem spíše čas od času dotčeně zkoumáme, co nám kdy Evropa zůstala dlužna a kdy nás nechala na holičkách. Málokdy se zamýšlíme na tím, čím jsme my povinováni Evropě.) 639 [pageend113]Oním smyslem, úkolem, povinností bylo a je udržet tento neustále se rozbíhající, štěpící a drolící se kousek Evropy duchovně co možná pohromadě. Jen tím je možné udržet jej jako součást Evropy, která slábne a naléhavě potřebuje solidaritu všech svých údů. Jde nejen o tuto zemi, ale také o její širší středoevropský rámec : přinejmenším spolu s Poláky, Maďary a Němci (nejen těmi rakouskými) jsme povinováni udržet mozaiku Střední Evropy jako duchovně konec konců souvislý celek, a to i přes všechny možné dočasné nepřízně velmocenských poměrů. Mluvím o Střední Evropě : Východní Evropa jsou pohyblivé písky, ujíždějící do nesmírných prostor Asie — aniž musíme hned na počátku této úvahy rozhodnout, zda touto Asií je vždycky už i Rusko. Východní Evropa je křehký okraj evropské pevninyr okraj, který se drolí, ulamuje a z Evropy ztrácí. Východní Evropu chápu jako dokonanou “duchovní balkanizaci”, Střední Evropu jako střízlivou, skeptickou, nicméně vytrvalou vůli po syntéze. Tato vůle by v žádném případě nesměla být malicherná, nesená tedy partikulárními, především nacionalistickými motivy. Jinak by musela postrádat tmel nepostradatelný : shovívavý, hořký absurdní humor, bez něhož tu všichni zajdeme na patos, na dutou rétoriku, na nekonečné vyřizování sí účtů. Myslím si, že to všechno závisí do značné míry na tom, zda se k tomu rozhodneme. Víme už všechno, co je třeba vědět. Zbývá to hlavní, zbývá chtít, zbývá vůle, a to je dnes pro poraženého středoevropského intelektuála s odpuštěním především problém sebekázně, sebeomezení: uměním spolknout někdy zbytečná slova, deroucí se do úst. Tedy pokorou, která ovšem není poraženectví. RIO PREISNER ČESKÁ EXISTENCE 640 edice rozmluvy Londýn 1984 [pageend114]Život jako umění možného Rozhovor na břehu Dunaje se třemi studentkami vysokého učení v.... a taky v .... Mohly byste se trochu představit ? Irena ; Trochu, aby se neprofláklo, kdo opravdu jsme. Ne, že bychom se tak bály, ale chceme dostudovat bez větších malérů. A pak ohled na rodiče, na sourozence. Dostaly jsme se nějakým zázrakem a s trochou tlačenky — tedy jako s protekcí — na Západ a nechceme si to zkazit. Pro nás je strašně důležité občas vyjet ven. No, jinak jsme mladé holky, za Pražského jara nám bylo plus minus devět a tak nám teprve pozdějc došlo, co se vlastně tehdy stalo. Zdena : Bože, tady je krásně ! Takže snad první otázka by mohla být: jak se vám cestování v západní Evropě líbí, co vás tu překvapilo a co vás, řekněme, zaskočilo ? Viola: No tak především, hned po překročení čs. hranic člověk cíti, že svobodněji dýchá, že nikdo nepřislouchává, o čem se bavíme, že zodpovídáme samy za sebe, nic se nám nepřikazuje... Jana : ... a že můžeme jet, kam chceme, nemusíme nikde čekat na povolení, doložky, potvrzení... rozhodnem se a jedem. A když nás to přestane bavit, tak prostě jedem dál, jak my chceme... A jak je to s penězi ? Viola : Ani se neptejte ! Když se nás tady vlídní cizinci dotazují na totéž a my jim řekneme tu cifru, tak se skoro zhroutí, že prý se z toho nedá žít ani čtyři dny, natož měsíc ! Jenže my radši nejíme, jen aby nám to na ten měsíc vydrželo, Irena dostalo štípko, směšně nízké, tak to jsme rozdělili. To víte, nejsou devízy, aspoň pro nás ne, budoucí prý inteligenci a výkvět národa 1 Jezdíme stopem, utrácíme minimálně, sem tam nás někdo pozve na oběd, tak se nadlábnem... A nepříznivé, negativní dojmy z vašich cest ? Lidé se nás ptají na Československo, občas si nás pletou s Jugoslávií nebo rovnou nás mají za území anektováné k Sovětskému svazu. Většinou se zajímají o to jak žijeme jako mladí lidé, a srovnávají. Ti víc informovaní se dost diví, že tam můžeme žít v takové nesvobodě a ptají se, jestli se vrátíme. 641 8 [pageend115]To se ptal snad každý třetí. Ale zas na druhé straně, ti mladí s kterými jsme mluvili tady na západě nemají vůbec ponětí o tom, co to je ta nesvoboda, oni si prostě neuvědomují nebo nedovedou ocenit tu svou svobodu, systém, v kterém žijí, berou to jako samozřejmou věc... Zdena :... já jim závidím 1 Představte si, my jsme tuhle potkaly dvě Dánky, tak osmnáct jim bylo, a ty nám říkaly, že si “dávají” celou Evropu a pak taky Ameriku, a že jako než začnou vážně žít, než si založí rodinu, že ještě chtějí poznat svět a užít si 1 Jedna studovala v Paříži, druhá byla na stáži v Londýně — no, není to fantastické ? Byly jsme z toho úplně zdrblé 1 Pro mladé u nás je tedy strašně důležité, aby mohli cestovat v tzv. kapitalistické cizině. Kdyby se to stalo pravidlem, kdyby si byli jisti, že napřesrok vyjedou zas, nemyslíte, že by jich méně zůstávalo v emigraci a víc se jich vracelo I Jana: Jistě, určitě. Irena; Osmdesát procent by se jich vrátilo, možná víc. Viola : Tak na procenta to asi nejde počítat — a stejně je to marné. Podívejte, já jsem dobrá, prý moc dobrá studentka, ovládám tři řeči, ale abych byla dokonalá, musím aspoň občas ven do těch zemí, jejichž jazyky “dělám”, ne na týden, ale na rok. Já bych vzala i to mizerné stipendium, — ano jsou, pro zvlášť vybrané, a jen příkladem : už osm let se dává stejně, inflace-neinflace, drahota-nedrahota, na měsíc 330,000 lir v Itálii, 1,500 franků ve Franci to je polovina nejnižší podpory v nezaměstnanosti v obou zemích. Ale my bychom braly i to, mohly bychom si přivydělat hlídáním dětí, jako prodavačky a tak. Jenže my nesmíme. Studenti-stipendisti musí naším úřadům před odjezdem podepsat, že nebudou venku hledat nebo přijímat práci. Proč ? Poněvadž by se ukázalo, mimo jiné, že bychom v přepočtu na černý kurs (který platíme za marky nebo libry, které provezeme v podprsenkách) vydělávaly sedmkrát až osmkrát tolik, než je průměrná mzda u nás. Kdyby vás poslouchal redaktor Mladé fronty tak by o vás napsal, že jste proti režimu, krátce třídní nepřátelé... Jana : My jsme proti blbosti... Viola ;... celá naše generace je vyloženě proti blbosti a tedy proti režimu, ale je v tom víc odpor než odpor«, jestli rozumíte. Apatie je obrovská. O politiku se u nás na fakultě nikdo nazajímá... Jana : ... u nás taky ne... Viola : ... a když tak druhotně, ne přímo : když je něco zakázaného, tak jdu 642 [pageend116]po tom, opatřím si knížku, přečtu si to, debatujú o tom s kámoškama nebo s klukama. Zdena: Abyste rozuměl, my nejsme žádní disidenti. K tomu musí být povaha. My se učíme, chceme něco umět a pak doma pracovat, vrátit to, co nám umožnili, ale zase ne za každou cenu. To pak radši uteču. Jaká je ta cena ? Zdena : To je různé a dost členěné, někdo je ochoten dát víc, jinému už je to moc... Irena: Vyžaduje se politická angažovanost, a čím lepší místo, tím víc té angažovanosti. Krátce, vstoupit do strany a dělat to všechno sebou. U nás na fakultě byla jedna moc chytrá a šikovná holka, nabídli jí výborné místo za podmínky, že se stane členkou kandidátkou KSČ. Že prý je to formalita... ale ona to není formalita, je to svinstvo. U nás na fakultě je těch kandidátů hrstka a nikdo se s nimi nebaví. Prostě ty lidi přehlížíme. Proč ? Poněvadž víme, že to není jejich přesvědčení, že to udělali vyloženě z prospěchářství — a taky, poněvadž víme, že uměj míň, než my (aspoň ve většině případů). Viola : No musí se taky říct, že je dost lidí po odborné stránce vynikajících, kteří strašně chtějí zůstat ve svém oboru a tak do té strany vstoupí. Poněvadž když ne, tak to vypadá jako třeba u nás, kde starší generace profesorů, výborných, prostě fakt bedny... Co to jsou bedny ? Viola : ... no lidi velice chytří, co něco uměj. Ale vedoucí katedry je třicetipětiletý kluk-straník a šedesátiletý docent pracuje pod ním. Takhle to je a to není žádná výjimka, i když jsou taky odborně tak dobrý lidi, že proniknou i bez té partaje... Myslíte, že budete v této kategorii ? Viola : Ne, spíš v té druhé... Ale žádné velké svinstvo neudělám. A malé asi taky ne. Řekla jste, Zdeno, že vy a vaše kámošky nejste žádné disidentky. Co víte o Chartě 77, o obráncích lidských práv, o VONSu ŕ Treba vy, Ireno, která nežijete v Praze ? Irena : Ví se o nich a snad každý je obdivuje. Viola : V podstatě každý by to podepsal, ale lidi mají strach. Já chartistům fandím. Tak třeba blízko nás žije strašně fajn kluk, inteligentní a vzdělaný, ale podepsal Chartu a tak je vyřízenej, dělá v nemocnici za babku nejhorší práce, ale říká : já nikam emigrovat nebudu, zůstanu tady a dokážu sobě i 643 [pageend117]“jim”, že i za těchto podmínek se dá žít... no, důstojně. A fakt si udělal takové své hnízdečko, žije si v ohromně příjemné atmosféře se svou rodinou, ať ho potahují, jak chtějí. Zdena : Asi kdekdo s chartisty souhlasí, ale... zas ta apatie. A že prý se stejně s ničím nehne. Tenhle pocit je spíš u starší generace, ale mezi námi taky. Skepse... Strach. Ostatně jsme taky nepodepsaly. Irena : Strach, skepse a nedůvěra. Lidi si u nás nevěří, jeden druhého se bojí. My mezi sebou mnohem míň, ale taky máme pár vyčůranejch a před nimi si prostě dáváme pozor. Rodičům důvěřujete f * Zdena : Naprosto ! Že jo ?! Taky babičkám, i když ta moje pořád propaguje První republiku a jaké to bylo za Masaryka krásné... A to se vám protiví ? Zdena : Ale vůbec ne, je to dokonce moc zajímavé, ale ona se babička pořád opakuje a asi dost přehání. Co soudíte o tzv. dělnické třídě f Znáte nějaké dělníky ? Viola : Usilovné přemýšlím, kde jsem s nimi přišla do styku. Ono je to u nás — že jo, Zdeno —, fakt, dost sociálně rozdělený. Vlastně v podstatě s dělníky do styku nepřijdeme. Já bych proti tomu nic neměla a klidně se s nimi stýkala, ale oni se nebudou chtít stýkat se mnou. Čtete někdy stranické noviny, třeba Rudé právo Zdena: Čteme a občas se tam dokonce najde Í něco zajímavého. Ale víc mám pocit, že si ty noviny z nás dělají srandu. Berem to tak, že to nemůže být jinak, že je to dané. Posloucháte zahraniční vysílání: Irena: Samozřejmě, taky rakouskou a západoněmeckou televizi, pokud je vidět v některých krajích. Muziku z “Österreich 3” a z radia Luxembourg. Hlas Ameriky, Svobodnou Evropu poslouchá snad kdekdo, i když ne pravidelně. Svobodka je hrozně rušená. Ale i tak se tam člověk moc dozví. A pak jsou knížky a časopisy zvenku. Je jich málo, ale jsou. Tak já například mám kamaráda, který mi půjčil asi pět knížek z kolínského Indexu a pár z nakladatelství pana Skvoreckého. Pak to zas půjčí jiným a tak to jde tímto stylem. Jenže je toho málo, mělo by se to nějak zmasovět. Pro nás je to strašně důležité. Zdena : Tyhle knihy se prodávají na černém trhu. Jeden můj kamarád opsal 644 [pageend118]na stroji Orwellův román 1984 a cena výtisku byla 800 korun. Nebo když přijde Svědectví, tak to letí, prostě... Fakt! U nás je nejpopulárnější Škvořecký, Kundera, Havel a Vaculík. A co vás nejvíc zajímá ? Viola: Krásná literatura. Hudba. Filmy, západní divadlo, výtvamictví. Západní katalogy, videokazety, sport, móda, ale taky polemiky, jak se prostě lidi tady mohou hádat, diskutovat, vynadat si a nedostanou za to od vrchnosti přes hubu. Krátce, vlastně všechno ze západu... Irena : ...no, on je u nás obrovský kult západu. Nedivte se, když se do nás ve dne v noci cpe, že co je západní a kapitalistické je automaticky špatné, prohnilé a zvrácené. To vyvolává u mladých přesně opačnou reakci, tím spíš, že se nám taky ve dne v noci namlouvá, že u nás je všechno pořád lepší a lepší a my přece vidíme, že to vůbec není lepší, že je to horší nebo to v nejlepším případě stagnuje. Jak tedy... přežíváte ? Zdena: No, především... Viola: ... především jsme mladé, ne úplně nepohledné, máme docela obyčejnou radost ze života... Viola: ... ale taky podléháme hrozným depresím, když se něco nepovede, když nás otravujou... Zdena .‘Jak žijeme ? Scházíme se, posloucháme muziku, kecáme, nadáváme, když je nějaký mejdán, tak se jako otevřem a druhý den je prostě zase šedivý... Ypsilonky, do Violy, V Praze chodíme do divadla Na zábradlí, no a samozřejmě jsou hospody... Ano, občas je i nějaká ta droga, nic tvrdého, marijuána — spíš ze zvědavosti a že je to zakázané ovoce. Generačně nejsme tak profláklí jako staří lidé, snad Í o trošku míň zbabělí. Jinak, jak se to obvykle říká o politice : pro nás a u nás život je umění možného. Irena: Rodiče nám říkají, do ničeho se nepleťte, dostudujte a pak se uvidí. Jenže to je málo. Myslím, že v mé, v naší generaci, se začíná překonávat ten rozšířený názor, že se nic nedá dělat, nic zlepšit, nebo aspoň zlidštit. Jenže jdeme na to, my, co se vracíme, jaksi bokem. Snažíme se něco poznat, něco se naučit, jít spíš do sebe než vystupovat na veřejnosti. Rozvíjet svou vlastní osobnost. Zít, jak mužem a dovedem a to asi nikde nikoho moc nenadchne. Naše adresa : Témoignage, 30 rue Croix-des-Petits-Champs, 75001 Paris. 645 [pageend119]Anketa o rodině Realizovaná v ČSSR Vedoucí TH pracovník, 35 let, 2 děti, člen KSČ Co pro vás znamená rodina ? Rodina, to jsou vlastně děti. Rodina by měla především plnit výchovnou funkci, bohužel, dnes to vypadá velice špatně. Třeba u nás. Oba jsme zaměstnáni, jinak to prostě nejde. Pro čtyřčlenou rodinu máme příjem čtyři tisíce. Co to dneska je ? To nic není. Mám 3+1, telefon, občas si něco koupíme na sebe, ani neužíváme auto. Abychom měli odpovídající standard, museli bychom dnes vydělávat tak deset tisíc. Když ale oba pracujeme, na děti moc času nezbývá. Pokud jim ale základní životní hodnoty nevštípí rodina, škola to nedožene. Tam se plní směrnice, ale s výchovou to vypadá prachbídně. A jak by to šlo udělat jinak ? Pokud by se oba rodiče věnovali plně své profesi, pak by měli mít takový příjem, aby si mohli dovolit platit sílu na domácí práce nebo vychovatelku, jako na západě. I když je tam určitý faktor odcizení, určitě by to bylo lepší. A pokud by muž vydělal tolik, aby žena mohla zůstat doma s dětmi Š To by bylo samozřejmě asi nejlepší. Neplatí to pro každý případ, pochopitelně. Žena se ale cítí doma nedoceněná, chce jít do školy, do práce, dělat profesi, kterou společnost ocení. To je chyba státu, který toto podcenění ženy z domácnosti vypěstoval. Na ženu z domácnosti se kouká spatra. Stát nedoceňuje, že mu vlastně vychovává mladou generaci. Pokud je rodina kvalitní, pevná, tak to přece stát upevňuje, nebo ne ? Dělník, 28 let, svobodný Jak ty se díváš na rodinu ? Rodina ? To jo, ale v New Yorku. A tady nic ? Ne, absolutně, nepřichází v úvahu. Tady to je nesmysl, koukni se kolem sebe, vždyť to je rok od roku horší. Kdyby bylo to, co bylo před rokem, tak jsou lidi štěstím bez sebe. Takže tady vůbec nic ? Říkám ti, že to je strašný 1 Křičet o odzbrojení a vydělávat na zbraně. Ty na ně taky vyděláváš, platíš přeci daně ? No, platím. Tak vidíš. Tady to nemá cenu. Jedině válka něco změní, zničit bolševika neutronama. Nějaký Cechy, to prostě nehraje roli. Dělník, 32 let, ženatý, 2 děti Jste ženatý. Máte děti ? Ano, dvě. Takže máte rodinu. Jaký má podle vás v dnešním světě rodina význam ? To nevím. Ale pro svět asi žádný. Rozhodně ne moje rodina. Význam má tak akorát pro nás, kteří jsme jejími členy. 646 [pageend120]A to jaký ? Co já vím. Mně tyhle věci moc neříkají. Spíž se zeptejte manželky. Snad, že nejsme nikdo z nás sám, že jsme tu a tam pohromadě. To víte, když chcete mít děti, tak na to musíte být minimálně dva. No a potom, když už jsou ty děti, tak zase potřebují rodiče. Já myslím, že je to jasný, ne ? Takže vám to takhle vyhovuje ? Samozřejmě. Manželka se stará o děti a o domácnost, já chodím do práce a vydělávám prachy. Když přijdu z práce, jsme rodina. Snad je to tak správné ? ! Máte čas na výchovu dětí ? Jenom tolik, kolik stihnu po práci. Ale přes den je tu manželka, která se o ně stará a vychovává je. Takže jsou aspoň ušetřeny od těch pitomostí, které se do nich hustí už od útlého věku ve školce. Předpokládám tedy, že váš plat bohatě vystačí na pokrytí rodinných výdajů ? Jo, vystačí. Ale i když vystačí, neříkám, že bych se nemohl nebo nechtěl mít lip. Ale řekněte mi, kdo je dneska spokojen ? A co rodiny, kde musejí vydělávat oba š Co si oni mají počít s dětmi ? Jsou odkázáni přece na školku... To ale není můj případ. Nezajímá mě to. Vůbec mě to nezajímá. Narušuje vám stávající režim rodinný život či dotýká se nějakým způsobem současná politika vaší rodiny ? Myslím, že ne. Akorát mě, s prominutím, na každém kroku pěkně sere. A až půjdou děti do školy ? To bude jiná. Ještě nevím, co a jak podniknu. Ale určitě si poradím. To mi věřte. Vždycky jsem si v životě věděl rady. Prakticky se vším. Nemám totiž ve zvyku věci zbytečně komplikovat. Cím máte podloženou svou skoro neotřesitelnou jistou a optimismus ? Vlastními zkušenostmi. Skoro vždycky se mi podařilo na komunistech vyzrát. Jak? To už je moje soukromá věc. 29 let, svobodná, tlumočnice Co pro vás znamená rodina ? Děti. Bez dětí jsou dva lidé vždycky jen partneři. No, ale co si představíte, vysloví-li se pojem rodina ? Idylu. A jaký myslíte, že má pro člověka rodina význam ? Pro dítě určitě základní. Může možná existovat způsob, jak dítě zabezpečit, snad i natolik, aby se necítilo odstrčené nebo nemělo pocit, že mu něco schází, ale nějak citově se rozvíjet může jenom v rodině. Pokud jde o dospělého člověka, tak záleží samozřejmě na tom, jaké má každý představy o životě, pro někoho může znamenat všechno práce. Pro ženy je ale určitě rodina vždy přednější, myslím, že to pro ně bývá takové základní životní řešení. Pro muže je práce samozřejmě na prvním místě, ale i tak je pro ně asi rodina potřebnější, než si sami uvědomují. Alespoň u svých kamarádů pozoruji, jak se všichni až s nečekanou péčí o své rodiny starají. A konkrétně pro vás ? No, asi do pětadvaceti let jsem orientaci na rodinu absolutně odmítala, říkala jsem si, že nejdůležitější v životě je práce, teď to beru, že by to tak mělo být půl na půl. Všechny ženy, které se soustřeďují jen na práci, nemají rodinu a děti, jsou k stáru vždycky nějak 647 [pageend121]neuspokojené, nahrazují si to pěstováním koček, psů a podobně. Ale nakonec všichni partneři, kteří spolu žijí bez dětí, jsou také nějakým způsobem poznamenaní. Nemůže vést přílišná orientace na rodinu k tomu, čemu se říká vnitřní emigrace ? Jde o to, jak si každý zařídí život. Rozhodně to nemusí končit u domácích večerů s televizí, i když vím, že je to velmi časté. Dva lidé si přece spolu mohou vytvořit nějaký program. Jeden z partnerů ale musí slevit ze svých nároků na seberealizaci v práci. Muž by to však rozhodně být neměl, takže tíhu rodiny nese nakonec žena, Ovšem je jasné, že si musí partneři pomáhat. Co kdo má udělat, by ale mělo být vždy jasně předem dohodnuté. Výtvarník, 34 let, ženatý, dvě děti Co pro tebe znamená rodina ? Rodina je základ. Pokud to neklape v rodině, tak alespoň pro mne všechno ztrácí smysl. Nejprve je nutno mít pořádek v rodině, včetně materiálního zabezpečení, a pak je možno myslet na další věci, na práci, na vlastní seberealizaci apod. Netrpí tímto přístupem tvoje práce Š Mám na ni méně času. Musím vydělávat, a to ne vždy zrovna nějakým uměním. Když to tak vezmu, tak mi na “čisté” umění zbývá málo prostoru. Vadí ti to ? Ne. Tenhle boj, umění nebo rodina, mám už za sebou. Rozhodl jsem se pro rodinu. No a, jak už jsem řekl, občas zbude čas i na to umění. Byl a je opačný přístup: rodina musí ustoupit tvorbě. Co ty na to ? Znám pár takových lidí. Nejsem ale schopen oceňovat jejich umělecké úspěchy. Překáží mi v tom jejich nepořádné domovy, někdy špína, zanedbané děti, které rostou jako stromy v lese, často bez dostatečné péče, někdy i lásky. Ne, já prostě nejsem typ, abych měl pro tohle pochopení. Obvykle se ale o tom hovoří tak, že umělec na úkor svého soukromého štěstí vytvořil věci s trvalou platností. Mluví se o umělcově oběti. Jak se na to díváš ľ Ano, takhle by to bylo fér. Kdyby umělec sám přinášel oběť. Bohužel, není tomu tak. Alespoň většinou ne. Spolu s ním přináší oběť jeho rodina, zejména děti. A ty nemohou za to, že se jeden z rodičů upsal trvalým hodnotám. Děti se nemohou bránit. Jaký život jim připravíme, takový ho, alespoň v dětství, budou mít. A to je právě to, s čím bych se nemohl srovnat. Možná to zní tvrdě, ale jen nemorální člověk obětuje svoje děti uměleckým ambicím. To radši neměl žádné děti mít. Kdo tomu nevěří, ať zajde na Podzimní sonátu od Bergmana. Ony se opravdu nemohou bránit. Jak tvůj rodinný život zasahuje sféra politiky ? Spatně. Dětem vykládají už ve školce o Leninovi a podobné nesmysly. Ve škole je to ještě horší. Když si představím, že na ně čeká SSM a celý ten prolhaný ideologicko-výchovný aparát, tak je mi z toho nanic. Říkám dětem pravdu. Nesnažím se jim radit, jak na to, ale nelžu jim, aby snad to, co jim říkají, souhlasilo s tím, co jim říkám doma. Budou si s tím nějak muset poradit samy a já jim v tom, co mi síly budou stačit, pomohu. Vím, že jednou budou napnuty na skřipec : vzdělání nebo pravda. Ať se rozhodnou samy, co jim stojí za to, jaký kompromis s režimem uzavřou. Pociťuješ materiální nedostatek Š Ne. Mohl bych žít mnohem chuději. Daleko nejvíc mně vadí životní prostředí, které považuji za neuvěřitelně zdevastované. Potraviny, voda, vzduch, lesy, to všechno je v hrozném stavu. A samozřejmě se to progresivně všechno zhoršuje, odpovědné orgány na to kašlou, maximálně se snaží ty nejhorší věci utajit. Nedovedu si představit, v čem budou žít naše děti. 648 [pageend122]Nabízí se zde přirozeně další otázka. Jak chceš rodinu bránit proti vnějšímu, řekněme společenskému, zlu ? Kdybych měl třicetiprocentní šanci, že vnější zlo od rodiny zaženu nebo ho změním, tak se do toho dám. Vím ale, že moje šance uspět je asi jedno promile, budu-li optimista. Mám ke společenskému zlu vztah jako k přírodním jevům jako je bouřka nebo vichřice. Přeženou se, člověku uškodí, a jsou zas pryč. Samozřejmě se bráním. To, co ubránit mohu, to taky bráním. Jak už jsem řekl, u nás doma se vždycky bude mluvit pravda. Jde o to, aby venkovní zlo nenakazilo podstatu rodiny. Nic lepšího neznám a ani na nic lepšího síly nemám. Redaktor, 29 let, ženatý, dvě děti Cb si představíš nebo co se ti vybaví, když se řekne rodina ? Jsou různé rodiny. Česká rodinka, taková ta echt a typická, řekl bych “Homolková” rodina má pravděpodobně zcela odlišné znaky a rysy třeba od rodiny francouzské, anglické či německé. Alespoň ve vnějších projevech se tak zdá ; okolnímu světu se nutně takto musí jevit. Takhle jsem to tedy vycítil přinejmenším já z dostupné literatury a filmů. A přesto, když jsem se nad tím zamýšlel hlouběji, došel jsem k závěru, že tady musí být něco jiného, co rodinu utváří, co ji právě dělá rodinou bez ohledu na vnější projevy. A to něco že by mělo být univerzální i s rozdílem místa a času. A smím vědět, co to je ? Je to docela prosté. Tím univerzálním je rodinné pouto, vztahy. Rodina — to jsou tedy především pevné vztahy. Nikoli děti, manželka atd., jak mnozí soudí, ale vztahy mezi lidmi. Jistě nemusím říkat příklad, kdy tahle sestava přesně existuje — tj. on a ona, dva krásní mladí lidé, ke všemu ve vlastní přepychové vile, a venku na zahradě dvě malé rozkošné děti — a přesto to nemusí být rodina. Chybějí zde vztahy, které by z nich udělaly skutečnou, nefalšovanou rodinu. Takže abych se vrátil zpátky ještě k té první otázce: co se mi vybaví, když se řekne rodina ? Mám v představách dva obrázky rodiny. První je literární: rodina Oty Pavla tak, jak byla vypodobněná v jeho dvou povídkových knihách Smrt krásných srnců a Jak jsem potkal ryby. Druhý obrázek je filmový: rodina ztělesněná Philippem Noiretem a Romy Schneiderovou ve filmu Stará puška. I přes rozdílnost obou rodin ve vnějších projevech je zde patrné jedno: obrovsky pevná pouta uvnitř rodiny, silná rodinná soudržnost. Tyhle rodinné vazby, které jsou tak těžko postižitelné a které mohou být cítit jedině členem rodiny, vytvářejí onu nepřemožitelnou rodinnou vzájemnost. Noiret ve Staré pušce nehájí vlastní život, ale mstí svou rodinu. Co konkrétně pro tebe znamená rodina ? I přes mnohdy napjaté vztahy doma cítím, že patříme k sobě všichni, že se vzájemně potřebujeme a že si dost často dodáváme síly, kterou ztrácíme v marných a vlastně beznadějných zápasech v okolním světě. Rodina pro mne tedy znamená zázemí. Zasahují nějakým způsobem tvou rodinu politické praktiky současného režimu ? I když tenhle režim rodinné vztahy deformuje, jsem přesvědčen, že moje rodina zatím zůstává v tomto směru nedotčena. Naše vztahy i zázemí v rodině jsou dosud nenarušeny. Pevná rodina se mi zdá v současné situaci nejpřirozenější zbraní proti tomuto obludnému molochu. Nám totiž vždycky zůstane alespoň ta rodina, kdežto režimu už vůbec nic. Takže navrhuješ pevnou rodinu jako recept proti poblázněné době a světu ? Receptem bych to nenazýval. Všelék na nemoci dnešního světa určitě neexistuje. Je to spíš něco jako návod či návrh řešení. Každý si však musí najít svou cestu individuálním způsobem. 649 [pageend123]650 Věrni své tradici a zásadám Tomáše Bati sloužíme zákazníkům ve všech svobodných zemích světa svou módní a jakostní obuví za rozumné ceny [pageend124]Ztracené dějiny František Jedermann (Praha)+ 1. V proměnách času Probírám se hromadou fotografií, z nichž má vzniknout kniha. Přistihuji se, že zcela bezděčně rozlišuji. U jedněch se zdržuji déle. Ty druhé — a těch je mnohem víc — by se chtělo rychle odložit. Je v nich totiž cosi znepokojivého. Jakoby měly o jeden rozměr navíc a zvaly do jiného prostoru, který v sobě ukrývají. Představuji si, jak to bude vypadat, až z toho vznikne ucelené dílo. Nebude to krajinářská monografie obvyklého stylu, jaká zpravidla tlumočí přímočarou expresivitu věcí. Toto bude sled náznaků, nápovědí, otazníků a vykřičníků, jedním slovem — memento. Jsou to obrazy ze současného českého pohraničí. Prohlížím je znovu a ověřuji si, jak málo výmluvný je pouhý první pohled. Vlastně i poslech. V duchu obracím slovo “pohraničí” ze všech stran, abych zjistil, co všechno se v něm ozývá. Významový odstín mnohých slov se jejich běžným užíváním stírá stejně jako výraz lidské tváře ve spěchajícím davu. Musíš se zastavit a zpozornět, abys jej znovu odkryl. Neujde ti pak, že například “severní Čechy” zní poněkud jinak než “jižní Cechy” ; že výrazy jako “Chebsko”, “Podkrušnohoří” atd. i jim nadřazené “pohraničí” jsou obdařeny významovým odstínem svého druhu. Sám v nich cítím cosi nepříjemně problematizujícího, nejistého, snad i zlověstného. Domýšlím se, že je to něco úplně jiného než když třeba Francouz pomyslí na Savojsko či Alsasko nebo Rakušan na Korutany či Burgenland. Je to dáno schopností oněch slov vyvolávat asociace na stav věcí minulých, přítomných a snad i mlhavě tušených budoucích. + Mezi českou neveřejnou veřejností koluje sborník fotografií a textů k 40. výročí vyhnání sudetských Němců. Knihu nyní jako reprint tohoto samizdatu vydává západoněmecké nakladatelství Bund-Verlag v Kolíně nad Rýnem pod názvem Verlorene Geschichte. © Jiří Gruša a Svědectví. 651 [pageend125]Mnohé z toho už vybledlo časem. Do popředí proto vystoupil základní, věcně neutrální význam slova. “Pohraničí” je prostě “okrajová oblast při hranici”. Je to střízlivé označení čehosi, co má každá věc, u níž vnímáme především její plochu, buď si to les, stránka knihy nebo v daném případě české země. Tak to dnes cítí dvacetiletí, snad i třicetiletí. Proč se ale do Českého pohraničí běžně nezahrnuje takový Náchod nebo Domažlice, města vzdálená od státní hranice několik kilometrů a proč tam mnohem víc patří Mohelnice, odkud je do Olomouce necelých třicet kilometrů, nebo dokonce Liběchov, vzdálený jen hodinu jízdy od Prahy ? Pamatuji doby, kdy to slovo zvonilo jako kov. Jeho význam razila naše současná epocha v letech své mladosti, kdy se věřilo na budeucnost : pohraničí jako předvoj života naší země ; jako vrcholek rostliny, v němž probíhá její látková výměna nejintenzívněji; pohraničí budovatelské. “Budovat” má u nás znít slavnostně, téměř triumfálně. “Vybudujeme pohraničí,” psávalo se. Pro tuto oficiální verzi vskutku lecos mluví. V posledních jakžtakž svobodných volbách v roce 1946 dale pohraničí svůj hlas té politické straně, která se cítila být avantgardou společenského vývoje a která se rozhodla tuto roli zanedlouho — již nerušeně — uplatnit. Kolektivizace zemědělství tam proběhla mnohem snáze než jinde. Vznikly tam společenské vztahy, nezatížené problematickými výtvory minulosti, bez sentimentality a nostalgie. Nová politická moc, nová pro všechny, ať v pohraničí nebo ve vnitrozemí, se tam usadila v sedle dřív a pevněji než jinde. Teď v něm sedí pevně všude, ale v pohraničí snad nejpevněji. Vždyť i lidé tam usedlí Či dokonce vyrostlí jsou v drtivé většině stoupenci toho, Čemu se říkávalo “pokrokové názory”. Na Západě by se s nimi ocitli na levici ; ne snad na té extrémní, ale přesto hodně nalevo od levého středu. Zdejší současný ideolog by to vysvětlil tím, že v pohraničí nevznikly, nestačily vzniknout vlastnické poměry, charakteristické pro tzv. buržoázni společnost. Skutečně tam nevznikly. Přesto se pohraničí nezachvívá budovatelským chorálem, i když tam došlo k většímu počtu rozsáhlejších stavebních zásahů než jinde v naší vlasti. Zavítáš-li tam a zůstaneš-li přitom v zajetí prvého pohledu a poslechu, nemusíš samozřejmě vidět nic zvláštního. Cesta od nádraží, fabriky, hospody, fotbalová hřiště, to všechno je tam jako jinde. Zahledíš-li se však do krajiny a zaposloucháš-li se do toho, ce lidé povídají a jak mlčí, napadne tě, že pohraničí je vskutku jakousi experimentální dílnou naší budoucnosti. Ne však takovým způsobem, jakým je experimentální třeba film nebo let na Měsíc. 652 [pageend126]V našem pohraničí se neexperimentuje v duchu metodického principu “pokus-omyl”, kdy je omyl podnětem dalšího pokusu, pojatého jiným způsobem, aby se nakonec našlo řešení, které už omylem není. Tady se experimentuje jinak. Pokaždé jen jednou, ale zato provždy. Asi jako když vývojové oddělení koncernového podniku chvatně zrobí prototyp, který je pak zaveden do sériové výroby bez ohledu na to, zda se prakticky osvědčil. Tady byl (v litvínovském “koldomu”) poprvé vypěstován typus obyvatele sídlišť. Tady vznikl (na Jáchymovsku) první koncentrační tábor. Tady (v Podkrušnohoří) se poprvé začalo s průmyslovou výrobou, která ignoruje možnosti a limity živé přírody. A v celém pohraničí se poprvé začalo s pořádáním pospolitého života bez tradice a bez paměti. Neboť život tu vlastně začal “rokem nula”. Ten skrytý rozměr fotografií sahá hluboko za plochý svět prvého pohledu a poslechu. Jako výstražné dopravní značky ti jednotlivé záběry vytyčují cestu někam : do zapomínané minulosti i do zamlžené přítomnosti. Někam, kam se člověku moc nechce. 2. O dvojím lidu českých zemí Proč patří do pohraničí Mohelnice a Liběchov, nikoli však Náchod a Domažlice ? Protože pojem “pohraničí” v tom smyslu, jakého nabyl po poslední válce, nelze definovat blízkostí státní hranice, nýbrž něčím zcela jiným. Kryje se totiž s oblastí německého osídlení, jak se během staletí vytvořila, ustálila a zachovala do roku 1945. Podobu tehdejší národnostní mapy pamatují dnes už jen příslušníci starší generace. Připomeňme si ji nahlédnutím do Masarykova slovníku naučného, díl I. (vyd. 1925), heslo “Československo (statistika obyvatelstva)”, str. 1057 a násl. Cesko-německá jazyková hranice probíhala — viděno z vnitrozemí — za Domažlicemi, Staňkovem, Plzní, Manětínem, Cistou, Louny, Třebenicemi, Roudnicí a Mělníkem k Bezdězu a Ještědu, odtud kolem Železného Brodu a Dvora Krákové k Náchodu, Orlickými horami, pak za Zábřehem, Olomoucí, Lipníkem, Hranicemi a Příborem k Opavě. Na jihu měly německou většinu Nýrsko, Vimperk, Prachatice, Český Krumlov, Slavonice, Znojmo, Hustopeče a Valtice. Uprostřed německého jazykového území existoval lidnatý ostrov mostecko-duchcovský, v němž Češi tvořili třicet až padesát procent obyvatelstva, naproti tomu se uprostřed českého území rozprostíral německý ostrov svitavsko-lanškrounský a jihlavský a několik ostrůvků 653 [pageend127]dalších. Významnou německou menšinu mělo Brno i Olomouc. V úhrnu tvořili Němci třetinu obyvatelstva Čech a čtvrtinu obyvatelstva Moravy. Již tento zběžný pohled dává znát, že české země byly vlastí dvou národů. Čeští nacionalisté upírali českým Němcům jejich domovská práva, vydávajíce je za přistěhovalce. Poctivě udržet tento názor, myslím, nelze. Již v dobách počátků Českého státu tu působili Němci, nečetní sice, zato jako příslušníci význačných profesí. V kulturně civilizačním a politickém vývoji měly německé země před českými předstih několika století. Proto byli ti, kdo k nám odtud přicházeli, našim předkům představiteli západu a zprostředkovateli jeho kultury. Mají zásluhu na tom, že jsme se stali součástí Evropy, šířili k nám křesťanství, a to nikoli ohněm a mečem jako v polabských krajích. Působila tu také mise iroskotská a byzantská, ale německá byla nej vytrvalejší. Od dvanáctého století sem přicházeli Němci houfně, a to na pozvání panovníků a feudálních velmožů. Byla jim vykazována místa, která nikdo neobýval. Stávali se zdejšími poddanými a dělali to, co uměli. Během dvou generací založili několik desítek měst, která se stala hospodářskou základnou panovnické moci. Přemyslovský stát vznikl v devátém století. Hromadná německá kolonizace začala ve století dvanáctém, ale Němci tu působili významně i předtím. Prohlásí-lÍ někdo dnes, na sklonku dvacátého století, že se Němci podíleli na výstavbě českého státu téměř od jeho počátku, těžko co namítat. Příslovečný Německý “Drang nach Osten”, to nebylo jen mocenské pronikání se zbraní v ruce (jako např. v Pobaltí). Byla to i expanze vypracovanější kultury a civilizace do oblastí méně rozvinutých. Český nacionalismus devatenáctého století chtěl vyložit nejrůznější rozpory (např. rozpor mezi absolutistickým panovníkem a stavy) jako etnický konflikt. Přitom až do dob osvícenství má germanizace v našich zemích ráz přirozené asimilace pokročilejší kulturou. Po celý středověk byla ostatně tlumena hegemonií univerzální západokřesťanské kultury s latinou jakožto jednací, literární i bohoslužebnou řečí. I za starých časů byli Němci, kteří shlíželi na naše předky spatra (asi jako donedávna mnozí Češi na Slováky) a zraňovali jejich sebevědomí. Byli však i Němci, kteří si osvojili “jazyk slovanský” a věnovali své síly českému státu i českému národu jako např. první pražský biskup Dětmar. Znalost němčiny se mezi vzdělanými Cechy pokládala za samozřejmost. Určité napětí česko německé tu asi bylo neustále, jeho důvodem však nebyly zdaleka pokaždé motivy národnostní, zejména nikoli v té podobě, do jaké je rozvinulo až devatenácté století, ale sociální (šlechta proti městům), věroučné (wycliffisté proti obecné církvi) a 654 [pageend128]dynastickopolitické (nároky českého panovníka na říšskou korunu). Krveprolévání bylo výjimečné, napr. v dobách husitských. Příčiny husitského hnutí vsak byly mnohočetné ; mimo jiné šlo i o vzpouru barbarského radikalismu proti vypracované kulturní forme, případně o revoltu mladého ambiciózního společenství proti “establishmentu” zachvácenému úpadkem. Po celá staletí tu však žily oba národy “nebeneinamder, miteinander und durcheinander”. Mnoho Cechů se přitom poněmčilo právě tak jako se mnoho Němců počeštilo (německá příjmení jsou u nás čímsi běžným). Dokonce se tu pracovalo i na syntéze, jejíž výslednicí byly Cechy ve smyslu “Bohemia” čili “Böhmen”. Podvakrát bylo toto úsilí korunováno úspěchem : gotikou a barokem. K jejich uměleckému odkazu se rádi hlásíme. Nebyly to doby zrovna idylické, ale lze v nich zastihnout Cechy i Němce při společném díle, v němž národnostní rozdíly hrají roli podřadnou. Stinných stránek doby baroka a jejich státoprávních důsledků je v Cechách vzpomínáno stále ještě s trpkostí, nicméně na Staroměstském náměstí padají v roce 1621 hlavy Cechů i Němců ; umělci obou národností stavějí a zdobí kostely ve vnitrozemí i v pohraničí a skládají chrámovou hudbu ; proti panské zvůli se bouří společně čeští i němečtí sedláci. — Gotika i baroko byly syntézou velmi křehkou a nebylo radno ji ohrožovat. Pokud byla rozbita, zasloužily se o to pokaždé síly, které otřásaly Evropou jako celkem. Poprvé to byla krize, která skoncovala se středověkem a jejímž o cosi pozdějším důsledkem byla Lutherova a Calvinova reformace. Podruhé to byl převrat ve jménu osvícenského Rozumu. Byl úsvitem doby, jíž už říkáme “moderní”. Její vymožeností je i novodobý nacionalismus, který se stává svými totálními a totalitárními nároky, kladenými na každého jednotlivce, náhražkou náboženství. Nacionalismus byl hříchem německým stejně jako českým. S jeho vzestupem pozbývá pokus o syntézu zvanou “Bohemia” pevné půdy sdílené oběma národy českých zemí. V roce 1848 poprvé proti sobě stanuly jako nepřátelé. Němci se zdráhali uznat nárok Cechů stát se národem v plném slova smyslu a Češi začali popírat právo českých Němců pokládat české zeme za svou vlast. Koncem devatenáctého století uvízly vztahy obou národů ve slepé ulíčde, z níž — jak se oběma zdálo — nebylo východiska. Oba začaly využívat sobě příznivých okolností, jak je vytvářelo politické klima Evropy. Čeští Němci se naneštěstí začali ohlížet po vilémovském Německu a Češi naneštěstí po Rusku a Francii. Pak začala první světová válka. Pokud přálo štěstí ústředním mocnostem, strojili Čeští Němci plány, 655 [pageend129]jak to po vítězné válce zařídit, aby je už Češi neznepokojovali. Dopadlo to jinak — Češi to pak “svým” Němcům spočítali. Toto schéma se mělo v další válce i po ní opakovat, ovšem v obludnější podobě. Z obou stran. V samostatném Československu, které vzniklo v roce 1918 spíše přízní vítězných velmocí než soustavným českým usilováním, odsoudili Češi české Němce jako národ k druhořadé úloze. Nikomu z českých Němců se do nového státu nechtělo. Právo na sebeurčení, jehož se Češi pro sebe dovolávali, jim bylo upřeno. Z české strany to lze do určité míry pochopit : Cechy jsou buď jedny, anebo žádné. Budiž. Pak se ale mělo ihned — ihned ! — pracovat na nějaké nové syntéze Bohemia. Nestalo se tak. Např. jazykový zákon a jeho praktická aplikace přinášely českým Němcům mnohem větší těžkosti než byly ty, jimž museli Češi čelit pod žezlem Habsburků. Tomu, kdo se chtěl pokládat za vítěze, chyběla velkorysost. Stojí za zmínku, že jeden ze tří kořenů nacismu (vedle bavorského a rakouského) tkvěl v půdě českého pohraničí. V roce 1904 se v Trutnově v Podkrkonoší ustavila “Deutsche Arbeiterpartei”, která si na sjezdu v Duchcově pod Krušnými horami v roce 1919 začala říkat “Deutsche nationalsozialistiche Arbeiterpartei” (DNSAP). Od roku 1920 postupovala v těsné součinnosti s říšskoněmeckými hakenkreuzlery. Poslední vhodná příležitost pro česko-německé dorozumění v českých zemích se naskytla v letech 1925-1929, kdy sudetoněmeckou politickou scénu ovládly aktivistické politické strany. Zůstala nevyužita. Pak nastala velká hospodářská krize, která zcela zruimovala exportní lehký průmysl českého pohraničí. Její tíži proto neslo německé obyvatelstvo víc než české. Nadešel rok 1933, čas německých nadějí; Í v Cechách. Koncem třicátých let se i čeští Němci přihlásili k nacismu, který skoncuje s českým státem a odsoudí Čechy k úloze mnohem méně než druhořadé. Nastala další světová válka. Její styl určila strana, která ji rozpoutala a která zvolila motto: vae victis! Běda přemoženým! Češi byli mezi prvními, dokonce dřív než válka začala. Těch šest let — nechci to rozvádět, bylo to řečeno jinde a mnohokrát — tedy těch šest let mnohé změnilo. Válka vedená totalitní mocí (resp. okupace jí prováděná) je válkou (resp. okupací) nového typu. Je setbou úzkosti a nenávisti. Protože český národ nesáhl ke zbrani, uzrály její plody až po válce, zato naráz : vae victis / Smíření obojího lidu na půdě českých zemí jako fakt sociálně psychologického řádu bylo Cechům čímsi nepředstavitelným. A jako fakt řádu mravního ? Obávám se, že vědomí takového řádu se vytratilo. Češi využívají příznivé poválečné situace a — vyhánějí téměř tři miliony českých Němců z jejich staletých 656 [pageend130]sídlišť, aby tak (zaštítěni souhlasem vítězných velmocí) po svém realizovali obludnou nacistickou ideu “konečného řešení”. Připomeňme si : učinili tak nikoli komunisté, nýbrž Češi. Existuje-li české svědomí a tíží-li je něco, je tím krom jiného i toto. Netroufám si vážit jednu i druhou vinu, ale proč nesrovnat srovnatelné ? Ve skutkové podstatě dluhu Němců i Čechů vůči střední Evropě a vlastně vůči Evropě vůbec lze vidět cosi podobného. Ve středověké křesťanské střední Evropě, jejíž státní formou byla Svatá říše římská, zaujali Němci díky své početní, hospodářské, politické i kulturní převaze vůdčí postavení. Pozdější německý nacionalismus si přivlastnil to, co nebylo pouze německé, přesunul významy a z vůdčího postavení učinil mocenskou expanzi. Češi si ve svém menším měřítku počínali podobně. I oni zaujali díky své početní (a ve feudálně aristokratickém smyslu i politické) převaze přední postavení v rámci širší struktury, jíž bylo Regnum Bohemiae. I jejich pozdější nacionalismus si přivlastnil, co nebylo zcela české a přesunul významy : z “Bohemia” ve smyslu “böhmisch” učinil “Čechy” ve smyslu “tschechisch”. Oba národy se navíc neblaze zasloužily — každý jiným způsobem i různou měrou — o to, že do středoevropského prostoru vstoupily síly, které střední Evropu definitivně rozvrátily. Oba tak učinily k svému neprospěchu : co je dnes z českých zemí ? A co je z Německa ? 3. Země nikoho ? Chce-li nějaká revoluční moc uskutečnit svůj utopický velikáŠský sen, potřebuje pro své staveniště uprázdněný prostor. Odstraňuje vše, co se nemůže stát nástrojem jejího vzestupu. V pohraničí bylo vítězství utopie náramně pomoženo tím, že se tu všechno začalo uprazdňovat, bořit, zavádět, zabydlovat, organizovat a stavět “rokem nula”, kdy také museli naráz odejít téměř všichni, kdo tu předtím bydleli, vyrůstali a pamatovali, kdo pečovali o pole a lesy, kaple a dvory, zámky a stromořadí. Ještě před jejich vysídlením, vlastně hned po skončení války sem z vnitrozemí přicházeli ti, kdo se rozhodli vzít to tady do rukou. Co to bylo za lidi a jaké byly jejich pohnutky ? Čí pověření mohli v těch prvních dnech mít ? V kterém archivu jsou o tom záznamy ? Uvažujme : z vnitrozemí přicházeli s trofejními zbraněmi zdatní mužové, zatímco v Sudetech mnoho mužů nebylo ; byli tehdy v zajateckých táborech nebo mezi padlými. Co se 657 9 [pageend131]tam v té době dělo ? Ještě dnes žijí na obou stranách pamětníci. Nezavíráš-li oči před celou pravdou, nemáš proč nepopřát jim sluchu. Snad si i všimneš, že tu a tam se někomu chce zapomenout. Nejeden z těch nejprvnějších příchozích se etabloval ve struktuře nové moci, panující dodnes. Po vyhnání Němců sem přicházeli volyňští Češi, Slováci přesídlení z Maďarska a Rumunska, cikáni, pak i řečtí uprchlíci, ale především Češi z vnitrozemí, většinou ze sociálně slabých vrstev. Vcelku vzato tedy lidé vykořenění nebo dosud nezakotvení. Pohraničí jim bylo “tavícím kotlem”. Ne však takovým, jakým jsou USA pro přistěhovalce z Evropy. Amerika nemilosrdně vnucuje všem příchozím svou formu, kterou má připravenu už předem. Tady nebylo do čeho vrůstat. Tady bylo nutno odkládat. Každý tu byl nucen zřeknout se své osobitosti, protože pojednou nevěděl, co s ní. Někdo tak učinil docela rád. A lépe se dařilo tomu, kdo žádnou neměl. Přistěhovalci neměli a ani nemohli mít nějaký niterný vztah k tomu, co tu z dřívějška zbylo. K majetku ostatně přicházeli neuvěřitelně snadno. Stačilo jen chtít — a měl jsi dům. Znelíbilo se ti v něm ? Prohospodařil jsi snadno nabyté jmění ? Prosím, můžeš dostat další. Tehdy vznikl druh lidí, říkalo se jim “zlatokopové”, kteří se přijeli pod záminkou osídlení “napakovat” a zase odtáhli do vnitrozemí. Ani ti, co se tehdy rozhodli zůstat, si skutečné pouto k novému bydlišti nevytvořili. Vše, co tu bylo z dřívějška, válem mizelo. A potom : jen velmi nesnadno lze vytvořit opravdový domov, víš-li, že ten, kdo vystavěl dům, v němž bydlíš, musel nedlouho před tvým příchodem nedobrovolně odejít. Proto lidé přicházeli a odcházeli. Vlna za vlnou spontánních i organizovaných “dosídlenců” znovu a znovu dobývala tento už předem poražený kraj. Souvislejší trvalé osídlení lze datovat až od šedesátých let, kdy už dospěla první poválečná generace. Protože se noví lidé s tímto prostředím důvěrně nesžili, nemohli jím být inspirováni ani brzděni. Jako tabula rasa nechali pak do svých bytostí vpisovat to, co bylo usmysleno a předem stanoveno jinde. Kéž by býval mezi ně přišel někdo, kdo by jim srozumitelným způsobem připomenul třeba toto : Svál vás sem vítr z nejrůznějších končin, život vás opracoval všelijak, zkuste si však presto vzájemně rozumět, abyste porozuměli každý sám sobě ; třeba pochopíte, že sdílíte určení k něčemu, co je víc než dosud jste ; a mějte na paměti ty vyhoštěné, v jejichž příbytcích jste se usadili a s nimiž sdílíte ono určení; i když nejste vinni jejich bolestí, neznevažujte ji, alespoň tak snadno nezapomenete, že i vám je a bude třeba spravedlnosti ; pečujte tedy o dílo, které oni museli opustit, vzdělávejte tuto zemi ! Nikdo takový nepřišel. Znáš slangový výraz “sedřít na kostru” ? Užívají ho 658 [pageend132]gumaři, zabývající se protektorováním pneumatik. Znamená snesení povrchových vrstev gumy až na drátěnou výztuž. — Co smělo zůstat tady ? Čemu je tu doopravdy přáno ? Tomu, co je sice všem lidem také společné, co však není úkolem, nýbrž pouhou předběžnou daností: životu sedřenému na kostru základních vitálních potřeb. Chléb a hry. Pro úplnost dodejme : také práce, ale dnes již nemilovaná, netvořivá, bezduchá a smysluprostá. Fabrika, hospoda, fotbalové hřiště, trojí shromáždiště ztracených duší. Pohraničí začalo být zemí bezprizornou, zemí nikoho... Země nikoho ? ! Vše se v člověku vzpírá připustit něco takového. Je to přece naše země ! A z řečniště sudetoněmeckého krajanského setkání na druhé straně zní totéž : Ano, je to přece naše země ! — Dříve než si uvědomím důsažnost tohoto kontrapunktu, cosi se ve mně zadrhne, ze zvyku se ostražitě ohlédnu — a v duchu mi běží před očima bleskurychlý film ; nůrnbergský Parteitag, Mnichov, březen 1939, gestapo v Pečkárně, kobyliská střelnice, Lidice, pomalý, ale zlověstně nezadržitelný rytmus jmen jako Buchenwald — Mauthausen — Ravensbruck — Ošwiecim ; květen 1945 jako úder do činel a v jeho přehlušení “odvetné” masakry na jižní Moravě a v Krásném Březně ; a hned nato únor 1948 a pak už bez ladu a skladu Jáchymov, Bory, Leopoldov, též Poznaň a Budapešt 1956, srpen 1968 atd, atd ; raději už dost ! I toto všechno bylo už mnohokrát řečeno (a mohlo být důsledně zváženo). Vždyť v tomto kusu země, vyrvaném z kořenů, lze vidět bídu Evropy, ba celého světa ; a chceš-li, poslouží nám jako duté zrcadlo našich vlastních neduhů, minulých i současných. Těch současných bychom si snad měli hledět nejvíc. Je to naše země, za niž jsme odpovědni. Že se k ní hlásí i ti z druhé strany ? Vždyť pocházejí tady odtud ! V tom kontrapunktu tuším úkol. NáŠ i jejich. 4. Bývala to naše společná země Ano, bývala společná v pravém slova smyslu. Staré feudální Čechy — Bohemia — sice zažívaly epizodické krize, kdy docházelo i k projevům nepřátelství mezi oběma etniky ; byly to však jevy, které se vymykaly vžitému běhu věcí. Staré Čechy neznaly nacionálni zášť v pozdějším smyslu, vědomě ideologicky zdůvodňovanou a soustavně vštěpovanou, která povýšila na rozhodující rozlišovací znak samotný jazyk. Ve středověku platilo především rozlišení křesťan-pohan, urozený-neurozený. Ale mluvil-li kdo tak nebo onak, co na tom ? Jen když osvědčoval dovednosti a ctnosti svého stavu a věrnost svému lennímu pánu zvláště. 659 [pageend133]Panstvo etnicky českého původu sem zvalo rádové mnichy případně rytíře ze Západu a z nemeckých zemí především, neboť je pokládalo za své duchovní bratry případné druhy ve zbraní. Ujal-li se u nás dédictví nebo zakoupil-li se tu šlechtic německého původu, prokazoval zpravidla loajalitu vůči české koruně stejně jako jeho etnicky český protějšek ; velmi často se dokonce naučil česky. V třicetileté válce uděloval císař svým condottierům statky konfiskované odbojným stavům. Vztah této novopečené šlechty k zemi a jejímu lidu byl ovšem jiný, ale i mezi jejími příslušníky druhé nebo třetí generace nacházíme takové, kteří se tu cítí upřímně doma. Ještě v minulém století se mnozí z české šlechty (české ve smyslu “böhmisch) vyznačovali vřelým zemským vlastenectvím a dokonce přáli českému národnímu obrození, dokud v něm nepřevládl novodobě nacionalistický akcent, který jim připadal příliš plebejský. Feudální šlechta, podle jednostranných novodobých teorií vykořisťovatelka a brzda pokroku, sehrávala významnou a dnes již nedoceňovanou úlohu ve dvojím, na pohled protilehlém směru. Feudální pán a jeho rod byli garanty jedinečnosti a svébytnosti zemského okrsku, který byl lidu vlastí v užším smyslu. Její rozsah byl zpravidla právě takový, aby se mohl stát člověku “přirozeným světem”. Odtud člověk pocházel, tam byl doma ; tam měl zajištěnu kontinuitu způsobu života. Vzpomeňme, jaká svojskost, jaká zakotvenost k nám mluví ještě dnes z regionálních dialektů východní půle Moravy, jaký půvabný svéráz pro nás mají jižní Cechy nejen pro svou fyzikálně zeměpisnou povahu, ale věkovitým lidským dílem, jehož autorskou signaturou, lze-li tak říci, je pětilistá růže Vítkovců nebo Schwarzenbergský rodový erb. Druhou stránkou úlohy feudální aristokracie u nás je péče o nadnárodní souvislosti, o evropanství. Ze někdo mluví česky a jiný zase německy ? De lana caprina rixari! Za humny je Širý svět, Řím, Mohuč, Avignon, Svatá země, křižácká tažení, správa Ríše atd, atd. Připodobňujíc se evropským standardům žádala šlechta i po poddaných, aby se také stali součástí Evropy. A což teprve církev ! Mám nyní na mysli přirozenou stránku tohoto společenství, nikoli mystickou. Její vůle profilovat duchovně Evropu i svět je čímsi velkolepým. Byla to ovšem západní církev, střežící svou neodvislost od světské moci. Touto neodvislostí spoluvyvažovala jemný mechanismus mocenské plurality Evropy. Vytvořením církevní organizace v českých zemích jakoby do nich vrostly cévy a nervy. S každým nově založeným klášterem jakoby se rozsvítilo uprostřed tmy, ať už to byl Břevnov či Rajhrad nebo Kladruby či Teplá. 660 [pageend134]Po celá staletí to byla naše společná země. Její nejzápadnější kout, to bývalo svého času šlikovské zboží. Pánové Chebska a Jáchymovská byli Němci každým coulem, ale právě tak byli Cechy. Stephan Schlick zahynul v roce 1526 s mladým králem Ludvíkem u Moháče, kde bránil Cechy i Evropu proti Turkům. Jeho příbuzný, pan Joachim Andreas, si po stu letech zarevoltoval proti zákonnému panovníku Cech, jehož odmítali i rodilí Cechové. V červnu 1621 za to zaplatil na Staroměstském rynku hlavou. Ze sedmadvaceti pánů a měšťanů, Cechů i Němců, vystoupil dokonce na popraviště první. — O kus dál na Hasištejně sídlili Lobkovicové, panstvo z velmi rozvětveného rodu. Jeho příslušníci se tradičně vyznačovali rozhledem, který daleko přesahoval český zemský obzor. Pan Bohuslav, který se na Hasištejně narodil i zemřel, zcestoval mezitím Evropu, vzdělal se ve všech tehdejších vědách a shromáždil tady, na krušnohorském svahu, knihovnu, jíž daleko nebylo rovné. Ještě dál, na Jezeří, vytvořili Lobkovicové ve své době věhlasné středisko divadelního a hudebního umění; jezdilo se tam až z Vídně. V jeho ovzduší vyrůstal i syn místního lesníka Christoph Wilibald Gluck. — Na Děčíne sídlili Thunové. Přišli sem z Tyrol a zakoupili se i v Sasku. Někteří z tohoto rodu byli vyslovenými čechofíly. Pan Josef Matthias dokonce přeložil do němčiny jeden z našich nešťastných rukopisných podvrhů... Tento svět, jehož řád přál nerušenému soužití obojího lidu Cech, je nenávratně pryč. Jeho kamenní svědkové pustnou a zacházejí. Bloudím po té zemi a obhlížím ruiny Ronova, Hasištejna i Rýzmburka, mrtvá těla oseckého a broumovského kláštera i opadlou omítku Červeného Hrádku a Jezeří. Připadám si jako milovník křesťanského starověku, který prochází Malou Asií a říká si : tak tady bývala Galacie, tady Efesos, Pergamos a támhle Laodicea... 5. Hmota a duch Zaniká-li nějaké užitečné dílo pouhým působením času, může tě to mrzet, ale nakonec se s tím smíříš. Pomocníkem ti bude opět čas. Je-li však původcem zániku lidská vůle, budeš se s tím vyrovnávat daleko obtížněji. Smíření je totiž prací, která je namáhavější, jsi-li na ni sám. V krušnohorském podhůří pod Rotavou se na strmém lesnatém kopci tyčí romantický zámek Hartenberg. S ostatním světem ho spojuje úzká šíje, po 661 [pageend135]níž by projel nanejvýš panský kočár. Hluboká údolí jakoby z něj činila místo klidu a bezpečí. Ještě za války ho obývala baronka von Koppal. V pětačtyřicátém ji přestěhovali do čeledníku panského pivovaru a pak “odsunuli”. Od té doby zámek chátrá, ale jaksi nerovnoměrnou rychlostí. Připomeň si nějakou malebnou vnitrozemskou zříceninu, třeba Valečov nebo Hukvaldy. Tam vidíš jen výsledky tiché staleté práce větru a deště. Hřebeny rozpadajícího se zdivá tam zdobí hlávky netřesku a střapce rozchodníku, v naváté spraši se daří mateřídoušce a ve Škvírách tařici. Sama příroda si tam rozkládá ruinu pomalým tempem a konejšivě ji do sebe pojímá, zatímco ruina v ní nenápadně mizí jako mrtvé tělo velkého zvířete v lesní prsti uprostřed mlází. Tady na Hartenbergu je to jiné. Eroze tu zatím nevykonala významnou práci. Co tě však udeří do očí, je lidské dílo posledních deseti, patnácti let. V poměrně Zachovalém zdivu zejí velké čerstvé rány. Uvolněná krytina se nepovaluje pod okapy, kam by se sesula prostým samospádem, ale je rozházena po nádvoří. Všude je znát činné působení mladé destruktivní síly a soudě podle nedopalků cigaret, provizorních ohnišť i láhví s nevybledlými vinětami též častou lidskou přítomnost. Ano, dnešní Hartenberg, to je i dílo mladých, stejně jako kdysi tzv. stavby mládeže, jenže tohle tady je nějak živelnější, spontánnější. Dosud zachovalé stěny uvnitř paláce skýtají prostor novotvorbě. V nejrozlehlejší síni sahají do výše vzpažených rukou překvapivě výrazné kresby uhlem nebo černým značkovačem. Je to hold obscenitě až sadistické. Autorova invence se tu neurvale soustředila na samotné pohlaví, takřka na pouhý dotek sliznic a průnik tělesných hmot. Ale to není to podstatné. Tím nejpozoruhodnějším jsou tváře postav. Náš figuralista, zaměřený jinam, je odbyl, ale právě proto bezděky vytvořil skutečné dílo : na žádném vyobrazení Posledního soudu či samotného pekla nenajdeš výstižnější vypodobení lidské zapomenutosti, vydanosti a ztracenosti než jsou tyhle tváře zde, v té Altamiře západních Čech. Pár kilometrů odtud leží okresní město s poetickým jménem Sokolov. Ach ! Kde by se tady na té planině, tísněné skoro ze všech stran obrovitými krátery povrchových dolů, vzali sokoli ? Původní významy je záhodno zejména zde, v té úžlabině od Chebu po Děčín, brát s rezervou. Vždyť Sokolov po pravdě ani není městem, stejně jako jím není Ostrov, Klášterec, Chomutov, Most atd. “Město” bylo odjakživa “místo”, tedy velmi přesné a závazné stanovení určitého “tam a ne jinde”, k němuž se družilo také jakési “tak a nejinak”. Život totiž časem dodal městu určitost jeho tvářnosti. 662 [pageend136]Města se od sebe lišila nejen prostorovými souřadnicemi, ty byly podružné, ale svými individualitami, jimž i krajina poskytla jedinečný rámec. Tady krajina mizí, drolí se pod pluhem obrovského buldozéru, její sutiny se ztrácejí v dýmu elektráren a také Sokolov v tomto rozpadajícím se rámci pozbývá tváře města. Všechno v něm je zaměnitelné s čímkoli odjinud z této proklaté končiny. Nějaká tvář mu jistě zůstane, neboť si ponechává hmotnou rozsažnost ; koneckonců pořád nějak vypadá. Připomenou se ti však tváře zatracenců v zámecké síni. Přicházíš na spojitost, která je vlastně samozřejmá, proto sis jí moc nevšímal. Jakmile však na sebe upozorní, ohromí: to, co se tu odehrává v řádu hmoty (zeminy, stromoví, zdivá...), nastává nějak Í v řádu ducha. Tedy v lidských duších. Vzpomeneš-li na ty, kteří tu přicházejí na svět a vyrůstají, zatrneš : Jakým způsobem je to poznamenává ? Co všechno jim to zastře a k čemu je to nakloní ? 6. Látka a tvar Co tě tu zaráží nejvíce, je nelad, neřád. Vím, že existují domýšliví estéti a nemám rád elegantně oblečené Evropany nebo Severoameričany, ohrnující nos nad kulturami, které nemají ambice následovat civilizační vzory Západu. Neprotiví se mi zmatek balkánských tržišť ani chudoba polských vsí, protože tam i onde nacházím jiné věci hodné obdivu. Ale proč tady cesty nemají okraje, když je kdysi měly ? Proč tu není poznat, kde končí staveniště nebo areál továrny či zemědělského velkozávodu a kde začíná pole nebo volná příroda, když jde pokaždé o zásadně různé věci ? Toto nerespektování mezí v řádu hmoty je provázeno nedbalostí i vůči mezím v jiném řádu. Třeba vůči hranici mezi pořádnou prací a šlendriánem, mezi časem povinnosti a zahálkou, mezi neškodným a škodlivým účinkem exhalací, mezi ryzím projevem a předstíráním. Jednu hranici je tu ovšem třeba respektovat se vší vážností. Tvoří ji drátěný zátaras od soutoku Moravy a Dunaje až po ašský výběžek, posílený neizolovaným vedením vysokého napětí. Uprostřed městské i vesnické zástavby, na níž pozorné oko stále ještě objevuje znaky někdejší solidnosti, a to i na návsích a na náměstích, dokonce i v takovém Jáchymově, šat jehož dávné slávy se dodnes zcela nerozpadl, objevíš pojednou dům, z něhož zbyla pouhá průčelní zeď s nepravidelnými otvory po oknech a dveřích. A třeba jen kousek odtud 663 [pageend137]dominuje monstrózní novostavba bez nej menší stopy nějaké snahy respektovat původní ráz prostředí, ať je to nákupní či zdravotní středisko nebo budova stranického sekretariátu. Skupiny stromů či keřů uprostřed obcí žalují na nedostatek péče a nezřídka skýtají záminku k tomu, aby se právě pod nimi zřídilo smetiště. Stejný osud potkává někdejší rezervoáry volné živé přírody v dosahu obcí, remízky, rokliny, koryta potoků. Věci tu tedy ztrácejí nejen své hranice, ale samu tvář. Přestávají vypovídat o tom, čím byly a mají být, aby tím pak přestaly být docela. Nejen že tu města už nejsou městy, ale stejný osud stíhá i lidské role a vztahy, které si vnějškově podržely svá někdejší označení. Namítneš, že je tomu tak i jinde. Ano, ale pozor : tady se s tím začalo nejdřív. Jinde musela totalitní přeměna společnosti nejprve rozbíjet existující neformální vztahy ; i když v tom měla značný úspěch, nepodařilo se jí to dodnes úplně. Tady se takové vztahy už od počátku nevytvářely. Lidé sem přicházeli jako do dobyté země. V soutěživém ovzduší se může dařit klanovému souručenství, méně však nezištnému přátelství nebo aspoň dobrému sousedství. ZijeŠ-li tu déle, přijdeš na to, že tu lidem cosi chybí; jakoby tu probíhala nesrozumitelná dlouhodobá válka všech proti všem. Je tu také dost špíny ; stává se dalším živlem, který si podrobuje ty zbylé, zemi, vzduch i vodu. Stávalo se tu ještě dlouho po válce, že cikáni, předtím nomádi, byli nastěhováni do stavení, určených pro usedlé obyvatelstvo. Za několik měsíců přidělený příbytek zplundrovali a šli jinam. Tento příklad budiž pars pro toto, takhle to tu chodí ve velkém. Lokální zdroje pospolitého života zanikly s odchodem původních obyvatel. Ne proto, že to byli právě Němci, ale že byli původní, že tu byli doma a věděli, že své zděděné domovy zase předají potomkům. V nynějších podmínkách nivelizace a odosobnění se tu sotva vyskytne někdo, kdo by se stal svou příčinlivostí, nápaditostí a vkusem příkladem pro ty ostatní. Lidé jsou tu demoralizováni nejen tím, jak na sebe vzájemně působí, ale i fungováním nynější vrchnosti, která je především odpovědna za devastaci životního prostředí přírodního i kulturního. Toto jim ovšem nesmí vadit. Však jim to také po čase vadit přestalo, nic jiného nezbývalo. Lidé i věci jsou tu podřizováni takovému uspořádání, jaké si žádá výrobní proces. Tvorba jiných vazeb je tu téměř heroismem. Kde o ně lidé aktivně neusilují, zůstávají jejich vztahy pouhu juxtapozicí, vedlebylostí. Asi tak, jak je tomu mezi kufry a ranci v Čekárně frekventovaného nádraží. Život v nej širším smyslu je tu ohrožen dvěma letálními procesy, jejichž výslednicí je 664 [pageend138][pageend139][pageend140][pageend141][pageend142]týž entropický stav : rozpadem a zkameněním. Za obojím lze tušit nedostatek invence a pece. To druhé je jen zdlouhavější oklikou k tomu, k čemu to prvé vede přímo. V řádu hmoty umožňuje tuto okliku neodpovědné a nezdrženlivé užívání železa a betonu jako zcela bezduchého materiálu, z něhož jsou tu o překot budovány monumenty neosobnosti. V podobě sídlišť a jiných účelových staveb tu bují jako rakovina a jednou si tu zemi možná zcela podmaní. Přemíra železa, betonu, chaosu a špíny navozuje starostlivou úvahu o dvou kosmologických principech, látce a tvaru. Tím, kdo vtiskuje tvar látce a jehož působení je látka schopna, ba i ochotna přijmout, je koneckonců duchovní akt. Dnešní pohraničí je místem bezuzdné vlády bezprizorné látky, zatímco tvar se vytrácí. Kam se poděl jeho dárce a ručitel ? Z četných literárních děl, čerpajících inspiraci ze života poválečného pohraničí je naprostá většina pouhým brakem. Tři z nich se tomu zcela vymykají. Prvním je novela Jaroslava Durycha Bozi duha, dokončená v roce 1955. Druhým je dílko Josefa Jedličky Kde život náš je v půli se svou poutí. Vznikalo teprve v době, kdy Durych už svou novelu dokončil. Třetím jsou Děti ráje Jana Pelce, publikované nedávno v exilu+. U Durycha se duch vzepře destrukci a obstojí. U Jedličky ještě zápolí, ale je již zemdlen protivníkovou přesilou. Pelcův text je otřesným svědectvím o jeho kapitulaci a demobilizaci. 7. Město-neměsto Kdybychom chtěli vyjádřit míru onoho neladu a neřádu pomocí houstnoucího odstínu téže barvy, tedy způsobem, jakým kartografové znázorňují lidnatost nebo hloubku moří, pak by byl poměrně nejsvětlejším místem takové mapy pohraničí pás podél moravsko-rakouské hranice. O cosi sytější barvou bychom pokryli sever historické Moravy, tedy Šumpersko a Novojičínsko. Dalšímu stupni sytosti bychom přiřadili podhůří Šumavy, Krkonoš a Orlických hor. Ještě temnějším by bylo třeba vyznačit bývalé rakouské Slezsko, vrchovinu Tepelskou a Doupovskou, Tachovsko, Českolipsko a nově osídlené části okresů Louny a Litoměřice. Nejtemnější pás by se táhl podél českosaské hranice od Chebu po Liberec, a + Svědectví, 72/1984. 665 [pageend143]i v něm by bylo záhodno vyznačit několik protáhlých zvláště temných ostrovů. Tam, kde se prostírá Mostecko, bychom mohli právem užít Černé tuže. Most získal jméno od skutečného mostu, který ve středověku vedl v těch místech přes říčku Bílinu, pramenící v horách nad Jirkovem. I ona ztratila tvář. Dočkala se toho, že ji sevřeli dlouhým betonovým žlabem. Podle zbylých pařezů to asi bývala šumná bystřina skrytá klenbou stromoví. Betonový žlab opouští přirozené koryto bývalé říčky a táhne se nezvyklými místy, aby voda mohla — plnit úkoly. Proto je často prázdný. Je to důmyslný mechanismus : když je vody někde třeba, neteče ; když není třeba, teče.Panuje tu obecný nedostatek vody, proto většinou neteče. Ubíráš-li se proti předpokládanému směru proudu, dojdeš sice do míst, kde je Bílina skutečnou Bílinou, ale jako v nějaké zlomyslné pohádce platí i zde, že nesmíš pohledět kolem sebe nebo dokonce vzhůru. Neuposlechneš-lÍ, spatříš, jak ti před očima umírá les. Smrky tady v údolí rezavějí a lze vídat i listy buků, popálené kyselým deštěm. Jsou to nicméně pořád ještě stromy. O něco výš se jako vykřičníky tyčí už jen odumřelé pahýly. Vystoupíš-li na hřeben, uvidíš už jen bitevní pláň po prohraném boji, kde se netyčí nic. Vzpamatuješ se z prvního otřesu a zapátráš po obzoru, zda se tam někde přece jen nenajde nějaká oáza, ostrůvek naděje. Ne. Toto je přírodní zázemí Mostecka. Podobná podívaná se ale připravuje už pod Klínovcem, odkud se toto nezvyklé pohřebiště táhne po západním úbočí Krušných hor a má namířeno přes Jizerské hory až ke Krkonoším. Začalo se s tím však přece jen na Mostecku. Ano, pohraničí je naší avantgardou. Předzvěstné projevy kalamity se už objevují i v Orlických horách, Jeseníkách a dokonce až na Valašsku. Psát se o tom nesmí. Nezbývá než zpět podél zaživa zazděné Bíliny, pod vydrancovaný Červený Hrádek, kolem zpustlého lobkovického Jezeří; objeví se hladina dřínovské nádrže, v níž se zrcadlí mohutná kouřová clona. Za ní je Most. Už i z jeho jména jde trochu strach. Před válkou to bylo nevlídné hornické městečko. Žilo tady kolem hodně Čechů, horníků. Přečkali tu Hitlera stejně jako jejich němečtí třídní bratří Beneše. Nacisté tu za války zřídili obrovskou chemičku na výrobu benzimu z hnědého uhlí. Stavěli ji váleční zajatci, hodně jich při tom pomřelo. Po válce došlo k dalšímu rozšíření průmyslové základny Mostecka. Jsou tu zásoby hnědého uhlí ještě na dvacet, třicet let. Už je to spíše hlína než uhlí, nadto s vysokým obsahem síry. Přesto je bohužel stále významným energetickým zdrojem průmyslu v Podkrušnohoří i jinde. Jedním z 666 [pageend144]ekologických důsledků jeho využívání je i lesní mor nahoře na kopcích. Původní Most včetně historické části musel ustoupit skrývce uhelné sloje. Snad to nebyla tak velká škoda. Dnešní Most je opus novum. Je tedy uskutečněním tvořivých potencialit poválečné epochy v ryzí podobě. Určité potřeby lidí, kteří v něm dnes už bydlí, tvůrcové projektu skutečně respektovali. Uvážíme-li tyto respektované potřeby spolu s těmi, které respektovány nebyly, můžeme rekonstruovat one skutečné pojetí člověka, jímž se “reálný socialismus” prakticky řídí. Nový Most je určen k bydlení, přičemž “bydlet” tu znamená přečkat dobu mezi dvěma pracovními směnami. Za jasné viditelnosti působí pohled na město z krušnohorských svahů i z Hněvína na opačné straně téměř velkolepě, asi jako pohled na velké vojenské ležení. Zdola je to jiné. Podobná nakupení rozlehlých domovních bloků vídáme v mnoha městech včetně krajských metropolí i samotné Prahy. Tam si však historická jádra uchovala význam ohnisek společenského života. Bydlení na sídlišti je vždycky spojeno se zánikem mnoha přirozených lidských vztahů. V onom gravitačním poli tradičního centra však mohou přetrvat alespoň některé z těch, které činí město stále ještě městem. Tady nic takového není; není kam tíhnout a k čemu směřovat. Nový Most není útvarem, vyrostlým v průběhu organického vývoje. Je-li vůbec organismem, pak zcela jistě bezobratlým. Rozrůstá se pod horami oběma směry v rozsáhlou aglomeraci, pojímající statisíce obyvatel. Její meze nelze určit. Uvážíme-li zdejší způsob života, kvalitu ovzduší, nedostatek vody, můžeme uzavřít : jde o experiment, jehož výsledek nedokáže nikdo předvídat. I celé Mostecko je takovou bezobratlou bytostí. Její rozvětvený, ale primitivní nervový systém dokáže zajišťovat adaptaci pouze ze dne na den. Jejími buňkami jsou stroje plus lidé a životně důležitými orgány jsou hnědouhelné doly a lomy, úpravny uhlí, tepelné elektrárny a chemické závody. To ony určují rytmus životních pochodů bezobratlého těla. Automat funguje : cvak-probuzení obyvatelstva, cvak-přeprava do zaměstnání, cvak-začátek směny, cvak-poplach (nikoli každý den), vysoký obsah sulfdioxidu v ovzduší, je třeba zavřít okna a ze škol a z jeslí nepouštět děti ven, cvak-konec směny, cvak-start kuchyňských sporáků, cvak-start televizorů, cvak-večerka. Most je realizovanou futurologickou vizí naší země. Stal se orientačním bodem, měřítkem eko- i sociopatologie. Alkoholismus, kriminalita, sebevražednost, rozvodovost, potratovost, nemocnost, výskyt vrozených 667 [pageend145]malformací, to jsou ukazatelé, v nichž dobyl zemského prvenství. Své představy o setkání Šicího stroje a deštníku, vymýšlené u kavárenského stolku, by tu André Breton spatřil uskutečněny v monumentálním měřítku. K novému Mostu přesunuli po kolejích z někdejšího centra děkanský chrám Panny Marie. Byl to technicky velmi náročný výkon. Velkorysé gesto ? Těžko říci ; mostecký mariánský chrám je zmiňován v příliš mnoha pojednáních o pozdní gotice. Stojí nyní poněkud stranou od sídlištního masivu. Už bylo ohlášeno, že se stane koncertní a výstavní síní. Jinde do pohraničí lákaly po válce vyhlídky na vyšší sociální status : na převzetí živnosti, selské usedlosti Či rodinného domku, na příslušnost k městské honoraci. Průmyslové Mostecko nic takového nabídnout nemohlo. Potřebovalo prostou pracovní sílu, jejíž majitele bylo nutno získat vyhlídkou vysokého výdělku. Nabídka — zpravidla v podobě organizovaných náborů — působila ponejvíce na lidi v nouzi, na mladé, kteří nevěděli jak začít, ale i na ty, jimž nezbývalo než začít znovu. Příznivá odezva nevyzrálého a nestabilizovaného lidského živlu na zvýhodněné materiální podmínky se však stává něčím na způsob posilovaného podmíněného reflexu. Automaticky brání revizi původních preferencí. Tak trochu je to i úmluva s čertem : dostat se odtud někam jinam je svrchovaně obtížné. Proto nezbývá než se přizpůsobit, odnaučit se vnímat jednotvárnost vlastního živobytí i kvalitu životního prostředí včetně zmučené krajiny kolem. Jsou tu i lidé, kteří se tomu všemu nepoddávaj! a kteří si uchovali kritičnost, ba i tvořivost. Ti sem ovšem nepřišli za vidinou vysokého výdělku (často sem museli na “umístěnku”). Soli země je tu však málo. Většina utone v automatickém provozu. Proto tu vzrůstá volně těkající napětí. Nejde o nějaký neklid, který by byl předzvěstí revolučního varu. Na to tu mají ti zmanipulovaní lidé k sobě příliš daleko. Napětí se projevuje zmíněnými neblahými statistickými ukazateli. Lze říci : větší bezuzdnost látky a menší pregnance tvaru. Proto je tu mimořádně významným činitelem policie, která má zřejmě i mimořádné pravomoci. Co si dovoluje zde, nedovoluje si zatím nikde jinde. Svědčí o tom její řízný postup vůči disidentům, pokud se tu vyskytnou. Nejhůře jsou na tom zdejší děti. V tom uniformním bludišti panelů se sice vyznají nejlépe, ale mají odtud kamkoli strašně daleko. Není tu pro ně uchystám či ponechán žádný koutek, žádné útočiště, nic, co by vycházelo vstříc jejich představivosti a podnikavosti, jejich snům. Jakmile povyrostou, pokusí se některé z nich — a bude jich stále víc — si toto všechno vytvořit. A 668 [pageend146]podaří se jim to. Naučí se dobývat z alnagonu kodein, ze solutanu pervitin, opatří si injekční stříkačky — a cesta z labyrintu panelového světa do lusthauzu srdce je otevřena ! 8. Příroda jaksi nepřirozená Ven, do přírody, to je směr, jímž se už několik generací pokouší unikat nepříjemnému působení města resp. průmyslové civilizace. Před dvěma, třemi desetiletími se lidé jezdili nadýchat čerstvého vzduchu, pojíst čerstvé zeleniny atd. Tento důvod odpadl : sulfity, nitrity, fosfáty a organické sloučeniny olova jsou dnes všudypřítomné a neubránily se jim ani lesní studánky v horách. Na venkov lze dnes tedy jezdit už jen z psychohygienických důvodů. Některá místa v pohraničí si dodnes uchovala svůj půvab ; horské oblasti Šumavy především. Do těch nejpozoruhodnějších je však dnes vstup zakázán, aby snad někoho nenapadlo prodírat se změtí drátů o vysokém napětí na té nejskutečnější hranici současnosti. Nu dobrá, řekneš si smířlivě, třeba tato karanténa šumavské přírodě prospěje a jednou, až dráty nebudou, se budeme radovat z její zachovalosti. — Také v Jeseníkách a v Orlických horách lze najít končiny, které dosud okouzlují svou krásou. Jinde je však třeba ji aktivně vyhledávat, nejlépe osvojíme-li si umění tzv. tunelového pohledu. Tak si ostatně počínají fotografové-krajináři, předkládající nám zdařilá díla, jejichž obsahem je právě to, co se jim vešlo do hledáčku. I toto málo však potěší, protože tu válem přibývá toho, co tě odpudí nebo rozesmutní. Aniž to víme, zdědili jsme po předcích estetický cit pro kulturní krajinu, tedy pro společné dílo lidské tvořivosti a spontaneity přírody. Zarazí-li tě tu něco, je to zpravidla proto, že tato kultivovaná symbióza bud’ zanikla, anebo se změnila v bezohledný parazitismus. Sudetoněmecký venkov, zejména ten podhorský, musel mít své podmanivé kouzlo. Vládl tu brázděný selský dům, reprezentant lidové architektury Západu. Takovým způsobem se stavělo v Anglii, Francii, Německu a jak vidno Í v českém pohraničí. Mnohá z těch stavení stojí o samotě, což svědčí o schopnosti jejich původních obyvatel obstát v drsných podmínkách na vlastní pěst. U nejednoho tě zaujme jeho rozlehlost, důkladnost i stopy po někdejší vybavenosti. Zřejmě tu hospodaření prosperovalo, Přitom tu nevidíš žádná pole, jen lada, nanejvýš pastviny. Pokud tu pole bývala, 669 [pageend147]nebyla asi moc vydatná. Nezbývá než usoudit, že původní obyvatelé byli pracovití a že se v zemědělství vyznali. Z těch, kdo sem po nich po válce přišli, měli snad mnozí dobrou vůli, hospodařit však uměl málokdo. Dobří hospodáři své grunty neopouštěli, to dá rozum. Sem přicházeli většinou nemajetní a nezkušení. Pokud z nich měl někdo talent, vzaly mu zanedlouho vyhlídky kolektivizace chuť a on odešel, nic ho tu nepoutalo. Kolektivizace tu probíhala poměrně hladce. Pro novopečené hospodáře, kteří si nevěděli rady, byla vlastně východiskem, řešením. Výnosy však nezvýšila. Proto musela být jednotná zemědělská družstva nejednou postátněna, současně však i sloučena v obrovské velkostatky, které pokryly rozlohou syých polností nezřídka celý okres. Takový státní podnik změní zemědělce v námezdní dělníky a potlačí v nich niterný vztah k práci, k přírodě a krajině, o lokálních monumentech minulosti ani nemluvě. Chce totiž — podobně jako podkrušnohorské doly a chemičky — vytřískat ze země co nejvíc. V krajině se začnou objevovat monstra ze železa a z betonu, cesty pozbudou svých okrajů, dokonce zůstanou úseky cest, které už nevedou odnikud nikam ; hranice i tvářnost někdejších společných výtvorů člověka a přírody se vytratí... V posledních dvou desetiletích podhůří pohraničních hor znovu ožívá : stává se cílovou etapou stále masovějšího dočasného útěku městského obyvatelstva z nehostinných míst trvalého bydliště. Říkáme tomuto jevu “chalupářství”. Dnes se s ním setkáváme i ve vnitrozemí, protože i tam se venkov postupně vylidňuje, ale pohraničí bylo i v tomto ohledu předvojem. Lidé z měst tu začali za nevelkou částku vykupovat opuštěná stavení, aby měli kam jezdit na dovolenou, ba i na víkendy. Renovace chalupy zpravidla ovládne celou dlouhou kapitolu života rodiny a pohltí značnou část jejích příjmů, zejména jsou-li noví majitelé odkázáni na svůj legální plat. Vůle uniknout ze všednosti do něčeho, co skýtá aspoň zdání privátního světa a kde je klid, je však natolik mocná, že se nezastaví ani před nezbytností dlouhodobého odříkání. O tzv. odcizení moderního člověka jsme toho slyšeli už hodně. Nedovedu v tomto ohledu srovnat poměry v soudobé parlamentní demokracii s tím, co znám z vlastní zkušenosti. Řekl bych, že náš svět, s nímž lze vstoupit v důvěrný styk a v němž lze beze strachu jednat, je podstatně užší. Ano, všichni se tu bojíme, všichni musíme dávat pozor. Je to popuzující, deprimující, vyčerpávající; chce se z toho ven, aspoň na chvíli. Proto ty dlouhé kolony desetitisíců aut na pražských výpadovkách každý pátek, proto ty neúměrné investice do renovace a údržby stavení vzdálených 670 [pageend148]někdy až dvě stovky kilometrů. Chalupářství je totiž pokusem o sebezáchovu. Jeho výsledky jsou však mnohoznačně. Kdo jím nesporně získal, byly chalupy, aspoň některé. Nezřídka tu v pohraničí narazíš na obdivuhodně vyspravený brázděný dům, někdejší statek, mlýn či hájovnu, které by jinak už dávno zpustly. Stává se však, že o pár desítek či stovek metrů narazíš na jiné stavení, žalostně zbědované, a to zcela nedávno. Hned je ti jasné, na čí úkor byla ta první chalupa renovována. I velmi pečlivě udržovaná chalupa bývá parazitem na nejbližším okolí. Však také hned za hranicí jejího pozemku začíná džungle plevelných rostlin, která pak na sklonku podzimu odhalí smetiště, zakrývané během léta listovím. Odhozená stará kamna, nezužitkovatelné zemědělské nářadí i vyřazené pneumatiky vypovídají o tom, že chalupářská iniciativa tu formuje látku jen ve velmi omezeném rozsahu. Sem tam objevíš i několik zachráněných chalup, dokonce i celou vesnici. Výjimečně lze pozorovat i snahu o obnovu jakési pospolitosti. Podaří se to málokdy. Tyto novodobé kolonie ožívají jen na dva dny v týdnu ; jejich okolí pozbylo někdejší životní důležitosti. Nemůže tu vzniknout skutečná obec. Nelze se divit : sváteční obyvatelé jsou tu na dočasně povoleném útěku. Nadto každý z nich utíká odjinud. Ano, utíkají před týmž, ale raději o tom nechtějí moc vědět. Utíkají před monstrózním totalitním mechanismem, do něhož jsou nedobrovolně instalováni jako součástky, ale musí se zase navracet tam, odkud utekli, a nějak to tam vydržet. Jejich dočasný azyl je nákladně pěstovaným exteritoriem neutěšeného příbytku kdesi daleko, není však jejich skutečným světem. Má svá rizika ; může se snadno stát fetišem. Podobá se manželské nevěře. Podvojný život, kdy se v každém z oddělených a neúplných světů cosi důležitého zanedbává, brání člověku v tom, aby objevil svůj skutečný svět v jeho celistvosti a aby v něm obstál jako jednolitá bytost. Kromě průmyslových exhalací, robustního parazitismu státních statků i toho subtilnějšího chalupářského vídáme v pohraničí i jiné nepravosti. Velmi nešetrně si tu počínají lesní závody. Jejich stroje nejsou dimenzovány na šíři lesních cest a valí se tedy cesta necesta. Stahováním poražených stromů smykem vznikají v lesích průrvy jako po ničivé povodni. Objektivní údaje o těžbě a výsadbě nejsou zveřejňovány, každý však ví, že nezpracované dřevo je jedním ze zbývajících exportních artiklů této kdysi převážně průmyslové země a že lesních ploch ubývá. — Na Ceskolipsku řádí uranová horečka. Uran, na jehož vyčerpání se všichni upřímně těšíme, 671 [pageend149]se tam dobývá ze sedimentovaných hornin v podzemních kavernách pomocí kyseliny sírové. Odvážejí si ho Rusové, zatímco kyselina tam zůstává a vytváří své vlastní drenáže, proniká podložím a otravuje povodí řeky Ploučnice. — Bezohledně si tu vedou i vojenské objekty, rekreační velkopodniky, stavitelé údolních přehrad a nezbytných komunikací všech těchto zařízení. Zdá se, že odkaz na světovou ekologickou krize (na energetickou krizi, na krizi rodiny...) funguje u nás paradoxně : nevyvolává znepokojení, ale působí úlevu. Zvěcňuje totiž příčiny krizí a přičítá následky fatálně působícím mimolidským silám, jimž nelze čelit. Pak ovšem není třeba se tolik trápit špatným svědomím. A tak i naši ekologové, geologové, hydrologové, hygienici varují, píší důvěrné zprávy (které nesmí být publikovány), vláda zajisté o všem ví, ale politický systém musí být zachován a životní úroveň pokud možno též. Proto i nadále platí, že je nutno získat ze země, co se dá. I kdyby měla být “sedřena na kostru”. Tou měkkou, bezbrannou tkání je tu, zdá se, již biosféra jako celek. A kostrou ? Tou bude nejspíše obnažená zemská kůra. 9. Znamení věcí prvních i posledních Před pár lety jsem na svých toulkách pohraničím zašel o velikonoční neděli do dosud neopuštěného kostela. Ve vývěsce byl rozpis svátečních mší česky i německy. Kostely nej západnějších Čech jsou dnes jediným místem, kde se užívá obou “zemských jazyků”, jak se říkávalo. Též nemladý již kněz recitoval jednotlivé části střídavě. Bylo nás tam i s ním šest, z toho čtyři stařeny. Dvě z nich pokaždé reagovaly na českou recitaci, dvě na německou. Seděly v řadě vedle sebe. V chrámové lodi se jejich hlásky ztrácely stejně jako pára vystupující z úst. Při Modlitbě Páně přišla na řadu němčina. Abych ty dvě posílil, začal jsem se poprvé v životě modlit nahlas německy. Když jsme všichni čtyři říkali slova “...und vergib uns unsere Schuld, wie wir vergeben unseren Schuldigern”, sesula se jedna z žen v epileptickém záchvatu na zem. “Das Vaterunser” se za nás domodlil kněz sám. Pak jsem se od něho dověděl : dvě ženy byly rodačky, sudetské Němky, jedna rumunská Slovenka a jedna, epileptická, volyňská Češka. Víc lidí mu sem nechodívá. Sám musí v neděli a ve svátek objet pět farních kostelů. Jinam mu chodí asi tolik lidí, co tady, možná trochu víc... V letech 1945 až 1948 se v pohraničí podařilo obnovit církevní správu ve 672 [pageend150]městech a ve větších obcích, kde se pak vytvořila i skrovná ohniska liturgického života. Protože sudetoněmecké obyvatelstvo bylo převážně alespoň formálně katolické, patřila převážná většina “nemovitostí” katolické církvi a bylo na ní, aby se ujala opuštěného jmění. Nestačila na to personálně ani materiálně. Poválečnou pozemkovou reformou přišla o možnosti zemědělského podnikání. Jejímu duchovnímu tříbení to jistě prospělo, byla tím však zbavena i zdroje příjmů. Důsledky se dostavily záhy : nebylo prostředků na provádění oprav. Péči o chrámy a sakrální monumenty převzal stát. Po válce neoplýval prostředky ani on. Když se komunisté v roce 1948 chopili moci, měli jiné starosti. Pouze o objekty, jimž byla oficiálně přiznána umělecká hodnota (a tohoto ocenění se zdaleka nedostalo všem, které si toho zasloužily), se směl starat Úřad památkové péče. Je to státně dotovaná instituce ; octnou-li se její snahy v rozporu s tím, co je politickými orgány prohlášeno za “celospolečenský zájem”, je zcela bezmocná. Podle nové ideologie mělo náboženství, “opium lidu”, v tzv. beztřídní společnosti zaniknout. Představitelé vítězné moci se však pro jistotu rozhodli, že mu ke kýženému zániku pomohou. Kromě jiných druhů perzekuce nastalo i celostátní pronásledování církve a potlačování náboženství. Pozice, které v pohraničí zaujala katolická církev po válce, nebyly nijak valné. Po roce 1948 je už jen ztrácela. V ovzduší perzekuce a protináboženské propagandy začali lidé příslušnost k viditelné církvi tajit a posléze se od ní odvraceli. Pokud duchovní správce pozbyl státního souhlasu nebo když zemřel, většinou už nebyl nahrazen novým. Začalo přibývat mrtvých farností i opuštěných chrámů a přibývá jich dosud, především v méně zalidněných oblastech, ale nejen tam. Chátrají i kostely, které dosud fungují. Mladá generace tu již téměř po čtyři desetiletí vyrůstá bez náboženské výchovy. Skoro všichni tu mají k výtvorům sakrální architektury asi takový vztah jako arabští domorodci na středomořském pobřeží k požůstatkům římské antiky nebo k troskám křižáckých hradů. To všechno ovšem není jen dílem poválečné doby. Již převažující tendence českého národního obrození byla ateisticko-liberalistická. Rím i Vídeň byly pokládány za nepřátele češství. Tento protináboženský a zejména proti katolický osten vyhrotila především mladočeská nacionalistická politika v devadesátých letech minulého století; všechny pozdější politické proudy, které se tak či onak hlásily k myšlence “pokroku”, v jejím díle pokračovaly. Nejinak si počínala i česká kultura a osvěta, uvážíme-li zejména působení učitelstva. Tak se stalo, že český národ, z formálního 673 ro [pageend151]hlediska ještě nedávno většinově katolický, již dříve nábožensky zlhostejněl. Na významovou spojitost náboženství, religio, s re-ligere, se znovunavázáním spojení se zdrojem bytí, se zapomnělo. Už dlouho pokládá většina lidí u nás za náboženství jen to, o čem psával katechismus pro žactvo základních škol. Komunistická protináboženská propaganda po válce a zejména po roce 1948 tedy vstoupila na půdu připravenou předem. K chystanému vyhnání Němců vyslovila katolická církev už v roce 1945 své opatrné výhrady a odvážnější evangelická dokonce rozhodný nesouhlas. Alespoň tímto způsobem bylo dáno na srozuměnou, že se “odsun” příčí křesťanskému názoru i cítění. Nutno říci, že po vyhnání původních obyvatel upřímní křesťané do pohraničí zrovna nespěchali. A tak procházíš končinami, které i s tvým krajem spojovala před jednou, dvěma, třemi stovkami let společná barokní kultura, pod jejíž záštitou bys se i tady mohl cítit alespoň trochu jako doma (a byl bys tomu rád), ale nemůžeš. Dílo zkázy je příliš deprimující. V pásmu podel bavorského a rakouského pomezí vyhodila branná moc do povětří celé desítky kostelů. Snad aby nebyly úkrytem utečenců, kteří se chystají přes tu jedinou opravdu důležitou hranici. V Toužimi na Karlovarsku takto naložili s gotickým kostelem, na jehož místě zřídili dětské hřiště. Kolik je dalších, zmizelých beze stopy, to se už nedovíš. Kdopak z místních lidí by se s tím svěřoval neznámému návštěvníku ? Naléhavěji ostatně působí memento kostelů, které dosud stojí, ale jsou prázdné, zchátralé, zpustošené a zhanobené... Z božích muk v polích a z křížů u cest zbývají většinou pouhé podstavce. Ty mladší, co tu už vyrostli, ani nenapadne, k čemu tu předtím byly. Stejně tak nepřijdou na to, že dvojice staletých lip s korunami do sebe zakleslými tu ještě poměrně nedávno chránila krucifix, po němž dnes nezbylo ani památky. K cestám, které tu vedou odnikud nikam, patří i cesta Křížová. Z jejích čtrnácti kaplí se zpravidla shledáš jen s několika a už se nedovíš, jsou-li to ty první, prostřední nebo poslední. Někdy objevíš jedinou. Že je to ona, poznáš podle zanikajícího pahýlu její družky opodál — a pak už podle ničeho. Tam, kde býval obraz, vidíš jen zvětralé zdivo. Pojednou zjistíš, že drsné plochy stavebního kamene, škvíry a pukliny dávají cosi znát. Je to cosi prastarého, prazákladního ; jako výkřik. Svatojánský kult tu býval stejně živý jako kdysi ve vnitrozemí. Světcovy sochy na návších a nad potoky jsou tu dnes znetvořené a leckdy z nich zbývá jen torzo do výše kolen s barokně rozevlátým lemem kanovnického 674 [pageend152]pláště. Tak jako u nás, obdivovali předtím i tady barokní legendu, místo aby se zamýšleli nad tím, co lze historicky dokázat. Přitom Jan z Nepomuku by nám mohl být jako obhájce církve proti panovnické svévoli právě dnes obzvláště blízký. V horách nad Jáchymovem stával kapucínský klášter Mariánská. Po pětačtyřicátém to tam vysídlili a po devětačtyřicátém znovu zalidnili : z daleka a široka tam sváželi řeholníky, neboť během jediné noci u nás přestaly klášterní komunity existovat. Mariánská se stala “koncentračním klášterem”. Mnichy pak rozvezli bůhvíkam a Mariánská se konečně stala koncentračním táborem. V zemi právě spustili mašinérii politických procesů a jejich oběti měly na Jáchymovsku dobývat uran. Bývalý klášter už prostorově nestačil. Muklové nejprve vystavěli lágry přízemních baráků. Ty kolem Mariánské se jmenovaly — a místa po jejich zrušení jsou na turistických mapách pojmenována dodnes — “Svornost”, “Rovnost”, “Bratrství”. Doba si žádala nových ctností a zdejší lágry pojmenovali po těch, které vyhlásila první z novodobých revolucí. Jen ta “volnost” se jaksi nehodila. Spojitost dění v řádu hmoty i v řádu ducha zůstala zachována. Mizeli lidé, musel zmizet klášter. Dnes po něm nezůstal kámen na kameni ; zmizely dokonce i ty kameny. Jsou tam v okolí dva tři lidé, kteří se domnívají, že tuší — každý jinak —, kde klášter vlastně stával. V okolních lesích objevíš opuštěná monstra ze železa a betonu. Jsou to drtiče rudy, uranové mlýny, o nichž se lecos dozvíš ze vzpomínáni těch, kteří to všechno přežili. Křesťanská archeologie českých zemí — tak by se mohlo nazývat jedno speciální odvětví historických věd budoucnosti. V našem pohraničí se lze věnovat jeho praktickému pěstování už dnes. Napadne tě, že podobným způsobem byly u nás “antikvovány” o něco málo dříve — židovské synagogy. Mnohé naše město či městečko mělo svou nevelkou židovskou obec, jejíž příslušníci pak byli také “odsunuti”. Podniky, živnosti, domy a byty byly “arizovány”. Na sedmdesát tisíc českých židů se nevrátilo z nacistických koncentráků. Zbyly jen hřbitůvky jejich předků, o něž se nemá kdo starat a kde se mezi náhrobky s nesrozumitelným písmem vinou pěšiny, vyšlapané hrajícími si dětmi. Sudetoněmecké hřbitovy na nás působí jinak. Podobají se našim a ještě dnes se můžeš dočíst, že tu odpočívá tatínek, maminka nebo synek zemřelý ještě v předškolním věku. Ač jsme v oblastí seismického klidu, vypadají jako po zemětřesení. Vím dokonce o jednom, který jistého jara zmizel. Prý jej navštěvovali západoněmečtí turisté a fotografovali. Místní představitel státní 675 [pageend153]moci byl shora upozorněn, rozhodl — a hřbitov byl “rozp rošt raněn” : zdivo rozebráno, použitelný materiál odvezen a nepoužitelný roztahán po okolních návrších, nastrkán do křoví apod. Fotografovat není co. Důležitými směrnicemi zdejšího života jsou mimo jiné i tyto : “aby nebylo vidět, že...” a “aby se zdálo, že...” — Putování po osiřelých hřbitovech ti umožní podívanou, která je kvintessencí všeho toho, co je v těchto končinách k vidění. Kolik a jakého zla je možno se dočkat tam, kde není respektu k majestátu smrti ? Jak se povede národu, který nechá své svatyně zpustnout a nemá v úctě poslední, tím méně první věci člověka ? 10. Tím hůř pro fakta — a přece se točí “Rok nula”, to měl být vlastně začátek nového věku. Stává se, že lidé začínají znovu a mají za to, že lépe. Ale skutečnost tomu není pokaždé nápomocna. Život i dějiny běží po svém a lidské záměry dosahují cíle jen tehdy, shodují-li se s řádem věcí, který nikdy není očividný, neboť působí vskrytu. “Všechno má určenou chvíli a veškeré dění pod nebem svůj čas...,” připomíná Kohelet a má přitom na mysli nikoli čas, nýbrž řád. Shodu si nelze předem pojistit. Nenastane-li vsak, dopadne všechno jinak. To není fatalismus. — I novověké dějiny Evropy včetně německých a Českých skýtají spoustu příkladů nezdařených záměrů. “Ca ira 1 — Půjde to 1” — slibovala první z moderních revolucí. Nešlo; alespoň ne tak, jak záměr předpokládal. Aní současné osudy našeho pohraničí nelze odmyslet od takovýchto předsevzetí, nedbajících skrytého řádu dění. Při vší rozmanitosti dílčích pohnutek jsme sledovali dvojí cíl. Jeden byl “národní”, druhý “socialistický”. Ve vnitrozemí jsme toho prvného dbali méně, zato v pohraničí oba splynuly v podivný amalgám. I my jsme snili o “konečných řešeních”, o čisté českých Cechách a o spravedlivém společenském zřízení. Obojí sen se vyplnil — ale všechno je jinak. Stává se, že si někdo usmyslí přimět běh věcí k poslušnosti : začne vychovávat novou metodou, pěstovat nezvyklou plodinu, anebo jen zamaluje nějaký starý nápis. Věci však vzdorují a jejich běh si nakonec prosadí svou. Živá příroda i lidská přirozenost se vzepřou a starý nápis po čase opět vystoupí. Někdy bývá jediným výsledkem takového počínání spoušť. 676 [pageend154]Pohraničí je naší experimentální dílnou, naší zkušebnou i aranžovnou. Kdosi před časem vystihl, že je paradigmatem, tím, na čem je to podstatné dobře vidět. Je místem, kde byla nejdříve a nejúplněji realizována naše utopie, národní i socialistická. Je však i místem, kde se v kontrastním osvětlení ukazuje, které naše projekty byly slibné a které nikoli. Údaje, které tato neúprosná zkušebna předkládá, se nechce přijmout. Vsak je i aranžovnou, kde se dělá všechno možné, aby nebyly čitelné. Překrytý nápis však vystupuje znovu... Noví osadníci sem přicházeli s pocitem — mnozí i v dobré víře — že se podílejí na výkonu dějinné spravedlnosti. Celonárodní poválečné nadšení jim v tom dávalo za pravdu. Ve volbách v roce 1946 dalo v českých zemích přes čtyřicet procent voličů svůj hlas komunistické straně. V pohraničí to byla vysoce nadpoloviční většina. Psávalo se tehdy o něm, že je “rudým pásem českých zemí”. Budovatelské kampaně jedna za druhou přesvědčovaly, že toto “konečné řešení” je to pravé. Teror raných padesátých let tu byl prožíván tlumeněji. Nebylo třeba tolik rozbíjet, protože tady už bylo všechno připraveno dříve. Svou koestlerov- skou desiluzi začíná národ jako celek prožívat v druhé půli padesátých let. Pokud si vzpomínám, nebyl v pohraničí tento prožitek tak silný. K desiluzi tu dochází později, je plíživějsí a její pohnutky jsou více praktické : “budovatelskému” dílu se tu příliš nedaří, dosídlování vázne, zemědělství upadá a také s lidmi tu není všechno v pořádku (nepříznivé trendy se už projevují statistickými ukazateli). Oficiální upozorňování na německý (nyní již jen západoněmecký) “revanšismus” tu pochopitelně působí víc než jinde. Presto se v šedesátých letech objevují zrnka pravdy stále častěji. I obecné povědomí národa začíná konečně vnímat pohraničí s jeho neduhy jako problém, který není pouze lokální, ale týká se všech. V roce 1968 dochází k otevřené diskusi o ekologické situaci severozápadních Cech a poprvé je veřejně zpochybněna mravní stránka “odsunu” sudetských Němců. Po sovětské intervenci veřejné diskuse končí. Pokračuje se v nich zejména v disidentských kruzích. V roce 1977 slovenský historik kryjící se pseudonymem Danubius ostře odsoudil vyhnání českých Němců.+ Poukázal i na to, jak jsou jím poznamenáni ti, kdo je prováděli, kdo je schvalovali a kdo se proti němu neozvali. Ujal se bolavého probému způsobem velmi osobním; měl na Podbořansku chalupu a byl tak očitým svědkem zkázy kousku + Svědectví 57/1978 677 [pageend155]Čech. Doma i v exilu měl živý ohlas. Podnítil i pokus o revizi tradičního jazykového pojetí národa (např. Bohemus : Stanovisko k odsunu Němců z Československa, 1979). Tento kvas probíhá zatím jen mezi nekonformními intelektuály a v exilu. Oficiální propaganda se už předtím vrátila k tvrdým tóninám padesátých let. Pohraničí zůstává i nadále zkušebnou a aranžovnou. Zkouška pravdy už probíhá před očima. Před zřejmým svědectvím ekologie a sociopatologie není snadné je zavírat. Aranžování je nedbalejší, svědčí o únavě, /povrchnělo. “Světu”, tedy návštěvníkům ze zahraničí, potenciálním spolutvůrcům tamějšího veřejného mínění, jsou určeny jednotlivé sólistické výkony. Např. v Horní Plané byl restaurován rodný dům Adalberta Stiftera. Jeho dílu je přitom věnována zcela nepatrná pozornost, jeho osobnosti žádná. V cestovních prospektech a v obrazových monografiích s vícejazyčným textem však najde domek své uplatnění. Podobných příkladů by bylo možno uvést celou řadu. Podniky tohoto druhu jaksi neladí s tím vším, co se děje kolem. Toho, kdo se vyzná v říši uskutečňované dialektiky postavené z hlavy na nohy, to nemusí zaskočit, ale cizinec to často nepostřehne. Domácím jsou určeny akce širokého záběru na způsob kouřové clony. Znepokojivé údaje se nesmí publikovat a bezlesé oblasti jsou na mapách stále vyznačovány zelenou barvou. V končinách nejvíce zasažených přírodní i kulturní devastací najdeš snad největší nakupení devocionálnií současnosti. Nikde jinde neexistuje taková hustota pěticípých hvězd, nápisů hlásajících světlost zítřka a červeně natřených ploch. — Únava je však oboustranná. Některé otázky, který byly v nedávné minulosti aktuální, svou naléhavost ztratily. Platí to i o těch, které byly probouzeny napětím česko-německého vztahu. I v pohraničí jsou protiněmecké postoje živé už jen u těch, kdo sem přicházeli jako dospělí lidé. Ti, kdo byli tehdy dětmi, kdo se tu narodili nebo sem přišli později, nemají takovou osobní zkušenost, která by je živila. Ano, jsou přístupni nejistotám, protože tu mají koneckonců domov; právě na ně příležitostně zapůsobí oficiální propaganda, když udeří na “revanšistickou” strunu. Sami však mají sklon česko-německou problematickou se nezabývat, “vytěsnit” ji. To není únavou; to je odstupem, který nám zjednává milosrdný čas. Únava působí jinde. Projevuje se, když se chceme ptát sami sebe, kdo jsme, v jaké jsme situaci a jak dál. Kdosi kdysi pravil, že lživost zkazí toho, kdo jí užívá, dřív než porazí toho, proti komu je namířena. Z hlediska dlouhodobé 678 [pageend156]časové perspektivy to platí. Obávám se však, že těch poražených je už hodně. Podařilo se tu zapřít celá staletí. Ztráta vědomí kontinuity dějin vlastního národa (zde v pohraničí i vlastního rodu) tu přerůstá ve ztrátu vědomí souvislosti a smyslu vlastního jedinečného života. Naděje budiž útěchou. Posun od sebeklamu k desiluzi, jaký zaznamenávají dnešní dospělé generace celého národa, může zamířit a pokročit dál, k pravdě. Co všechno ale bude ještě dopuštěno a co bude nutné podstoupit, než se tak stane ? 11. V obklíčení Kdo je dnes v pohraničí doma a nechce zahodit flintu do žita, ten musí všechno kolem sebe přijmout tak, jak to je, jinak by se usoužil. Ze sebe- záchovných důvodů se musí oprostit od nejedné zvyklosti, která se jinde osvědčuje, ale tady je neužitečná. Lpět na ní by tu bylo už jen sentimentalitou. Každá tvořivá činnost — od péče o ovocné stromoví po odpovědnou výchovu — je tu totiž vzdorováním. Těžko by se tu mohl zrodit a uzrát básník světlých stránek života. Ani syntéze tu není přáno. Jak by také, když tu vše znepokojuje a vše se rozpadá 1 Zato je tu příležitost překonat rozpaky a vypravit se do hlubin noci. Čas od času se mezi Chebem a Libercem vylíhne malý divadelní soubor, který překvapí troufalými sondážemi, jež nelze charakterizovat jinak než jako “demytologizaci”. Nevznikl samoplozením; první podnět dal často kumštýř, kterého vyštvali z Prahy. Ale je to jev příznačný pro tuto končinu, v jiných českých krajích nemyslitelný. Podobně se to má i s výtvarníky, kteří tu uzrávali. Jakkoli rozmanitá byla jejich východiska, společným jmenovatelem jejich tvorby se stala oproštěnost a sevřenost výrazu tlumočícího cosi, co bylo inspirováno takřka rentgenovým vnímáním hlubší architektoniky věcí. V končinách, které jsme na pomyslné mapě vyznačili nejtemnějšími odstíny, existuje náboženský život způsobem, s jakým se jinde hned tak nesetkáš. V katakombálních podmínkách se udržují živé komunity katolické, evangelické i jehovistické. Jsou tu tajné řeholní domy i zakonspi- rovaná setkání stoupenců letničního hnutí. V té zdejší zbožnosti je cosi zavile odhodlaného. Však také tito neúplatní milites Dei plní co chvíli lavice obžalovaných v soudních síních. A pak i kriminály. Přitom se netěší žádné 679 [pageend157]zvláštní solidaritě svého okolí. Jejich činy jsou obecně pokládány za bláznovství a zeptáš-li se na ně těch, kdo s nimi své osudy nespojují (a jichž je tu naprostá většina), odpoví ti pokrčením ramen a grimasou neporozumění. Frontálně se tu utkávají síly, jejichž střetnutí není tlumeno žádnými nárazníky. I zběžnému pohledu je zřejmé, že počty na obou stranách nejsou zdaleka vyrovnané, naopak : síly destrukce mají nikoli několikanásobnou, nýbrž několikařádovou převahu nad silami vzdoru. Situace vzdorujících je nezáviděníhodná. Jejich rozptýlené hloučky se brání náporu obklopeny odosobněnou a lhostejnou masou. Připomínají hrstku obránců uprostřed spousty nikoli padlých, nýbrž těch, kdo byli likvidováni ještě dřív než je vůbec napadlo chopit se zbraně. Znepokojí tě plynulý přechod mezi heroismem a patologií: je-li vzdor netvůrčí, příliš svéhlavý a nepočítá-li s milostí, zavede vbrzku až na dno, odkud už není kam klesnout. Obklíčenost se tu stala jedním ze základních rysů situovanosti člověka ve světě. Je to překvapivé, zdánlivě nelogické, ale nepopiratelné : stejným způsobem lze charakterizovat situaci národa jako celku, což platí v řádu hmoty i v řádu ducha, přičemž jedno podporuje druhé. “Rudým pásem” pohraničí jsme přivodili své vlastní obklíčení. Vytvořila se tu “země nikoho”, v níž se nedbalost v tom širším a hlubším smyslu stala zvykem a odkud se spoušť rozšířila jako choroba po celé zemi. I na aranžovanost jsme si tady zvykli nejdřív. Vyhnání českých Němců bylo prvním činem, jímž jsme souhlasili s bezprávím — a po něm následovaly další... Totalitní přestavba našeho národního společenství měla v pohraničí volnější prostor, protože s vyhnáním původních obyvatel zanikla i přirozená rezistence, jejímiž zdroji jsou tradice, spjatost s domovem, neformální lidské vztahy a osvojené mravní a kulturní hodnoty. Stojí za zmínku, že právě v pohraničí si vysloužili ostruhy mnozí z vládnoucích; zde se naučili “vládnout”, zde se stali “lidmi zvláštního ražení”. Tím nechci říci, že obklíčení, které jsme si takto sami způsobili, je jedinou příčinou naší současné bídy. Zatěžuje nás však jako břemeno. Jeden z našich “samizdatových” autorů před časem napsal : “Čas vše překlenul. Učinil tak ale s překvapivou záludností: Pohraničí se nepřizpůsobilo vnitrozemí, ale právě naopak...” Podstatného pokroku v tomto vzájemném sbližování a připodobňování bylo dosaženo zejména v posledních patnácti letech. Jsi-li syt toho neutěšeného bloudění pohraničím a zavítáš-li do vnitrozemí, co uvidíš ? Uvidíš všechno to, co jsi už viděl tam. Rozlišování už nemá smysl. Jen lesy 680 [pageend158]se tu dosud drží, ale není jisto, jak dlouho ještě. Přiznávám otevřeně, byť nerad : bojím se o svůj národ. Svatý Václave, vévodo české země... 12. Co dál ? Konal jsem před lety pěší tůru napříč Jeseníky; krajem, kde se před válkou mluvilo německy. Podle nedávno vydané turistické mapy měl být v lesích nad Zlatými Horami poutní kostel Panny Marie Pomocné. Nechal jsem se vést značkou údolími zaříznutými do vysokých bučin až k cíli. Kostel tam nebyl. Ano, bylo tam místo, kde by mohl být, jako obrovské lůžko po vyloupnutém jádru, ale nebyl tam. Šel jsem vůbec správně ? Škrábal jsem se nahoru, abych se porozhlédl, a vtom jsem ho našel. Tady, támhle a zase kus dál. Po lese se povalovaly kusy zdivá s omítkou dosud zdobenou ornamenty a nápisy. Na jednom se dalo číst : Ora pro nobis. — Jako UFO po nepovedeném přistání se mezi čtyři vzrostlé buky zaklínila nevelká kostelní báň. Pak jsem se dozvěděl, že národní podnik Geoindustria před časem (ještě před vydáním turistické mapy) vyhodil kostel do povětří. Nikdo nevěděl proč. Vlezl jsem pod kopuli. Zpřístupnění běžně nedostupného prostoru zlákalo nejen mě. Omítka se hemžila nápisy, vyjadřující jednoduché a prchavé prožitky. Z kulové plochy vnitřku báně na mě shlížely starozákonní postavy, každá s naturalisticky přimalovaným pohlavím. Čísi ruka, patřící asi někomu, kdo tady v okolí prožil kdysi kus života, vyvedla pečlivě měkkou tužkou : Gott wird sie strafen / Zamhouřil jsem mimovolně oči, jakobych pojednou hleděl do příliš oslnivého světla. Měl jsem jen propisovačku. Klouzala zvonivě po omítce, která se zdráhala přijmout barvu její náplně. Ryl jsem : Er hal uns schon gestraft... Ten, jemuž jsem odepsal, byl možná v kostele pokřtěn nebo sezdán. Pak ho vyhnali. Po třiceti letech se přijel podívat a v prvním hnutí mysli svolával Boží hněv — na koho vlastně ? Na nás všechny ? Nevím. Ví to on ? Za jakých okolností smí člověk svolávat hněv Boží na hlavy těch druhých ? Existují jistě krajní situace, kdy je člověk oprávněn dovolávat se nej vyšší spravedlnosti, protože je to jediné, co mu zbývá. Mluvil jsem kdysi s jedním starším mužem, který prožil nacistický koncentrák, protože jsem chtěl slyšet o skonu mého otce, jehož on tam byl svědkem. Jiný starší muž, sudetský Němec, který tu směl zůstat, mi vyprávěl o masakru v Krásném 681 [pageend159]Březně v létě 1945. Znovu jsem přemýšlel o pisateli vzkazu z kostelní báně. A také o uplynulých třiceti letech, která ani jemu neměla být pouhým fyzikálním časem. Zdalipak věděl, že jsme už trestáni a že tomu stále ještě není konec ? Odmítám zajisté vztahovat na sebe barbarský princip kolektivní viny. Nejen na sebe, ale i na Cechy vůbec, na Němce, Rusy atd. Pokud se pamatuji, byl u nás prakticky uplatněn poprvé v roce 1939 po protinacistických demonstracích českých vysokoškoláků; pak v roce 1942 za takzvané heydrichiády; pak po roce 1945 vůči sudetským Němcům; a po roce 1948 je uplatňován neustále vůči všem, kdo jsou označeni za “třídní nepřátele”. To nehovořím o masových deportacích židů, protože je to věc notoricky známá. Existuje jistě i skutečná hromadná vina, která — ač zpravidla nezahrne všechny příslušníky určitého společenství — zatíží v odstupňované míře svědomí mnohých. Lze si však vůbec představit světskou spravedlnost, která by se tím dokázala řídit ? Nemohu tedy a nebudu nikdy souhlasit s žádným činem, který se vydává za pomstu “kolektivní viny”. Tedy ani s vyhnáním sudetských Němců. I ze zcela osobních důvodů bych žil stokrát, tisíckrát raději v demokraticky spravovaném a kantonálně či federativně uspořádaném Československu s nevím kolikerou úřední řečí, zasazoval se o spravedlivé vyrovnání mezi jeho národy (sudetští Němci by byli jedním z nich) a podporoval jeho loajální a přátelský vztah k stejně demokratickému jednotnému Německu, než abych byl svědkem zkomírání své země a svého národa. Je to však pouhé snění ex post: nebylo takového Československa ; ani takového Německa. Cesko-německý vztah byl po staletí jednou z nej významnějších okolností naší národní a státní existence i významným faktorem středoevropské rovnováhy. Jeho vyjasnění pokládám za jednu z našich prvořadých povinností, které máme vůči sobě samým, vůči střední Evropě Í vůči Evropě jako celku. V současné době nemáme možnost rozvíjet jej v náležitém měřítku a nemáme skutečnou národní reprezentaci, již bychom mohli takovým úkolem pověřit. Zbývá nanejvýš jen soukromá platforma. Německo je rozděleno. S jeho východní částí nás pojí “svazky proletářského internacionalismu”. To zámená, že i běžný styk jednotlivých Čechů s jednotlivými východními Němci je poznamenán odstupem podobným tomu, jaký panuje např. mezi zaměstnanci nějaké zdejší státní instituce. Kromě toho si Cesi jezdí léčit nákupní horečku do obchodních domů v Drážďanech nebo Lipsku, zatímco východní Němci zaplavují svými “trabanty” naše rekreační oblasti. Jen výjimečně vznikají mezi lidmi 682 [pageend160]obou etnik přátelské vztahy, které by se vymykaly vševládnoucí povrchnosti. Spíše mají jedni i druzí bezděčný sklon pokládat své protějšky za vetřelce. V takovémto ovzduší snadno přetrvává oboustranná plebejská nevraživost, živená nadto reminiscencemi na léta 1938-1946. To, co ji brzdí, je snad i tlumené vědomí společného neblahého údělu, ale též pax russica. Návštěvníkům z větší a svobodnější západní části Německa se u nás vede lépe, protože jsou tu přijímáni jako představitelé svobodného a kultivovaného Západu. Ale i proto, že to jejich Německo je bohatší než to východní. Vysoký kurs západoněmecké marky je tím kouzelným proutkem, který u nás vyvolá na nejedné tváři vlídný úsměv a v nejednom srdci ochotu vyjít vstříc, ba si i podlézavě postěžovat na obtížnost zdejších poměrů. K otevřené výměně názorů na problematiku českoněmeckých vztahů zpravidla nedochází, ať už přijel německý návštěvník z Východu nebo ze Západu. Je možné představovat si různé okolnosti, na nichž budou záviset vyhlídky vzájemného dorozumění. Tou první eventualitou by docela dobře mohl být neměnný politický status quo : ona jedině vážně braná hranice by zůstala stejná do nedohledna. Není to tak zcela nepravděpodobné. I pak by stálo za to, abychom s východními Němci našli k sobě lepší cestu. — Také by se mohlo stát, že by se obě části Německa i české země během krátké chvíle změnily ve spálenou zemi. Není vyloučeno, že to dopadne lépe a že i národy evropského Středovýchodu budou moci rozhodovat o svých osudech samy. Pak se stane česko-německé dorozumění záležitostí velmi potřebnou. Problém vyhnání sudetských Němců by se mohl ocitnout na jednom z předních míst. Nelze dnes ani tušit, kdy by k takovému jednání mohlo dojít. Budou ještě naživu aspoň ti, kdo byli tehdy dětmi ? Jaká hlediska budou uplatňována ? Soukromoprávní ? Státoprávní ? Nebo i právo silnějšího ? Zkouším si představit, jak by to asi vypadalo, kdyby se z německé strany prosadila snaha jednorázově restituovat status quo ante. To by pak znamenalo : vyklizení někdejšího Sudetenland; příchod tří milionů Němců, kteří by k českým zemím neměli žádný niterný vztah ; zjednání místa někde ve vnitrozemí pro tři miliony Cechů, kteří by s tímto řešením nebyli srozuměni; znamenalo by to i faktické anektování českého pohraničí Nemecken. Vystupňované napětí v etnicky českých Cechách by pak nejspíše vyústilo v nastolení šovinisticko-fašistíckého režimu. Jeho představitelé by se začali ohlížet po nějaké síle odjinud, která by podpořila jejich revindikační touhy — a zneužívala by jich. Středoevropská atmosféra 683 [pageend161]by byla otrávena na dobu několika generací a historie by získala příležitost k opakování jedné z velmi nepodařených kapitol. Rád bych nastínil — tentokrát bez reálpolitické ctižádosti — ještě jinou variantu, méně explicitní. Poučeni protivenstvími dávnější i nedávné minulosti, přítomnosti a v předtuše toho, čím nás ještě může obtěžkat budoucnost, dospíváme zvolna tu a tam v Čechách (a pravděpodobně i jinde) k rehabilitaci zaniklého fenoménu “střední Evropa”. S určitou dávkou nostalgie stále častěji vzpomínáme na kdysi slibné, pak ale nezdařené projekty, jakými byly Svatá říše římská a Dunajská monarchie. Snad bohdá dospějeme ještě dál : k náhledu, že nezbytným předpokladem zdaru takového díla je společná duchovní půda, o niž je třeba pečovat. Snad tedy v Evropě, v níž nebude jeden národ vyčítat druhému jeho viny, protože každý bude zpytovat své vlastní, vzejdou ryzejší pohnutky a najdou se i spravedlivější cesty k česko-německému, ale i k jinému dorozumění. Nespoléhejme však, že tyto příznivé okolnosti nastanou jaksi samy od sebe ; že se přestálé strádání, jakkoli bolestné, stane spouštěčem nějaké automatické mravní regenerace. Lidé vždycky zmoudřeli teprve vynaloženým úsilím o postihnutí onoho skrytého řádu, který se nevnucuje ; jen se nabízí v nápovědích, jež možno snadno přeslechnout. Podnětem k reflexi našeho vlastního osudu i podílu na něm budiž i memento země kdysi kvetoucí a nyní hluboce zraněné — především naší vinou. Zdeněk Kalista TVÁŘ BAROKA Poznámky, které zabloudily na okraj života, skicář problémů a odpovědí edice rozmluvy Londýn 1983 684 [pageend162]dokumenty K osudu Tezí o vysídlení československých Němců Jan Mlynárik (Waldkraiburg, NSR) Teze vyšly ve Svědectví c.57 (1978), Autora, který tehdy ještě žil v Československu, kryl pseudonym Danubius, a byl jím slovenský historik Ján Mlynářík. Teze vyvolaly rozsáhlou polemiku jak mezi chartisty, tak v oficiálních kruzích, na Západě pak v politické emigraci, v redakční radě Svědectví a mezi čtenáři tohoto časopisu. Nezahálela ovšem ani StB, která usilovně pátrala po autorovi. Ten nyní v exilu dokončil obsáhlý, přes 300 stran čítající rukopis, '"Kauza Danubius” věnovaný této aféře. Následují výňatky z této práce, autorem schválené a revidované. Podstatná část příspěvků a polemik jak domácích tak zahraničních (k nimž Mlynářík často odkazuje) vyšla v rubrice Tribuna Svědectví v těchto číslech: 54 (str. 325-327); 58 (str. 383-406) ; 59 (str. 565-598); 60 (785-795); 61 (str. 175-186) ; 63 (str. 607-622) ; 68 (838-840) ; 69 (str. 219). i. Co jsem provedl “Člověče, víš ty vůbec, co jsi napsal, do čeho ses pustil ?” zněla otázka, spíše však výčitka mého nejbližšího přítele, s kterým jsem od roku 1968 snášel všechno dobré i zlé, spíše však to lidsky neradostné prostředí společenské a sociální diskriminace. Přítel byl filozof nemalého formátu, univerzitní profesor, byl na začátku své univerzitní kariéry a v plné síle, když ho obrazně řečeno převálcovaly okupační tanky. Z přítelových slov jsem vycítil úzkost, závan strachu, starost o mne, — “Teď si budeš muset dávat na sebe pozor, velký pozor, příteli,” končil svoje nesouvislé, u něho, přísného logika, až zajíkavé vyprávění, přerušované dlouhými pauzami. O mimořádné atmosféře toho zimního večera na začátku roku 1979 svědčil i fakt, že přítel mě vzal ven, na hradčanskou vyhlídku na Prahu, nechtěl doma mluvit, ačkoli vždy předtím, i s rizikem odposlechu, mluvil se mnou o všech věcech, které se okupantskému režimu jisté 685 [pageend163]nelíbily. Pod námi v sychravé mlze, prosívané drobným deštěm se chvěla světla Mater urbium a já si připadal jako Fučík s komisařem Böhmern na tomtéž místě, ovšem s tím, že já jsem si tu scénu nevymyslel. Bylo v tom cosi symbolického — jakoby se tu přítel v předtuše mé vyhnanecké budoucnosti se mnou loučil ; stává se, že lidé instinktem mnohem dříve postihnou hrozící tragedii, než se objeví její první kontury. Můj přítel tehdy neschvaloval, ani neodsuzoval mé Teze, které na konci roku 1978 uveřejnil Pavel Tigrid ve svém už proslulém Svědectví (číslo 57). Prostě považoval za lidskou povinnost mě varovat, upozornit na neradostnou budoucnost v případě, že moje autorství se “provalí”. Teze totiž vyšly pod pseudonymem Danubius, přičemž autor byl identifikován jako slovenský historik. Doufal jsem, že se utajení podaří, jako ostatně už celé desetiletí: publikoval jsem úvahy a stati o perzekuci čs. historiků, o perzekuci přítele Josefa Jablonického a kariéře bývalého přítele Viliama Plevzy, o neradostné situaci Národního divadla za panství Přemysla Kočího, o nových deformacích ve slovenské historické vědě a stalinské rehabilitaci V. sjezdu KSC, o počátcích tragédie této strany, a mnoha jiných problémech už od roku 1970 v exilových opozičních časopisech Listy, Informační materiály, Svědectví pod různými pseudonymy. Pokaždé však pod jiným, takže se policii nepodařilo, ačkoli po autorovi usilovně pátrala, identifikovat člověka, kterého by jistě ráda viděla ve svých kobkách. Obviňovala za obsah studií kdekoho, za rozbory českého divadelnictví např. známého českého divadelníka Františka Pavlíčka — nepřišlo jim ani na mysl, že by to mohl napsat upachtěný kulisák Národního, který tam pobíhal po jevišti v upocených, zaprášených montérkách. I teď, v případě Tezí, jsem si dal nový pseudonym — Zdeno Grener. Smyslem nejvíc odpovídalo tradici mé a mé rodiny: ačkoli mám rodné jméno Ján Zoltán, luďácký učitel mě přejmenoval na Zdena, protože Zoltán mu znělo maďarský, Zdeněk česky a jméno Ján měl už můj starší bratr; moje matka se svobodna jmenovala Grenerczy, což bylo pomaďarštěné jméno německého rodu Gronerů. Teze však vyšly pod pseudonymem Danubius, zřejmě podle obsahu mého vyjádření k česko-slovenské otázce z roku 1977, které uveřejnil Pavel Tigrid v 54. čísle svého časopisu jako dopis redakci ; v něm byly vlastně zhuštěny moje pozdější Teze. Nebyl jsem z toho všeho nadšen, protože se tu už přesněji identifikoval tentýž autor a mohlo se to vymstít. Ale tehdy, na Hradčanském náměstí jsem věřil, že pravá identita Danubia odhalena nebude. 2. Hledání Danubia Asi v polovině ledna 1979 jsem pocítil kolem sebe zvýšenou aktivitu StB. Měl jsem již za ta léta diskriminace a sledování na to vycvičený čich ; i když v souvislosti se mnou, na rozdíl od jiných, nikdy neuskutečňovali “otevřené” sledování, při němž sledovaný měl vědět, že se tak děje, věděl jsem o nich, cítil jsem je. Agenti policie nebyli ovšem zvlášť vynalézaví a snadno se je dalo poznat ; nejen často podle uniformity oblečení, ale prostě stupidních postupů. Když jsem ještě Kampou chodil pěšky do Národního divadla, překvapil mne ráno v zimě, o půl osmé horlivý čtenář novin na lavičce nedaleko mého bytu: zima s ním klepala, až se mu noviny chvěly v ruce. Byl to podivný čtenář. Nebo večer, rovněž v zimě, jsem se vracel pozdě domů, to už ze Smetanova divadla. Před brankou našeho bytu v Nostické zahradě, pod velkým kaštanem se najednou objevil muž a tvář se mu roztáhla úsměvem, z něhož vyzařovalo štěstí; ten úsměv říkal: konečně si už tady, darebáku, konečně už můžu jít z tohoto mrazu 686 [pageend164]domů. Nebo cítil jsem jindy za sebou muže: zastavil jsem se, nechal ho předejít a v závěsu šel za ním — neměl žádnou jinou cestu, než nám do dvora a skrz něj až k Certovce, kde jsme měli zahrádku. Nebyla to veřejná cesta, byl to uzavřený objekt. Já jsem však za mužem několik kroků pochodoval stále, až jsem se oba ocitli nad Certovkou. Pak se bezradně obrátil s přiblblým úsměvem. “Je to těžká služba, co ?” zeptal jsem. “Jo, těžká,” — zazněla odpověď. A už kvapně odešel. Přípravy vyvrcholily v hromadné akci StB 7. února 1979, kdy byli v časných ranních hodinách do Bartolomějské dopraveni Rudolf Battěk,Václav Benda, Jarmila Bělíková, Jiří Dienstbier,Jiří J. Hájek, Ladislav Hejdánek, Dana Němcová, Jan Ruml, Bohumil Simon, Zdena Tominová a Petr Uhl, všichni signatáři Charty 77. Pod různými záminkami byli zde zadržováni 10-15 hodin, někteří až do 22. hodiny. (Sdělení VONSU č. 74 z 13. II. 1979.) Byly to nejvýraznější osobnosti Charty 77 a opoziční politikové, a snad od dob hysterického tažení proti Chartě ze začátku roku 1977 se nestalo, aby najednou bylo tolik prominentních opozičníků soustředěno v dobře naplánované akci, která v jistém smyslu přesahovala i síly vyšetřovatelů ; mluvčí Charty 77 dr. Ladislav Hejdánek čekal na výslech více než 3 hodiny, než se po jeho protestech dostala na něj řada, ale pak ještě měl hodinu čas na promyšlení si odpovědi na otázku v protokole. Vyšetřování všech tehdy předvedených osob bylo vedeno proti neznámému pachateli pod pseudonymem Danubius, který svými Tezemi, uveřejněnými ve Svědectví, které vyšlo 15. prosince 1978 poškodil zájmy republiky v cizině. Státní bezpečnost nezdůvodnila nikomu blíže, jak může historický text, zabývající se obdobím 1945-1946, tedy problémy poválečného a zdaleka ne ještě “socialistického” Československa, poškozovat “zájmy CSSR v cizině” roku 1978. Všem vyšetřovaným byl předložen elaborát o dvou hustě psaných stránkách ve formě dopisu, bez podpisu, s označením “Milý příteli”. V textu byl vyjádřen ostrý nesouhlas s posledními činy Charty 77, zejména s přijetím dokumentu o atomových elektrárnách a o občanech cikánského původu ; zvlášť důrazně je kritizován pokus přijmout jako dokument Charty 77 studii o vysídlení československých Němců. První dva dokumenty byly komentovány jenom stručně, dvě třetiny komentáře byly pak věnovány třetímu “dokumentu”, za jehož autory bylí označeni inž. Petr Uhl, Václav Havel a “bývalý slovenský historik” Ján Mlynárik. Všechno vypadalo tak, jako by šlo o korespondenci mezi chartisty. Označení dopisů “Milý příteli“ užíval dr. Ladislav Hejdánek ve své rozsáhlé korespondenci, ale toto oslovení používali i jiní chartisté. Nápadné ovšem bylo, že tento text nadepsaný “Milý příteli” obsahoval řadu argumentů jiného chartisty, docenta Milana Hubla, který se s nimi ostatně nijak netajil. Je možné, že policie takový Húblův dopis opravdu zachytila, ale je také možné, že ho prostě vyrobila na základě odposlechnutých Hublových názorů (třeba i u mně v bytě), nebo na základě Hublových “Glos k vysídlení československých Němců”, jejichž první sérii dopsal 5. února 1979. V těchto Glosách (“Glosa osobní”, Svědectví, 58, str. 387) Hubl tvrdí, že se ho Danubius neprávem dovolová, když poukazuje na to, že on, Hubl v brněnské diskusi v roce 1968 (zčásti zaznamenaný v Hostu do domu 5/68 a ve Svědectví, 60. str. 794) odsun Němců odmítal. V “Glose osobní” Hubl také poznamenává: “Udivuje mě /toto Danubiovo tvrzení/ tím více, když mu nemůže být utajeno, jaký krajně odmítavý postoj jsem zaujal k úvahám, aby takové teze byly vydány jako dokument nebo diskusní materiál Charty 77.” 687 [pageend165]Udiven jsem však byl spíše já. Ale nejenom já. Dr. Hejdánek, tehdejší mluvčí Charty, prohlásil: “...pověsti o tom, že se připravuje dokument Charty o odsunu Němců, se v jistých kruzích Šířily ještě před policejními výslechy... Jenom na mne se obrátila řada signatářů (Charty 77), kteří tím byli značně rozrušeni... A nyní jsem se v Hublových Glosách... musel dočíst, že Danubius se prý Hubla ‘neprávem dovolává’, neboť mu nemůže být utajeno, jaký krajně odmítavý postoj Hubl ‘zaujal k úvahám, aby takové teze byly vydány jako dokument Charty 77’. To je sice řečeno s vynalézavou opatrností, ale chce to vyvolat dojem, že se podobný dokument opravdu připravoval a že doc. Hubl měl příležitost se proti tomu stavět. Prohlašuji tedy, že takový dojem by byl zcela mylný.” (Sborník Úvahy a stati, Praha 1981, str. 136, dále cituji jako Sborník I.). Jenže, jak se dalo čekat, se této chýry chytli režimní propagandisté. Tak Karel Douděra, zástupce šéfredaktora Rudého práva publikoval ve svém listě (19. února 1979) obvinění, že kampaň připomínající “vyhnání milionů Němců z jejich domoviny“ souvisí s působením “skupinky, která si říká Charta 77” a že spojovacím článkem je zmíněný článek ve Svědectví, jehož autor prý je “podle tvrzení západoněmeckého tisku” signatářem Charty. Ukázalo se už na začátku, že policii a režimovým ideologům nejde ani tak o Danubia, jako o diskreditaci Charty 77. Podle Petra Uhla tvrzení, že signatáři Charty 77 chtějí vydat Danubiuv text jako dokument Charty natropilo “moc škod”. Podle něj výslechy ze 7. II. 1979 měly “zanést do řad signatářské obce rozkol a případně vyvolat i desolidarizační postoje vůči tomu, kdo se kryje pod pseudonymem Danubius”. Pak Uhl pokračuje: “Douděrovou snahou bylo zdiskreditovat Chartu 77”. (Sborník L, 200.) Ve smyslu výslechů policie a Douděrova vystoupení se ke kampani přidal pražský rozhlas. V Tečce za zprávami se posluchači dozvěděli toto: “Není nic překvapujícího v tom, když starý matador revanšizmu, Becher, prohlašuje, že odsun Němců z Československa v r. 1945 byl nespravedlivý. Konec konců je za to placen... Když si však skupinka pražských pisálků sedne a sepíše pro emigrantský list materiál, v němž popírá naše právo odsunout sudetské Němce a odsun považují za tragédii, pak zní otázka: Zrada, hloupost nebo Becherovsky placená objednávka ?” Pochopitelně, skupinka pražských ‘pisálků’ byla identifikována jako Chartisté. Difamad Charty 77 napomohlo i identifikování Danubia ze strany sociálních demokratů v exilu. V únoru 1979 v listě Frankfurter Rundschau “prozradil... posrpnový emigrant Janýr, (že) onen “Danubius”, kolem jehož tezí vznikl mezi emigranty takový svár, patří do pražské skupinky “chartistů”. Toto Douděra citoval už později, po policejní akci, avšak k mému jménu pohotově dodal: “Slovák, který se navíc považuje za historika.” Lidé vyslýchaní v akci ze 7. 2. 1979 měli odpovědět zejména na otázku, co je jim známo o autorovi Tezí a na čí popud je napsal. Dostali také k přečtení xerokopii Tezí. Pokud vím, J. S. Hájek odmítl se vyjádřit k autorství, podobně i B. Simon. Někteří však autora Tezí různě identifikovali. Kromě dalších, kteří následovali po akci 7.2.1979, přišla nakonec 8.3.1979, tedy více než měsíc po zahájení akce, řada i na mně. Na rozdíl od mnoha jiných si pro mně nepřišli, ale doručili obsílku. Byli velmi slušní a postupovali zřejmě jako u ostatních: nejdříve text dopisu “Milý příteli”, pak text Danubia a několik otázek k tomu. Dokonce jsem nemusel ani do Bartolomějské, sídla pražské StB ; postačila malá pracovna ve III. patře obvodního oddělení SNB na Smíchově. A vůbec tam už nebyli “mojí” referenti majoři Musil a Sepák, kteří mne tak důkladně zpovídali, když mně chtěli v roce 1972 dostat do vězení jako spojku mezi J. Sabatou a M. Hublem a jako 688 [pageend166]spolupracovníka J. Tesaře při přípravě akcí k volbám. Tohle byli mladíci, jména jsem neznal, nepředstavili se. — Co jste psal v poslední době ? — zněla otázka hubeného, vytáhlého blonďáka, o kterém jsem z dalších výslechů zjistil, že je “můj” referent. — Abych to upřesnil — pokračoval po mé stručné odpovědi, že napíšu občas bratrovi do Lučence dopis — jako historik, co jste napsal ? — — Pánové, jednak víte, že bez soudního rozhodnutí nejen mně, ale i mnoha dalším historikům zakázali publikovat, čímž je porušen zákon (a to by vás mělo zajímat) a za druhé, nemám chuť pořád psát do šuplíku ; rozházeli mi pět rukopisů v sazbě a tak mám na deset let v zásobě co publikovat, kdyby to šlo. — Měl jste příbuzné Němce, byl někdo ve vaší rodině německého původu ? — — Nevzpomínám si, že by se v naší rodině mluvilo německy, spíš maďarsky... — Zapřel jsem německý původ mé matky, po své matce rozené Gronerové, Grenerczyové. Ovšem tito novohradští Němci, kteří kolem Cinobaně, Katarinské Huti a Cinobanské Maši založili v 18. století železné hutě a později fabriky, byli už natolik asimilovaní, že sami spíše “madarštili” než aby se vraceli k jazyku předků, o čem svědčí i pomaďarštění jména rodu mé matky z rodu Gronerů. — Kdy jste se viděl naposled s Luďkem Pachmanem a jaký máte s ním styk ? Mířili do černého, šlo skutečně o Danubia. Ale odpověděl jsem po pravdě, že naposled na pohřbu spisovatele Jana Procházky, kdy si Luděk za hřbitovem na poli stoupl na mez, nedaleko polní cesty, jako by si ověřoval, kdo ho ještě pozná a pozdraví, kdo se zlomil a kdo se bojí. Tehdy jsem přišel za Luďkem a podal mu ruku. Byl zbědovaný z vezení, ale v očích mu planula energie. Když pořád opakovali tytéž otázky, zejména co jsem napsal, rozčilil jsem se: — Vždyť přece z mé bibliografie víte, že pro mně historie končí rokem 1938, pokud jsem ovšem vůbec mohl publikovat. Profesoři na škole nám vykládali, že historik musí mít nejmíň 50 let odstup od událostí, aby je mohl objektivně hodnotit — no, a já jsem se tu prohřešil a postupně jsem si je upravil na 30 let, takže až v 60. letech jsem zpracovával problematiku třicátých let. Ale výš jsem nešel! — Mluvil jsem pravdu: pokud jsem mohl publikovat, moje bibliografie obsahuje jen jediný článek s datem nad rok 1938 ; tehdy šlo o Horehroní na středním Slovensku a do národopisné studie potřebovali historický přehled tohoto regionu. Ale ze shovívavosti, korektnosti, až slušnosti vyšetřováků jsem vycítil, že vědí víc. Řekl jsem: — Prosím vás, jak může text, zabývající se poválečným vývojem, kdy ještě Československo nebylo zdaleka socialistické, poškozovat zájmy socialistické republiky v cizině ? Kdyby to byl text, hodnotící 60. nebo 70. léta, tak neřeknu, ale tady jde o druhou polovinu 40. let, to je historická tématika... — — Mýlíte se. Revanšisté chtějí revizi hranic a snaží se anulovat odsun a pak se vrátit. Chtějí změnit hranice. — Ale Danubius nikde nepíše o změně hranic, není tam jediná zmínka, jde mu jem o historicky problém jako takový... — a rychle jsem zmlkl. Málem jsem se prozradil. — To, zda Danubius chce změnit hranice nebo ne, netvrdíme my. To tvrdí vaši kolegové ! Vyrazilo mi to dech, a byl jsem rád, když mi dali podepsat asi dvoustránkový protokol a propustili mě. Nečetl jsem závěrečné Hublovy Glosy. Pospíchal jsem domů a rychle vyhrabal z úkrytu Glosy. Na poslední stránce jsem s ohromením četl: “Zarážející je, jak Danubius nechápe, že svým nastolením problému odsunu v podobě, jak ho 689 11 [pageend167]nastolil, implicitné nastoluje požadavek jeho revize až po revizi hranic.” (Svědectví, 58, str. 395.) Takže tedy pozorný čtenář Hublových Glos najde v postatě stejné závěry k této mé úvaze, jako u Douděry, vlastně nejen v této věci, i u dalších vidět, jak zástupce šéfredaktora Rudého práva pozorně četl diskusi k Danubiovi. Douděra označil můj materiál za “revanšizmu napomáhající teze” a vyslovil soud, který už neměl od skutečného soudu daleko: “Tedy českoslovenští občané, žijící v naší vlasti tu na stránkách emigrantského časopisu vyslovují názor, že by se měly změnit současné evropské poměry, tedy i mapa naší republiky, aby byl umožněn návrat sudetských Němu... Je jen důkazem, že antikomunismus, antisovětismus vede až k národním nihilismu. Že pod šalebným heslem ‘odčinění odsunu’ je ve skutečnosti mířeno přímo proti podstatě československého státu a k revizi hranic našeho státu, přiznali konečně i kritici Danubiových tezí...” Ted’ už mohl následovat jen paragraf 92 o velezradě, nebo paragraf 105 o vyzvědačství... Neboť Douděra nakonec tvrdí: “Danubiovy teze svědčí o tom, že záměrné vytrhávání odsunu z historických souvislostí a zkreslování jeho příčin a důsledků má za cíl nejenom ‘revizi dějin’, ale že má sloužit těm, kdo by chtěli revidovat současnost.” (Podškrt. J.M.) V září 1979 mě předvolali do Bartolomějské. Byl tam “můj” referent blonďák a jiný, čtyřicátník, kterého jsem dosud neviděl. —Psal jste to, nebo ne ? — vyskočil na mně nový, teď už bez příprav a okolků. — Máte příbuzné Němce, byl někdo z rodiny německé národnosti, kdo z příbuzných je v Německu, kdy jste mluvil naposled s Pachmanem... . Otázky se hrnuly rychle a měl jsem co dělat, abych se soustředil a opakoval stejnou verzi, jako před půldruhá rokem na Smíchově. Když jsem vyčerpal všechny argumenty, vyšetřovák vytáhl jakýsi elaborát a začal číst odborný posudek znalce jazyka, který rozborem textu přišel na to, že jde o text Slováka, žijícího dlouho v Praze, odtud čechismy v textu, dokonce pražské provenience, a že srovnáním textu Tezí a mých textů historických přišel neklamně na to, že tyto texty se shodují. S kterým textem znalec porovnával Teze ? — zeptal jsem se, do smíchu mi nebylo. — S vašimi člámky v Reportéru a v Literárkách. — Tam jsem psal naposled na jaře 1969. To je víc než deset let a za tu dobu se syntax Í slovník autora mění, zejména když musí dělat nádeníka, nemyslíte ? — Pro nás platí posudek odborníka, a ten je jednoznačný. A pak sám dobře víte, jak do vás řežou vaši přátelé, tak co nám máte skrývat ? — V diskusi přece mé jméno nepadlo, v materiálech vašich se objevila i jiná jména kromě mého... a nedávno ani Karel Douděra si nedovolil tvrdit, že jsem to já... Já Danubius nejsem ! — Jste, a my vám to dokážeme ! Mnoho hodin to tehdy trvalo, a pořád dokola. Když jsem pozdě večer odcházel, točila se mi z toho hlava. A zároveň ze všech policejních výslechů jsem si právě z tohoto nejmíň pamatoval. Když jsem se 16. listopadu 1979 z Rudého práva dočetl, že mne jmenovitě identifikují jako Danubia — bylo to v souvislosti s útokem na Zdeňka Mlynáře a jeho diskusí o odsunu Němců — bylo mi jasné, že je zle. Diskuse totiž neutichala, ale naopak rozrůstala se. Někteří debatéri se nespokojili svými prvními vystoupeními, ale vystupovali opět a svými argumenty pomáhali vytvářet nebezpečnou verzi, která nejednou odpovídala oficiálnímu obvinění, že jde totiž o objednávku ze zahraničí, že nejde o nic jiného, než o zaplacenou provokaci. Snad jediný, kdo vytušil nebezpečí tohoto aspektu a možnosti jeho zneužití proti mně byl historik Vilém Prečan. Napsal v exilovém Právu lidu: “Nelze se vyhýbat otázkám jen proto, že jsou palčivé, že mohou způsobit polemiku, že jsou těm či oněm nepříjemné. K čemu by byla neoficiální kultura a v jejím rámci neoficiální historiografie, oč by byla lepší než ta oficiální, 690 [pageend168]zglajchšaltovaná, kdyby si dala režimem nebo pochybnými pragmatickými hledisky vnutit, čím se má zabývat a čím nikoli ? Režim může zdánlivě zneužít některých aspektů takových diskusí... — Podezírat takové diskuse nebo jejich publikování z nekalých úmyslů, vidět za tím tlak německého nebo jakéhokoli jiného prostředí či cizích zájmů, znamená v skutečnosti převzít logiku myšlení “reálsocialistických” ideologů a propagandistů. Ti totiž všechny nepříjemné pravdy, fakta a diskuse označují za imperialistickou propagandu..., zkrátka za práci v “žoldu” ”. {Právo lidu, 3/1980). 3. Vystěhování Pomýšlel jsem na vystěhování. Ale to jsem logicky podmiňoval uzavřením své heuristiky o odsunu Němců a o Vatikánu a jeho vztazích k Československu, jakož i heuristiku o Talichovi — o ostatních problémech, které mě zajímaly (Štefánik, Dérer, Verčík) jsem okruh pramenů měl více méně uzavřený. Zároveň doma jsem chtěl napsat tyto práce, protože (nevím odkud) jsem nabyl dojmu, že v cizině nebudu schopen se koncentrovat a psát a jestliže to doma nenapíši, tam to už nebude možné. Předpokládal jsem, že potřebuji 3-5 let na to, abych se toho všeho zhostil. I z praktického hlediska mí připadalo neúnosné, abych do ciziny stěhoval celý svůj archiv — desetitisíce excerpt. Po jejich zpracování chtěl jsem je odložit do archivu, nebo zanechat mladším historikům. Ted’ se tento plán hroutil. Policejní sledování neustávalo. Ztratilo rysy namátkového, občasného sledování ze 70. let. Tehdy byly dlouhé časové úseky, kdy jsem je “necítil” a kdy mi dávali pokoj. Teď však žádná pauza nevznikla, sledovali mě soustavně a někdy dokonce štafetou — pěti, sedmi neustále nasazenými, střídajícími se muži. Když jsem si v ateliéru prohlížel rodinné fotografie, zjistil jsem, že mi chybí fotky z mého dětství, z konfirmace, z časů maturity a studia v Praze — důkladně vybraný časový postup, dokumentace jakoby stvořená pro “negativní” životopis. Chyběly i fotografie, které mě mohly diskreditovat. Když jsem "svému” blonďákovi řekl o ukradených fotografiích, zarazil se, ale vzápětí vybuchl ve smích : — Myslíte si snad, že jste filmová hvězda, abychom se zajímali o vaše fotografie ? Je to nesmysl — kam na to. chodíte ? — Jeho teatrálnost mě jenom přesvědčila, že to udělali oni. Navíc — dorůstaly mi děti. Těžko jsem nesl, že nejstarší syn Peter, nadaný hudebník, nemohl si na konzervatoř podat ani přihlášku. Když jsem žádal školský odbor ONV Prahy 1, aby syn mohl zůstat rok doma a připravovat se na zkoušky na konzervatoř, nedali mi ani odpověď. Syn se musel vyučit, stal se spojovým mechanikem. A teď ho čekaly dva roky vojny — u “černých baronů”. Podobně Í můj druhý syn Ján, nadaný výtvarník, neměl žádnou šanci dostat se na grafickou školu, kam chtěl. Také musel do učení, do tiskárny. Po roce se přihlásil na grafickou školu. Závod ho nedoporučil a na škole — aby nemuseli tvrdit, že ho nemohou přijmout z kádrových důvodů — ho nechali dělat zkoušky; pak mu řekli, že nemá talent. On, který osm let chodil do výtvarné školy, obsazoval mezinárodní výstavy, učil starší chlapce kreslit, kamarádům připravoval výkresy právě k přijetí na tu školu, po které toužil... Psychicky ho to deprimovalo a já jsem jeho bídu intenzivně prožíval také. Kladl jsem si otázku : mám právo vychovat ze svých synů nádeníky, když mne samotného rodiče, za podstatně horších sociálních a materiálních podmínek, nechali vystudovat ? Jak já jim jinak mohu splatit tento obrovský dluh když ne tím, že nechám také svoje děti studovat ? A také dorůstala dcera Editka, pilně cvičící na klavír, s mnoha zájmy; když se mi svěřila, že by ráda v budoucnu studovala archeologii, ustrnul jsem. Vždyť ty, dcerko, se nedostaneš ani na 691 [pageend169]gymnázium a budeš muset někde učňovat — a přitom ani ne na výhodnějších místech jako třeba kadeřnice, fotografka, ale jako prodavačka nebo něco podobného. Kladl jsem si otázku : mám já právo znemožnit budoucnost svým dětem ? Ano, mohl jsem se zlomit, odvolat, litovat, jako to udělali někteří z kolegů a jejich děti studovaly. Ale také některým se stalo, že se vtírali do přízně moci a byli odkopnuti. Já jsem však ani neuvažoval, že bych něco takového podnikl. Jediné východisko bylo v emigraci. Moji kolegové, počínaje Vilémem Prečanem od roku 1976 takto řešili svůj životní i rodinný problém, jednak mohli pracovat jako historikové, jednak jejich děti studovaly. Ale přece jenom bylo to uvažování těžké — na prahu padesátky jít do cizího světa se mi zdálo neuvěřitelné. Avšak, když jsem znovu a znovu zvážil svoji situaci, rozhodl jsem se k emigraci. Napsal jsem Luďkovi Pachmanovi dopis, ve kterém jsem se mu svěřil se svým trápením. V polovině srpna 1980 se Luděk ozval telefonem: Přijeď ! A tak začátkem září 1980 jsem zašel na Olšanskou třídu na Zižkově, kde pražská pasovka má nově vybudované sídlo a vyžádal jsem si formuláře. — Proč se chcete vystěhovat ? — zněla otázka mladičkého referenta. — Zde nemohu pracovat ve svém oboru, zakázali mi publikovat...— — To je vaše soukromá věc, namítl mladík. Chtěl jsem se s ním pustit do hádky, jak to, že to je moje věc, když všechny akty degradace provedli oni, ale pak jsem si uvědomil, že má vlastně pravdu : kdybych souhlasil, kdybych se kál, nebyl bych v této situaci. — Chcete si ponechat čs. státní občanství ? — Samozřejmě, odvětil jsem, jakoby na tom nezáleželo. — V tom případě vám žádost nikdo nevyřídí! Uvědomil jsem si, že v poslední době jsou vystěhovalci přinucováni vzdát se občanství, protože když vycestují, nejednou spustí naplno, co si myslí, a pak je stát musí zbavovat občanství úředně a dodatečně, což ve světě vyvolává kritiku. Takto se občan vlastně zbaví občanství sám a státu nikdo nebude vytýkat, jak nakládá se svými občany, věru hůř, než feudální pán. Souhlasil jsem tedy s tím, že požádám o propuštění ze státního svazku. Dostal jsem formuláře pro sebe a dvě děti; Peter měl už za několik měsíců nastoupit na vojnu, po jejím skončení jako nositel státního tajemství (asi ví, jak vypadá puška) další dva roky nebude moci vycestovat; a manželka se rozhodla, že ho samotného zde nenechá, navíc měla starou matku. Sama procedura vyřizování vystěhování je velmi složitá : jsou to pravé orgie byrokracie. Zapotřebí bylo snad 20 potvrzení, včetně o zaplacení nájemného; jenom k jednomu potvrzení na národním výboru jsem musel oběhat sedm kanceláří, kde se postupně vyjadřovali, zda jsem zaplatil daně za psa, nebo nejsem-li dlužen něco atd. Pak jsem musel žádost doložit potvrzením ministerstva financí, že nejsem účastníkem žádné akciové společnosti a nevlastním větší reality, např. fabriku; mnoha potvrzení platila jenom měsíc, jiná 3 měsíce. Při prodlužování řízení se tato potvrzení musela znova předkládat. Uvedu hned, že jsem to absolvoval čtyřikrát; v bance, kde měli zjistit, zda nedlužím nic v Československu, mě utěšovali tím, že už tam měli i člověka, kterému vystavovali potvrzení šestnáctkrát. Jak známo, rozhodující instancí při propouštění lidí do ciziny není pasovka, ale politická policie. Zatím se nedělo nic, avšak to zlověstné ticho nenasvědčovalo také ničemu dobrému. Bratislavský ONV mě už propustil ze státního svazku, podobně i mé děti, listina byla už uložena v Praze. 692 [pageend170]4. První mříže Začátkem března 1981 umřel náš kolega, historik František Červinka, osobnost v mnohém vynikající a inspirující. Byl vyhozen z Filosofické fakulty a musel dlouhá léta, jako my, živořit — jemu se však k tomu přidala zákeřná nemoc, které po letech podlehl. Pohřeb byl stanoven na 12. března v 16 hodin. Chystal jsem se s přáteli vyprovodit našeho přítele. Avšak den předtím mé zastihla obsílka, že přesně v den a hodinu Frantova pohřbu mám být v Bartolomejské. Bylo mi to divné, na tak pozdní hodinu mne ještě nikdy nepředvolali. Brzy se ukázalo, že to nebyla náhoda. — Doufáme, že se na nás nezlobíte, že nemůžete na pohřeb svého kamaráda — začal malý, černý, asi pětatřicetiletý policajt s kapří hubou, který se představil až později jako nadporučík Karban ; později jsem se dozvěděl, že je to jedno z hlavních es ministerstva v boji proti chartistům. S ním byl i “můj” referent — blonďák. Karban mi dal přečíst anonymní dopis nějaká ženy, která na stroji napsala udání, že jsem v kavárně Slavii předával materiál zástupci polského KOR, že mám moc peněz a utrácím. Na záhlaví dopisu bylo razítko ministerstva vnitra. Prý co si o tom myslím, kdo to byl co to napsal a proč. Podařilo se mi vyvrátit obsah dopisu tím, že jsem přesně popsal, kde jsem v uvedenou dobu byl, z čehož vyplývalo, že jsem nemohl být ve Slávii. Samozřejmě, žádné materiály KORu jsem nikdy neviděl a také nic neodevzdával. Všechno probíhalo v korektním tónu a já věděl, že je to jen záminka, vždy s něčím jiným začnou než přijde řada na hlavní věci. Karban mne vyzval, zda chci kávu. Byl jsem na mnoha výsleších a bylo mi nabízeno totéž, vždy jsem odmítl. Tentokrát jsem však chtěl, aby to trvalo co nejkratší dobu a vše se vyřídilo, protože jsem předpokládal, že ta hlavní věc bude moje vystěhování. Souhlasil jsem tedy a vzal si sklenku kávy, druhou měl Karban. Jen co jsem dopil, přišel nějaký muž s nádobíčkem, z vnitřní strany vzal můj pohár dvěma prsty, natřel jej stříbřitým práškem a jal se snímat otisky prstů. — Za co jste si kupoval v Tuzexu auto ? — začal blonďák. Hned mi bylo jasné, že půjde o Danubia a že na to jdou od lesa. — Já jsem si auto nekupoval, ale můj syn Petr. Peníze jsem mu dal ze stipendia, které mi poskytla nadace Friedrich - Ebert Stiftung v Bonnu, a oficiálně mi je posílala přes Alimex ; to si můžete ověřit. — Za co jste dostal stipendium ? — Napsal jsem práci o slovenských sociálních demokratech v době vzniku CSR. — Protože vypovídáte neupřímně, budete na 48 hodin zadržen — vyhlásil Karban a tvář se mu přitom zkřivila. Ohradil jsem se, že zákon dává policii pravomoc zadržet občana jenom v případě, když ohrožuje veřejnost, nebo násilím znemožňuje úřední výkon. Nesnažili se cokoli vysvětlit : vložili do stroje růžový papír a začali se vyptávat na rodiče, sourozence a přátele — později jsem věděl, že se tomu papíru říká “babička za svobodna” a že je to zatykač s okamžitým dodáním do vazby. Až dotud jsem nevěnoval pozornost svému okolí v malé pracovně, kam mě zavedli spletitými chodbami z Bartolomějské do Klimentské ulice. Až tehdy jsem si všiml, že se stěny u okna se na mne usmívá Josef Vissarionovič Stalin a z boční stěny na mne kouká z dřevěného potrétu tvář prvního šéfa Ceky Felixe Edmunda Dzeržinského. Nikde žádný potrét prezidenta republiky, nebo emblém republiky, jak by mělo být v každé úřední místnosti. Zavanul na mne duch stalinismu ; poprvé v životě jsem se rozklepal strachem před něčím děsivým, neznámým, 693 [pageend171]něčím, co sahá na podstatu života a organismus se pudově brání. Mohlo by se to nazvat nervovým zhroucením. Abych jim to neusnadnil, řekl jsem že jsem v invalidním důchodu, kromě bolestí páteře mám také psychiatrickou diagnózu, nemám sebou léky a žádám tedy předvést k lékaři. Toto zřejmě zas oni nečekali, museli shánět auto, to chvíli trvalo, pak museli se mnou na Pankrác, kde jsem dostal radepur, a pak zpět do Konviktské, do pověstné policejní podzemní věznice. V té bídě jsem se snad trochu i radoval, že služba v příjmu nereagovala na žádost estébáků hned, dokonce nás všechny vyhodila na malý dvorek, kde jsme čekali víc než hodinu. Tak jsem se poprvé setkal se Špatnými vztahy mezi “normálními” policajty a “tajnými” ; jedna složka nenáviděla druhou a pokud se dalo, dělali si naschvály. Zejména řadová SNB byla na estébáky rozlobena proto, že ji StB zneužívá ke svým akcím, otravuje její příslušníky “bibostma” a odvádí tak od daleko potřebnější práce boje se skutečnými zločinci. Do sklepní cely mě strčili před půlnocí. Vzali mi všechno, tkaničky do bot, řemen, vázanku, poručili svléct do naha a udělat tři dřepy (zda ze mne nevypadne nějaký “poklad”). Na cele jsme byli tři, do rána nás bylo sedm. Byli tam vexláci, neplatiči výživného, “nemakančenkové” — příživníci, jak se jim oficiálně říkalo, byl tam i zbitý muž, který se hlučně bavil ve svém bytě s kamarády, policie je přepadla a jeho jako hostitele náležitě vyplatila. Tato pestrá společnost mi nijak nevadila — věděl jsem, že mnozí jsou tu neprávem, jejich delikty by se daly vyřídit administrativní cestou, avšak policie byla od toho, aby zavírala a vykazovala činnost. V této “cele předběžného zadržení”, zvané krátce cépézetka, jsem do rána nespal. Trápily mně myšlenky na děti. Teď, těsně před odjezdem, mě zavřou, všechny plány se hroutí. Zbytečné bylo běhat po úřadech ; zbytečně jsem si vypůjčil 9000 Kčs na zaplacení výloh a za propuštění ze státního svazku ; navíc syn Ján před měsícem dovršil 18. rok a doma měl už dvě pozvánky k odvodu ; v druhé se říkalo, že ho budou trestně stíhat, nedostaví-li se do měsíce. Věděl jsem z jiných případů, že vojáci dostali takhle do vězení mnoho mladíků, kteří se snažili vyhnout vojenské službě. Teď to hrozilo i mému synovi — jestli mě uvězní, půjde na vojnu a je po všem. Na druhý den dopoledne mě odvedli do zvláštní místnosti, posadili na židli, na niž se zaměřoval fotograf; udělali snímky ze tří stran — jako zločinci na trestní spis (znal jsem to z archivů). Procedura však tím neskončila: jiný muž mi vzal otisky všech prstů a dlaní. Osazenstvo CPZ se měnilo ; jedni odcházeli k prokurátorovi a pak do vazby, jiné propouštěli domů. Z naší cely prokurátoři domů nepustili nikoho ; ti, co měli s nimi pohovory, přišli zneklidněni a vystrašeni, ale s nadějí, že tentokrát to nebude jako minule, bude to kratší, a u soudu se všechno vysvětlí. Jak vidět, byli z nich mnozí již poněkolikáté v těchto zdech, ale i v jiných podobných zařízeních ; někteří se cítili obdivuhodně dobře, zejména “vexláci”, kteří spoléhali na okamžitý zásah svých dobře zaplacených advokátů. Začal jsem se zajímat o tyto lidi, o jejich pestré osudy. Zaujalo mně cosi, co jsem pak naplno pochopil až v Ruzyni — jakási sociologická vášeň poznávat osudy vězňů, spletité dráhy jejich životů. Bylo to něco, co se mi vynořovalo zejména při pomyšlení na Václava Havla: pro jeho zájem a talent dramatika je vězení velkou studovnou, rozsáhlou knihovnou lidských osudů. Krátce odpoledne mě vyvedli z cely, teď však do jiné, malé, jen o několik kroků vzdálené od “mojí” cely. Byla zařízena víc než skromně — stůl a dvě židle. Za stolen seděl Karban. A začal takto: — Podle otisků prstů jsme zjistili, že autorem Tezí jste vy. Přiznáváte autorství ? — Srovnáváte otisky podle čeho ? — zeptal jsem se. Srovnávali jste Teze podle otisků na Svědectví, kde byly uveřejněny, nebo na originále, nebo opisu Tezí ? — pokračoval jsem. (Originál 694 [pageend172]neměli, poslal jsem ho začátkem roku 1981 Luďkovi Pachmanovi.) Máme odborné posudky kapacit — vytáhl další trumf Karban. Začal číst obsáhlý eleborát, že srovnáním mé syntaxe, slovníku, prosté srovnáním mých textů zjistili, že autorem Tezí jsem já a nikdo jiný. Nejzávažnější byl argument, že jde o autora-Slováka, dlouho žijícího v českém prostředí, odkud pocházejí vlivy češtiny a české syntaxe. Na “odborném posudku” byli podepsáni titulovaní experti z vysoké policejní školy a další dva “specialisté” z ministerstva vnitra — celkem pět lidí. Věděl jsem však, že Karban lže — šlo o tentýž posudek, který mi už přečetli na Smíchově. Řehl jsem, že moje poslední publikované texty jsou jedenáct let staré a že vlivem nádeničiny se moje slovní zásoba zmenšila, bez vlivu nezůstala ani syntax, takže jde o nesrovnatelné skutečnosti. Uvedl jsem ještě další argumenty o tom, že přece, aby se zamaskovala původnost tezí, mohl text napsat český historik nebo politilog. Karban ztrácel trpělivost: — Dávejte dobrý pozor ! Teď záleží všechno jenom na vás, celý váš příští osud je ve vašich rukou, podle toho jak odpovíte. Jestli se nepřiznáte, zavedeme proti vám trestní řízení a pak nevycestujete ani vy, ani vaše děti... Přiznáváte se, že jste napsal Teze o vysídlení čsl. Němců ? — — Napsal jsem Teze — vybuchl jsem. Neovládal jsem se. Myslel jsem, že tento tón Karbana naštve, ale jeho kapří huba se roztáhla k vítěznému úsměvu. — Ták, konečně. Zatelefonuji “starému” a za týden máte papíry. Ale ještě dvě-tři maličkosti. Napište nám, proč jste Teze psal. Podstrčil mi kus papíru a tužku. Nedalo se nic dělat — šlo o to, abych co nejrychleji vyjel i s dětmi, nemohu si diktovat podmínky. Napsal jsem tedy několika řádek v tom smyslu, že Tezemi jsem sledoval hlubší studium tragedie, která odděluje Cechy a Němce a že je v zájmu pozitivního soužití národů, ale také našeho národního svědomí, aby se odvalily s cesty balvany druhé války a jejich pozůstatky a aby také se identifikoval náš gestapismus. Karban vzal papír vítězoslavně a viděl jsem, že v jeho rukou je to triumf, za jaký se mu jistě dostane odměny. Odběhl kamsi, zůstal jsem sám s blonďákem. Za chvíli se kapří huba přihrnula znovu a začala: — Starý je rád, a umožní vám výjezd. Ale ješte dvě věci: odvolejte podpis na Chartě a podepište nám, že v Německu nebudete pracovat proti republice. Víte, já chodím často na Zamini a tam nám naši soudruzi podávají zprávy, kdo se jak chová venku a my podle toho lidi hodnotíme. Někteří se již nikdy nevrátí domů, ani na návštěvu. Když budete rozumný, a podepíšete nám, že nebudete proti nám vystupovat, umožníme vám jezdit domů, usnadníte si život, i svým příbuzným... — Polil mě studený pot. Byl jsem již hluboce vnitřně pokořen vynuceným přiznáním a tím, že těmto idiotům jsem musel zdůvodňovat, proč jsem se Němci zabýval. Už to bylo příliš. A ted’ ještě tohle... — Jsem příliš starý na to, než abych ze sebe dělal tajtrlíka, který něco podepíše a pak odvolá. Ostatně, i když jsem s Chartou nesouhlasil docela a Havlovi jsem to řekl... — No vidíte, o to snazší bude podpis anulovat. A proč jste nesouhlasil ? — ptal se Karban. — Řekl jsem tehdy Havlovi, že po všem, jak do nás kopali, jak po nás šlapali, je třeba sepsat text výraznější, ostřejší, jako protest a ne jako pokornou petici. — Ještě chvíli se se mnou Karban dohadoval, ale nakonec to vzdal. — Tak vidíte, já vám chci pomoct, abyste mohl vycestovat i s dětmi, a vy si to sám všechno kazíte. Co já teď řeknu šéfovi ? Ale nechrne Chartu, podepište nám revers, že nebudete vyvíjet činnost proti republice ! — — Pane referente, jsem historik a ne politik. Chci odejít do ciziny abych působil jako historik a ne proto, abych vyvíjel nepřátelskou činnost proti republice ; a navíc revers, který mám 695 [pageend173]podepsat, může být vykládán jako závazek o spolupráci s vámi... To Karbana rozčililo. Vypočítal mi celou paletu lidí, kteří prý dělají Československu velmi zlou pozici ve světě, mají vliv, publikují, “nejsou to žádní pitomečkové”... A pak : Zatím budete propuštěn, možná že dostanete papíry, ale máte také možnost přijít za námi a podepsat to, aby si kolegové nemysleli, že Karban je nějaký vůl... 5. Jak chutná vyhnanství Dne 25. března, tedy dvanáct dnů po prvním uvěznění, mě pozvali na pasovku a vydali mi tři listiny, cestovní průkazy totožnosti, v nichž stálo, že jde o osoby “neurčené státní příslušnosti, přechodně se zdržující v CSSR”. Cár papíru s fotkou “dobytčí pas”. Průkazy platily tři měsíce. Poslední termín, kdy jsme museli opustit republiku, byl 25. červen 1981. Chtěl jsem odejít dřiv, ale zdrželo mě několik věcí. Především syn Ján, který jediný patrně vyvodil konsekvence z mého uvěznění, naléhal, abych mu ihned zařídil vše k vycestování, že už čekat nebude. Domlouval jsem mu, aby vycestoval spolu s námi. Ale on, jakoby tušil, že všechno skončí špatně, neustoupil. Propuštění se státního svazku platilo až v den převzetí listiny, tři dny před odjezdem a po vrácení občanského průkazu. Bylo zde mnoho možností, jak nás zadržet a znemožnit výjezd. Proto jsem začal ihned separátně vybavovat věci synovi. Ačkoli si toho bral málo, prakticky jen kufřík, bylo nutno všechno sepsat na zvláštní seznamy, dát to ocenit — věci na sobě, věci sebou, věci ve spoluzavazadle. Jeden znalec oceňoval svršky, jiný zas knihy, další hodinky a umělecké věci. Zdrželo to vybavování věci pro celek, avšak Ján byl připraven 13. dubna 1981 vycestovat. Zažil jsem při loučení dosti trpký pocit, konec jedné éry. Přišli Janovi přátelé — mladí Topolové, Jáchym a Filip, Veronika Bartošková, Marek Hlupý, Víťa Krůta, jeho nejbližší přítel, mladíci z učnáku, také Ivan. Jirous-Magor, který Jánovi napsal krásnou básničku o tom, že svět poběží dál i bez něho, ale že jim bude chybět. Byli to všechno přátelé. Ján byl inspirátorem sborníků kreseb a textů — stačili jich vydat pět, na další tři “do foroty” udělat obaly. Přišli všichni ti, kteří si chtěli před nedávném udělat soukromou výstavku ve sklepě v Nerudovce ; před zahájením přišli policajti, kteři posbírali pozvané příbuzné a známé. Začal jsem sepisovat seznamy věcí, které si vezmu sebou. Chtěl jsem vzít jenom knihy, desky, několik obrazů a grafik, pár uměleckých předmětů, jako vzpomínku na domov. Zas mi bylo smutno. Nad každou knížkou jsem vzpomínal, kdy jsem ji koupil, kde jsem ji koupil, kdy poprvé přečetl, co pro mne znamenala — jako bych další dítě vytrhával z jeho přirozeného domova. Nejvíc starostí mi dělal archiv. Historik Bedřich Loewenstein, který emigroval do západního Německa mi svěřil, že jeho zapečetěné bedny opět otevřeli a část materiálů zcizili. Už sám fakt, že celníky zapečetěná zásilka je znovu v nepřítomnosti majitele otevírána a prohlížena, byl zarážející. Nechtěl jsem riskovat zničení svého archivu, výsledek mnohaleté práce, vlastní základnu mé vědecké činnosti. Nedovedl jsem si představit, co bych v novém působišti bez archivu dělal. Některé nabídky k nelegálnímu převezení archivu jsem odmítl ; zmínil jsem se jenom náznakem, že bych něco podobného chtěl a už zde byla pohotová nabídka — její rychlost mě varovala a nezdála se mi. Když jsem nevěděl jak dál, zašel jsem za přítelem — “šílencem”. Pročpak váháš, vždyť takto odešly všechny archivy tvých kolegů, a ti toho měli toho podstatně víc, zněla otázka. A tak jsem se konečně rozhodl. “Šílenec” mi přikázal, abych 696 [pageend174]excerpta a jiné materiály, které chci poslat, zabalil do balíčků ne větších než archivní karton a označil je čísly. A ať na místo, kde to všechno převezme jiná osoba, nechodil já. Domluvil jsem se s jedním přítelem, aby týden po odjezdu mého syna balíčky odvezl na jistou adresu. Pak jsem se už o věc nestaral. 6. Ruzyně Přesně v šest ráno 6. května mě vzbudil dlouho drnčící zvonek. Rozespalý jsem se vyklonil z okna. U domovních dveří stála skupina civilistů s jedním uniformovaným dopravákem. Vzal jsem si župan, klíče a šel otevřít. — Jsem major státní bezpečnosti Cibulka ; z pověření prokurátora máme u vás provést domovní prohlídku. Ukázal mi jakýsi papír, který jsem v polospánku ani nevnímal. S Cibulkou byl kromě dopraváka “můj” blonďák a ještě jeden, asi třicetiletý štíhlý, černý muž, který se pak do protokolu podepsal jako nadporučík. Mechanicky jsem ukázal rukou, ať vstoupí. Před bytem se všichni bez mého vyzvání zuli a vstoupili do obývacího pokoje. — Vydejte nám materiály, týkající se polského KORu a polských kontrarevolučních organizací, začal Cibulka. To byl, jak jsem si později ověřil, jakýsi “předběžný výslech”, který je podle trestního řádu požadován před každou podobnou akcí. Odpověděl jsem, že nic podobného neznám a nemám. — Tak zahájíme domovmi prohlídku ! — Policajti se hrnuli do zadní místnosti. Vtrhli do pokoje, kde spala manželka s dcerou. Cibulku to zarazilo a snad tato scéna — a moje rozespalé uvítání — ho přimělo k tomu, že v průběhu domovní prohlídky se choval korektně. Když prohrabali dva zadní pokoje, zastavili se v mé ložnici ; u postele našli několik výtisků Listů a exulantských novin, avšak staršího data. Vzali si je. Pak v obývacím pokoji Cibulka našel Svědectví, kde byly uveřejněny moje Teze. — To vám nechám, je to vaše autorské číslo... — Vyrazilo mi to dech — ne ta ohleduplnost, ale skutečnost, že Cibulka je tak dobře obeznámen s případem Danubia, že mu stačí podívat se na obálku časopisu a vědět, o co jde. Našli i další materiály k odsunu Němců; ale když je blonďák snaživě Cibulkovi ukazoval, ten mávnul rukou : — Vrátit 1 — Nejhorlivější ze všech byl jinak mlčelivý “blonďák”. Našel můj psací stroj a vítězoslavně ho nesl Cibulkovi, jako že hned bude diktovat do protokolu jeho značku. Cibulka opět mávnul rukou : — Nebrat 1 Avšak jeho velkorysost skončila, když objevil papírový pytel s roztrhanými novinami a odpadovým papírem. Řekl jsem Cibulkovi, že tam pro ně nic není, ale to jakoby ho utvrdilo v podezření. Spolu s černým nadporučíkem pečlivě bral jeden útržek za druhým, vyhladil ho a studoval. Trvalo to déle než hodinu, nenašli ovšem nic. Pak Cibulka prohraboval moje doklady a fotokopie německých překladů. Najednou ze spodní části hromádky vytáhl opis mého už zmíněného dopisu Luďkovi Pachmanovi. Cibulka dopis ani nečetl, stačilo mu oslovení “Milý Luďku” a radostně zvolal : — Vy si píšete s Pachmanem ?! — Pak ještě našel opis dopisu sestřence, která žila v Německé spolkové republice; tyto kopie zabavil a zapsal do protokolu. Z celé prohlídky to byly nejzávažnější věci, které mě také nejvíce mrzely. Jak jsem mohl na ně zapomenout 1 Nedokazovaly mnoho, ale v souvislosti s Danubiem mohly být nepříjemné. 697 [pageend175]Cibulka prováděl prohlídku vskutku velkoryse. Pod kanapem, na kterém sedel při sepisování protokolu ležela aktovka plná mých beletristických rukopisů. Aktovku jsem nohou trochu zasunul, ale při důkladnější prohlídce by samozřejmě neunikla pozornosti. Měl jsem strach o dva balíčky, které jsem chtěl uložit do svého archivního fondu, který jsem nechával doma — byly to starší materiály Charty. Tyto dva balíčky manželka strčila dceři do aktovky. Jenže Cibulka vyhlásil, že z domu nikdo počas prohlídky nesmí. Dcera se dala do pláče, že chce do školy. A manželka spustila : — Právě dnes mají slavnostní recitaci Komunismus je nadějí lidstva a vy ji tam nepustíte ? Je to socialistické, zadržovat dítě ? — Pochopitelně, neslo o recitaci, ale o dva balíčky v dceřině aktovce — Cibulka dovolil dceři odejít, a ta celý den nosila chartistické materiály ve své tašce. Když prohlídka skončila a byl sepsán protokol, Cibulka prohlásil, že prohlídka se bude dělat i v mém ateliéru na Čapajevove náměstí. Namítl jsem, že to zbytečné, protože tam už léta chodila policie jako domů. Cibulka se významně usmál a zavelel : Jde se ! — O půl jedenácté druhá domovní prohlídka skončila. Jak jsem později zjistil, v tu hodinu jsem byl zadržen, od té doby se počítal můj čas vězně. Dostavil se také další muž, s jizvou. — Som kapitán, doktor práv Marián Slávik, vyšetrovateľ vo vašej veci. — Mluvil slovensky, byla to “posila” z Bratislavy. Dopravák nás zavezl do Bartolomějské. Cibulka s blonďákem se ztratili, už nikdy jsem je neviděl, za chvíli odešel i Slávik s černým mužem, zůstal jsem sám s dopravákem. Ten se hned rozpovídal : — Darebáci, lenoši, kdyby dělali pořádnou práci, jen nás zatahujou do svých svinstev... Měl jsem čtyřiadvacítku, víte co je to sedět za volantem tolik hodin... a ráno nás všechny chytli, co jsme jezdili den předtím autama, prý je velký zátah, nikdo z nás nejel domů, já už spím kudy chodím, kašparové... — Povinností dopraváká, který musel ještě navíc měnit kolo se splasklou pneumatikou, bylo odvézt Slávika do místa vyšetřování — předpokládal jsem, že to bude ministerstvo na Letné. Ale Letnou jsme minuli a na kruhovém náměstí se s námi rozloučil černý nadporučík. Jako by mimochodem mi řekl : — Chovejte se rozumně, nepokazte si na poslední chvíli výjezd... Když se auto zastavilo před velkými železnými vraty ruzyňské věznice, nebylo mi do smíchu. Byl jsem zde jen jednou, v roce 1972 na výslechu, kdy mě chtěli donutit, abych přiznal něco z výpovědi Honzi Tesaře. Teď jsem tady byl tedy — podruhé. Slávik měl naspěch. Našel malou místnost hned za vnitřní vrátnicí věznice a začal výslech. Opíral se o zabavené materiály v bytě a ateliéru. — Listy a noviny mi někdo strčil do schránky, nevím kdo to byl. — Tak hovoríte všetci, nikto nič nevie... — rozčílil se vyšetřovatel. Asistoval mu malý, štíhlý človíček, asi třicetiletý a už bez vlasů, s velkou lysinou, také Slovák, zdá se že hodností nadporučík StB, aspoň se tak podepisoval do protokolu. Pak došlo na opisy korespondence. Co prý jsem poslal Pachmanovi. Abych zachránil svůj nejnovější rukopis, o kterém policie nevěděla, jak jsem předpokládal, zatím nic, vymyslel jsem si tezi, že jsem Luďkovi pro jeho potřebu poslal originál Tezí o vystěhování Němců. — A on ich tam publikoval 1 vítězně zvolal kapitán. — Jak je mohl publikovat v roce 1977, když průvodní dopis je z ledna letošního roku ? Kapitán musel opustit tuto slibnou verzi, ale kolem Danubia a jeho Tezí se začal točit až příliš podrobně. Jakoby ho nic jiného nezajímalo. Bylo jasné, že je zajímá jenom Danubius a jeho Teze, moje styky s Pachmanem s německými institucemi. Pozdě večer, bylo k desáté hodině, Slávik zasouval do stroje poslední list protokolu a zeptal se : 698 [pageend176]— A už nič iné ste do zahraničia neposielal ? — Odpověděl jsem, že nic. Poté vytáhl fotokopie originálu studie o genocidě slovenských židů, kterou jsem dal již v lednu 1981 “šílenci” aby ji poslal Pavlu Tigridovi, ať ji publikuje pod mým jménem, to už budu v Německu. “Šílenec” ji označil na první straně slovem “Druhý” (patrně Tigrid) — jenže tato studie nebyla v originálu v mém archivu : mají jí tedy z chartistické zásilky. Řekl jsem Slávikovi, že je to moje studie, kterou jsem půjčil příteli, už nevím kterému, a není moji vinou, kde a jak se ocitla. Avšak Slávik sáhl do stolu a předložil mi fotokopii čestného uznání, které jsem dostal kdysi na vojně; ten papír jsem používal při přepisování Dérerova Antifierlingra pro sledování řádků hustého strojopisu a pak jsem jej v rukopisu zapoměl. Avšak Dérerov rukopis jsem posílal ven ve svém archivu. Krve by se tehdy ve mně nedořezal : Mají i můj archiv, pomyslel jsem si, všechno je v háji... — No, to si necháme na zajtra, řekl Slávik. A opět přišel přijímač — tentokrát opravdu vězeňský. Tkaničky, svléci do naha, dřepy... Bylo to v suterénu staré budovy, vlhkém a studeném. Strčili mne do první cely zleva, hned za katrem, měla poměrně vysoké číslo. Později jsem se dozvěděl, že všechny cely zprava až nakonec chodby a nazpátek byly obsazeny. “Moje” cela vypadala uboze. Vlhkost vyloupla pod oknem mapu omítky, odtud vanul pach ztuchliny; z tureckého záchodu, žlutém od usazenin moči, vanul ostrý zápach čpavku. Podle hustě pomalovaných zdí většinou se sexuální problematikou a ženského písma jsem zjistil, že celu užívají většinou pro milostnice — ‘příživnice’, jak jim zde říkali. Celu zřejmě dlouho nemalovali, protože malovánek s oplzlostmi bylo bohatě na všech zdech až po strop. Jediným zařízením cely byla úzká postel s matrací z umělé hmoty, náležitě Špinavou. Ráno v šest hodin byl budíček, oznamován odporně chrčivým klaksonem, zněl jako kdysi za války protiletecká siréna. Za hodinu mi strčili půlku chleba a hnědou bryndu. Nalámal jsem si kousky chleba a s velkým odporem to snědl. Nebylo ještě ani osm hodin a už pro mně přišel předvaděč. Zatím to bylo ještě v přízemí, jako včera. První otázka vyšetřovatele byla, jak jsem správně předpokládal, kdy a jak jsem odeslal svůj archív. Řekl jsem, že je to moje celoživotní dílo a po zkušenostech jiných historiků, kterým se hrabali v archivech, jsem neměl zájem riskovat svůj archiv, proto jsem porušil zákon, dopustil se celního přestupku. To bylo jediné, co jsem přiznal a čeho jsem se dopustil. Většina otázek ovšem se týkala Tezí, resp. objasnění dopisů do Německa. Upřesnil jsem tvrzení v protokolu z minulého dne, že originál Tezí s předmluvou a žádostí o vydání v Německu jsem zaslal setřence Yvetě s tím, aby ho odeslala Luďku Pachmanovi, který to bude publikovat, protože Pavel Tigrid uveřejnil jen asi polovinu textu. Upřesnil jsem také, jakou cestou jsem původně chtěl poslat dopisy (“dôvernou cestou”) po osobě, cestující v té době do NSR, ale pak jsem použil pošty. A pak vyšetřovatel vytáhl třetí kopii dopisu, který jsem psal začátkem dubna 1981 jistému kolegovi historikovi do NSR, ve kterém ho žádám, aby případný honorář Antifierlingra při uložení do archivu Friedrich-Ebert-Stiftungu zaslal na adresu sestřenky, aby tak můj syn Ján byl zajištěn hmotně, než přijedu do Německa já. Zdálo se, že vyšetřovatel už to měl všechno domyšleno : stipendia poskytnutého Ebert Stiftung bylo použito na vypracování Tezí, tedy jde o objednávku, která sice časově nezapadala, ale moje spolupráce s německou institucí by nakonec bylo možné dokázat. Abych si nepopudil Slávika, protože šlo o možnost propuštění po 48 hodinách, vymyslel jsem si, že za Antifierlingra jsem dostal 1000 DM, které měly být poslány synovi na sestřenčinu adresu. Ale později, když bylo jasné, že se chystá proces, změnil jsem tuto výpověď na “případný honorář”, který jsem měl dostat. (Vyšetřovací spisy v přípravě procesu "Niklová a spol”facs. 4, str. 53, 68, 81.) Vyšetřování s krátkou polední přestávkou trvalo celý den až do večera. Za ty dva dny vlastně 699 [pageend177]byl vyčerpán námětový okruh Tezí a mého stipendia, moje styky s Německem a exulanty, jakož i problém, jak se ocitl můj archiv ve společné zásilce do zahraničí. Vyšetřovatelé byli pilní; Slávik zůstával se mnou, mladší nadpor. Mrázik každou chvíli odběhl a pak přinášel vzkazy, kde upřesnit výpověď, nebo zas někdo vstoupil do místnosti, vyvolal si Slávika na chodbu, a ten se vzápětí vrátil s nově formulovanou otázkou. Zažil jsem to již v Bartolomějské : na vyšetřovatele byl napojen celý tým dalších analyzátorů, kteří v odposlechu sledovali průběh vyšetřování, vyhodnocovali a usměrňovali jej. Tady tedy také fungovala “týmová práce” policie : měl jsem co dělat, abych na stále znovu opakované otázky nevypovídal rozporně. Večer jsem si vyžádal novinový papír na toaletu a téměř celou noc jsem si zapisoval myšlenky, kterých bych užil ve své obhajobě. Popsal jsem téměř všechny okraje Rudého práva. Z této obhajoby, sestavené za jednu noc, jsem pak žil dva měsíce a jen nepatrně jsem ji modifikoval. Na třetí den, byla to sobota, Slávik se hned na začátku postavil do slavnostní pózy a přečetl mi “usnesení” o mém obvinění. Neboť jako “podezřelého” mě mohli věznit 48 hodin, jako “obviněného”, pokud mne prokurátor vezme do vazby, i několik let, a to bez soudu. Usnesením Slavika bylo proti mně vzneseno obvinění z trestního činu podvravění republiky podle § 98 odst. 1, 2, písm. a, b — jehož jsem se měl dopustit tím, že “v době od roku 1979 do května 1981 v Praze a jinde v součinnosti s dalšími jinými osobami a cizími činiteli ve větším rozsahu zpracovával, shromažďoval a rozšiřoval písemnosti, jejichž obsahem bylo napadáno socialistické státní zřízení republiky a ohrožovány její mezinárodní zájmy.” (Spisy Generální prokuratury CSSR, speciální odbor, 18. V. 1981). Byl zde v podstatě opsán příslušný článek trestního zákona, bez jakékoli specifikace, jež se svou obecností mohl vztahovat na kohokoli. Věděl jsem teď, že moje dosavadní taktika usmířit si vlky nevyšla, že je tu zájem me uvěznit a odsoudit. Když Slávik dočetl a zeptal se “čo k tomu mám”, vybuchl jsem : — Nemyslete si, že máte do činění s nějakým pitomečkem nebo s Jankem z Durkovky. Vaše výmysly jsou tak arogantní, že je nemohu ani komentovat. Všechny svoje výpovědi odvolávám, protože byly činěny v psychickém nátlaku, zneužívají fakt mého vystěhování, také již uskutečněného vystěhování mého syna. Abych nezadal záminku k zadržení, vymýšlel jsem si, jak jste požadovali, nebo jak jste vedli vyšetřování. Proti psychickému nátlaku a manipulaci protestuji.” Slávik zrudl vztekem. Jeho kolega Mrázik nervózně pobíhal po místnosti. Pokračoval jsem : — Dostal jsem stipendium podle zákona a instituce, která je institucí vládnoucí SPD, je vámi označena za nepřátelskou. O tomto obvinění budu informovat příslušné úřady a instituce, jakmile mi to bude možné. — Mrázik radostí povyskočil : — Veď už toto samo stačí k udržaniu vo väzbe... . — Počkaj, máme iné možnosti — chlácholil ho Slávik. Ačkoli si byl jist svou věcí, přece jen musel teď provést nový výslech : své prohlášení o psychickém nátlaku jsem totiž napsal na zvláštní papír, který byl vložen do protokolu. (Později moje písmo z tohoto prohlášení bylo vzorem pro srovnávání mého rukopisu.) A všechno začalo znovu : Psal jste dopisy Pachmanovi, setřence, historikovi ? Odmítám výpověď. Měl jste dostat honorář od Friedrich- Ebert-Stiftungu ? Odmítám výpověď, protože postup proti mně je protizákonný, na základě umělých konstrukcí a za použití psychického nátlaku. Dostal jste stipendium ? Odmítám výpověď... Taky jsem žádal, abych nadále nebyl vyšetřován “neobjektivními vyšetřovateli”, a už vůbec ne Slováky. Žil jsem téměř 30 let v Cechách, chci být vyšetřován českými policajty. Zdá se, že to byla velmi choulostivá záležitost, která se mohla vykládat všelijak. Byl zájem, aby Slováky v této kauze vyšetřovali slovenští úředníci (když šlo o tak velkou aféru, později jsem 700 [pageend178]totiž zjistil, že do Prahy převezli z Bratislavy Milana Šimečku a Miroslava Kusého). Teď najednou Slovák odmítá — v Praze — Slováky. Takže v neděli dopoledne si mě nechal předvést elegantní padesátník se šviháckým fouskem, mjr. StB Paroulek. — Proboha, co vy jako Slovák máte proti Slovákům ? Snad jste natolik inteligentní, že nebudete přece nacionalista, nebo šovinista — proti vlastním národu ! — Mám jinou představu o Slovácích a když už někdo má dělat špinavou práci, ať to dělá někdo jiný ! Proč má právě Slovák Slováka jebat, a navíc v Ruzyni ? — No, zdvořilý zrovna nejste, ale uvažte sám, co se změní; myslíte, že ti naši jsou “hodnější” ? Možná že budou na vás ještě horší. Rozmyslete si to ! — A Paroulek dodal : — Nic není uzavřeno, vy se chcete vystěhovat, že ano, neztěžujte tedy svou pozici neuváženými kroky, chcete přece vidět svého syna, chcete se vystěhovat i s dcerkou... — Ať je po vašem — kapituloval jsem. 7. Urválkova justice Dvě hodiny poté mne předvedli před staršího pána, funícího z horka prudce začínajícího jara. — Jsem prokurátor generální prokuratury ČSSR Balaš a mám povinnost ověřit váš případ. Kolem Balaše seděli dva policisté, asi třicetiletí mládenci, jeho ochranka, vedle seděla sekretářka. Balaš působil ušmudlaným dojmem, připomínal spíš venkovského trafikanta nebo uspěchaného pojišťovacího agenta než důstojného představitele nejvyšší prokuratury v republice a nejkompetentnějšího ochránce zákonnosti. Pomyslel jsem si něco o ušmudlané zákonnosti. Balaš měl naspěch — bylo už krátce po poledni, snad dvě hodiny po termínu, kdy jsem měl být po čtyřech dnech buď propuštěn, nebo prokurátorský uvězněn. Na lístku, který měl Balaš před sebou, jsem vyčetl jména : Kantůrkové, Siklová, Jiří Ruml. Víc jich tam neměl. Tak to jsou zřejmě ty “jiné” osoby, s nimiž jsem měl v Praze a jinde páchat trestní činný. — Žádal jsem už několikrát o konfrontaci s údajnými osobami, s kterými jsem dáván do souvislosti, bylo mi to odmítnuto. Zde je porušována zákonnost a vás žádám o ochranu. Balaš na mně výsměšně pohlédl a prohodil: — Nespěchejte, všechno se vysvětlí, zatím jste tady ve svojí věci — převážel jste svůj archiv, že ano ? V tom vám pomáhaly jiné osoby... Zatím, než se to vysvětlí, uvaluji na vás vyšetřovací vazbu. — Ve zlé předtuše jakoby se ve mně něco zlomilo. Zmohl jsem se jenom na krátkou výčitku: — Jak lehce se lidé dávají do vazby... — — To se nedělá lehce, skočil mi do řeči Balaš, jakoby na svou obranu, to se dělá těžce... Nadiktoval jsem mu do protokolu stížnost proti uvalení vazby : ani sám, ani ve spolupráci s jinými osobami jsem se žádného podvratného jednání proti republice nedopustil a proto není dán důvod, pro nějž jsem byl vzat do vazby. Dne 25. června 1981 se hodlám legálně vystěhovat do NSR a potřebuji si připravit vše potřebné k vystěhování. Proto žádám o okamžité propuštění z vazby. (Spisy Nejvyššího soudu ČSR, To IH 11/81). — Byl jsem propuštěn ze státního svazku ČSSR, nemám jedinou listinu, co mám tedy zde dělat, a navíc, který stát se mne zastane ? — Máte přece občanský průkaz, to nám stačí —, odpověděl Balaš. Nebylo mi do smíchu, když mě vytáhlý černý nadpraporčík odváděl do suterénu. Všechny ty oplzlosti na zdech mi teď připadaly jinak, než když jsem je viděl poprvé. Byly to zoufalé výkřiky po životě, protesty zoufalství. Ráno mi hodili do cely krabici s pískem a hadr. — 701 [pageend179]Vydrhněte to tady —, nařizoval “šedivka”, starý, asi šedesátiletý referent suterénu, celý prošedivělý, známá figura ruzyňské věznice. Byl jsem rád, že se zbavím teď už téměř nesnesitelného pachu čpavku. Záchod jsem vydrhl do bila, umyl celou celu — bylo to několik kýblů vody. Když jsem si to jakž upravil a odstranil smrad, nařídili mi vyzvednout si vězeňské náležitosti — tepláky, pantofle, ponožky, spodní prádlo, noční prádlo, dvě deky ; dali mi taky kelímek z papíru s malým kartáčkem na zuby. Pak mě odvedli do druhého patra téže budovy, do prostředního traktu, nebo lépe řečeno “do dlouhé”, jak se označovala chodba, hned za katrem po levé ruce, s výhledem na dvůr. — Vítám tě, já jsem Olda, oslovil mě starší muž v hnědých teplácích. I v tomto ubohém stavu udělal na mně dobrý dojem: choval se nevtíraně, s jistou inteligencí, na svůj věk vypadal mladě. — Kouříš ? — Když jsem odpověděl, že ne, docela si oddechl. — Já taky ne, to je dobře. — Olda mi pomohl udělat první kroky ve vězení. Ukázal mi, jak se skládají deky, jak se do čterce ukládá noční prádlo, kde má viset utěrák. Ještě nebyl ani u konce a už tu byl předvaděč. Odvedl mě do čtvrtého patra, do opaěné, dlouhé chodby, než jsem byl předtím předveden k Balašovi. Sem do poloviny této chodby, obrácené na dvůr, jsem byl předváděn po celé dva měsíce mého vyšetřování. 8. Jak se vyrábí proces V nevelké místnosti čekali na mně čtyři muži. Dva byli “moji” známí vyšetřovatelé Slováci, dva byli Češi. Začali dvěma mými sešitky s telefoniím čísly, které mi Cibulka zabavil. V prvním “rodinném” telefonním seznamu bylí naši známí zhruba od roku 1960, mnozí se už odstěhovali buď za hranice — emigrovali, nebo odešli na jiný svět. Druhý seznam jsem si pořizoval z likvidovaných materiálů před vystěhováním — byli tam někteří moji žáci z AMU a VSUP — Umprum, dále kolegové, kterým jsem chtěl napsat první pozdravy. Žádná pořádná konspirace. Černý mladík, unavený bezvýsledností jednání začal z jiného konce: — Vy jste ve Svědectví napsal Teze o vysídlení Němců. Takové svinsvo jsem v životě nečet. — — Vy jste historik, že tak odborně vynášíte soudy ? — — Ne, nejsem historik, jsem policajt, ale takové svinstvo... —. — K tomu, aby se ověřila vědecká hodnota díla musí snad být vědecká expertíza, a ne soudy a policajti, jak sám tvrdíte — namítl jsem. — Ta je už hotová. Snad nám nechcete tvrdit, že jste nečet Hubla, Kohouta a ty ostatní, vždyť to publikoval Tigrid v tom vašem Svědectví a dokonce vydali i sborník — ti vás ale natřeli, co ? — Kdo mě natřel ? — snažil jsem se nerozumět. — No přece vaši vlastní kolegové vás pěkně nakopli ! Netvrďte nám, že neznáte jejich sborník. A v něm se dokazuje, že to je politický pamflet, nemající nic společného s historií, a už vůbec ne s vědou... — Jsem tady vyslýchán pro odbornou studii ? A může tato studie být nebezpečná pro socialistický stát, když se přece zabývá obdobím, kdy tento stát ještě socialistický nebyl ? — — Vy jste napadl tento stát v tom nejhlavnějším : chcete návrat Sudeťáků a chcete změnit hranice, jinak by to přece nebylo možné, to přece — ten návrat — vyplývá z revanše, ze zrušení pomnichovské hranice, tak je to — vítězně zvolal černý mladík. 702 [pageend180]— V mé studii nic takového není, ani o návratu, ani o hranicích... — — Ale vždyť vám jako blbému už poněkolikáté opakuji, že vaši vlastní přátelé napsali, že chcete změnu hranic, my jsme si to nevymysleli, my takoví experti nejsme ! — Jasné: tenhle mladík se nechal “unést” svou horlivostí a v pár větách mi prozradil, z čeho jsem obviňován, za co budu vězněn a souzen. Na celu jsem se vrátil dosti poničen. Věděl jsem, co mne čeká, jestliže nevyvrátím nesmyslnou tezi o změně hranic. Ale nejvíc mě trápil ten archiv. Následujícího dne si Slávik dal přinést 12 balíčků. Tam, v rohu vyšetřovny, stálo teď mnoho let úmorné práce, moje příští badatelská práce, která by aspoň zčásti rehabilitovala ztracených deset let, aspoň trochu by mi umožnila žít jako historikovi. Teď Slávik bral balíček za balíčkem a sepisoval celkovou inventuru s tím, že k podrobnému zjišťování balíčku se vrátí později. — Bude to veľa práce, pán obvinený, ale ja ju urobím dôkladne — poznamenal významně. Do vězení se Olda dostal pro hloupost: jeho přítel, vrchní z jedné kavárny, převzal od něho seznam československých stáních a stranických činitelů s údaji o jejich údajných kontech ve švýcarských bankách. Na tomto seznamu byl na prvním místě Gustáv Husák s třemi miliony marek, jeho zesnulá žena se 2 miliony, Vasil Biľak měl podobně vysoké konto, a Olda mi vyjmenoval asi 16 těchto “papalášů”, kteří machinacemi s ředitelem Státní banky Potáčem si ukládali valuty ve Švýcarsku. Tento seznam se dostal při domovní prohlídce u Oldova přítele — vrchního do rukou policie. A pan vrchní přiznal, že seznam dostal od Oldy. Toho prokurátor nejprve obvinil z trestního činu urážky veřejného činitele, ale brzy toto obvinění odvolal, aby se snad veřejně před soudem o kontech nemluvilo, a změnil obsah obžaloby na podvod, jehož se měl Olda dopustit tím, že s vrchním páchal podvody. Mezitím probíhaly výslechy a kupila se moje korespodence s prokuraturou. V dopisu generální prokuratuře CSSR ze 14. května jsem přiznával celní přestupek s vědomím nést za něj odpovědnost, ale připomněl jsem také propuštění ze státního svazku, nutnost připravovat se na odjezd: žádal jsem vyšetřování na svobodě. V dalším dopise téže instituci ze 20. V. 1981 jsem protestoval proti průtahům ve vyšetřování způsobených tím, že má historická excerpta jsou považována za “větší počet listinných důkazů” ; jde o omyl, nejsou to důkazy, ale materiál k čs. dějinám v letech 1918-1948. Danubia jsem nepřipomínal. Ale Slávik se držel nastoupené linie vyšetřování z 11. května. Neustále vedl vyšetřování po německé lince a s oblibou se vracel ke konceptu dopisu, který jsem adresoval Luďkovi 28. XII. 1980, a zejména, co znamená věta “ať Němci vydají svědectví o tom, co znamenal odsun pro ně.” Slávik se zvlášť zajímal o dva výstřižky z Rudého práva z 10. a 12. II. 1981, kde bonnský dopisovatel listu hodnotí druhý a třetí díl televisního seriálu Vyhnanství a útěk německé televize, kde se mluví o vyhnání Němců ze středoevropských zemí (první článek mi unikl). Proč prý jsem si vystřihl právě toto. Řekl jsem, že mě zajímala fakta o perzekuci čs. obyvatelstva za nacistické okupace (počet mrtvých) a také počet padlých ve druhé světové válce, které se zde připomínají s výčitkou, že seriál o tom mlčí. Slávik chtěl vědět o výstřižcích víc a tak došlo k diskusi, zda mají Němci právo poukazovat na křivdu vyhnanství, která dopadla na jedenáct milionů příslušníků jejich národa a zda my máme právo zapomínat na náš gestapismus a masové hroby, které vznikly z řádění sadistických živlů v našem národě a vydaly smutné svědectví. Brutalita, projevená proti našim Němcům se pak přenesla na vlastní národ v letech padesátých: a zde jsou také kořeny politických vražd a justičních poprav. Slávik o procesech nevěděl dohromady nic, tak jsem mu musel udělat malou přednášku ; řekl jsem, že naše generace historiků těžce nesla dědictví justičních vražd z období procesů s Horákovou, Píkou a Slánským, že ještě v roce 1954 po 703 [pageend181]Stalinově a Gottwaldově smrti popravili (a pak rehabilitovali) Závodského a právě my — historikové — jsme se ptali, kde se u nás vzalo tolik brutality, víc než kde jinde. Vyšetřování se vleklo. Když jsem viděl, že je už těžké obcházet hlavní nerv vyšetřování, totiž Danubia, protestoval jsem proti tomuto směru mého pronásledování v dopise generální prokuratuře CSSR 29. V. 1981. Napsal jsem, že moje věznění “musím... chápat jako nezákonné a uměle prodlužované, aby se dokázala teze o obvinění, která byla vyslovena již 8. a 9. května 1981... V tomto smyslu celé vyšetřování chápu jako akt politické msty proti historikovi, který má odlišné názory na vysídlení cs. Němců než je oficiální verze, který je stíhán za výsledky svého historického bádání.'’ (Podškrtnuto v originále). O necelý týden později, když tlak na Danubia se stupňoval zejména výslechem o excerptech záznamů výpovědí pamětníků, napsal jsem 5. VI. 1981 dopis přímo Obzinovi, federálnímu ministru vnitra. Napsal jsem, že “Vaše orgány mi za každou cenu chtějí dokázat protistátní činnost” a “žádné” důkazy o mé protistátní činnosti se nenajdou, protože neexistují”. Všechny moje dopisy četl Slávik. Stížnost ObzinoVi ho zřejmě vyvedla z míry: — Vy tvrdíte, že štipendium od Ebert-Stiftung ste dostali za prácu o slovenských sociálnych demokratoch. My vieme čo Ebert-Stiftung je, mali sme tam svojich ľudí a tí vám to povedia... Friedrich- Ebert-Stiftung nie je nič iné, ako krycia organizácia Straussových fondov a fondov Sudeťákov. Vy ste za uvedené štidendium z týchto fondov napíslali svoje Tézy a my vám to dokážeme ! — Já jsem ovšem nevěděl, že se tehdy vrátil “rozvědčík” Josef Hodic a že “přivezl zprávy” o Ebert-Stiftung. Na tiskové konferenci 15. VII. 1981 Hodic na třech místech napadl tuto západoněmeckou instituci — že (1), zadala emigrantům práci — zhodnotit pražské jaro (2), že financuje studii o postavení dělnické třídy v Československu a o možnostech její mobilizace v duchu polských “kontrarevolucionářů” a že tato nadace přímo v Polsku podněcuje revizionistické síly a (3) právě tato nadace zadala ve spolupráci s tzv. Seliger Gemeinde smíšené “československoněmecké skupině” zpracovat protihítlerovský odboj v Sudetech. (viz Rudé právo, 16. července 1981.) Moje situace byla kritická. Do mého možného odjezdu zbývalo jenom osm dnů. Utěšoval jsem se tím, že mi snad datum odjezdu odloží, ale moc jsem tomu nevěřil. Hroutil se mi celý svět. Když jsem 18. června 1981 dostal dopis celního odboru, že mne a mé dceři byly odňaty cestovní průkazy totožnosti, protože bylo proti mně zavedeno trestní řízení a můj výjezd do ciziny by byl v “v rozporu s ochranou vnitřního pořádku”, bylo mi jasné, že celní správa úzce spolupracovala s StB. Celní správa věděla o mém trestním stíhání od začátku května, proč až po jednom a půl měsíci mi odnímá papíry ? Navíc byl odňat “Zwangpass” i mé dceři, proti níž přece žádné trestní stíhání vedeno nebylo. Dozvěděl jsem se dodatečně, že naše “Zwangpassy” byly odňaty krátce po mém zatčení, přišel si pro ně uniformovaný příslušník SNB, přičemž měl tak naspěch, že zapomněl na výjezdní doložky. Rozhodnutí mi však dávalo v odůvodnění poučení, že se mohu odvolat do 15 dnů, a ačkoli odvolání nemá odkladní účinek, přece jenom vyšší orgán — Správa pasů a víz SNB může rozhodnout v můj prospěch. Uvedl jsem v odvolání, že v mém případě je ignorována presumpce neviny, že Krajský odbor pasů a víz předbíhá výsledky řízení, když nařídil i vrácení správních poplatků, že “jestliže z celkového vystěhování je umožněno vystěhovat se jenom jednomu členu rodiny a dvěma dalším je to znemožněno, tím se uměle roztrhává rodina a způsobujese jí faktická a morální škoda”, protože také syn jako bezdomovec se nemůže vrátit domů. Také v případě dcery Edity “bylo zcela svévolně porušeno právo, ke kterému měla souhlas obou rodičů i státního orgánu a mohla se vystěhovat v doprovodu námi pověřené dospělé osoby.” 704 [pageend182]Slavik text mé poslední práce pozorně přečetl a komentoval jej podobně, jako kdysi jeho “černý kolega“ od okna: neužil sice fekální výrazy, ale výrazně kroutil hlavou, prý jak jsem to jenom mohl napsat. Abych neidentifikoval rukopis více, než bylo radno, raději jsem mlčel. Protože mě Slavik už týdny vyslýchal sám, neboť jeho bratislavský kolega dostal za úkol (jak jsem se dověděl později) vyslýchat početné svědky v mé kauze, zejména české historiky eurokomunisty, musel si pro podpis třetí osoby přizývat předvaděče, co bylo nezákonné, ale já jsem proti tomu neprotestoval. Jednou tak odběhl pro předvaděče a nechal mě samého. Měl jsem nutkání ukrást mu tento rukopis a na cele jej zničit s strčit do záchodu. Ale rozmyslil jsem si to ; něco mě před tím vystříhalo. Ukázalo se, že jsem udělal dobře. Při vší bídě jsem si gratuloval, že v dopise Luďkovi jsem rukopis neoznačil titul. Jednalo se o práci "Československí Nemci: Ako chutí domov?', kterou jsem napsal v prosinci 1980 a kde jsem vysvětlil (na 100 stranách), proč jsem Teze napsal. Další výslechy : proč jste se zabýval německou problematikou, ptal se Slávik, když je dost jiných historických námětů. K tomu jsem Slávikovi nadiktoval do protokolu toto: “Problematiku o ukončení štátneho súžitia Čechov, Slovákov a Nemcov nemožno trvale obchádzať a ignorovať, ale treba ju riešiť, a to aj v zaujme mierovej spolupráce Československa s obomi nemeckými štátmi.“ (“Siklová a spol.”, fasc. 4, str. 131.) — Ako chcete spolupracovať s revanšistami, ktorí vykrikujú, že naše mestá budú dláždené českými lebkami, rozčúlil sa Slavik. — Svojimi Tézami ste podporili nároky revanšistov a naviac zastierate násilie hitlerovských fašistov na našich národoch. — Viděl jsem, že Slávik tu dostal “rozumy“ od svého týmu ve vedlejší místnosti, nebo od příslušného vyhodnocovatele. Obhajoba fašismu v mých Tezích se u něho tak výrazne projevila poprvé a pak se častěji k této věci vracel. Nezbývalo mi, než se hájit, ale zároveň připomenout i druhou stranu mince, kterou oficiální propaganda obcházela, a vlastně na tom budovala svého strašáka revanše. Bylo až neuvěřitelné, ale na str. 140 mého protokolu se Slávik opět snažil dozvědět, jak se Teze dostaly do Svědectví. Toto opakované kladení týchž otázek bylo zjevným porušením trestního řádu, který to výslovně zakazuje. Avšak StB na žádný trestní řád ani zákon nepřísahala a dělala všechno, jak uznala za vhodné. Můj protokol (ale jistě i jiných z naší party, jakož i všech politických vězňů v Československu) se jen hemží evidentním porušováním zákonů — jednou to bude pro právní historiky zajímavá četba. V této fázi výslechů Slávik i jiní vyšetřovatelé projevovali značnou nervozitu a pracovitost. Uzavření případu zřejmě nenechalo na sebe již dlouho čekat, neboť lhůta vyšetřovací vazby se nebezpečně přibližovala k dvouměsíčnímu termínu, který je podle trestního řadu dostatečný k uzavření vyšetřování, jinak musí prokurátor vazbu prodlužovat na žádost vyšetřovatelů, kteří také musí zdůvodňovat, proč případ ještě neuzavřeli. V druhé polovině června 1981 doznívalo vyšetřování o mých stycích s dr. Karlem Goliathem a kolegou Jozefem Jablonickým. Dr, Goliath, blízký spolupracovník Bohumila Smerala a jeden z předních českých komunistů, si odseděl v letech 1939-1956 17 let ve stalinských koncentrácích ; jako komisař Svobodova polského vojenského sboru byl zatčen hned po příchodu do SSSR a propuštěn pak na zásah Chruščova. Napsal několik rukopisů o tomto svém strastiplném životě. Nejvýznamnější z nich, Zápisky ze zakázaného světa, rozsahem kolem 600 stran, prepracovával ve více variantách. Rukopis měli i jiní čeští historikové, avšak nikdo se neměl k tomu, aby aspoň část uveřejnil. Dr. Goliath přijel za mnou do Prahv v roce 1979 a pak 1980 a požádal mně, abych byl editorem jeho díla. Bylo to již třetí editorské pověření po Dérerovi a Tatarkoví ; udivovalo mne, odkud lidé berou tuto důvěru, vždyť sám mám 705 I 2 [pageend183]nevydaných rukopisů víc než dost. Ale ujal jsem se toho, dokonce mi dr. Goliath poslal nejen rukopis, ale i ediční pověření, ověřené notářem. Jenže začátkem ledna 1981 zasáhla ostravská policie, která ho nespouštěla s očí, ačkoli mu už bylo 80 let a byl těžce nemocen. Vylekaný Goliath mě požádal o vrácení rukopisu. Předtím, než jsem mu ho odeslal, udělal jsem si xerokopii; a tento exemplář jsem měl ve svém archivu. Vysvětlil jsem Slávikovi, že jde o paměti člověka, který měl významné místo v KSC v době jejího zrodu a že mě také jako paměti zajímají a že tento xeroxový obtah jsem dostal od historika-kremlologa, který odešel do ciziny před několika lety. I souvislost s Jozefem Jablonickým byla pro mne dost závažná, zejména proto, že jeho korespodence se mnou, a také jeho rukopisy byly v opisech v mém archivu. Jablonický byl pro StB, zejména bratislavskou, osobností příliš nebezpečnou. V roce 1974 na tohto předního slovenského historika padaly rány ze všech stran — od kolaborujících slovenských historiků (V. Plevza, M. Kropilák, prof. Gosiorovský) až po vyštřovatele StB, kteří mu zabavili značnou část knihovny a archivu. Lhal bych, kdybych tvrdil, že mě v Ruzyni bili. Bylo to jiné — a možná bolestnější. Stalo se mi třikrát za dobu vazby, že přímo před mou celou, po večerce, zhruba kolem půl desáté, přišel psovod s vlčákem a nutil ho štěkat. V úzké chodbě se štěkot měnil v uragán drtivého kompaktního zvuku, při němž nebylo slyšet nic. Ti vlčáci byli na štěkot cvičeni téměř při každé naší vycházce na dvůr. Pár kroků od procházejících vězňů stál psovod se svým zvířetem, které zuřivě Štěkalo na hnědé tepláky. Nejednou měl psovod co dělat, aby dorážející zvíře udržel na řetěze. A teď tento obludný štěkot se odrážel od stěn a dveří úzkých dlouhých chodeb. To už ale “bouchací komando” jak jsme říkali zvláštní skupině vybraných brutálních dozorců, vytáhlo z cely vězně a začalo ho tlouct pendreky, pěstmi, kopanci, prostě vším, Čím se dalo. Pes však nebyl stroj a na setinu vteřiny přestal štěkat, snad udiven tou zvířecí brutalitou anebo aby nabral dech k další zlosti, která však nebyla tak iracionální a hloupá, jako u jeho lidských dvounožců, ktoří teď předváděli něco, co v psí říši nebylo možné. A tak tyto steny, výkřiky o pomoc, nebo nadávky jako ‘‘vy hovada”, “zvěři”, “gestapáci” doléhaly přes silné železné dveře do všech cel, nejvíce však do nejbližŠÍ a tou byla zrovna moje. Byla to náhoda ? V tom chroptění a výkřicích napadnutého člověka, z nichž ten vlčák byl nejnevinnější, jsem vyciťoval úzkost, skon člověka, znělo to jako údery hrud na rakev — ty tupé rány obušků na lidské tělo. Začal jsem řvát do řvaní vlčáka, byly to neartikulované zvuky, vyřvával jsem svoje poslední lidství, doléhalo na mne objetí smrti, zániku. Pak jsem dlouho neusnul a celé dny jsem se nemohl na nic soustředit. Takoví tedy jste, gestapáci. 2. července 1981 mi referent Caruso, zvaný tak pro svůj zvučný hlas, strčil do okýnka usnesení generálního prokurátora CSSR z 25. června, podle něhož se moje žádost o propuštění na svobodu zamítá a vazba se prodlužuje do 10. srpna 1981. Protokol byl konečně uzavřen, ale Slávik mi na poslední chvíli přinesl fotokopii “prvního Danubia” a začal mě na něj vyšetřovat. Do té to chvíle “první Danubius” jaksi zůstával 706 [pageend184]stranou. Slavik se teď opřel o Hublovu argumentaci, že ‘‘první Danubius” z č. 54 Svědectví je totožný s pozdějším Danubiem z čísla 57. Lekl jsem se: jen za ty dvě stránky (v čísle 54) bv mě mohli odsoudit na řádku let pro nelichotivé poznámky o Husákovi a Biľakovi ; mohl být z toho paragraf o snižování autority a útok na hlavu státu. Jistě nebylo náhodné,že před procesem vytáhl na mně Slávik nejnebezpečnější argument. Nadiktoval jsem mu do protokolu, že článek Danubia z č. 54/77 neznám. Uvedl jsem, že tento pseudonym k slovenskému textu, kterých se jinak objevuje ve Svědectví málo, vedl k mylnému ztotožnění mých Tezí s autorem z Bratislavy. 7. července 1981 nastal Čas policejní “žatvy” ; vyhodnocoval se totiž výsledek nesmírného úsilí, trvajícího dva měsíce. Podílely se na něm celé policejní štáby tajné policie a zatížena byla konta ruzyňské věznice (v prvních dnech po 6. květnu, jak jsem zjistil, bylo uvězněných na 50 lidí), fungovali početní vyšetřovatelé, kteří si přizvali pomoc ze všech koutů republiky. Protokoly českých svědků se psaly slovensky, neboť vyšetřovatelé i zde federálně uplatňovali slovenštinu; byly vyslýchány stovky svědků, protokolárně do našeho obrovitého spisu, stovky dalších ústně, informativně (jejich výpovědi sloužily jako rezerva pro jiné procesy, neboť. ]ako vždy, vyšly při tomto zásahu najevo jiné, samostatné souvislosti.) Toho dne jsem vypozoroval slavnostní náladu : předvaděč mě zavedl ne vpravo do dl ouhé chodby IV. patra, ale do kratší, levé, kde sídlilo vedení a kde i místnosti byly podle toho zařízeny - byly tam skříně, stolky, křesla, reprodukce obrazů, prostě bylo to lidštějš. Na chodbách se to jen hemžilo vyšetřovateli, těmi co jsem znal, ale i desítkou dalších, ktere sem neznal; byl tam švihácký knírek majora Paroulka, i lysiny slovenských poskoků. Slavnost začala tím, že všichni obžalovaní jsme byli rozesazeni do jednotlivých místnosti a byl nám předložen “jídelníček” : seznam 40 fasciklů s vedlejší prázdnou kolonkou, kde jsme se měli podepsat po prostudování příslušného svazu. Můj fascikl měl pořadové číslo 4, což bylo číslo vysoké — byl jsem čtvrtý hlavní obžalovaný. Jako na potvoru jsem svůj svazek nedostal, protože jej prý právě studuje Milan Šimečka. Jenže ani tentokrát nedošlo ke konfrontaci. Jako náhradní spis, abych měl co dělat, m: dali právě volný spis Evy Kantůrkové a tam hned mezi prvními, po domovní prohlídce, byl zr.ámý růžový zatykač “babička za svobodna” se zvláštním označením na druhé dolní straně : “Přísně izolovat od ostatních”. Jak jsem zjistil, bylo to u všech našich zatykačů a byl t? pro ruzyňskou věznici striktní příkaz, který se dodržoval po celé měsíce. Evu Kantůrkovou obvinili z publikování fejetonů v zahraničí; byly brilantní, šly pod kůži mocipánům a vyvolávaly chuť po pomstě. Řekl jsem Slávikovi : — “Když jste mi odepřeli konfrontaci, žádám, aby mi byly předloženy všechny spis ., od prvního do posledního. — — Vy ste se zbláznili, 40 zväzkov ? — pýtal se užaslý kapitán práv. 707 [pageend185]— Trvám na tom. Zabouchl dveře a nechal tam jiného tlustého estébáka, mluvícího s rukým akcentem hůř než Biľak. Za chvíli se objevil ten se šviháckým knírkem. — Proč nám zas děláte potíže, — začal vyčítavě major Paroulek. — Pane majore, dovoluje trestní řád obviněnému seznámit se ve všemi spisy jeho případu, a když je ve skupině, tedy i se spisy ostatních obžalovaných ? — Dovoluje. Ale představte si rozkrádačku přidruženkářů, u nichž jeden trestní spis obsahuje 12.000 stránek... — Kolik dnů je vyhrazeno našemu seznámení se se spisy ? — — Tři dny. — — Tak po ty tři dny žádám, aby mě bylo předloženo všech čtyřicet fasciklů, raději nebudu spát, mám na to právo podle trestního řádu, žádám, abyste aspoň v tomto ohledu ten řád dodrželi. — — Vy blázníte ! Byl tady profesor Hájek, přečetl si jenom svůj spis a už je dávno doma... — Kdybych byl na jeho místě, nechtěl bych být tady ani vteřinu déle a udělal bych totéž. Švihácký knírek beznadějně mávnul rukou a odešel. Rozhodovalo se o tom během dne. Rozhodli se mi dát celý spis, zející do jednoho metru — 8.000 stran. Mysleli si možná, že to vzdám. Jenže já byl profesionál : v archivech jsem spolykal tisíce stránek; ticho studoven mě přitahovalo a kouzlo objevovat z pramenů postupně se upevňující předivo událostí, tendencí, směrů mě z celé historické práce vždy nejvíce těšilo. Teď, po dlouholetém postu, kdy jsem nesměl do archivů, jsem tu měl celý fond, navíc z mého života o mně ideově nejbližších lidech. Toho se tedy nevzdám, to je Šance ! Slávik po celé tři dny se mnou trpělivě seděl až do deseti hodin večer, když už ruzyňská věznice dávno spala; já zas oželel večeři, kterou jsem pak studenou vyhodil do tureckého záchodu — byl jsem šťasten : ze všech obžalovaných jako jediný jsem si udělal nejobsáhlejší výpisky a navíc jsem měl to štěstí, že jsem je všechny vyvezl. Kapitán JUDr. Marián Slávik mi tak aspoň částečně odčinil trpké chvíle, jež mi způsobil a byl bych nespravedlivý, kdybych neřekl, že za toto závěrečné kolo jsem mu vděčný. Závěrečné svazky dokumentace svědčí o důkladnosti přípravy procesu, a také o úmyslu obvinit nás ze spolupráce s emigrací. Obžaloba (svazek 41) obsahovala dokumentaci ze Svědectví, zejména z jeho dvou pražských čísel, z “mého” Danubiovského (č. 57), z následujících, zachycujících rozsáhlou diskusi, pak z Listů, (fejetony a články uvězněných) a z Acta creationis, které vydal Vilém Prečan k bukurešťskému světovému kongresu historiků (1980), kde je uvedena bibliografie mých nepublikovaných prací. Zde mělo být dokumentárně dokázáno naše úzké spojení — obecně i konkrétně — s emigrací a jejími tiskovými orgány. Nejzávažnější ovšem bylo odborné vyjádření k celému našemu případu, které podalo Federální ministerstvo vnitra 3. července 1981 (k č. 9/4-81), ve kterém je hierarchicky sestaven seznam a hodnocena činnost organizací a jednotlivců, nejvíce škodících Československu. Na prvním místě je skupina kolem Svědectví, druhá je skupina Listy, pak následují historikové (Prečan, Kaplan, Reiman), Opus bonům a další organizace. V jednotlivcích bylo pořadí: 1. Pachman, 2. Lederer (Tigrid, Pelikán a jiní jsou hodnoceni v souvislosti se skupinami). V tomto svazku je pozoruhodné, že jeho závěr tvoří rozsudky, které byly od roku 1972 vyneseny nad čs. intelektuály a opozičníky. Dokumentace začíná rozsudkem nad Luďkem 708 [pageend186]Pachmanem (4. — 5. V. 1972), pokračuje rozsudkem nad skupinou Tesař a spol. (Můller, Battěk, Jíra, Fušek, Mareš, 17. — 21. VIL 1972), skupinou Hubl a spol. (Kyncl, Bartošek, 31. VIL — 1. VIII. 1972), skupinou Omést a spol. (Lederer, Pavlíček, Havel, 17. — 18.X.1977), a končí procesem se “šesti” z VONSu (Uhl, Benda, Dienstbier, Havel, Bednářová, Němec (2. — 23 . X.1979). 9. Tíha lidství Dveře cely č. 333 za mnou zapadly. Vysílen jsem dával dohromady svoji obhajobu, prostě abych nezapomněl, kde jsou nejslabší a nejzranitelnější místa umělé konstrukce našeho budoucího procesu. Vlastně v celém následujícím období před procesem jsem promýšlel svou obhajobu a formuloval svoje stanoviska, neustále se vracel k tomu, proč jsem se německou problematikou zabýval. Prázdno dní, přežitých jenom na cele, s jedinou výjimkou půlhodinové vycházky, mě děsilo. Nedovedl jsem si představit, jak vydržím na cele bez toho, abych se intenzivně lidsky prosazoval v diskusi, abych prostě žil jako člověk. Ted’ nastávalo skutečné vězení a já si připadal jako zvíře v zoologické zahradě, které v kleci vyšlapává chodníček své beznaděje. V prvních dnech po uzavření spisů jsem formuloval svou obhajobu v podstatě takto : “Som súdený za názory, ktoré som vyslovil ako historik. Posúdiť pravdivosť historického diela môže jedine vedecké fórum v tvorivej diskusi a nie súdny tribunál. Ani prokurátor ani súd nie sú povolaní k rozhodovaniu o vedeckých otázkach. Ale ani vybraní experti. Povaha vedy ja taká, že je založená na všestrannej vzájomnej konfrontácii názorov — desať expertov bude mať desať odlišných názorov a pritom žiaden z nich nebude mať absolútnu hodnotu. — Nechajte posudzovať pravdivosť histórie historikom. Prokurátorský výklad dejín, ktorý sme počuli v 50. rokoch viedol okrem iného k justičným vraždám. Pozývať expertov na vedecké názory, ako na kriminálny čin, je od základu pomýlené.” Byl jsem už třetí měsíc ve vazbě, bez výslechů. Nadešel čas, kdy každý vězeň propadne záchvatům lítosti, zpytování svědomí, jež jako skalpel se zarývá do duše a odhaluje všechno nedůstojné a nedobré, co člověk v životě udělal. Jsou to nejtěžší dny každého vězně. Tehdy také dochází k pokusům o sebevraždu, nebo i k dokonaným sebevraždám, ale také k vzájemným bitkám mezi vězni. To pak vězňům neunikají krvavá prostěradla, vyhazovaná ráno i se zakrvavenými matracemi z cel, sami “chodbaři” tu a tam při rozdávání ranní šlichty tiše prohodí, že ten nebo onen “to už má za sebou”. I když téměř každý den byla prohlídka cel, při níž 2-3 dozorci prokutávali skřínky, postele i matrace, hledali ostré předměty, střípky skla, lžičky nebo jiné kovové předměty — sebevraždám se nezabránilo; v systému pozdních příchodů na celu a schovávané stravy před celou byla možnost při trošce šikovnosti “ulít” Izáci, která byla z hliníku a jejíž ručka se dala na hraně postele nebo na betonu či litině tureckého záchodu nabrousit. Sám jsem měl tři takové “nože”, které jsem používal ke krájení chleba, který bych jinak musel trhat. Olda měl dokonce malý nožík, který mu manželka “ulila” do sádla, měl také pinzetu a pilník na nehty; Olda se pěstoval jako panenka, niveou roztíral pravidelně vrásky kolem očí. Myšlenky na sebevraždu kroužily také kolem mně, budily mne v noci, k čemu takhle 709 [pageend187]zbabraný život ? Avšak když jsem se podíval na Oldu, který ve svých 67 letech si mel odsedět ještě deset roků a nezoufal si, proč já, který je mladší téměř o 20 let a má ještě perspektivu po několika letech vězení být člověkem, proč já si mám zoufat ? Tehdy, v nej zoufalejších chvílích mi jako zázrakem pomohla náhoda, která ovšem prýštila z mého vztahu k životu a k práci. Psal jsem jednou za dva týdny, jak jsme měli povoleno, dopisy dětem a rodině. Tehdy jsem tři najednou poslal dceři Editce, která je pak bratrům rozeslala. V dopise synovi Jánovi jsem se zamýšlel nad tím, jak přijmu trest, který mě teď očekává. Napsal jsem mu, že trest přijmu ne za to, z čeho mne viní žaloba, ale jako odplatu za to, že jsem kdysi ve svém svazáckém nadšení pomáhal zlu, vkrádání se bolševismu do našeho národního a státního domu, a že jako dr. Husák byl odsouzen za to co neudělal, jeho trest byl adekvátní tomu, co udělal v zájmu toho zla předtím. Když jsem si to přečetl, usoudil jsem, že to cenzura nepustí a když, syn tomu nebude rozumět. Musím mu to všechno systematicky a postupně vysvětlit : napíšu mu dopis, třeba bude mít několik desítek stran, a je tu navíc cesta přes Oldu, a syn si to “venku” přečte. A tak jsem 24. VII. 1981 začal psát synovi dopis, který byl bolestivou zpovědí mého života, sumou mých omylů i nadšení, jež nevedla nikam, dopis, ve kterém jsem mu na svých spolužácích z národní školy, z gymnázia a pak z vysoké školy chtěl ukázat osud mé generace, její příklon ke komunismu, její pozdější diferenciaci až k vysvětlení mého stanoviska, proč jsem nemohl jednat tak, jako někteří kariéristé z mé generace, kteří slouží okupantu. Komentoval jsem v něm i naše vězení, použil jsem tam část dokumentace ze spisů, psal jsem o Battěkovi i Jiřině Siklové, o Milanu Simečkovi i Dominikovi Tatarkovi, ale také o kariéristech, které jsem poznal na vysoké škole. Na konfrontaci těchto pozitivních i negativních jevů a lidí se mi rozevřela široká škála stanovisek, motivací a lidských osudů. A rukopis se rozrůstal. Psal jsem každý den od snídaně až do večeře, někdy jsem neměl ani čas se najíst, nechal jsem to Oldovi, chtěl jsem dokončit myšlenku, výklad bylo pro mně důležitější, než “strava”. Ovšem pomalu mi došel papír a pak i náplň do tužky. Něco jsem vyžebronil od Oldy, ale i to bylo málo. Tehdy však Olda si vyžádal předvedení k Sístkovi a v nestřežené chvíli mu ukradl ze stolu asi tři náplně do tužek a 30 listů papírů. Byla to spása a vysvobození — předtím jsem nemohl několik nocí spát, trápil jsem se, jak to dokončím. Olda byl pašák. A tak jsem psal dál a rukopis ukončil 7. VIII. 1981, tedy za 14 dní. Bylo to 107 drobným písmem od okraje po okraj popsaných listů, tedy 214 stran, jež by po přepsání na stroji obsáhly kolem 350 stran, což jsem si pečlivě a s radostí podle typů a řádků spočítával. Těch 14 dnů bylo pro mně rájem — vysvobozením. Jakoby Ruzyň přestala existovat, nevnímal jsem vězení, dokonce jsem byl v zápalu tvorby rád, že jsem zde, že se mohu absolutně soustředit: byl jsem opět historikem v nejplnějším tvůrčím zaujetí. Byla to euforie, vybičována vědomím, že už sotva kdy budu moci podat o sobě důkladnou zprávu. Byl to tvůrčí oheň, který tehdy ve mně vzplá, snad nejsilnější za mého života. Sám jsem byl jako ve snu, nevěřil jsem, že v polotmavé studené cele je možné takové — osvobození. Myšlenka, že tvorbou se člověk osvobozuje a překonává jako pták všechna omezení a přehrady, mě hluboce obšťastňovala. Ale už jsem se předem hrozil chvíle, kdy to dopíšu. Ta tíha na mně skutečně dolehla; dny se táhly donekonečna, neustále lilo, byla zima, takové chladné léto jsem nepamatoval. Ale i tak zůstával ve mně silný dojem nezapomenutelného tvůrčího zážitku. Nestaral jsem se o to, že stále častěji se “kukačkář” dívá na mne, jednou se mě “tuberka”, Carusův zástupce, ptal, co že tolik píšu : — Připravuji si obhajobu, náš spis, víte, měl přes 40 svazků, než to zpracuju... — řekl jsem mu. Zdálo se, že byl spokojen. 710 [pageend188]S rukopisem jsem ovšem pospíchal také proto, že v půli srpna 1981 přijížděl na služební cestu do Československa Oldův švagr, a ten měl zaručené možnosti rukopis vyvézt a odevzdat Luďkovi Fachmanovi, u něhož syn Ján tehdy žil. Olda měl povolenu návštěvu manželky_ také za několik dnů. Promýšleli jsme důkladně každou podrobnost, navrhovali i zavrhovali různé varianty a shodli se, že je optimální možnost cesty přes švagra. Začátkem srpna jsem pocítil v pravé ruce píchání, jako kdybych si ji byl “zaležel”. Myslel jsem si, že je to od tak dlouhého a intenzivného psaní. Ale tupá bolest nepřecházela, postupně zasahovala celé pravé rameno a ruku. Bylo to dlouhé a pomalé odumírání svalstva, nebo jeho pohybové funkce; z pravé ruky se to přeneslo na levou a já najednou nemohl se bezbolestně obléci ani umýt. Jako naschvál zrovna to léto bylo nejstudenější jaké pamatuji, s nejvíce dešti, a cela obrácená na sever byla pak studená, že sami věznitelé nařídili několik dnů (na konci srpna !) topit. Ke konci října 1981 jsem se nechal vyšetřit neurologem na Pankráci, ten nařídil rehabilitační cvičení. To se nekonalo, až na jednu výjimku — že prý nejsou transporty. Na začátku prosince mě asistent vinohradské kliniky dr. Kadlec, působící na Pankráci externě, nařídil rehabilitaci na šest týdnů třikrát týdně. Nekonalo se to — pro nedostatek transportů. Žádal jsem několikrát o propuštění z vazby ze zdravotních důvodů, nebylo mi to dovoleno. V lednu 1982 jsem měl jít do Trenčína do ústřední vězeňské nemocnice, na poslední chvíli to bylo překaženo “interním telefonátem”; StB co chvíli očekávala proces, nebylo možné, abych byl mimo Prahu. Tak mne strčili na dva týdny na interní oddělení na Pankráci, do pokoje, kde neměli pro mne postel a já musel spát spolu s dalším pacientem na jedné posteli, pokud jsem nechtěl spát na podlaze. Jak jsem později zjistil, toto “léčení” najednou padlo na den, kdy měl můj bratr Ján povolenou návštěvu v Ruzyni, o kterou dlouho usiloval. Když přišel do Ruzyně, už jsem tam nebyl. Šel na Pankrác, tam ho nepustili, neboť měl povolení do Ruzyně. A ačkoli zůstal v Praze celý týden, prokurátor neměl nikoho, kdo by byl přítomen našemu rozhovoru. Na konci dubna 1982 mne po mnoha protestech přece jenom uznali nemocným a potřebným léčby a převezli do Trenčína. V Trenčíně jsme stáli hodiny otočeni ke zdi a “filcunk” našich věcí byl nekonečný; nikomu nevadilo, že jsme pacienti. Zde už vládl jiný mrav, cítil jsem se blíž Asii. Ruzyň se zdála být sanatoriem. Jak asi vypadají vězení dále na východ ? Léčení v této nemocnici bylo kuriózní. Byl to moderně zařízený ústav, byly tam vany s teplou vodou a kysličníkem. Nikdy mi je nenapustili, nikdy jsem se adekvátně neléčil — bylo by to moc drahé. Dali mi parafínové obaly a pak vysoká, štíhlá rehabilitační sestra rozvičovala moje ztuhlá ramena. Bolelo to, ale byl jsem zticha — nebudu přece před ženou skuhrat. Dne 27. května 1982 odpoledne, když jsem po četbě Dostojevského Zločinu a trestu poklimbával, přišel do pokoje ošetřující lékař. Oslovil mě titulem, to nikdy nedělal. — Pán docent, musím vám oznámiť smutnú správu. Odteraz ste slobodný člověk. Vrhl jsem se mu kolem krku. Radost trvala krátce. Za chvíli přišla primářka a řekla, že tu není nikdo, kdo by mě “administrativně” propustil, musím počkat do rána. Byl jsem poslední z obžalovaných v našem procesu, jehož propustili. I to bylo symbolické. Těšil jsem se zvláštní “přízni”. Sedl jsem si na první vlak a odjel k bratrovi do Lučence. Objal jsem stromy mého dětství, potěšil se se svým starým otcem, navštívil příbuzné, hroby rodičů... Loučil jsem se s krajem, který snad už neuvidím. Zůstal však ve mně. 711 [pageend189]Ivan Klíma MÁ VESELÁ JITRA II.vydání rozmluvy Londýn 1985 [pageend190]literatura a umění P.S. k těžítkům + Petr Kabeš (Praha) Z ULICE JSEM SI JI VEDL, Abecede. Na baru vinárny U tří zlatých lvů, na jedné ze sedmi stoliček sedela mlčky, slovo dalo slovo a s lahví vína kolem a kolem, s lahví vína skončila u mč kolem jedné v noci Abecedé. Nyní a zde je ráno, pololetní, ráno pololeknín, má Abecedé na posteli spočíva a o stavu českých toků dnes v sedm hodin ráno mlčí prútočností svou, mohu jí říkat moje : spali jsme spolu a já hledím, jak se jí zbavit. Ona na pravém boku, šminky kol oka a oka odstředivé v terč, a nechce pochopit že není moje, že hláskám vzdechů nyní třeba do hlásek nénie. Celou noc, věřím si to ještě teď, jsem na to připravoval sebe připravoval ji, na toto zde á nyní spotřeboval doslova menu, manu jmen. Toto tam pryč : to od U k A jsem ji (byl) vracel, když (byla) začala hned po příchodu na přeskáčku, světlem oděná : A VY ? Když jsem ji svlékal, ale to potom, když mne do tmy své vlekla, to potom tam — memorandem memoruj — od A po NO, ano, i od A do MNŇ rozestírá se raší její hlas, hloubené loubí, spřežky v nabodeníčka se pnou, vyhrkávají louskané soulásky jako když koleno jablkem o zeď s ořechovou tapetou, samoláky skulinou ve veřeji ven a jak po schodech jimiž by kočár tak i po bleskosvodném ořešáku v okně dolů, od A k U. Ale když končila málem Abecedé, ve chvíli kdy rozestřela vytřela sosulásky od A do Z, musel jsem satinovat ten rejsovaný rejstřík, až ona jak z jiného by těla se přece jenom rozpomněla na konečný konec, odrané doorané vydralo se z ní soulasičí perlové od A do Z až; a potom teprv uchvácena ústřicovou skonalostí svou nedokonavě nedochlíple vracela se do vlastního těla, ze snu snad zpomalujíc soutok melas tam : A — UŽ. Za. + Samizdat. Petr Kabeš se narodil 1941 v Pardubicích, od roku 1966 řídil literární měsíčník Sešity (zastavený 1969). Autor rady básnických sbírek, v Československu na indexu. 713 [pageend191]Za jitra nyní zde : šminky rozostřené jako mušku, jako tu mušku, oči rozestřené, ještě Abecedě potrvá, nežli se od zipu po amarant zasklí, nežli nabodeníčka svá vtiskne textu textilu, nežli mi prstomluvou vrátí (jako když bičem) slova neulevená, a sebe vrátí (jako když bičem) uličce hanby zlatých lvů, denní němé paměti. Ráno pololeknín : Abecedě : a jde. Adjé. P.S. (praeseriptum) k Těžítkům Vždy zůstane Indiánem, který zbožňoval svou milenku, avšak když zemřela, udělal si z její kosti flétnu. (Anaís Nin, Lstivá zima) Naslouchej 1 Neslyšíš je ? Nezpívají ? Je to tu a měli bychom to prostě uznat a napsat to, jak to je. Nepřekračovat slova, aby znamenala, co chceme říci, ale aby znamenala, — čemu se nedá uniknout. (W.C. Williams, Souznění) a pod hořkými samohláskami paměť bez odvahy živá voda kterou jsme byli při zrodu slov (Tristan Tzara) Chci dělat koláže, chci stále vypůjčovat je zase éra citátů když jedno z opuštěných hovad chlév nemá tu (Ivan Blatný, Pomocná škola Bixley) Kdybych tě mohl vésti, jak rád bych tamtudy ved tě, kde neznám cest. (Richard Weiner) Stále si myslím, že co zde píši, jsou pouze obrazy, které si tetují do kůže vezni anebo námořníci. (Jiorgos Seferis, Palubní deník) 714 [pageend192]Citáty nejsou výpisky. Citáty jsou cikády. Vyznačují se tím, že nikdy neumlkají. Zachytí se ve vzduchu a už se neutrhnou. (Osip Mandelštam, Rozprava o Dantovi) T Buddhovy milosti Bašo kdysi důmyslně obměnil jedno kruté haiku, které složil jeho vtipný žák Kikanon. Pravilo se v něm : rudá vážka — zbavte ji křídel — kyselá třešeň. Bašo provedl změnu : kyselá třešeň — dejte jí křídla — rudá vážka... (Zenová bajka) Ať mi nikdo neříká, že jsem neřekl nic nového, uspořádání látky je nové. (Blaise Pascal) Má řeč je práskaná běhna a já z ní dělám pannu. (Karl Kraus) Mám-li potrhaný ubrus, geometricky na něm provedu výšivku a tím dírky schovám. Z damaškových opotřebovaných ubrusů ušiji potah na podhlavník postele, vyhnu se ovšem potrhaným částem. Starší ubrus také rozstříhám, obroubím a používám jako utěrky. Za ušetřené peníze si koupím nový ubrus. (Jarmila Šejdová, čas. Květy) Citovat slovo znamená volat je pravým jménem. V zachraňujícím a trestajícím citátu se řeč osvědčuje jako mater spravedlnosti. Volá slovo jménem, ničitelsky je vytrhuje ze souvislostí, právě tak mu však vrací vše, čím na počátku bylo. V citátu se zrcadlí řeč andělů, v níž se všechna slova, z idylické souvislosti vytržená, proměnila na motti v knize Geneze. (Walter Benjamin, Karl Kraus) Vnitrní prostor díla se musí pokud možno rozšířit do oblasti všeobecně eschatologické, musí pokud možno obsáhnout celou “apokalyptickou kulturu” a být ztvárněn jako jakési résumé všech zvěstování konce. To, co si půjčil Jan z Patrnu od jiných vizionářů a extatiků, je dostatečně nápadné a potvrzuje skutečnost, že v této oblasti platí prastaré konvence a tradice, jež navštíveným dává k dispozici ustálená vidění a zážitky. Shodovalo se to s mým vlastním, stále silnějším sklonem, a jak jsem objevil, vůbec ne pouze individuálním, vnímat veškerý život jako výtvor kultury, v podobě mytických klišé, a dávat přednost citátům před “samostatnou” invencí. (Thomas Mann, Jak jsem psal Doktora Fausta) 715 [pageend193]V Mnichově přišla největší krize v rozhodujícím střetnutí s borcem NSR. Na počátku boje mi vyvrátil palec u ruky a spolu s rozhodčím začali volat : “Lékař, lékař.” Odmítl jsem lékaře, vyvrácený palec jsem vrátil tam, kam patří, a ještě jsem dodal : “Nu vot, eto psichologia.” Pak jsme pokračovali a já podle objednávky trenéra vyhrál. Pak jsem políbil koberec, protože jsem vedel, ze se loučím se zmenkou* (A. Medveď, Svobodné slovo) Před stanicí metra “Malostranská” po předběžném pracovním Silvestru. Hlaholivý ke svěřujícímu se Schlíplému : “Vydrž, říkám ti, vydrž ! Tak : viktória !” A Schlíplý schlípne ještě o poznání: “Když já nevím, co je Viktoria.” (30.12.1978) — Domníváte se, uchechtl se Štěpán, že jsem snad důležitý, protože patřím do faubourg Saint-Patrice, jemuž se stručně říká Irsko. — Šel bych ještě dál, zalichotil mu pan Bloom. — Jenže já se domnívám, vskočil mu do řeči Stepán, že Irsko je asi důležité, protože patří mně. — Že patří, cože ? s dotazem se k němu nahnul pan Bloom. Napadlo ho, že Špatně rozumí. Zřejmě rozdurděn mu to Štěpán opakoval a nepříliš zdvořile odstrčil hrnek s kávou, či co to vlastně bylo, a podotkl : — Vlast se změnit nedá. Změňme téma. (James Joyce) Slyšel jsem slova a slova plná bolavých děr. Řeč jsou ústa. (Robert Creeley) Ze je Národní divadlo výjimečné, to vím. Ale přesto mě překvapilo, když jsem si v novinovém inzerátu přečetl, že hledá manuální dělníky. Zní to tak neotřele a lákavě, že mám sto chutí přihlásit se. Jen nevím, jestli bych měl jako publikující novinář nárok. (Glosa Mladé fronty, 7.12.1938) Někdy se práce uzavírá, jako se zavírá nevyhojená rána. (Franz Kafka, 2 deníku) 716 [pageend194]Bílá na bílé Sylvie Richterová (Řím) Krystal se za každých okolností vždycky stejný utvoří. Kam chce dojít. Dotud věděla nebo spíš tušila jak jít. Teď je na čase kam. Nechápou z čeho mám strach, který strach mě má. Chápu je a strach mě v tu chvíli opouští. Nakonec jediný strach je ten z večera, den umírající najednou, nenapravitelně ztracený vrhá na mne čočkou všechnu energii, všechno světlo, a vzplanu rychle a shořím. Chtěla jsem artikulovaně a někam, ale ve smrti dne rychle shořím a spěchám za ním, novému dni se potom bráním. A přece ještě pořád si opakuju že, že utíkat dopředu nemá, ale i to je možné, ale zkratky, skoky, cesty kolmo vzhůru, i to je možné. Ale když umírá den, je tu celý, nenapravitelně jenom tady. Kdyby to bylo přijatelné, všechno ostatní by bylo zbytečné. Tolik se kloním k tomu, že všecko ostatní je zbytečné, možná však, když už je blízko smrti, záleží. Na čem záleží: jak brzo je blízko, čím dřív je blízko, tím dál, dýl, proč že nemůžu psát jediné jak vyšel ze sebe, jak vycházel ze sebe, spolu s nimi nad nimi viděl odevšad všudy. A co krása. Běda malým řemeslníkům. (Umírání dne, 4.6.1978 na návštěvě u S.Z., titul je dodatečný.) Na některých snech, když jsou napsané, je nejneuvěřitelnější, že se opravdu zdály. (20.9.1983) Po dlouhé době byla jsem v Československu. Setkala jsem se s člověkem, kterého jsem snad už dlouho znala, nevím sice, kdo to byl, ale měla jsem ho ráda. Stála jsem skoro u něho a paží ho skoro objímala kolem ramen, aby blízkost uší a rtů byla co nejpřirozenější. Ale on nemluvil, ani šeptem. Místo toho mi strkal tajně a opatrně do ruky malé lístečky, na kterých bylo tužkou napsáno: Nesnesitelné. Nesnesitelné. Věděla jsem, co je nesnesitelné. Proti nám stál nějaký muž v červené uniformě a díval se na nás. Držela jsem v rukou lístky, které mi spěšně přítel podával mezi prsty. Potom jsme si sedli a kolem nás se začal úžit kruh postav a tváří. Přítel mí je ukazoval nenápadně, skoro neznatelnými pohyby hlavy, a dával mi na vědomí, že tento je z nich, i ten, i ten. Při každém “i ten” mi bylo víc úzko. Uvědomovala jsem si, že jsme jimi docela obklopeni, můj strach rostl, s hrůzou jsem si začala říkat: vždyť proč jsem sem chodila, vždyť se odtud nedostanu, teď už odtud nemůžu a jediné, k čemu to bylo, je sdělení: Nesnesitelné. Na malých papírových lístečcích. Začala jsem si nenápadně, aby si hlídající tváře nevšimly, dávat ty lístečky do úst a jíst. (Bez data) Pohyb jako při tkaní plátna se opakoval uvnitř hrudníku kdesi. Pak se změnil a byl (i bolest byla) jako když se tkanina páře. Potom jako by se vyladil televizor, objevil se obraz Pénelopé a ulehčil té bolesti. Když přišla slova, zněla: tká, tkanina, tká, tkáň, tkanivo. (Osnova čeho ?) Tká - stká. To může být jenom v češtině. Každá řeč od Babylonu odnesla si jiný osud, jiný mýtus vetkaný do kořenů slov. Česky svět od světla, světlo od světa. Rusky mír od mupy, tedy mír od světa, svět od míru. Čím jsou etymologie pokřivenější, tím je osud zlejší. Slovo mýtus prý původně znamenalo pravda. 717 [pageend195]Tohle je jedno čtyřverší z roku 1968: rána k ráně sedá čas se nezacelí kuje hoře kuje slzu nezocelí Pénelopé tká. Stav její — tkalcovský — je vlastní vědomí. (Včetně podvědomí.) Co ona do hloubi duše ukládá, to zase rozkládá. Co snuje, to rozcupuje. (Co sní, to sní.) Sní a ze sna vytrhuje. Protože Odyssea musí uvítat v bílém. Takové je psaní, tkáň rozplétání. Nahota v přeneseném smyslu. Lépe řečeno přenesená dovnitř do všech smyslů. Zachytit nit, jednu, barevnou. Najít, kde má konec a za ten konec ji zachytit, nebo ji taky zachytit uprostřed a táhnout, táhnout opatrně. Nebo když se přetrhne, táhnout znova, začít znova a pořád držet tu nit, neztratit, a když mění barvy pořád stejně sledovat, a když je roztřepená atakdál. Vzorek se páře a výšivka mění podobu. Po každé vypárané niti zůstane jiný obraz, jinak barevný, jinak krásný, jinak dokonalý, jinak lživý. Jen se nezastavovat, nepřestávat, neustávat, co den utká, noc musí rozplést. Co den utká, to noc uštká. A pořád jsou nějaké resty. Až nebude vůbec žádný obraz, bude práce hotova. Možná ho někdo umí zrušit najednou, ale Pénelopé to neumí. Pak se vrátí. Kdo je vlastně Odysseus. Někdo řekl: Vyperte roucho své. Kdo je Pénelopé ? Těžko už rozeznávám, jestli to, co na bílém plátně rýsuje, je velmi jemná mikroskopická výšivka, nebo jestli jsou to zbytky porušené možná docela hrubé kresby. Jestli jsou ty nitě pořád ještě první nebo už z posledních. (Jaro 1983. Myslím, že jsou z posledních, podzim, 1983.) Otevírá klíčem schránku na dopisy, ačkoliv jejími průsvitnými dvířky vidí, že se v ní nic nebělá, že je prázdná. Vloží do ní ruku jako turisté v Římě do “Úst pravdy” a zařve, jako by ho kousla. Když se lže, “Ústa pravdy” řvou. A nevím, jak je to dál, říkala jsem si před chvílí, jen nedělat nic, co zvyšuje utrpení. (4.5.1978) To lidské netkví v antropomorfních liniích ani v tělesných barvách. Výraz obličeje širokými pravidelnými šraíami. Oči — černá kola, větší či menší. Linie nosu, rukou a tváře narážejí na stejné překážky. Barva v portrétu nejprve lne k objemu, může být pod povrchem tváře, může být prostorem, který k tváři přiléhá. Ale najednou se to obrací. Místo aby objem uzavírala, vyvrací ho z tváře ven. Nejdřív v autoportrétu. Světlo vychází z tváře, povrch a tím i objem přestávají být hranicí těla. Hranicí vůbec. Postupně, jak se světlo zostřuje, oč silnější je, smazává i paměť této hranice, ponětí o ní. Alpská krajina z r. 1967-68 — první dojem jsou lesy a horské hřebeny pokryté sněhem. Jakmile se pohled a mysl ustálí, přestává krajina existovat. Vystupují z obrazu jednotlivé barvy a to, co nesou. Nejprv temný stín dole někde, potom červená a modrá uprostřed. Bílá se nakonec rozsvítí tak, že představa zasněženého vrcholku mizí a zůstává jenom nepochopitelná existence něčeho, nepochopitelná a naléhavá jako sněžné vrcholy hor. 718 [pageend196]Portrét ženy z r. 1971, na němž je barva nenesená a rozryta jako pasta, hlavně bílá a červená. Zhoubná tkáň možná, cosi, co už tělo člověka, tváře, pleti, očí, úst zapomnělo. To není portrét ženy, to je portrét smrti, neviditelné samozřejmě. V dalším ženském portrétu, z r. 1973 myslím, opakuje tento rozklad bílou a světlem už jemněji, míň drasticky. Jako by se zas nad úděs dokázal postavit. Nakonec dal milost smrti v krmičce hus, v těle strhaném a neforemném, zkřiveném a zkrouceném, zachráněném husími oblými linkami, téměř labutími. (Otokar Kokoschka, výstava obrazů, 26.12.1981.) Od července 1981 ještě pořád nevím, jak je to s bílými krokodýly v New Yorku. Často jsem si na ně vzpomněla, na bílé krokodýly, měkké a slepé v kanálech v New Yorku, ale neznám vysvětlení té záhady. Jen tuším, že vysvětlení stejně není vysvětlení a záhada že nebude záhada. Byli jsme se S.Z. nedaleko Ríma, ale v místě skoro dokonale izolovaném od světa a zároveň dokonale se světem spojeném, jenomže to spojení nikdo celkem neudržoval. Jednoho dne mi S.Z. vyprávěl o bílých krokodýlech. Totiž napřed si na ně vzpomněl díky nějakému přirovnání. To mi připomíná bílé krokodýly v New Yorku, řekl. A pak se zeptal: Ty neznáš bílé krokodýly, nevíš, že v New Yorku žijí bílí krokodýli ? Nevěděla jsem. Ale začala jsem se trochu něčeho bát. To byla před lety taková móda, vyprávěl S.Z., chovat doma v akváriu krokodýly jako se chovají ryby nebo morčata. I v Římě sem tam někdo choval krokodýly. Oni v akváriu nevyrostou, podle toho, jak je velké, zakrní. Začali se ale množit a lidi nevěděli co s nimi, tak je začali splachovat do záchodů jako koťata. Jenže oni se neutopili jako koťata, protože jsou to krokodýli, ale mutovali, čili prodělali mutace, změnili se. Jsou teď bílí, měkcí a slepí a žijí v kanálech New Yorku a nikdo neví, kolik jich je. Můžeš se zeptat koho chceš. Chtěla jsem se zeptat, ale nebylo koho, šla jsem se koupat do bazénu, kde byl jenom zahradník shrabující listy a neznámý, na takové otázky nevhodný. Plavala jsem, plavala a najednou pochopila, jakou legraci si ze mne udělal ten člověk, však on je mistr mystifikace a já se dala nachytat. Doma jsem řekla: jsi opravdu mistr, gratuluji ti k těm krokodýlům, když jsem pochopila, že sis je vymyslel, málem jsem se smíchy utopila, byla to pravda. Ale S.Z. se tvářil překvapeně, totiž vypadal autenticky překvapeně a opakoval, že se mohu zeptat, jen ať se zeptám, že až se zeptám, všichni potvrdí. A ti krokodýli vedou lítý boj s krysami, dodal, boj na život a na smrt, nikdo neví, kdo vítězí, ale v ústí kanalizace se objevují mrtvoly krys i krokodýlů, a to je důkaz. Při tom zůstalo ve vilce se zahradou, květinami, ovocnými stromy, černým kocourem a večer kolem s netopýry a ropuchou, která každou noc vylézala zpod chodníčku a mlaskavě kráčela na lov. Až v neděli přijeli přátelé. Když jsem si vzpomněla na bílé krokodýly, seděli jsme kolem stolu a obědvali. Zeptala jsem se a zatvářili se podivně, udiveně, nechápavě a pak začali kroutit hlavami, že nevím o krokodýlech v New Yorku. Byla to tedy vedle Jerryho Lewise, hollywoodských filmů, comics a Mandraka další věc, která mi za života v Československu ušla. Uvědomila jsem si později, že S.Z. měl dost času upozornit na svůj žert přátele dávno před tím, než jsme si sedli ke stolu. I v Tibeře se tehdy našlo několik krokodýlů, mrtvých a jenom trochu vybělelých, kanalizace v Římě je asi méně příznivá. A to můj dědeček před třiceti lety zpívával “Po řece Vltavě plave krokodýly/ a to je ten samej, co přeplaval Nil”. /Co tu asi chce, zvíře zuřivé/ proč plave po Labi a ne po Nile”. 719 [pageend197]S newyorskými bílými krokodýly v hlavě žiju už přes dva roky. Myslím na ně jen o samotě. A také v létě, pokaždé někde, kde je jen málo přátel, důvěryhodných sice ve všem, ale ne ve věci krokodýlů. Loni v létě mi říkali, že je to pravda, že bílí krokodýli v newyorských kanálech určitě jsou. Letos v létě mi říkali, že je to nesmysl, výmysl a že tam nejsou a nikdy nebyli a být nemůžou. Nebyli to ti stejní přátelé, ale byli to pořád ti stejní krokodýli, i kdyby vůbec neexistovali. (Bez data. Už si je z hlavy neodpářu, 20.9.1983.) Ten nedostavěný mostek, blízko lomu u Strážné, cestou z Rečkovic na Lelekovice přes pole. Opuštěný násep vede vlídnou krajinou s potůčkem obrostlým vrbami. Na polích roste hlavně řepa a brambory, když už jsou brambory velké, dá se chodit taky brázdami. Jednou z jara šla po náspu skupina dětí se soudruhem vedoucím, dívaly se vesele na přírodu kolem a hlavně na paty těm, co šli před nimi, šlo se v zástupu. Zástup se zastavil před mostem, totiž tam kde chyběl most, asi dva a půl metru dole byla cesta a pak zas pokračoval násep se zrušenými kolejemi. Soudruh vedoucí řekl: skočit jeden po druhém ! Řekl to nadšeně a pionýři se pomalu a se strachem přibližovali k betonovému okraji nedostavěného mostu, spouštěli se z něho, skoro padali se zadrženým dechem a pak dopadali na čtyři, kolena bolestně vražená do břicha, aspoň ti nejmenší. Jen jedna docela malá pionýrka se bála skoku víc než soudruha vedoucího. Neskočila, seběhla dolů po náspu. (14.7.1978.) Ziju a neohrabaní obři z masa a kostí nedosažitelně vzdálení směrem dovnitř tápou slepě a hluše potřásají hlavami. Je to pro ně představení. O kterém se občas člověk něco taky může dozvědět. Většina toho, co by mohlo následovat, je už napsaná někde. Spisovatel by neměl být ani moc líný, ani moc pilný, ani eklektický, ani moc originální, ani jen pro sebe, ani docela pro druhé. Atd. Když už jsou věci napsané, když ještě nejsou stvořené. Jiří Kolář používá jenom předem popsaných, pomalovaných, vytištěných listů, taky zhotovených předmětů, všechno si ovšem sám vybírá. Nevím, jestli by souhlasil, ale je to jako vzorky vytržené z času a potom znovu do něho ponořené tady. Člověk vytržený v času a znovu do něho vstupující, ted’ a tady. Vědomí. Věčnost nemá žádné trvání přece. Od chvíle, kdy je vytržen, do okamžiku, kdy znovu vstoupí, se rozhoduje všechno podstatné. Při popisu techniky je tato kapitola vyjádřena nebo spíš přeskočena slovem a potom. A to je všechno, a to není nic, můžem to ale napsat proloženě nebo aspoň podtrhnout. (Dodatek.) OČITÝ SVĚDEK Jiří Kolář edice arkýř 720 [pageend198]Matliarský deník Josef Petr Stern (Londýn)+ Ve Vysokých Tatrách nad M., 28.X. 1944. Výročí založení republiky. Pátý rok německé okupace a modlíme se, aby to byl už poslední. Slíbili nám, že dnes přijde posila, čekali jsme celý den, konečně jsou tu. Hrůza, celá skupina je horší než k ničemu. Zřejmě jsou to sami pražští kavárenští židi. Všichni mluví svým způsobem česky — no nic moc (I). Nějak jim to teda trvalo trochu dlouho, než v sobě objevili vlasteneckou žlázu... No, jsou to čísla 1 Stačí se na ně jenom podívat, aby sí člověk uvědomil, že v životě neměli pušku v ruce — ve sportu to dál než k šachu nebo kartám zřejmě nedotáhli. Co se dá dělat, když se k nám teď přidali, holt je musíme nějak využít. Pořád je lepší, že se rozhodli teď, na poslední chvíli, než kdyby se k tomu rozhodnutí vůbec neodhodlali, ne ?... 29 .X. Tak samozřejmě všichni mají vysokou Školu-, až na jednoho, ten byl šéfkuchařem v hotelu Paříž. Dali jsme mu na starost polní kuchyni a je to okamžitě znát na jídle. Nevím ale, co si počneme s ostatními. Většinou jsou to právníci — taky co jiného, ale je mezi nimi i skutečný lékař, a ten se nám brzo bude hodit — zatím jsme tu doktora neměli. Jeden ten právník je taky doktor — dr. F.K. — zdá se, že ho všichni hrozně respektují — je ale takový tichý a nenápadný. 30 .X. Jak se dalo čekat, začínají být potíže s jazykovou otázkou a trpí tím vztahy mezi námi a těmi nováčky, co dorazili předevčírem. Nejen že mezi sebou mluví jedině německy, ale ještě si k tomu i organizují čtenářské skupiny a předčítají si navzájem německé básně a povídky a naše chlapy to samozřejmě dost Štve. Těžko jim to člověk může vyčítat — konec konců, my tady jsme od toho, abychom proti Němcům bojovali, a ne abychom si nalívali do hlavy tu jejich mlhavou germánskou poezii. Musil jsem se o tom zmínit dr. K., prostě proto, že ten se mi zdá z nich nejrozumnější — a taky je zřejmě dost starý, Í když zase vůbec staře nevypadá. Dr. K. odpověděl, že + Povídka vyšla původně anglicky ve sbírce The World of Franz Kafka (Weidenfeld and Nicholson, Londýn 1980). Přeložil J.C, Autor je pražský rodák a v Paříži mu právě vychází v nakladatelství Flammarion jeho studie Hitler : Le Führer et le peuple. 721 L3 [pageend199]moc dobře chápe, proč se zlobíme, ale že doufá, že s nimi budeme mít trpělivost. Pak dodal, že někteří lidé bez literatury nemohou žít — lidé, kteří v životě prostě skoro nic jiného neměli — a řekl, že doufá, že pokud pro ta předčítání mužstvo nezanedbává službu, nebudeme jim v tom bránit. Nakonec má asi pravdu. Někdo říkal, že dr. K. není vlastně právník, ale spisovatel. Píše ovšem samozřejmě německy. 31 .X. Tak se ukázalo, že to, co se povídá o dr. K., jako že je spisovatel, je, jak se dalo očekávat, holý nesmysl. Prostě jsem se ho na to přímo zeptal a z něho vylezlo, že vlastně skoro vůbec nic mu nevyšlo knižně. Jak si může člověk říkat spisovatel, když akorát publikoval pár historek o zvířatech, a tak. (My jsme ve škole četli La Fontainea, rok předtím, než Němci zavřeli všechny naše střední školy, ale to bylo ve verších.) Ve skutečnosti dr. K. pracoval v dělnické pojišťovně — určitě okrádal dělníky o pojistné, které jim právoplatně náleželo, o tom nepochybujú. No ale na druhé straně, aspoň podle mého názoru, na kapitalistického vydriducha zrovna nevypadá. Vlastně, když se to tak vezme, je všem sympatický — teda i našim chlapům, a protože moc nemá sílu, všichni mu nabízejí, že mu pomohou s nošením proviantu, atd. (Žádný z nich nemá moc sílu, tihleti Výročáci, jak jim říkáme — horší lidi nám sem nemohli poslat, je to opravdu smůla. Svaly vám holt posunováním pěšáků po šachovnici nenarostou...) Všiml jsem si, že si ani deník nepíše, i když ho myslím zajímalo, že já si ho /V pisu. l .XI. Tak je jasné, že dr. K. je pro náš tábor užitečná posila. Dověděli jsme se, že to tady v okolí dobře zná — byl tady v Matliarech několik měsíců v nemocnici, a i když už je to hodně dávno (zřejmě než jsem se narodil), vypadá to, že si to tady dost přesně pamatuje. My tu ovšem máme slovenské spojky, které sem chodí ze sousedního tábora a znají ty hory tady jako své boty, ale taky tady nejsou vždycky. A kromě toho, Slováci jsou trochu divní — toho ponaučení se nám dostalo na vlastní kůži, když v osmatřicátém a devětatřicátém opustili potápějící se loď a založili si ten svůj Slovenský štát, s Hitlerovým požehnáním. A ať už si člověk myslí cokoliv o těchhle našich nováčcích — i když to zrovna plémě hrdinů není, k Němcům nepřeběhnou, to je fakt ! Chudáci, i tak mají většinu příbuzných v koncentráku. 2 .XI. Byl jsem s F.K. na pozdní hlídce. Zeptal jsem se ho, jak se k nám dostal. Nejprve to znělo jako obyčejně. Prý byl jednoho dne ráno v Praze ve svém bytě, když ho dva muži v uniformě přišli do ložnice zatknout. Zřejmě 722 [pageend200]to byl Sicherheitsdienst, nepamatuje si, jaké měli výložky (typické !), jenom, že oba měli Černou uniformu s mnoha kapsami. Že prý se jich zeptal, jak se jmenují (!), jako kdyby to na ty gestapáky mohlo nějak zapůsobit, a oznámil jim, že nemají právo mu lézt do bytu a že nic neprovedl, nic, co by je opravňovalo, aby ho zatýkali. Nejdřív si zřejmě myslel, že jde o nějaký vtip — jeden ten chlap se mu zdál povědomý, vypadal prý jako vrátný z pojišťovny, kde F.K. pracoval. Zvláštní historka — zeptal jsem se ho, jestli na německou okupaci zapomněl. Řekl, že ne, vůbec na ni nezapomněl, ale chvíli mu to trvalo, než si uvědomil, že pro něj opravdu přišlí. Prý měl dojem, že se ta celá epizoda už jednou stala, ale mluvil o tom tak, že jsem si nebyl jist, jestli se to opravdu odehrálo ve skutečnosti nebo jenom v jeho fantazii. (Zřejmě to holt spisovatel bude, bujná fantazie a moc dlouhé vedení.) 3 .XI. První sněhová nadílka. Celý den jsme zlepšovali náš provizorní tábor a řezali a skládali dřevo na topení. Kolem poledne vyšlo slunce a já jsem všechny vyhnal ze stanů na rozcvičku. Jak to asi s námi bude, až přijde opravdová zima, když se tu teď ještě k tomu musíme starat o ty nováčky ! 4 .XI. F.K. mi vyprávěl, že jakmile si uvědomil, že ho ti dva přišli zatknout, rozhodl se, že uteče. “Ne jako posledně”, dodal (?). Prostě předstíral, že se jde do vedlejší místnosti obléknout a nějak se mu podařilo z domu vyklouznout zadním schodištěm. Zázrak, že se mu to povedlo. Potom se s pomocí naší podzemní sítě vydal do slovenských hor, tak, jak se to běžně dělá. “Ne jako posledně.” Nerozuměl jsem, co tím myslí, a tak jsem se ho na to zeptal. Zmínil se o příběhu, který napsal mnoho let předtím a který taky začínal zatčením. Ale v tom příběhu se zatčený víceméně smířil s osudem, a přestože ho nechali na svobodě, on vám začal sám hledat soud, který by byl svolný ho soudit. Jako když myš hledá kočku, která by byla ochotná ji sežrat ! Zdálo se mi, že je to opravdu dost podivná historka, a taky jsem to dr. K. pověděl. Konec konců sám prohlašuje, že ten zatčený byl nevinen a že o něm někdo rozšiřoval lži. Trochu jsem se v téhle souvislosti dostal do varu — zdálo se mi to naprosto nelogické — úplně jsem zapomněl, že mluvíme jenom o literárním příběhu. Když na to přijde, co může být pitomější než hádat se o nějaké povídce, která proboha ani nikdy nevyšla. V naší situaci, kdy se rozpadá německá fronta na Ukrajině a Němci ustupují na západ a narazí na nás každým dnem ! Přesto si nemůžu pomoct, ale mám pocit, že tahle zvláštní historka s naší situací přece jenom nějakou spojitost má. A tak, když připustil, “Máte pravdu, byl to jenom příběh, a ani nebyl moc jasný” — nechtěl jsem se ho 723 [pageend201]dotknout a tak jsem raději nezdůrazňoval, že to ani nebylo zveřejněno. Když mi řekl tuhle větu, měl jsem dojem, že jsem nějak nepochopil, co má na mysli, a že ve skutečnosti chtěl říct něco úplně jiného. Pak jsem si vzpomněl, jak povídal, že někteří lidé prostě nedokážou žít bez literatury — zřejmě lidé, kteří v životě jinak moc nic neměli — a řekl jsem, že chápu, jak je to pro něho důležité, i když to je jenom příběh, který napsal před mnoha lety. Usmál se — nechci být hloupě sentimentální, ale moc hezky se usmívá, jemně a inteligentně a vůbec ne nadřazeně. “Možná že by se měla psát jenom taková próza, kterou život potom dožene, ne ?“ řekl. Odpověděl jsem, že jsem o takovýchhle věcech moc nepřemýšlel (což zase není tak úplně pravda) a že teď jediná věc, na kterou myslím, je abych si to mohl rozdat s Němci. Ale zřejmě, co se týče té historky, nejen že ji život opravdu dohnal, ale přitom taky dokázal, že to bylo všechno Špatně — zatčený se měl přece bránit (a ne jenom chtít na těch gestapácích papíry), neměl jim dovolit, aby ho nekonečně dlouho otravovali a mel jim prostě rovnou ukázat, že všechno má své meze, namísto aby otálel a dokonce hledal soud, který by byl ochoten ho soudit, atd. “Možná proto jsem ten příběh neuveřejnil,” odpověděl, ale zase jsem měl pocit, že mu nerozumím. Jak teď tohle píšu, napadá ml, že ta historka o tom zatčení vlastně vůbec není o nic podivnější než samo zatčení dr. K. nebo důvod, proč jsme všichni tady v těch horách. 5 .XI. Počasí se zlepšilo. Skoro všichni naši Výročáci jsou naprostí civilové : dalo se to čekat. Za republiky se jim různě podařilo vyhnout se vojně a střílení z pušky znají jedině z pouti. Panebože, co si s nima máme počít ? 6 .XL Mluvil jsem s F.K. znovu o té zvláštní historce, chtěl jsem, aby mi řekl, proč toho zatčeného obtěžovali, co udělal, atd. a zdůraznil jsem jednu podle mého názoru naprosto samozřejmou věc : “Pravda je, že člověk nemůže být vinen jen prostě proto, že je, co je.” “Jak říkáte, to je pravda. Bohužel některé příběhy píšou spisovatelé, kteří prostě tu nejkratší cestu k pravdě nevidí.” V jeho hlase bylo znát trochu ironie, ale já jsem se nechtěl vzdát. “Ne, ne — jenom nějaký bůh by mohl odsoudit člověka za to, co je. Nějaký bůh nebo Němci.” Teď se na mě podíval překvapeně — všiml jsem si, že ho zřejmě překvapují ty nejsamozřejmější věci, co lidi říkají. 7 .XI. Dělám s nimi cviky s puškami, ale nestřílíme. Nemáme moc munice a kromě toho nechceme naši přítomnost inzerovat předčasně. Čekáme, až 724 [pageend202]sem prorazí Rusové, to bude ten správný okamžik, kdy dáme Němcům vědět, že jsme tady. Tak jsem strávil skoro celý den vysvětlováním, jak se rozebírá náš starý světoznámý kulomet, jak se čistí hlaveň, jak se nabíjejí muniční pásy, jak se nasazují do kulometu, atd. Díval jsem se na dr. K. Je to opravdu neuvěřitelné — neobyčejně obdivuje každého, kdo kulomet dokáže zručně rozebrat (zřejmě si myslí, že je to zázrak dokázat to za méně než minutu, a rotný to dělá za pouhých 45 vteřin 1) — ale sám vůbec není neobratný, i když je vidět, z toho, jak pečlivě bere součástky do ruky, že není zvyklý zacházet se stroji nebo s mechanickými předměty. Něco v tom smyslu jsem mu řekl a on se potěšeně zazubil : “Jsem si jist, že jste v životě nezažil nikoho nevojáčtějšího než mě. Někdy si myslím, že se tohle všechno děje na úplně jiné planetě než byla ta, na níž jsem žil a z níž jsem posílal občasné zprávy na Zem. Spisovatelova fantazie je nevypočitatelná, zejména ve svých slabostech. Ale, víte, mám mnoho důvodů být rád, že jsem tady, mnoho důvodů být vděčný.” Někteří nováčci potí strachy krev, že se na nich bude chtít, aby zacházeli s kulometem, mají spoustu zatracených výmluv — jeden právník dokonce prohlásil, že by měli být považováni za “nebojující partyzány” — no to svět neviděl. Tak jsem jim teda řekl po lopatě, že se jich nikdo neprosil, aby se k nám dávali, ale když už tady jsou, budou poslouchat rozkazy a basta. Dr. K. o žádné zvláštní výsady nežádá. Přesto si ale myslím, že zrovna on by se neměl muset potýkat s touhle špinavou prací. Rád bych věděl proč. Totiž — proč si to myslím. Chtěl bych si přečíst něco, co napsal, i když je to německy. Prý toho hodně spálili. Němci ? Nikdo přesně neví. Mimochodem, nelíbí se mi, jak každého a všecko pořád obdivuje. Někdy si myslím, že se chová jako nějaký ufňukaný židovský dědek, který se mi snaží lichotit. 8 .XI. Opravdu, v životě jsem nevedl takové podivné diskuse 1 Dneska mi přišlo, že možná opravdu velice důležitý spisovatel je. Vůbec nemám ponětí, proč mě to najednou napadlo, ale prostě jsem se o tom musel dovědět víc. Snažil jsem se ho různým způsobem přimět k otevřenosti; ptal jsem se ho, jestli napsal o moc víc, než co uveřejnil, jestli se při psaní vždycky snaží o naprostou dokonalost, jaký literární směr obdivuje, kteří jsou jeho oblíbení autoři a kdo ho nejvíc ovlivnil. Nakonec jsem byl trochu v rozpacích : viděl jsem, že si myslí, že to jsou všechno dost hloupé otázky, ale že je příliš zdvořilý na to, aby mi to přímo řekl. “Moc důležitý spisovatel ?”, a jako by ta otázka nebyla dost podivná, dodal jsem, “Vy jste vlastně tak trochu mezi spisovateli králem, že ano ?” “Říkáte to vy sám, že jsem král,” odpověděl a na krátký okamžik se jeho úsměv proměnil v široké zazubení. “Ale tajný král.” 725 [pageend203]9 .XI. Je tomu deset dní od té doby, co k nám F. přišel a atmosféra v táboře se nějak změnila. Daleko míň se kleje a křičí a vydává se daleko míň nesmyslných buzeračních úkolů — všichni jsou nějak mírnější, pozornější. F. se usmívá jemně, vůbec ne nadřazeně, ale přesto je v tom úsměvu něco podivného a mrazivého. Jako paprsek ze vzdáleného pokladu. 10 .XI. Byl jsem na druhé straně tábora (nějaký fantastický vtipálek tomu říká “naše košér rezervace” — takovýchhle vtipů mám už opravdu až po krk) poslechnout si, jak K. předčítá jednu svou povídku. Byl to groteskní příběh o zpívající myši jménem Josefína. Ezopa ani La Fontainea mi to tedy vůbec nepřipomínalo, ani nic jiného, co jsem kdy četl. Zřejmě to bylo o vztahu mezi touhle myší primadonou a jejím publikem — navzdory tomu přesná povaha toho vztahu zůstala nevyjasněná. Mínil autor, že tahle mys Josefína potřebuje své publikum, myší národ, aby mohla předvádět svůj nemožný výstup, anebo tomu bylo tak, že veřejnost měla potřebovat ji a její zpívání, aby mohli cítit svoji soudržnost a jako jednotný národ čelit každému nebezpečí a hrozbě od nepřátel. A kdo měl být tím nepřítelem ? Ani se nedalo určit, jestli to její zpívání vůbec za něco stojí! Chvíli vypravěč (?!) tvrdil, že to je v podstatě obyčejné šustivé pískání, takové, jaké dokáže vydávat každá myš, a možná ani ne tak dobré, jindy ale zase prohlašoval, že to je naprosto jedinečný a velice výjimečný zpěv. A proč proboha psát o myši, když ve skutečnosti píšu o sobě, o svém vlastním psaní ? Jako kdyby to psaní bylo něco tak neobyčejně výjimečného... Ale třeba možná je ? Mimochodem, mezi posluchači jsem si všiml řady našich chlapů, kteří sem do té “rezervace” taky přišli na to předčítání. Byl jsem dost rád — musím se přiznat, že bych se cítil dost trapně, kdybych tam byl sám. Bylo už dost tma, když začal, a ve vzduchu bylo plno kouře. Zdálo se mi, že občas zápasí s dechem. Později. Teď je mi vlastně trapně, že mi bylo trapně. 11 .XI. Řekl jsem rotnému, že je spousta různých prací, které dr. K. může dělat, aniž se musel trápit s kulometen a špinit si prsty a dostávat do nich zánět. K mému překvapení rotný okamžitě souhlasil. Dr. K. však můj návrh okamžitě odmítl. Pravil, že mu Josefína (!) jde na nervy svými neustálými peticemi o uznání a o osvobození od běžných prací myšího národa — je to součástí její nemožnosti. (Neřekl jsem mu, že si myslím, že je nemožná.) Zdůraznil, že opravdu chce, aby se s ním zacházelo jako s každým jiným a že si přeje dělat všechno, co musí dělat ostatní. Byl jsem velmi rád, že takhle reagoval, ale neřekl jsem mu to. Když jsem se večer vrátil do stanu, nasel jsem obálku a v ní od něho lístek : 726 [pageend204]Myslíte si, že manuální práce je pro mě příliš hrubá — že jsem v nějakém smyslu nad ni povznesen a že by ji druzí měli dělat za mě. Svého času jsem si to taky myslel — domníval jsem se, že to, že jsem nepraktický, je ve skutečnosti důkazem, že umím psát a psaním vyjadřovat obdiv těm, kteří jsou manuálně zruční. Životní okolnosti — životní okolnosti nás všech, včetně mě — byly tehdy jiné. Mohl jsem jen obdivovat to, z čeho jsem byl vyloučen, co dělali jiní. Mohl jsem to vyloučení přijmout a dokonce se z něho radovat — nebo spíš, neradovat se z něho, ale truchlit nad ním a z toho truchlení — možná to nebylo nic víc než nekonečné naříkání — těžit podstatu svého psaní. Tím, že jsem popisoval život mezi ostatními, popisoval jsem život určovaný ostatními. Tak se stalo, že jsem začal mít přehnané očekávání toho, co se děje na té druhé, praktické straně světa. Teď je tomu jinak, tak naprosto jinak, že se dívám na své psaní a na svůj minulý život jako na život a na psaní neznámého člověka. Nikdy jsem se tolik aktivně nepodílel na událostech jako tady a teď, s vámi všemi. Možná proto už nejsem schopen tenhle kus světa popisovat, až na to, že dokážu říct, že nad něj povznesený nejsem. Zdá se, že má tajemnou schopnost mi odpovědět dřív, než se na danou věc zeptám. 12 .XI. Půjčil mi tu povídku o té Josefíně, ale musím se přiznat, že ani když jsem si ji přečetl, z toho moc moudrý nejsem. Zdá se mi, že všechno, co se tam říká o té myši a jejím zpěvu a vztahu k myšímu publiku, je popřeno a zrušeno opačnými tvrzeními, takže čtenář nakonec neví, co si z toho má vybrat. “Chcete říct, že to je, jako kdybyste to vůbec nečetl ?” zeptal se. Ne, řekl jsem, je to mnohem zmatenější a nepřehlednější. Konec konců, když napíše o zvířeti nebo o ptáku La Fontaine, je naprosto jasné, co tím chtěl básník říci — že je potřebí chytrosti nebo opatrnosti, nebo jak je důležitá rozvážná mysl. “Jak je důležitá rozvážná mysl — v tomhle ohledu měl naprosto jasno můj otec, a taky co se týče mnoha dalších ctností. Myslím, že to byl důvod, proč jsem ho tolik obdivoval. Dokonce jsem ho obdivoval proto, že podle jeho názoru bylo veškeré mé “psaní“ naprostý nesmysl a ztráta času. Dovedete si představit něco komičtějšího, než jak se ho snažím přesvědčit o opaku ? I když jsem od začátku věděl, že jediné, co by ho snad mohlo přesvědčit, by byl obrat mého nakladatele asi tak za padesát let.” Vzpomněl jsem si, jak říkal, že někteří lidé mají k tomu, aby porozuměli svému životu, jen literaturu, a tak jsem se ho zeptal : “Vy jste ho obdivoval za to, že pohrdá tím, co pro Vás je životně důležité ?“ “Obdivoval jsem jeho sebejistotu a taky jsem věděl, že jí zase není tolik, aby 727 [pageend205]vystačila pro nás oba. Samozřejmě, uměl jsem ho a jeho ohromnou moc popsat a věděl jsem, že on dokáže na světě cokoli, kromě psaní, ale co se týče toho mít o něčem úplně jasno — ať už je to cokoli — a šířit to mezi ostatními — jak bych se mohl opovážit ?” “Mně tohle zní jako falešná skromnost.” Najednou jsem se lekl, že jsem mu tou větou ublížil, a uvědomil jsem si, že bych strašně nerad, kdybych mu ublížil. “Možná že to je falešná skromnost. Ale ne protože si tajně myslím, že mám lidem co říci, ale protože můj pravý cíl, který je úplně jiný, vůbec není skromný : předvést kus světa, zvednutého na štítě. Samozřejmě, celý svět to není, a dlouho ho na tom štítě neudržím.” “Říkáte, že váš cíl ve skutečnosti není skromný, a přitom ho schováváte za metaforu, která se zdá záměrně banální.” A přečetl jsem mu tu pasáž v povídce o Josefíně, kde píše : “Rozlousknout ořech zajisté není umění, a proto by se nikdo neodvážil svolávat publikum a louskat před ním ořechy, předstíraje, že je to zábavný program. Ale jestliže se to někdo přece odváží udělat a podnik má úspěch, pak to přestává být čistě záležitost louskání ořechů. Nebo lépe řečeno záležitostí louskání ořechů to zůstává, ale stává se zřejmým, že jsme tohle umění přehlédli, protože bylo v našich silách, a že tenhle nový louskač ořechů byl prvním Člověkem, který nám předvedl pravou podstatu louskání, a jeho čin by byl ještě účinnější, kdyby uměl louskat ořechy trochu hůř než většina z nás.” “Možná že metafory fungují hlavně proto, že čtenáře iritují. A kromě toho, když člověk vyzvedne svět nebo jeho část na štítě, dokáže ho vyzvednout jen malý kousek. Ale není to, jako kdyby ho nevyzvedl vůbec.” “Pořád mluvíte o světě. Máte na mysli náš svět ? Upřímně řečeno, nic z něho v tom nepoznávám.” To nebylo tak úplně pravda — měl pravdu, když se zmínil o tom, že jeho metafory jsou neobyčejně iritující. “Opravdu ne ? Možná že jste prostě netrpělivý a hledáte povrchní podobnosti. Já popisuju jen to, co vidím.” “Ale proč tahle hra na schovávanou ?” “Budete se muset zeptat u vyšší instance. Já popisuju jen to, co vidím.” Znělo to jako odmítnutí. 13 .XI. Většina zásob je uskladněna v dost prostorné jeskyni u východního konce tábora a velitel vydal přísný rozkaz, že tam nikdo nesmí, leda za služebním účelem. Jelikož se F.K.-ův chrapot, nebo co to je, dost zhoršil, požádal jsem pobočníka, jestli bychom tam pro něho nemohli zařídit postel, ne moc daleko od vchodu, aby se měl kde schovat v tomhle počasí (které není o nic lepší, než co se dá očekávat ve Vysokých Tatrách touhle roční dobou). K mému překvapení pobočník řekl, že už zařídil, aby rotný 728 [pageend206]zorganizoval nějaké deky navíc a pořádné lehátko. Samozřejmě K. to odmítl, a musel se mu dát rozkaz, aby tam zalehnul. “Bude to tam ještě nepřehlednější než tady venku, mezi vámi,” prohlásil. 14 .XI. Další lístek od F.K. : “Určitě jste si všiml, jak vůbec nedokážu komunikovat s lidmi — myslím, že můj zánět v krku a to chraptění je potvrzením mé neschopnosti. Ale psát dopisy je ještě horší: nedorozumění a chyby, jichž je můj život plný, byly všechny pečlivě připraveny v dopisech, které jsem napsal. Avšak dopisy, které nejsou skutečné dopisy, ale jen obálky pro příběhy, píšu rád. Jako tohle : Byl jednou jeden spisovatel, který byl nejméně nešťasten, nebo si to alespoň myslel, když žil o samotě. A i když si světa všímal málo, zjistil, že tím, co psal, dokázal předpovídat budoucnost. Když psal o válce, na zem přišla válka, když psal o moru, přisel mor, i když ne vždycky v té forme, v jaké ho popsal. Spisovatel nebyl hloupý a uvědomil si, že dokáže předpovídat jedině pohromy, ale trvalo mu značné dlouho, než na to kápnul. A když napsal, že hmotný svět je skutečný, ale že v duchovním světě je jedině zlem, byl na jedné straně poteŠen, že to, co napsal, je tak nádherně pravda, ale na druhé straně měl velký strach. Nebyl to člověk špatný a viděl, jak dychtivě se lidé snaží uskutečnit to, co předpověděl — trvalo mu ale také dlouho, než si všiml i tohohle. Když si nakonec uvědomil, jak je svět zařízen, nemohl se rozhodnout, jestli dál psát, což bylo to jediné, co uměl, anebo se psaní vzdát, což bylo, jako by se měl vzdát vlastního života : a z téhle nerozhodnosti byl velmi nešťastný. A to bylo první stadium jeho života. Pak přišla válka a mor, který předpověděl, a spisovatel zjistil, že ať se mu to zamlouvá nebo ne, už nemůže žít sám. Ale jakmile začal žít s druhými, částečně aby jim pomohl ve válce, kterou předpověděl, ale hlavně protože je potřeboval pro vlastní ochranu, zjistil, že nedokáže napsat ani jedno další slovo. Nejprve v tomhle tichu cítil mír v duši, ale byl to mír, který se nijak nelišil od prázdnoty. A to bylo druhé stadium. Uvědomil si, že musí hledat čistou schopnost popisu, umění psát bez předvídání a bez záměru. A napadlo ho, že to bude třetí stadium. Zvuk těch slov se mu zalíbil — třetí stadium. Ale všechno v jeho světě se vždycky vyskytovalo ve dvojicích — dobro nebo zlo, duchovno nebo hmota, tady nebo tam — a tak není mnoho naděje, že kdy do toho třetího stadia dospěje. 15 .XI. S každým dalším dnem se F.-ův kašel, chrapot a dýchavičnost zhoršuje. Nemá smysl zařazovat ho na hlídku. Na tváři má trvale omluvný úsměv. Lékař ho podrobně prohlédl a je velmi pesimistický. Objevují se známky — hlavně jsou to zprávy, které naši chlapi nasbírali, 729 [pageend207]když byli posledně v Matliarech, že německá fronta na východ od nás se konečně začíná bortit. Jako nějaké hrozné ledové kry, které pomalu poplují na západ. Je nepravděpodobné, že tady F. budeme moci mít o moc déle — boj může začít každým dnem. 16 .XI. F. mi dal svou povídku o Josefíně — aby se neztratila, řekl. Náhodou jsem si všiml těhle řádek : jako by na mě ze strojopisu vyskočily : “Hrozby, které nad námi visí, způsobují, že se stáváme tišší a skromnější a víc tolerujeme Josefininu panovačnost; rádi se shromažd’ujeme a rádi se držíme při sobě, zejména protože ty schůzky nemají nic společného s našimi mučivými starostmi; je tomu, jako kdybychom ve velikém spěchu — neboť spěch je nezbytný, Josefína tohle často zapomíná — společně pili pohár bratrství před bitvou”. Jak děsivá může být jediná věta. 17 .XI. Ten nový doktor po setmění šel dolů do Matliarů. Prý má v tamější nemocnici známého kolegu (před mnoha lety tam F. strávil několik měsíců jako nemocný). Přiměl ho, aby mu slíbil, že pro F. najde postel, jestliže se jeho stav zhorší. Mám o tom s F. promluvit. 18 .XI. Z průsmyku nad táborem, kde nepřetržitě hlídkujeme, je vidět dolů do matliarské doliny a s dalekohledem je možno vesnici rozeznat. F. trval na tom, že půjde se mnou — leze se sem deset minut a já jsem si myslel, že se sem nevyškrábe. Dalekohledem našel vesnici a potom mi ukázal, kde je ta nemocnice. Myslel jsem, že tohle je ta pravá chvíle, kdy bych mu měl říci o lékařově rozhodnutí, ale rozčilením mi tak vyschlo v krku, že jsem ze sebe nemohl vypravit ani slovo. Jak jsem se snažil promluvit, F. se na mě obrátil : “Ať se stane cokoli, musíte mí slíbit, že mě nedáte do té nemocnice. To, co jsem tam viděl, bylo mnohem horší než poprava, ano, dokonce horší než jakýkoliv druh mučení. My lidi jsme si mučení určitě sami nevymysleli, ale naučili jsme se mu od nemocí — žádný člověk by se neodvážil mučit svou oběť tak, jak to dělají nemoci.” Nerozuměl jsem mu. Vysvětlil mi, že se v té nemocnici seznámil s člověkem, který umíral na nějakou chorobu hrtanu. Nakonec už vůbec nemohl mluvit a jenom lidem, kteří mu seděli u postele, psal na kousky papíru. “Pamatuju se, co na těch lístcích bylo,” řekl F., “byly to dokonalé věty : “Hlavně bych byl rád, kdybyste se postarali o pivoňky, protože jsou tak křehké. A posuňte ty šeříky na slunce. Když si pomyslím, že kdysi jsem se dokázal prostě napít velkého doušku vody. Zeptejte se, jestli je k mání dobrá minerálka, jen tak pro zajímavost. 730 [pageend208]Prosím vás, dejte pozor, aby se ty pivoňky nedotýkaly dna vázy. Proto se musí dávat do mísy. Minerálka - kdysi jen tak pro zábavu jsem mohl Trochu vody ■ tyhle úlomky pilulek se do hlenů zasekávají jako kusy skla. Jak je pro vás všechny únavné se o mé porád starat - je to Šílené. Jezero se nikam nevlévá, víte. Jen se podívejte na ten šeřík, čerstvejší než letní ráno. Musíte té dívce říct, aby dávala pozor na sklo, někdy sem chodí bosa. Jak už je to dávno od toho dne v zahradě u té hospůdky, kdy jsme Ale další květiny už nenoste, to zatím stačí. Ukažte mi ten orlíček — je příliš zářivý, než aby byl ve váze s ostatními. Ten šarlatový hloh je moc schovaný, je příliš ve tmě. Ještě vodu. Ovoce. Včera večer pozdní včela vypila vodu od šeříků až do dna. Seřízněte je šikmo, pak se mohou dotknout dna. Položte mi na chvíli ruku na čelo, abych dostal odvahu. ” Napadlo mě, jak to, že si pamatuje tyhle izolované věty a zeptal jsem se ho, jestli si myslí, že jsou symbolické nebo že mají nějakou zvláštní literární hodnotu. “Odpusťte, uvedl jsem vás do rozpaků, “řekl a dodal : “Vy jste se ve skutečnosti takhle ptát nechtěl.” A pak, po další pomlce : “Ale máte přece pravdu. Přesně to hledám - čistý popis.” 19 .XI. První světelné signály, že německá vojska překračují severovýchodní pohoří, nám dnes ráno došly od sousedního partyzánského praporu. Celý den jsme měli pohotovost. 20 .XI. První bojový den. Jak je možné, že jediný den může přinést vítězství i porážku ? V osm ráno jsme dostali signál : osamělá pěší jednotka vstupuje do matliar- ské doliny. Byl nádherný slunný listopadový den, bukový les hrál všemi barvami. Sjeli jsme po úbočí hory s naším kulometným podvozkem po stopách čerstvého sněhu a vyčkávali jsme v dobré záloze přímo nad silnicí, z níž bylo z našeho místa vidět jen pár metrů. Sotva jsme zaměřili oba kulomety, když se na silnici pod námi objevili první němečtí vojáci : byli dost otrhaní. Počkali jsme, až jich na našem úseku silnice byla docela velká skupina, a pak jsme spustili. Naprostá panika a zkáza, palbu neopětovali, ani se nepokusili zjistit, odkud střelba přišla. Ztratili kolem dvaceti lidí, několika se po naší první salvě podařilo schovat se v okolních domech. Bývali bychom rádi vylezli z úkrytu a šli po ních, ale jakmile na silnici 731 [pageend209]všechno znehybnelo, velitel nařídil, abychom se stáhli, a tak jsme vyvázli bez jediné ztráty. Byl to můj první křest ohněm a samozřejmě jsem měl hrozný strach, že neobstojím (pomáhal jsem nabíjet muniční pásy) — pak jsem byl v sedmém nebi, že jsem obstál — trvalo to všechno jen pár minut. Dodalo nám to kuráž, po cestě zpátky nahoru do tábora jsem přemýšlel, jakými slovy to budu líčit F. On a čtyři ostatní zůstali v táborě. Než jsme odešli, měli rozkaz, aby jeden nebo dva z nich hlídkovali na opačné straně tábora, v zalesněné části u vyústění příkré pěšinky, která vedla z doliny na západ od nás. Nezdálo se nám, že by z té strany hrozilo nějaké nebezpečí. Všichni byli mrtví. Jak Němci tu pěšinu objevili, kolik jich bylo, jestli se oddělili od ostatních a ztratili se — to se nikdy nedovíme. Hlídky se bezesporu nevzdaly bez boje — bylo to vidět z toho, jak mrtvoly ležely, a z toho, že jejich zásobníky byly prázdné. Co se stalo ostatním, nebylo jasné. F. byl zastřelen ranou do čela a zhroutil se na náš poslední kulomet. Němci nám odnesli většinu proviantu a pokusili se tábor zapálit, ale jenom ledabyle, bez nadšení. Odnesli muniční pásy, ale kulomet nechali v pohotovostní poloze. F. na něm ležel s roztaženýma rukama a nohama. Hlaveň byla čistá, ale zdálo se, že se vystřelit snažil. To se také nikdy najisto nedovíme. Myslím, že by býval asi vystřelit chtěl. Ne z nějaké nenávisti nebo válkychtivosti — jak sám jednou řekl, byl tím nejnevojáčtějším člověkem, jakého si je možné představit. Ale nakonec se rozhodl, chtěl se účastnit. “Ne jako naposledy”, byla jeho slova. 21 .XI. Pohřbili jsme je dnes dopoledne ve východním průsmyku, blízko místa, kde se F. díval do doliny mým dalekohledem. Jeden z našich chlapů, tesař, vyrobil dva kříže a tři Davidovy hvězdy z vonícího smrkového dřeva. Beze jmen. Velitel měl delší proslov, nejprve o tom, že na rase nebo vyznání nezáleží, potom na téma “smrt fašistům” — slovo “Němci” neřekl ani jednou. Každým coulem voják. Naše přátelství bylo tak krátké — někdy se mi zdá, jako by vůbec nebylo. Jako když mezi námi jemně proletí duch. Je to zvláštní: od té doby, co se to událo, jsem si sotvakdy vzpomněl na jeho psaní — myslím jen na něho samého. Co by tomu asi říkal ? Rotný o něm mluvil při zpáteční cestě dolů z průsmyku. Že na něm bylo něco neobyčejného, cítil to prý každý. Co to asi bylo. Možná že nějaká milost, způsob, jak nás přimět, abychom si uvědomili, že něco neobyčejného je v každém z nás. Rotný by jistě rozuměl, co tím myslím, já jsem ale mlčel. 732 [pageend210]knihy Vratislav Effenberger : Surovost života a cynismus fantasie. Sixty-Eight Publishers, Toronto, 1984. Ve spojitých nádobách života a fantasie jako by hladina dosahovala stejné úrovně a složení obsahu bylo také stejné; kdybychom řekli cynismus života a surovost fantasie, dávalo by to stejný smysl a výsledek. Nad Effenbergerovými scénáři (knížka jich obsahuje pět : Bez legrace, Zamračené děti, Balagan, Vzpoura sládků a Motovidla z let 1962-77) se nutně znovu vybavuje Bretonova představa skutečnosti a snu jako spojitých nádob, představa, jež vždycky vyvolávala asociace na téma nevyčerpatelného proudu imaginace magických a ohromujících obsahů. Při četbě Effenbergera se ale zdá, jako by se od dob Bretonových tyto zázračné spojité nádoby postupně proměnily v otlučené, žalostně do sebe zaklesnuté hrnce, do kterých nic nového nemůže proniknout a kde neblahá a otrávená tekutina probublává sem a tam. Toto zdání je ovšem záměrně navozeno a umocňováno, je součástí záměru a autor si je dobře vědom všech souvislostí. Vždyť Effenberger je básník, ale také autor studie o vývojové dialektice moderního umění Realita a poesie (Praha 1969), je jedním z pořadatelů sborníku Surrealistické východisko, který vyšel v témže roce a má na svém kontě nepřehlednou a bohatou tvorbu, reflexi o umění a surrealismu, aktivní účast v kolektivní tvorbě a spolupráci s lidmi jako Teige, Istler, Hynek, Tikal, Fára, Medek, Medková, Král, Nápravník, Dvorský a mnoho jiných, včetně francouszké surrealistické skupiny atd. Podobný dojem vyvolával taky Vaculíkův Český snář : je to dojem navozený sice vědomě autorem, přitom je to ale nejen dojem — výsledek uměleckého záměru — ale taky fakt, skutečný, reálný fakt, že totiž surovost života plodí cynismus fantazie a naopak. Což je vlastně to nejnaléhavější a nejdramatičtější sdělení. V zasvěcené, faktograficky a analyticky bohaté předmluvě Petr Král vysvětluje, jak velká je mezera, kterou v české literatuře tvoří nevydaná díla surrealistických autorů. Zároveň si ale můžeme právě na Effenbergerových scénářích ověřit, nakolik principy surrealistické tvorby ovlivnily celý literární kontext i naši schopnost vnímat napětí vyvolávané surrealistickými sémantickými zkraty jako prostor svobody ducha. Čtenář nedůvěřivý vůči experimentům pro zasvěcené se nemusí této knihy nijak obávat : je docela “jasná”, protože zkušenost surrealismu je jeho každodenní chleba. (Slováci si přeložili surrealismus jako nadrealismus; my bychom mohli alespoň pro toto Effenbergerovo dílo razit českou variantu “suiýový)” realismus.) Základní surrealistická zkušenost je nejen mimoliterární, ale Í mimoslovní; cílem je utvořit vedle logickoverbálního modelu světa, který si lidé zvykli považovat za samozřejmý a přirozený, jakýsi jeho posunutý, deformovaný, předmětům a skrytým věcem bližší obraz, jehož působením se původní model hroutí. (Tak je možné rozumět surrealistickému pojmu 733 [pageend211]obrazotvornost.) Prožitek tohoto sesuvu se rovná uskutečnění díla — autorskému stejně jako čtenářskému. Ukáže se při tom, že návykové filtry jsou možná jedinou — iluzorní — přehradou mezi racionalitou a iracionálnem... Petr Král upozorňuje na důležitost humoru v Effenbergerově tvorbě : geniální je přitom fakt, že tu neexistuje žádné objektivní rozlišení nebo ustanovení, co má být směšné a co ne. Kdyby se scénáře realizovaly, mohlo by se inscenovat několik verzí odlišných navzájem podle hranice směšnosti : otázka by byla, do jaké míry se smát krutosti a nakolik se děsit blbosti, což jsou velmi zásadní ontologická rozhodnutí. Podobně nerozlišené jsou u Effenbergra plány dějové, časové, plán vědomí a fantasie, nerozlišuje se tu ani mezi metaforou, realismem, symbolem, významem přeneseným a doslovným, mezi fantasmagorií a věrnou fotografií, mezi šílenstvím a pragmatismem atd. Například buchtovité lidstvo chlemtající šlehačkové dorty může být výjev z kterékoliv cukrárny zachycený poněkud zhnuseným okem, stejně jako to může být varovná parabola. Tušíme však, že Effenberger pokládá něco jako varovnou parabolu za zbytečnou věc, nej zbytečnější na světě. Účinek varování ovšem nikdy nezávisel na jeho autorovi. V Balaganu je ruská pouť, scéna jako z perníku : odvíjejí se od ní různoběžné příběhy, pitvorné, historické, kruté i trapné, přičemž význam každé věci se neustále zmnožuje a vrství (propadá do podzemních chodeb budov i do slojí podvědomí). Hned právě perníková scenérie připomíná idylické kulisy známé z propagačních materiálů, jejichž folklórně politická lež, jak dobře víme, potlačuje a vytěsňuje skutečnost. V rámci idyly se pak ukazuje, že žádná sebe- ryčnější, juchavá a žranicovitá idyla není hororů ušetřena — a co víc a hůř, není jimi ani narušena. V mysli pak vyvstává hluboko do podvědomí zasuté poznání z dětství, že totiž perníková architektura vždycky nakonec skrývá kanibalismus. Je to skutečně zázračné, jak se pohádkový archetyp realizuje v aktuálním sociálně společenském kontextu. Effenberger dokázal svým “nerozlišeným” pohledem zrušit a promísit všechny hotové kategorie včetně morálních a jazykových, zatímco pojem fikce ztrácí smysl a oprávnění (a oblíbené jarmareční číslo kouzelníků se mění v doslovné “přeříznutí” jakési paní učitelky, tedy v přeříznutí pilou, za asistence bujarého davu, který nadšeně dusá ve sněhu smíšeném s krví). A tak dál. V Motovidlech se straničtí funkcionáři dožadují mravnostního zákroku v jakémsi devizově výnosném bordelu a jiní straničtí funkcionáři jim to rozšafně rozmluví i znemožní s poukazem na to, že podnik je výnosný a tudíž mravný. Ve Vzpouře sládků vystupují davy obdařené hlubokou vírou v samospasitelnost krutosti a v rámci psychózy morové rány přibíjejí na vrata pivovarů sládky jako netopýry. Marný by však byl mravně zušlechťující pohled na oběti fanatiků, neboť nakonec se ukáže, kterak vítězí materiální převaha pevně spočívající na jistotách nekonečných špižíren, které sládkové vlastní (a kde nechybí ani největší vemeno na světě). Proč, jaké jsou motivy, důvody, logika ? Jistě ne logické : namísto rozuzlení záhady stojí “prostě” nezbytnost pivovarnictví ve společností masového konzumu; konzumu poživatin smrdutých, leč velmi žádoucích). Pervertovaná fyziologie mas je nejvýraznějším znakem scén: žravost, chlast, tlačenice, naprostá citová impotence provázená technickými erekcemi, nepřítomnost lidskosti... Tímto fantasticky skutečným a skutečně fantastickým světem procházejí přitom také skutečné osoby, filosof Robert Kalivoda, přátelé surrealisté, Jan Werich... O čemsi hovoří a něco předvádějí, vystupují, debatují. Ale nevíme, z čeho vycháezjí, co vlastně chtějí říct, jestli to vůbec dořeknou, co chtějí dokázat. Nevíme. Werich krasobruslí na prázdném stadionu, Robert s Květoslavem (Chvatíkem) kráčejí přes paseku plnou opuštěných zbraní : jsou to opravdické pušky nebo odhozená ideologická zbroj ? 734 [pageend212]Effenbergerovy texty jsou coby scénáře velmi sugestivní, vzbuzují živé a ostré vizuální představy a ve filmové podobě by byly jisté velice působivé. Na druhé straně je taky pravda, že neomezené možnosti čtenářského “uskutečnění” nevyčerpatelných podnětů, jež scénáře obsahují, je koneckonců jejich nejlepším dovršením. S.X. Sólo pro psací stroj. Československý fejeton 1976-1979. Index, Kolín nad Rýnem 1984. Soubor fejetonů československých autorů, kteří nemohou ve vlasti publikovat, s výstižným titulem Sólo pro psací stroj je rozdělen do tří oddílů : 1976-1977, 1977-1978 a 1978-1979. Zachycuje v pečlivém výběru a v chronologické posloupnosti pod vedením Ludvíka Vaculíka, který také soubor svým fejetony nejčastěji opatřuje, moderní cesty ve vývoji malé literární formy, mající v naší literatuře již od dob Nerudových své vyhraněné místo. Nakladatelství Index vyplňuje tímto souborem mezeru, která v Československu vznikla potlačením pro režim nežádoucích spisovatelů. Zároveň se tak zasluhuje o pravdivý obraz a kontinuitu české literární tvorby. Fejetony Vaculíka, Gruši, Havla, Hutky, Horákové, Chramostové, Kantůrkové, Kohouta, Kusého, Machonina, Šimečky a Trefulky vydávají svědečtí o době, kterou prožili nebo prožívají autoři v Československu. Každý z celé řady autorů se projevuje pochopitelně svým osobitým vypravěčským stylem, svou schopností na malé ploše zpřítomnit dramatický příběh na základě skutečné nebo fiktivní události. Vaculíkovy fejetony vnášejí do souboru humornou formou agresivní prostořekosti nejen záznamy o osudech chartistů v Praze, ale také citlivá pozorování lidského hemžení v dnešní Praze. Vaculík v sobě nezapře dědice Jana Nerudy v tom, jak si dovede jako zkušený literát pohrát se zdánlivě plytkým příběhem, který dovede povýšit na poutavou četbu. Kohoutovy příspěvky charakterizuje jeho vytříbený sloh, jeho přesné cítění doby a tématu doby a zároveň ostrost jeho pronikavého, kriticky bystrého hodnocení politických událostí. Vtip a inteligentní humor ve fejetonech intimního rázu prozrazují dravý spisovatelský temperament Pavla Kohouta. Václav Havel je bytostně popudlivý a vyjadřuje se ve svých fejetonech svou typickou bojovnou naivitou a snahou dosáhnout v nenormálním právním světe odezvy na své normální lidské požadavky. Sergej Machonin se dovedl v jednom z fejetonů rozčílit nad lidskou bezcharakterností a korupcí v totalitním Československu a s politickou silou a vysoce kvalitním stylem popsat Kohoutovo představení Macbetha v pokojovém divadle Vlasty Chramostové. Ta si zavzpomíná ve fejetonu “Dobrá píseň” na Pavla Kohouta a zároveň na svůj divadelní osud ve Vinohradském divadle a ve zkratce a s citlivou výmluvností prostředkuje čtenáři svůj dobový prožitek. Také Eva Kantůrkova, Jiří Gruša, Milan Šimečka, Jan Trefulka a další z autorů se představují svými fejetony jako zkušení autoři, předkládající výstižné charakteristiky o životě v Československu, každý pochopitelně s jinak působící intenzitou politického a mravního pohledu na probíhající bezpráví. Nebyli by to asi čeští autoři, kdyby při celé té tragičnosti životních událostí neuměli dát svým fejetonům notnou dávku poezie a vtipu. V tom se tyto fejetony jeví jako typicky český literární útvar. Smutek z uvědomění si pohnuté skutečnosti je často mírněn silou optimismu a svobodného myšlení. J-P- 735 [pageend213]Dominik Tatarka : Písačky. Index, Kolín nad Rýnem, 1935- Druhá kniha Dominika Tatarku vyšla pred nedávnom v kolínskom Indexe. Po Mňačkovom Súdruhovi Muenchhausenovi je to druhá slovenská publikácia tohoto nakladateľstva. A treba navyše dodať — Tatarkova slovenčina nie je hocijaká, ale z tej najlepšej, modernej sorty : však všetci poznáme Tatarku ako večného hľadača na poli obnovy a modernizácie slovenského spisovného jazyka. Tatarkove novotvary nájdu zaiste aj tentokrát cestu do hovorového jazyka, či do spisby iných slovenských autorov. Písačky sú dielom, ktoré úmyseľne provokuje a to tým, že si autor dakedy akoby nasadil bláznovskú čiapku : áno v očiach väčšiny jeho “znormalizovaných” spoluobčanov je Tatarka nebezpečný zjav, takmer “Šialenec”, ktorý ako 65ročný opúšťa manželku, rodinný krb a vykašle sa na pocty či sociálne istoty vo Zväze spisovateľov. Písačky nemôžem a ani nechcem doporučovat’ ľudom, ktorí napríklad s nechuťou odložia knihy takého Henryho Millera, alebo Charlesa Bukowského. Uvádzam majstrov erotiky nie na prirovnanie, ale ako akúsi mieru veci : Čiže voľne podľa anglického veršíka : “Kto sa bojí vlka, nech sa v lese nepotľka”... Tatarka sa napriek šedinám beznádejne zamiluje a nenecháva si to pre seba, ale takmer posadnuto to vyznáva celej slovenskej obci : “Ako šaman, blázon, posadlec každým tvojim krokom, šepcem ako vianočný kapor vo vani, otváram hlasne i nehlasne žiabre : Cica, čiča, čiča, cica...” A na adresu svojich obtučnených a apatických Slovákov doma píše zlostne o tom ako sa náš holubičí národ pod Tatrami realizuje : “Človek v pracovnom čase lisuje, nalisuje dvesto pneumatík, cez cezčasy si kúpi fľašu rumu a realizuje sa. Človek robí Slováka v Prahe a realizuje sa tak, že si dá postaviť z materiálov verejných budov v národnom parku na brale vilu, milovadlo aj s bazénom. Činiteľ sa realizuje tak, že si dá vydať v miliónových nákladoch zobrané prejavy, ktoré si dal napísať svojim poskokom. Architekt sa realizuje tak, že pečie celé sídliská na objednávku. Žena se realizuje tak, že súloží, dá sa napíchavať doma manželom a na školeniach mužmi, ktorí sa práve namanú. Matka se realizuje tak, že porodí jedno či dve deti a postupne ich odovzdáva do týždňových jaslí. Básnik sa realizuje tak, že si dá poradiť, ako má písať básne...” Čiže, milí priatelia, ak nemáte strach z erotiky slanej od potu a voňavej od drsnej Tatarkovej reči, kúpte si jeho Písačky, aby ste to vychutnali a navyše sa dačo dozvedeli o slovenskom “spoločenskom živote” takých ľudí ako spisovateľ Bednár, Mináč alebo kritici Spitzer, Rosenbaum, Matuška a hŕba iných ľudí. D.Š. Jaroslav Seifert : Ruce Venušiny, Sixty-Eight Publishers, Toronto 1984. Výbor z básnického díla Jaroslava Seiferta, uspořádaný k básníkovým osmdesátým narozeninám, vydal Josef Skvorecký v lednu 1984. To ještě netušil, že o několik měsíců později bude Seifert poctěn Nobelovou cenou za literaturu a že toto stockholmské rozhodnutí rozvíří diskusi na stránkách světových literárních časopisů a denního tisku, kdo je vlastně tento český básník. Editoři antologie Kateřina Skalická a Jiří Brabec výstižně popisují, jakým způsobem byl výbor koncipován, aby plně postihl obrovský rozsah Seifertova básnického slohu od jeho prvních veršových sbírek až k posledním. Z celého autorova díla, od sbírky Na vlnách TSF až k Morovému sloupu vybrali editoři typické ukázky, charakterizující jednotlivá básníkova vývojová období. 736 [pageend214]Výbor rozvrhli do čtyř celků, rámovali je vždy úvodní a závěrečnou básní a oddělili je větším básnickým cyklem (Prsten třeboňské Madoně, Světlem oděná, Píseň o Viktorce). Čtenář se setká jakoby v důvěrném rozhovoru s verši ze sbírek Slavík zpívá špatně, Poštovní holub, Jablko z klína, Ruce Venušiny, Chlapec a hvězdy, Jaro Sbohem, Zhasněte světla, Ruka a plamen, Vějíř Boženy Němcové, Na vlnách TSF, Sel malíř chudě do světa, Maminka, Osm dní, Kamenný most, Praha, Koncert na ostrově, Halleyova kometa, Odlévání zvonů, Deštník z Picadilly a Morový sloup. Zdůrazňovat, že je toto setkání s milovaným básníkem příjemným připomenutím domova, by bylo zbytečné. Ryzí českost Seifertova básnického vyznání čiší ze všech jeho veršů. Seifert miluje život, opěvá milujícího a milovaného člověka, opěvá Prahu a vždy reagoval a reaguje na živý tep českého života. Seifert ve svých verších často žasne nad zázrakem života, zamýšlí se nad problémy života a smrti, sice klidně, rozvážně a s moudrostí zralého muže, který se ve svém myšlení a v jeho básnickém vyjádření dobral už schopnosti a možnosti shrnovat, resumovat. Seifert našel cestu od proletářské poezie přes určitý druh senzualistické poezie k svébytnému typu poetismu. Láskyplné vidění světa, intenzivní přitakání životu přivelo Seiferta od hravého poetismu k zralé intimní lyrice s tématy lásky, milostného štěstí, ale i milostné deziluze. Seifert je klasikem české milostné poezie. Asi víc než emfaticky extravagantní Nezval, nebo Halas, Hora, Hrubín či Holan. Seifertovo okouzlení ženou, jeho citlivé vystižení chvějivosti, prchavosti a často i pomíjejícnosti milostného štěstí tvoří pevnou základní osu jeho básnického projevu. Seifert je básník životní harmonie. Jeho verše, oslavující českou zemi, domov, bránící ohroženou českou zemi nebo i verše smuteční, verše zpívající o Praze — to vše jsou melodie, které nejlépe slyší Cech. Nynější dobří a špatní překladatelé Seifertovy poezie budou mít nelehký úkol zpřítomnit tohoto barda české intimní poezie cizímu čtenáři. Seifertovo smyslové okouzlení, které vyjádřil ve všech svých verších melodickou zpěvností, bude zejména v německé a anglické jazykové sféře v podezření z určitého druhu sentimentality, na kterou rádi myšlenkoví puristé, kterým často chybí srdce a cit, ponižují citovou otevřenost nebo upřímnost výpovědi o milostném štěstí. Typicky česká melodičnost Seifertova básnického slohu bude tedy největším hlavolamem pro všechny ty, kteří budou chtít uspěchaně seznámit svět s dílem velkého českého básníka. Torontský výbor Ruce Venušiny je však určen českému čtenáři, a proto nás asi tento problém nebude tak trápit. Skvoreckého editorská zásluha je v tomto případě nesporná. V útlém, ale obsažně bohatém výboru ze Seifertova celoživotního díla, doprovozeného zasvěceným doslovem Květoslava Chvatíka, poskytuje obraz jednoho z našich největších lyriků J-P. Jiří Lederer : ...a když se řekne Voskovec. Index, Kolín na Rýnem 1983. Jiří Lederer uměl znamenitě rozdávat otázky. Cist jeho rozhovory se zakázanými českými spisovateli je zážitek. Přesně věděl, jak se komu dostat na kůži, nepotřeboval k tomu mnoho slov a nedával přitom najevo, že má na věc svůj názor, dokonce někdy fundovanější než názor tázaného. V roce 1975 daroval Janu Werichovi k sedmdesátinám sborník. K rukopisné účasti na něm vybídl 185 kulturních pracovníků žijících v Československu. Téma Když se řekne 737 !4 [pageend215]Werich vybral velice šťastně, i když se tehdy mohlo zdát, že vlastně leželo na dlani. S tou iniciativou přišel z podnětu Adolfa Mullera v zahraničí ještě jednou a věnoval ji velkému Werichovu partnerovi. Měl jsem příležitost číst žel jen druhý sborník, vydaný v Indexu pod názvem ... a když se řekne Voskovec. Někdejší jubilanti už nežijí, nežije Jiří Lederer, ale otázky zůstávají a přežívají toho, kdo je položil. Pro Lederera měla naše legendární divadelnická dvojice zvláštní osobní význam. Sám se po letech vyzpovídal, jak silně na něho zapůsobilo Voskovcovo interview s Pavlem Tigridem z roku 1963. Voskovcův sborník ten text na závěr přetiskuje. Neztratil s léty na ceně, spíš naopak. I ostatní příspěvky svým způsobem dokazují, že se Lederer opět strefil do černého. Každý přispěvatel má totiž svého Voskovce i Wericha a rozdíly jsou téměř propastné. Obdiv a láska střídají kritiku a polemiku, někdy dokonce velmi ostrou. Hlavní námitka se týká levicové orientace obou umělců, a nejen jejich. Pamatuji se, že jsem byl někdy v druhé polovině šedesátých let přítomen obhajobě herecké diplomové práce o Osvobozeném divadle. Mladý absolvent v ní tvrdil, že Voskovcovi a Werichovi šlo především o legraci. Politická angažovanost byla druhotná. Když byl za to napaden, bránil se tím, co mu o tom pověděl pan Werich při soukromé návštěvě. Komise studenta upozornila, že různé autointerpretace mohou být sice zajímavé, rozhodující že však je objektivní pravda, která se dá rekonstruovat z textů her, dobových svědectví, kritik a fotografií. Na to prý by se měl spolehnout především. Werichovo zhodnocení jeho vlastní předválečné éry mě nepřekvapilo. Přesněji řečeno jsem chápal, proč si přál, aby se z odstupu takhle jevila. Čítal jsem hry Osvobozeného divadla od studentských let, viděl řadu jejich poválečných inscenací a podezíral jsem je už dlouho z toho, co se dnes proměnilo v jistotu : ty hry byly a jsou neobnovitelné. Kdysi se říkalo, že prý zejména proto, že jsou šity oběma svým protagonistům na tělo a že se nenajdou noví herci, kterým by padly. Především však jsou živy z velké předválečné iluze : Svět je náš a radostný, hovadná první světová válka se nesmí opakovat. Později se objevivší hitlerovská diktatura je směšný omyl dějin, lidstvo se mu vyhne a půjde dál za svým snem. Nyní i nej bytostnější optimista ví, že to bylo a je daleko vážnější. Oba klauni v osmatřicátém roce odjeli a Jiří Voskovec vypovídá, že když se vrátili, mnohému už nerozuměl a společné psaní jim nešlo. Jsem přesvědčen, že tím pronikla na povrch bezvýchodná krize celé jejich iluzivní poetiky. Poválečná léta sice zaznamenala několikanásobnou vlnu nového zájmu o umění grotesky, bláznivé komedie, frašky a klaunérie, nastoupila dokonce nová jména. Zle však před soudem času dopadli ti, kdo se pokoušeli prostředky veselé podívané zmoci příběhy, které byly z jiné látky. Viděl jsem několikrát Chaplinova Diktátora a jeho velký tvůrce mi v něm připadal víc a víc — při vší úctě a lásce k jeho nesmrtelnému dílu — jako Gogolův blázen s malovanou torbou : dojemný, ale zároveň žalostně vzdálený pravdě. Chaplinovy filmy naštěstí většinou přesahují rozměry lokální a aktuální angažovaností. Hry Osvobozeného divadla nikoli. Pokus restaurovat je v padesátých letech v pražském divadle ABC byl milý a vítaný exkurs do divadelní historie. Ožily z něho jen jednotlivé předscénní prostořekosti a drzosti. Ale podobně je tomu s celým odkazem Osvobozeného. Zbývá z něho spousta nápadů, situací, typů a výroků a útržky švandy, které dohromady založily a budou jistě i nadále udržovat krásnou legendu. Neboť hry tohoto druhu se většinou nečtou, na ty se jen vzpomíná. 738 [pageend216]Samozřejmě nelze všechno svést jen na poetiku. Je důsledkem autorova vnitřního ustrojení, je autor sám. Vždycky mě mrazilo, když jsem v jednom z dialogů Voskovce a Wericha čítal, jak se smáli tomu, že v nacistickém Německu mají sice dost kanónů, ale žádné máslo. Všechny nebo téměř všechny americké rozhlásky se nesly v tomto duchu. To je — chcete-li — politická satira. Za politické hledisko se v ní obětuje hledisko lidské. Její vyznavač je si jist, že i lidé v Třetí říši i se svými dětmi svou bídu zasloužili. Neměli být pro Hitlera. Jiří Voskovec byl politický angažovaný umělec a ve chvíli ohrožení odchází do emigrace nikoli náhodou. O nějakých deset let později to stejně nenáhodně zopakoval. Vedle příčin politických i osobních v tom musely hrát roli i vnitřní zákony jeho umělecké osobnosti. Nemohl už doma nic nového poznat. Dověděl by se tam jen to, co věděl už předtím. Vyjádřil to lapidárně a upřímně : V osmatřicátém se mělo bojovat. Byl připraven narukovat, byl připraven zemřít. Beneš však nebyl muž na svém místě a dějiny se vydaly jinou cestou. Byla to jakási osudová křižovatka. “Tomuto národu se stalo něco, co je takřka nenapravitelné.” To jsou závažná slova. Nevím, jak obecnou historickou a politickou platnost mají. Platí však nevývratně, pokud jde o osud toho, který je vyřkl. Také jemu se to stalo. Ne ve smyslu zneužívaných Dykových veršů. Svou hlubokou životní zkušenost mohl zachytit už jenom jaksi zdálky, svou zralost a moudrost směl uložit do svých esejů a vyznání. Učinil to nesmírně poctivě, výsostné a prostě, že se nad tím tají dech. “Je strašnej, nepřekonatelnej rozdíl mezi tím, tohle vše dělat na svobodě a bez skutečného nebezpečenství, nebo pod botou a ostruhou okupantů. A tam někde jsem se rozešel s tou náležitostí k českému národu. To prosím se vŠí skromností! Ztratil jsem právo soudit slušnost. Vzpomínám, když jsem se vrátil po válce do Prahy a když jsem začal šťavnat — jak by řekl Karel Poláček — třeba o kolaborantství, jak mí dávali lidi po hubě, a právem. Říkali, počkej momentíček, kdo je kolaborant ? A co bys dělal ty, kdyby... A konfrontovali mne se situacemi, o kterých se mi nezdálo. S konkrétními situacemi člověka podrobeného teroru. To je věc, kterou jsem, zaplať Pámbu, nikdy nezažil, a následkem toho mám takovej pocit vůči těm letem války, víte, k českému národu — mám vždycky pocit : tak o tom musíš být zticha. Nevíš, co to je. Nevíš, co bys ‘ty’ byl dělal. Doufám, že bych se byl choval slušně, ale to můžu jenom doufat.” Viděl jsem jen dvě Voskovcovy americké herecké kreace, o ostatních jsem slyšel nebo četl. Jedni ho chválili, jiní spíš potřásali hlavou. To však asi není nejpodstatnější. Jakže to bylo kdysi napsáno ? “Čekali jsme umělce, a přišel člověk.” M.U. Jiří Lederer, Touhy a iluze. Sixty-Eight Publishers, Toronto 1984. Posmrtně vyšlé vzpomínky novináře Jiřího Lederera Touhy a iluze (vzpomínání do srpna 1968) jsou zkušeně a poutavě napsanou dobovou kronikou především poválečného Československa. Jsou to memoáry novináře-politika, zahrnující v dětství a mládí Jiřího Lederera období první republiky a protektorátu, později pak Prahu a její novinářské a kulturně-politické ovzduší: dobu drastických společenských přeměn a tragických politických událostí. Jiří Lederer věrojatně líčí rodinné prostředí vesnice pod Orlickými horami. S vtipem a humorem píše o svém dědečkovi — “zvláštní pohled na žida se sokolským perem” — jako předznamenání vlastního osudu. Syn ze smíšeného manželství, už sám tento fakt určuje bolestnou notu Ledererových vzpomínek. I když s tímto faktem nikterak záměrně neoperuje, je vpodstatě průvodním motivem životního osudu Jiřího Lederera. Dramaticky popsané 739 [pageend217]dětství a mládí jsou ještě jen předehrou k bohatě prožitým rokům v poválečném Československu. Nesnadná a často velmi svízelná cesta, kterou musel Lederer projít, než se stal skutečně uznávaným pražským novinářem je výstižným obrazem složitého politického vývoje po válce. Socialismu fandící, přesvědčený sociální demokrat, pomáhal Lederer doktoru Hájkovi a Fierlingerovi likvidovat československou sociální demokracii, aby pak na vlastní kůži pocítil výhody a nevýhody příslušnosti k “neomylné” komunistické straně Československa. Lederer s odstupem času a v závětří svobodné atmosféry emigrace v Bavorsku rekapituluje svůj život se všemi jeho příjemnými a neradostnými peripetiemi. Je upřímný a přímočarý, když popisuje svou víru v nově budovaný “socialismus” totalitním komunistickým režinem v Praze. Často se však také omlouvá za všechno své počínání, které dělal uvědoměle a ve víře, že slouží dobré věci. Někdy působí jeho kajícná zpověď zbytečně devotně, jako by se omlouval svobodnému světu, že už to víckrát neudělá. Toto sebezpytování působí na mnoba místech rušivě. Přece jen však je Ledererova memoárová kniha cenná pro plastický popis té podivné doby padesátých let, kdy mnoho českých novinářů a kulturních redaktorů na vlastní kůži okusilo “slasti” socialistického řízení kulturní politiky a kdy se režimu přizpůsobovali nebo se mu s patřičnými následky vzpírali. Šedesátá léta a celá příprava kulturně-politického obrození, pak události “pražského jara” a konečně násilné přervání slibného vývoje tvoří nejdramatištější část Ledererova vzpomínání. Také proto, že v tomto období velkého optimismu a pak ještě většího zklamání prožíval Jiří Lederer největší zvraty ve svém bohatě žitém životě. Byl zdravě dravým a pohotovým kulturním redaktorem, který dovedl obdivuhodně vidět kulturu přes politiku a naopak. Velmi často také riskoval, musel kvůli tomu dělat ústupky ve svém soukromí, musel kvůli tomu velmi často trpět. Nebýt jeho trpělivě věrné ženy, spolubojovnice, paní Ely, asi by neměl tolik sil vzdorovat všem strázním svého pohnutého života. Ve svých vzpomínkách postavil své ženě Ele právem a bez snahy o vnější efekt velký pomník. Přitom se vyznal ze všech svých problémů a vztahů k ženám, které ve svém životě potkal. Významnými jsou také Ledererovy záznamy z cest na různé filmové a televizní festivaly, jeho setkání s Janem Werichem a jinými osobnostmi československého kulturního světa. A v neposlední řadě také spolupráce s českou kulturní emigrací, která mu vděčí za přínosné informace o kulturních a politických událostech v Praze. Jiří Lederer dospěl posléze k demokratickému politickému přesvědčení. Mohl také s odstupem času zrevidovat a zhodnotit své někdejší “touhy a iluze”. Mohl to udělat proto, že svou někdejší činnost, své někdejší omyly, svou někdejší službu “dobré věci” upřímně vylíčil ve svém životním zpovídání. Po dočtení Ledererových vzpomínek lze jen litovat jeho předčasného úmrtí. Jak intenzivně a jak náruživě by ještě mohl přispět k pravdivému obrazu naší doby, kdyby byl mezi námi. Lederer se již od mládí hlásil k odkazu Karla Havlíčka Borovského. V jeho intencích nebojácné otevřenosti napsal Lederer své upřímné životní bilancování. Petr Král : Le Burlesque ou Morale de la tarte de la creme. Editions Stock (Cinema), Paříž 1984. Hned v úvodu své nové knihy Groteska neboli Morálka šlechačkového dortu Petr Král zdůrazňuje, že mu nešlo o jednu z těch učených disertací, které dovedou i sebepoutavější 740 [pageend218]námět utopit v přívalu často jedinečné, ale skoro vždy vražedné inteligence, jejíž “ambicí je pouze všechno zmrazit ve formulku“. Králova ctižádost je jiného druhu : připomíná-H, že jeho kniha je do značné míry výsledkem osobního zamyšlení a pléduje-li v úvodu pro osobní dějiny filmu, naznačuje tím, že jeho kniha není pouze pokusem o ucelený obraz předmětu samého, filmové grotesky zejména v době jejího největšího rozkvětu za němého filmu. Je to také kus autoportrétu toho, kdo se nad tím obrazem zamýšlí a kdo do jisté míry zastupuje několik generací lidí, pro něž tato éra představuje nejen kus dávno uzavřené historie, ale také kus ztraceného ráje, jak je o tom výslovně řeč v jedné z prvních kapitol. Pro generaci lidí narozených jako Petr Král za této války je to ovšem ráj ztracený dvojnásob : oni poznali němý film a speciálně grotesku už jen při retrospektivách a ve zcela jiném světě... Přesto však pro ně, jak je vidět i z Královy knihy, tato dávná éra znamenala často víc než nejsoučasnější skutečnost. Petr Král připomíná na jednom místě své knihy Ch. Baudelaira a jeho esej Malíř moderního života. Básník Květů, zla se v této studii, jedné z nejdůležitějších pro pochopení jeho estetiky, zabývá podrobně dílem svého současníka malíře Constantina Guyse ; je to jakýsi portrét přítele, zároveň však básník v této podobizně načrtl zcela zřetelně i jeden ze svých autoportrétů. Petr Král v knize Groteska neboli Morálka šlehačkového dortu jako by postupoval obdobně a řada míst jeho studie to potvrzuje výslovně. Jeho pátrání po povaze a pramenech estetiky a etiky filmové grotesky je hledáním estetiky a etiky celého moderního umění a ovšem i jeho vlastní tvorby, jeho vlastní umělecké a životní zkušenosti. To je patrně také důvod, proč P. Král nechtěl psát svou knihu jen jako specialista, ačkoli mu k tomu předpoklady nechybějí. Jeho stručné, ale působivé evokace nepřehledné řady příznačných postav, scén, sekvencí případně celých filmů spouštějí v čtenáři znovu a znovu skrytou promítačku se zcela osobními střihovými filmy, které si jeho pamět postupně pořídila sama, aniž to tušil ! Kupodivu v tématice poezie tehdejší doby nehraje svět filmu — na rozdíl třeba od cirkusu, kabaretu, jazzu — skoro žádnou roli ; nejspíš proto, Že chyběla příslušná literární tradice. Ale i kdyžsi tehdejší film ve své nevinnosti zatím ještě nedělal nároky na titul sedmého umění, je nepochybné, že poznamenal jak teorii, tak také a především praxi poválečných avantgard. To je ostatně jedno z hlavních témat Královy knihy ; film okouzloval, připadne fascinoval nejen svými novými a nevídanými technickými možnostmi, ale také a hlavně svou praktickou poetikou, svou estetikou, založenou zcela přirozeně na privilegovaném vztahu ke skutečnosti, který byl dán samou podstatou filmu. Konkrétní formy tohoto vztahu ke skutečnosti jsou ovšem mnohem rozmanitější, a jak ukazuje P, Král, také občas mnohem kritičtější, ne-li podvratnější, než si divák většinou dodnes uvědomuje. Jsou výrazem nejen osobité, byť většinou neuvědomělé estetiky, ale také osobité, i když neformulované etiky, nebo chcete-li morálky, té značně dvojznačné morálky šlehačkového dortu : smích, který vzbuzuje dort ve tváři komika, může kdykoli přejít v posměch, jakmile šlehačka dopadne ať už bezděky nebo úmyslně do tváře autority. Nakažlivá euforie grotesek, odpovídající do značné míry euforii poválečného světa, v němž značná část těchto filmů vznikala, vleče za sebou jako stín právě tak nakažlivý a neodolatelný sklon k destrukci toho navenek tak spořádaného světa, v němž se grotesky odehrávají ; a jejich úspěch u diváků ukazuje, že tato dvojznačná morálka není ani zdaleka svévolná a smyšlená. Naopak, podobně jako morálka našich snů i ona vyjevuje naše společná i osobní fantasmata, naše touhy, ale i naše obavy, A v tom vidí P. Král myslím po právu další spojitost mezi filmovou groteskou a evropskými uměleckými a především literárními avantgardami. V této souvislosti ovšem Petr Král, věren své minulosti, zdůrazňuje zejména souvislosti nebo 741 [pageend219]shody, které lze skutečně pozorovat mezi praxí filmové grotesky a teorií surrealismu. Je jistě pravda, jak ukazuje, že hlavním pramenem magie, lyrismu a komiky, případně černého humoru filmové grotesky je její prvotní a neutuchající zájem o skutečnost ; a zrovna tak je pravda, že evropské avantgardy, jmenovitě surrealismus, hledaly svoji magii, svůj lyrismus v novém využití týchž pramenů. Zároveň však je jisté, že právě surrealismus, zejména ve své původní francouzské verzi, na tento zájem o konkrétní dost často zapomínal a dávál se unášet svou svéráznou rétorikou, jež nebyla bez poezie, ale jež zůstávala přesto rétorikou. Petr Král na to ostatně upozornil sám, když v předmluvě ke své předchozí knize Le surrealisme en Tchécoslovaquie (Gallimard, Paříž 1983) konfrontoval výraznou literárnost francouzského surrealismu s daleko větší věcností a neliterárností české surrealistické tvorby. Otázkou je ovšem, zda tento rozdíl není prostě dán daleko větší konkrétností, nerétoričností celé české poezie ; a zda tato konkrétnost není příznačná i pro další umělecké tradice, například také anglosaskou, v jejímž silovém poli se estetika filmové grotesky do značné míry prakticky utvářela. Koneckonců Petr Král připomíná sám dost výrazné rozdíly, které lze v tomto smyslu pozorovat mezi groteskou francouzskou a groteskami z amerického kontinentu. Přes všechnu primitivní techniku, přes všechnu prostotu, ne-li prostodušnost zápletek, přes stereotypnost charakterů a nehoráznost na sebe vršených gagů — nebo právě proto ! — Královi staré grotesky připadají v podstatě mnohem blíž skutečnosti a také poezii než většina moderních komedií i s veškerou jejich skvělou technikou, štáby scenáristů, davy herců a obrovskými rozpočty. Tyto nové filmy nejsou prostě už výrazem našich skutečných fantasmat a jejich volného, často i frenetického rozvádění ; jsou to syntetické, za studená připravované výrobky, a takovou mají i chuť. Chybí jim prostě onen rozměr “tajemství”, o němž mluví v souvislosti s groteskou Král, rozměr poezie, i kdyby to měla být poezie nechtěného, poezie těch hloupých malůvek, starých oper a pošetilých popěvků, jež oceňoval už Rimbaud, poezie naivní malby takového Celníka Rousseaua, o němž se Král zmiňuje rovněž, krátce, poezie městského folklóru, který se stal podobně jako umění přírodních národů a další “marginální” projevy dnes už neodmyslitelnou součástí moderního umění. Ještě před půl stoletím byla takovým marginálním projevem a součástí pouhélo městského folklóru také filmová groteska. Dnes se pokládá za součást umění. Proč tomu tak je, co se stalo s moderním uměním, co se stalo a děje s námi, to je ve stručnosti ústřední námět Královy osobní historie filmové grotesky a její morálky. r Ivan Sviták : Velký skluz. Jan Masaryk v kritické dekádě československých dějin 1938-1948. Národní politika, Mnichov, 1984. K vydání této knížky si Ivan Sviták postěžoval v jednom emigrantském časopise, že jako autor mnoha jiných textů, úvah a knižních rukopisů, je přehlížen, ne-li rovnou sabotovám českými nakladatelstvími a periodikami ve svobodném světě. Povzdech trochu přehnaný (přehánění tvoří nesporný šarm Svitákovy tvorby) : v tomto časopise vyšly Svitákovy úvahy několikrát, jiné vydal anglicky a německy, některé, pravda, vlastním nákladem, ale vyšly a své čtenáře si našly. Recenzovaná kniha je ostatně tak trochu klíčem k autorovým potížím. Slibuje nám představit Jana Masaryka v letech 1938-1948, ale s výjimkou první a závěrečné kapitoly je tu o něm po čertech málo a navíc sotva co nového. Podstatná část pojednává o Mnichovu a jeho “plodech”, o válečné politice Benešově, o perfiditě sovětských a českých komunistů, o Jaltě a 742 [pageend220]kapitulanství vůbec — v podstatě tedy o “velkém skluzu“ československé (Benešovy) politiky od Mnichova až po Košice a o neštěstí, která z toho pošla. To by samo o sobě nevadilo, vypravěčský elán často zavedl autory daleko od původního záměru, s výsledky nečekanými a pozoruhodnými. Jenže v tomto případě bylo sousto příliš veliké pro kapesní formát knížky o 160 stránkách ; navíc Sviták není historik, ale filozof, brilantní a vtipný vypravěč, s neskrývanou zálibou v nevypočitatelnosti, ba svéhlavosti historie. Ani to by nebylo na závadu, ba dokonce ani autorova vášnivá zaujatost pro čs. drama a předpojatost pro jeho aktéry. Malér Svitákova Velkého skluzu je patrně v tom, že autor sám je obětí metodologického skluzu mezi historikem a pamfletářem, jeden koriguje druhého, pokud si vůbec neodporují. Pamfletář Sviták vychází z přesvědčení, že Jan Masaryk před Mnichovem, za války i po válce dobře viděl co se děje, co se žene a kam to všechno povede, ale nezmohl nic proti zhoubné politice Edvarda Beneše, tohoto strůjce prakticky všech novodobých pohrom, které Cechy a Slováky v tak bohaté míře potkaly. Sviták si oblíbil “Honzu“ Masaryka, diplomata, “zábavného kosmopolity a playboye”, oblíbence korunovaných hlav na dvoře sv. Jakuba, patriota a přesvědčeného demokrata. Bezesporu. Jenže podle Svitáka Masaryk také byl “nebezpečný odpůrce sovětských plánů ve střední Evropě... který bojoval proti sovětizaci vlastní země pokud mohl... účinně pracoval proti sovětským zájmům”, “sledoval Edena a ne Beneše“ (v roce 1942), “hrál americkou kartu proti Benešově ruské orientaci” (za Slovenkého povstání v roce 1944), “oficiálně protestoval proti sovětským ‘přesunům vojsk’ během českých květnových voleb”, “vyvinul rozhodující iniciativu k účasti na Marshallově plánu“, byl to on “kdo mohl sjednotit protisovětské demokratické síly” (str. 22/23). Takových pozoruhodných tvrzení o politické a diplomatické prozíravosti Jana Masaryka je v knize mnoho ; tolik, že nezasvěcený čtenář by mohl usoudit, že čs. vyslanec v Londýně a později ministr zahraničí byl vlastně odpůrcem, nebo aspoň důsledným kritikem svého šéfa a pána, “českého presidenta” Beneše. Nastupuje historik Sviták, aby prokázal správnost téze Svitáka pamfletáře. Jde to ztěžka už proto, poněvadž Jan Masaryk byl prokazatelně celoživotní Benešův politický a osobní přítel (doslova až za hrob), oddaný a spolehlivý vykonavatel presidentovy politiky od Mnichova až do těch Košic — a na tom nic nemění, že si “Honza” z této politiky a ze svého mentora občas utahoval a trousil drobné sarkasmy (Svitákem často citované). Proti anekdotě stojí fakt, že není nikde zaznamenáno a prokázáno, že by se Jan Masaryk kdykoli postavil proti Benešově politice, nebo ji i jen veřejně kritizoval. A tak historikovi Svitákovi nezbývá, něž hledat omluvy a polehčující okolnosti pro Masarykovo mlčení, kdykoli Beneš prohloubil “velký skuz” : bud’ u toho právě nebyl, neměl s tím nic společného, byl zaskočen, nebo naopak “zmizel na půl roku do amerického sanatoria“, tak byl “roztrpčen novou zahraničně politickou Benešovou linií”, měl v úmyslu, proti Benešovým intencím, odvolat kvislinga Fierlingera z Moskvy, ale nepovedlo se to, zodpovědnost za sovětsko-čs. smlouvu z roku 1943 svaloval Beneš “později“ (?) na Fierlingera a zase z jiných svých neúspěchů vlnil také Masaryka, a dokonce, když “odporoval prosovětskému kurzu“, “nařídil, aby jeho (Benešův) osobní lékař vyšetřil Masarykovo duševní zdraví“. Při podpisu výše zmíněné smlouvy Masaryk v Moskvě nebyl, takže “to vypadalo, jako kdyby si nebyl přál být svědkem triumfálního podpisu na dokumentu, který měl být základem jeho budoucí zahraniční politiky”. Na konferenci Spojených národů v San Franciscu se Masaryk “pokusil o nemožné — totiž o osvobození Prahy západními armádami v posledních dnech války” (věc, kterou Beneš, kdyby byl býval v Londýně místo v Moskvě, “mohl zařídit telefonickým rozhovorem”), ale zase z toho nic nebylo. Později v týchž Spojených národech a na pařížské mírové konfereneci náš Honza “se naučil hlasovat pro 743 [pageend221]sovětské návrhy jednou rukou a druhou si zacpával nos, když návrhy příliš páchly”. Věru málo pro údajného odpůrce a kritika benešovského kurzu a protisovětského bojovníka. Mělo být ovšem ještě hůř a tvář Svitákova hrdiny nabývá stále zřetelnějších rysů nikoli oponenta, ale spoluarchitekta “velkého skluzu” : Masarykův postup v aféře s Marshallovým plánem (nerezignoval na protest proti moskevskému diktátu, což Sviták ironicky vytýká zřejmě jen ostatním “liberálním demokratům” ve vládě), Masarykovy poválečné, nekompromisně prosovětské projevy doma, a — last hut not least — jeho účast v pučistické vládě Klementa Gottwalda a jeho legrační, leč už předsmrtné veřejné ujištění, že “s touto vládou si rád zavládne”. Ve světle toho všeho, jaký div, že v poslední kapitole (Češi zrazují sebe, 1946-1948) a v epilogu pamfletista Sviták definitivně ustoupil Svitáku-historikovi. Cituje souhlasně amerického velvyslance v Praze Steinhardta, který hlásil do Washingtonu, že “Masaryk soustavně hájí sovětská hlediska”, doznává, že v průběhu únorové krize 1948 “diplomaticky onemocněl” (a tak se zasloužil o to, že rezignovavší demokratičtí ministři se ocitli v menšině, ale o tom se Sviták raději nezmiňuje, naopak, rozvijí krkolomnou teorii, že “krize na začátku nevypadala tak hrozivě, protože sociální demokraté byli stále ještě ve vládě... (!) a Jan Masaryk nerezignoval”... (!!), připouští, že jeho postup v této krizi byl “víc než podivný” a jeho projev k důstojníkům ze 7. března, v němž řekl, že “jde s lidem” opravdu mohl “znamenat leccos”. A uzavírá : “Úloha Jana Masaryka v kritické dekádě čs. dějin, mezi Mnichovem 1938 a únorem 1948 je stejně ambivalentní jako jeho život a jeho osobnost... oddaný následovník Beneše ho sledoval až k vlastnímu konci... (...) Skutečnost, kterou Edvard Beneš a Jan Masaryk vytvářeli nebo se domnívali, že vytvářejí ve východní Evropě, byla a je pravým opakem jejich záměrů”. A nakonec : “Beneš a Masaryk (zdůraznění je moje, P.T.)... se (však) dopustili hrubých strategických chyb (v souboji s komunismem), které byly pro národ osudové.” A historik Sviták navíc doufá, že se v dnešní Evropě “nenajdou liberální demokraté jako Edvard Beneš a Jan Masaryk, kteří by způsobili konečné neštěstí Evropě a sami sobě.” Svitákovu knihu lze doporučit jako zajímavé, místy napínavé, vždy polemické a dobře napsané čtení, ale nikoli bez předběžné průpravy ze stovek jiných, dokumentovaných studií o stejném údobí. Tím spíše, že v této Svitákově práci chybí odkazy k pramenům a k bibliografii (ačkoli je autor má). Bylo by bývalo užitečné je připojit, třeba na úkor tézí několikrát opakovaných nebo obecně známých. P.T. The East European Reportér. Vol. 1, No. 1., London, Spring 1985- Vydává East European Cultural Foundation, P.O. Box 222, London WC2H 9RP. Po nedávném zániku francouzské revue L’Alternativě, věnované výlučně a zasvěceně zemin sovětského bloku (ve francouzštině zbývá z odborných časopisů už jen dvouměsíční Bulletin Entr’Aide et Action), nastupuje tedy nové periodikum sice v řeči anglické, ale zato specializované na tři země střední Evropy, Polsko, Československo a Maďarsko. Doplňuje se tak řada anglo-amerických a německých časopisů specializovaných na problémy komunismu a úžeji pak na politické, kulturní, hospodářské a disidentské dění ve společnostech sovětského typu. Čvrtletník redigují Jan Kavan a Ann Ward (pro českou a slovenskou tématiku), Wiktor Mosczyňski a Eva Lee (redigují polskou část) a George Schopflin (maďarský politolog). První 744 [pageend222]číslo je slibné, dobře redigované a vůbec ne nudné, i když řada materiálů už vyšla v jiných publikacích, rovněž anglicky (např. v Uncensored Poland News Bulletin, v Hungary Report, v Index on Censorship a rovněž v Kavanem redigovaném Palach Press Bulletin). Ale to je asi nevyhnutelné a nijak na škodu, poněvadž Reportér se, doufejme, dostane do rukou jiných čtenářů, než jen odborníků obeznámených s týmž materiálem ze specializovaných publikací. Tady někde ostatně vězí jeden z hlavních redakčních problémů, který třeba řešit v periodikách tohoto druhu : aby totiž pro znalce nebyl příliš obecný a pro řadového čtenáře příliš odborný, pro oba pak tak či onak jednostranně zaujatý. I v tom první číslo Reportéru vykročilo slibně ; inteligentní čtenář má totiž okamžitou nedůvěru k i jen náznaku propagandy nebo ideologické zanícenosti (např. k těm či oněm levicovým seskupením či západním mírovým hnutím). Novému časopisu je třeba přát dobrý vítr do plachet a doufat, že alespoň pár výtisků se dostane do zemí, o nichž pojednává. P.T Gross Currents 3. A Yearbook of Central European Culture. Edited by Ladislav Matějka and Benjamin Stolz, Ann Arbor 1984. Ladislav Matějka a Benjamin Stolz měli skutečně šťastný nápad, když se před více než dvěma lety rozhodli vydávat ročenku Cross Currents věnovanou středoevropské kultuře. Ročenka vychází už po třetí a pokračuje ve výtečné tradici, kterou zahájily oba předchozí ročníky, a v lecčems je dokonce i předčí. Výběr statí a ukázek z tvorby je skutečně vynikající. V úvodní části vychází nejen úvaha Jana Patočky o evropské kultuře, ale také Politický brevíř nedávno zesnulého maďarského myslitele Istvána Bibó. Skilingův poučený a informativní článek o osudech československých historiků předchází neobyčejně působivá studie Milana Šimečky o utopiích, která snad česky ještě na Západě nevyšla. Neméně reprezentativní je druhá část ročenky, věnovaná české kultuře. Uvádí ji esej Milana Kundery z roku 1980, jejíž název “Někde za”, odkazuje ke čtyřverší Jana Skácela (Básníci básně neskladají/báseň je nez nás někde za/A je tu dávno je tu od pradávna/A básník báseň nalézá). Skoda, že anglický překlad čtyřverší, které tvoří motto Kunderovy eseje, není příliš zdařilý. Esej o kafkovském světě, jehož potencialita je dána a skryta ve skutečnosti samé, polemizuje s prefabrikovanými pravdami, které brání v nezastřeném pohledu. Anglicky mluvícímu čtenáři se v ročence 1984 po prvé prezentují výňatky z Vaculíkova Českého snáře. Výborně je přeložil a úvodem opatřil M. H. Heim. V překladu G. Gibiana uvádí ročenka také několik dopisů z vězení od Václava Havla (Havlovy Dopisy z vězení mají vyjít v roce 85 česky v Nakladatelství 68 v Torontě) a Vera Blackwell zasvěceně píše o Havlových jednoaktovkách Audience, Vernisáž a Protest. Studii o Karlu Čapkovi v roce 1984 následuje Morový sloup Jaroslava Seiferta ve zdařilém překladu Lyn Coffin, který českou část ročenky uzavírá. Jakoby editoři předvídali, že Seifertovi se dostane v roce 1984 nejvyšší literární pocty v podobě Nobelovy ceny. Oddíl věnovaný polské kultuře je stejně impresivní. Kochanowski, Mickiewiczův Pan Tadeáš, próza básníka Zbigniewa Herberta, kontroverze kolem autobiografických prvků ve tvorbě Jerzyho Kosinského, zajímavá analýza postavy Harlekýna z Conradova románu Srdce temnoty od Josefa Škvoreckého a poezie Jerzyho Ficowského. Ficowski, který žije v Polsku a publikuje v rámci nezávislé kultury, píše silnou a angažovanou poezii. Není to angažovanost motivovaná pouze nacionálně, Ficowski stojí prostě na straně lidskosti. Podnětem k jeho básni Cikán mlčí 745 [pageend223]jinak je např. prohlášení Charty 77 o cikánské otázce. V básni Zrodil se Bůh Ficowski používá jako motto citaci z ukrajinské lidové balady o pustošení kostelů. Úvodní statí čtvrtého oddílu je Rabkinova esej analyzující Kafkovu Ameriku. Esej je doprovázena pozoruhodnými fotografiemi Jana Lukáše, k nimž jsou připojeny odpovídající citace z Kafkova textu. Holdem Kafkovi je i povídka Istvána Orkényho Kavárna Niagara, která byla napsána v padesátých letech. Publikace se dočkala až v liberálních letech šedesátých. Zajímavé jsou rovněž ukázky z románu Po dva tisíce let od spisovatele Mihaila Sebastiana, který je jeho “židovskou knížkou”. Sebastianův osud podivně připomíná osud Jiřiho Ortena — v květnu 1945 Sebastian tragicky umírá pod koly nákladního auta. Esej o jedovatém vídeňském satirikovi Karlu Krausovi znovu ukazuje, jaký ohromný vklad do středoevropské kultury přinesli židovští spisovatelé a básníci. V této části ročenky se vzponíná i významného maďarského básníka Gyuly Illyése, který zemřel v roce 1983, a jsou z de stati o Danilu Kišovi a o spisovatelích z Bosny. Petar Kočic, který žil v minulém století, byl prvním bosenským spisovatelem v pravém slova smyslu a byl také inspirací pro celou generaci bosenkých intelektuálů, z nichž jedním byl pozdější lauréat Nobelovy ceny Ivo Andric. Pátá část ročenky je uvedena výtečným esejem Herberta Eagla o Wajdově filmu Danton, ale je pak převážně věnována divadelnímu a výtvarnému umění. O scénických návrzích Josefa Svobody k Shakespearovým hrám zasvěceně píše Jarka M. Burian, o lidové tradici v návrzích Anatola Petryckého Myroslava M. Mudrák. Neobyčejně zajímavá je studie o slovenském umění happeningu od Thomase Strausse. Před touto statí je také fotografie Jankovičovy sochy, jejíž destrukce je zachycena na fotografii, která je na obálce ročenky. Výtvarný doprovod letošní ročenky stojí za samostatnou zmínku. Najdeme zde nejenom pražský morový sloup, guillotinu z Wajdova Dantona nebo už zmíněné fotografie ke Kafkově Americe, je zde i fotografie zcela unikátní — fotografie surrealistického náhrobku na hrobě Jindřicha Štýrského v Praze. Jak plyne z otištěného dopisu, který se tímto ojedinělým dílem zabývá, není zcela jasné, kdo je jeho tvůrcem, zda Jaroslav Krejcar nebo Toyen. Stati o Witoldu Lutoslawském a Bedřichu Smetanovi uzavírají 1984 ročenku Cross Currents, která se editorům mimořádně dobře povedla. -sk- (Proměny, New York) Václav Černý Pláč koruny české První díl pa mé ti a. vydání Edici' (jjwpttů Rozmíuzy j Svědectví Cena 7.60 an£l. liber nebo ekvivalent Objednávky na Bormlnry 18, Broxiiolm Ho* a, kendo n S.B. #7 OMÁ, V«1U Británie 6.80 an£. liber. 746 [pageend224]Nathalie Princová : Polepená oblaka. Sixty-Eight Publishers, Toronto 1984. Hrdinka románu Nathalie Princové Polepená oblaka, mladá Češka Ivana, se provdala za Holanďana Wima. Ne že by byla láskou k němu celá bez sebe, ale protože se chtěla dostat z československého socialistického ráje. Holandaň je domácký, rodinný typ, Ivana mu porodila syna Jeroena. Wim však touží po dalších dětech, Ivana ne. Absolvuje rychlokurs špaňelštiny a přijme místo průvodkyně jedné holandské cestovní kanceláře, která vyváží Holanďany do Španělska k moři. V Torremolinos tráví Ivana celou letní sezónu. Práce průvodkyně ji nebaví. Nemá moc ráda turisty, kteří ji neustálým vyptáváním obtěžují. Je však ráda, že alespoň na delší dobu vypadne z Holandska, kde se jí nelíbí. Vůbec je ta Princové Ivana negativně protivný typ mladé kurvičky. Ve Španělsku se Ivana zakouká do pohledného Holanďana Nigela. Naváže s ním kontakt. Líbí se jí jeho lyrický charakter. Z krátkých setkání na pláží, v hotelu, v baru vznikne ponenáhlu pro Ivanu příjemný vztah. Komplikace jí vytváří její manžel Wim, který několikrát během léta přijde s malým Jeroenem na weekend za Ivanou. Často přijíždí předem neohlášen a pak nastávají honičky, vyhánění Nigela z postele v jejím pokoji, zastírání stop po milostných radovánkách, výmluvy, stížnosti na náhlou nevolnost atp. Nigel není však na turistickém zájezdu sám. Je se svým přítelem Pierrem. Když se Ivana o tomto vztahu dozví, naštve jí to. Je si jistá vehementní ženskostí a je přesvědčena, že získá Nigela cele na svou stranu. V Pierrovi vidí jen slabého rivala. Se svou příslovečnou drzostí probírá Ivana s Nigelem všechny problémy jejich vztahu, věří, že v postelových alotriích je přece jen pro Nigela lepší partnerkou než Pierre. V závěru však Nigel odjíždí s Pierrem zpět do Holandska jako nerozluční přátelé. Ivana se vrací do Amsterodamu obohacena o jedno z dalších sexuálních dobrodružství, znechucena představou, že jedno opět skončilo a že ji očekává každodenní, pro ni nudný život s manželem a s dítětem. Kdyby Princové románek vyšel v sešitovém vydání, která jsou k dostání v novinových kioscích, ani by to tak nevadilo. Princová by jistě našla velký okruh čtenářek, které by její letní příběh s velkou chutí zhltly. Tím, že Princová vyšla u Skvoreckých v jejich torontském nakladatelství — i když jako román pro letní oddech (vydáno totiž v červenci 1984) — získala na renomé autorka, ale v žádném případě nakladatelství. Princová je naturalisticky negativní, je v opozici, v protestu proti všemu, je silně egoistická a není příliš inteligentní. Nelze jí upřít fantazii ve vytváření obrazů, v úspornosti, s jakou se dovede krátkými větami vyznat ze svých názorů a jak dovede prostřednictvím krátkých vět postihnout a charakterizovat prostředí a psychologickou atmosféru. Banalitu svého letního příběhu však nedovede zastřít bravurní literární technikou. K tomu jí chybí spisovatelský talent, schopnost literární stylizace a cit pro třídění, pro odlišení, co je v příběhu hlavní a co vedlejší. Drzost, prostořekost a banalita jsou autorkou traktovány s přímočarou otevřeností, která však působí silně naturalisticky. Autorce chybí vtip, s jakým by svůj příběh eventuelně mohla s odstupem komentátorský čtenářům nabídnout. J-P. Erazim Kohák, Čertování s Míšou. Rozhlasové pořady z let 1981-83, St. Michael Press, Sharon, 1983. “O to snad v našem věku nejvíc jde, abychom životu zachovali či vrátili lidský rozměr,” říká Kohák na konci jednoho z šestadvaceti rozhlasových pořadů, které sebrány nedávno vyšly tiskem, připravené autorem samým, s úvodem a doslovem adresovaným blízkému příteli v 747 [pageend225]Cechách, s nímž se už nelze scházet k pěkným rozhovorům jako před lety. Kohák svému příteli píše, že nabídku rozhlasové stanice (Svobodná Evropa) přijal pod podmínkou, že půjde jen o jakési spontánní povídání a zkusmo nahozené náměty, které by si snad zasloužily, aby o nich člověk přemýšlel. Jako knížku odevzdává své promluvy s jistými rozpaky a politováním, že z časových důvodů neprošly oním stádiem, které z myšlenek a nápadů dělají knihu. Citovaný závěr jedné z promluv charakterizuje dost přesně, jakým úmyslem byly hovory k posluchačům neseny. Vlastním motivem k vydání brožury se pak zdá být příležitost sdílet se jinak nežli jazykem katedrové filozofie, k níž profesionální filozof Kohák chová značnou nedůvěru, ba která u něho vyvolává neskrývanou nechuť. Co mu skutečně leží na mysli, je “prožívaná, přímá filozofie”, která “se nedá dělat v ústavních pracovnách z vyumělkovaných pojmů. Živá filozofie musí růst ze života, z práce, z bolesti a radosti, z lásky, tichých večerů a ranní rosy.” Otištění sebraných rozhlasových pořadů bylo autorovi příležitostí podat k takto pojímanému filozofování alespoň náčrt. Tyto úvahy — jejichž svědkem je často jenom hravý, “čertující” psík Míša — jsou zasazeny do atmosféry kraje, který si Kohák zvolil ke svému dnešnímu pobytu : do zalesněné vrchoviny amerického New Hampshiru, skoro odříznuté od světa, do kraje, v němž prý statistika zaznamenává nikoli počet obyvatel na sáh lesa, nýbrž počet sáhů na obyvatele. Jeho hovory jsou také nejčastěji uvedeny líčením okolní scenérie, které je doprovází, uvolňuje, ilustruje. Kohákovy reflexe jsou neseny především připomínkou mravních a civilizačních pojmů evropské kultury, počínaje pojmy platónské trojice — pravdy, dobra, krásy — anebo takovými jako jsou vděčnost, víra, naděje, láska, vesmírný řád atd. Pravda není něčím, co lze mít, ale tím, co lze jen poznávat, o pravdě je možné jen svědčit, nechat ji vyvstat, podřídit se jí, žít skrze ni; každé století má svou cenu jen podle toho, do jaké míry se v něm pravda uskutečňuje v lidských životech. Rád lidského bytí může člověku připadat jako svévolnost a pravda jako odraz moci. Tomuto zdání vsak nesmíme podlehnout : moc mocných se zakládá na schopnosti izolovat každého, kdo se jí vzpříčí, ale hroutí se tam, kde je nahrazena soudržností. Základem schopnosti žít lidským, smysluplným životem je věřit a s filozofickým úžasem nazřít boží přítomnost; bez vědomí boží přítomností by všechno konání bylo nesmyslné. Náboženskými úkony člověk odpovídá na boží výzvu a bere ji na vědomí, věřit znamená osvobodit se od pýchy, že jsem středem všeho. Kohákovy meditace nad pojmovými základy evropanství jsou vystřídávány připomínkou současných či historických událostí, jako jsou gdaňská stávka a vznik nezávislých polských odborů, anebo třeba výročí 28. října 1918 či bolševického palácového puče o rok dříve — výraz schopnosti svobody na jedné straně, zničení opravdové demokratické revoluce a obnovení carského samoděržaví s jeho despotismem na straně druhé : oproti lidskému rozvoji lidská stagnace, demoralizace, beznaděj. Pokud se země zasažené následky onoho petrohradského puče nechtějí odsoudit ke stále hlubšímu mravnímu rozkladu, říká autor, musí překonat dědictví této říjnové kontrarevoluce. V dalších kapitolách uvažuje Kohák o hranicích mezi národy a lidmi, o boji proti komunismu, Masarykově koncepci kulturního evropanství, o jaltském uspořádání Evropy a mnoha dalších tématech. Co mu však leží na srdci snad nejvíc, je téma češství, vztah k vlastnímu národu, k vlasti, která je pro něho vlastí v nás samotných, jimž je důležité udržovat její nadčasově platný ideál, sdílený doma byť třeba jen malou hrstkou nelhostejných, nezlomených lidí: nejde o to být vlastencem Husákovy gubernie, ale vlastencem v nadčasovém smyslu, vlastencem budoucnosti. Věčné debaty o tom, co bylo, jsou nedostačující, potřebujeme se zamyslit nad tím, co by mělo být, reálně se učit, realisticky snít. Že jsme toho schopni, dokazuje První 748 [pageend226]republika, stát naší minulosti i naší budoucnosti — přestože po ní přišel Mnichov a Únor. Přestaňme se tedy konečně zhlížet a zrcadlit ve svém protivníkovi, tím se k němu jen těsněji poutáme, přečtěme si raději do hloubky Bibli, Masaryka, Rádla. Vyvěsme červenomodrobílou vlajku, přimysleme si korunu na hlavě českého lva a dvouramenný kříž na jeho prsou, naše vlast není gubernie československá ! Oprosťme se od komunistických zlozvyků, nedejme se už balamutit, udržme v sobě mravní smysl svého češství! Krátký tématický výčet, shrnující jen některá autorova hesla, nemůže bohužel přiblížit příjemnou atmosféru jeho promluv, zdůrazňujících při každé příležitosti mravní odpovědnost každého jednotlivce, životní možnost i nutnost nebýt jen manipulovaným subjektem — odpovědnost před vlastním i národním osudem. Ale i když se s těmito názory často shodujete, možná že i vám budou jeho slova znít jakoby z dálky, jako by autorovy premisy přece jen už náležely času, kdy bylo ještě možno věřit v jistou skoro svátou jednoduchost světa, v občanskou a náboženskou prostotu a setkávání se v ctnosti a dobré vůli, jimž se jistě dostane obdobného přijetí. Snad tohle všechno se zdá být ještě platné v zasněžených lesích Nové Anglie, kam byste se třeba i vy rádi uchýlili před hřmotícím, stále násilnějším a nezvládnutelnějším světem. Obáváme se všam, že v řádu velkých čísel se i takto “zdravě” založené lidské vztahy musí nutně rozbít, a to nikoli vnějším tlakem, ale proto, že jejich nábožensko-etické základy v náhle vyvstalé planetární megapolis prostě nestačí: nedlouhé dějiny tohoto přetopeného kotle jsou toho smutným svědectvím. Kohák samozřejmě tuší, že jediná šance leží ve vystoupení a přesvědčivosti těch, kteří uchopili svůj osud do vlastních rukou rozhodnutím se k onomu skutečnému životu v pravdě, o němž jsme s takovou silou slyšeli ze dna totalitámího údělu. Avšak model člověka, který nám Kohák mezi řádky představuje, se zdá být k takové vnitřní, otřesivé sebeproměně příliš hotov, uzavřen, orámován v podstatě středostavovskými postoji z přelomu století — i když těmi nejsympatičtějšími z nich, které snad vyúsťují do podoby základní občanské slušnosti. Aniž bychom nad tímto předpokladem chtěli mávnout rukou, obáváme se, že autorem mile naznačovaná obecná řešení nereagují na svět v jeho dnešní, námi všemi dané podobě. Zda je tohle možností pro onu přímou, prožívanou filozofii, o kterou autorovi jde, přenecháváme rozhodnutí jeho čtenářů. -ty- R. Palouš : K Bolzanovu významu v duchovním vývoji a v národním povědomí. Nové cesty myšlení, Praha 1981. K 130. výročí úmrtí a k 200. výročí narození Bernarda Bolzana (1781-1848) vyšlo několik zajímavých prací o životě a díle tohoto pozoruhodného myslitele, pražského rodáka. Z oficiální filozofické publicistiky je to především monografie Bernard Bolzano od J. Loužila s poučnou kapitolou o vědosloví (Wissenschaftslehre) od L. Valenty, z neoficiální to pak je studie Radima Palouse, vyšlá jako svazeček samizdatové edice “Nové cesty myšlení”. Tím ovšem není ještě vyčerpána studijní a diskusní Činnost v zahraničí. Tam je zájem zaměřen především na filozofovu logickou sémantiku. Spor, byl-li Bolzano osudem a přesvědčením Němec či Cech — natož hrál-li nějakou roli v našem národním probuzení — není v cizině znám. Na půdě západních univerzit převládá teritoriální pojetí národa : Bolzano (i Husserl například) byl prostě německy mluvící Cech. Práce Radima Palouše však zasluhuje naši pozornost. To zejména proto, že jde o pěknou 749 [pageend227]studii, pečlivě doloženou fakty, v níž autor dokazuje Bolzanův vliv na české národní probuzení v 19. věku. Podle autora Bolzano náleží mezi důležité osobnosti v českém obrodném procesu ; jeho životní osud a dílo to dosvědčují. Narodil se v Cechách, jeho otec byl Ital, matka Češka. Stal se slavným matematikem a logikem světové úrovně ; byl pozdní osvícenec a nábožensko-mravní reformátor, který propagoval myšlenku smíření lidstva rozšířením jednotné osvěty. Jeho pojetí národa bylo toliko humanitně-etické, nacionalitu nedefinoval jazykově, čímž ovšem, jak autor praví, nedocenil význam jazykové a literární obrody v českém národním programu. “Vyzývá Cechy a Němce, aby vytvořili jeden národ, aby se bratrsky objali a učili jeden druhého, aby se sobě připodobňovali a sdíleli bez výhrad své poznatky, aby co jedna mysl, jeden duch a jedno srdce šířili po celé vlasti lásku a svornost” (str. 23). Po studiích filozofie a teologie přednášel na filozofické fakultě pražské univerzity, odkud však byl intrikou vídeňského kazatele odvolán a zatlačen do ústraní, kde se věnoval logickým a filozofickým bádáním. Avšak kromě vědecké činnosti Bolzano působil také na široké vrstvy tehdejšího obyvatelstva Cech : jeho odpor vůči mocenskému církevnímu scholastickému tomismu a jeho lidská ušlechtilost se později staly předlohou pro etismus a demokratismus řadě Českých buditelů (např. Havlíček a Palacký); jeho vliv se též projevuje v reformě tamnějšího rakouského školství, na obrozenecké literáty, českou šlechtu i prostý lid. Nadto Bolzanova opozice vůči herderovsko-jungmannovskému pojetí národa sehrála pozitivní, ozdravující roli. Neboť jestliže Jungmannův důraz na jazykový nacionalismus či patriotismus byl ve své době oprávněn a nutný k obrození českého jazyka, stal se později nebezpečným, ideologickým elementem, jenž daleko přesáhl společenskou situaci 19. století. Proto může Palouš na závěr svého spisu prohlásit : “Bolzanovy osudy jsou s obrozeneckými snahami našeho národa úzce spjaty : jeho neoportunní opozice vůči vládě, jeho svobodomyslnost a sociálně revoluční pojetí ‘obecného blaha’, jeho demokratičnost v teorii i praxi a konečně v neposlední řade i jeho pronásledování vídeňskou vládou a nezlomnost, znamenající vlastně mravní vítězství, to vše muselo působit jako příklad, podpora a vzpruha českých národních snah” (str. 38). Bolzanova filozofie má přímou souvislost s leibnizovským racionalismem, s myšlenkou “mathesis universalis”. Na této myšlence matematické zákonitosti Bolzano usiluje o vědecké založení filozofie, jež má též sloužit k reformě lidských záležitostí. Ve vědosloví proto zavádí obrat “an sich”, s jehož pomocí chce filozofii zajistit naprostou objektivitu. Tak např. užívá princip matematické indukce, aby dokázal, že existuje-li jedna objektivní pravda, existuje nekonečně mnoho pravd, tj. 1, 2, 3,... (n + 1) pravd. A mezi tyto objektivní pravdy, nezávislé na subjektu, náleží též nejvyšší mravní zákon ; tato mravní pravda je mu větou o sobě a vůbec nezáleží na tom, zda byla kdy myšlena či vyslovena. Tato nauka o pravdách o sobě však není žádným řešením v oblasti etiky, třebaže nelze popírat její dalekosáhlý význam pro teologii. Tato nauka je spíše zjednodušením velmi složitého epistemologického problému, s kterým filozofie zápasí po tisíciletí; zjednodušuje si ho tím, že přeskakuje (nelogicky !) celé pole fungující racionality, která právě zprostředkovává přechod od subjektivně nepřesného k logicko-matematickým idealizacím. Filozofické řešení této problematiky, dodejme, je navrženo mnohem později jiným Českým rodákem ve fenomenologické filozofii. J-M Nase adresa : Témoignage, 30, rue Croix des Petits Champs 75001 Pans 750 [pageend228]Nové knihy českých a slovenských autorů a o Československu. 1. Zaslané knihy Binar, Ivan Rekonstruktion : Roman / /von/ Ivan Binar. — Frankfurt/M. /etc./ : Ullstein, 1985. — 189 s. - (Ullstein Kontinent ; Nr. 20532) ISBN 3 548 20532 1 Černý, Václav Jaroslav Seifert : náčrt k portrétu / Václav Černý. — Köln /etc./ : Index /etc./, 1984. — 22 s. : portr. — (Repr. vydání Kladno 1954) Pláč Koruny české / Václav Černý. — 2. vyd. — London : Rozmluvy /etc./, 1985. — 516 s. ISBN 0 946 352 16 X Civrný, Lumír Na dech / Lumír Civrný. — München : PmD, 1984. — 59 s. : il. — (Nová ř. poezie ; sv. 8) Fehér, Ferenc Eastem Europe under the shadow of a new Rapallo / /by/ Ferenc Fehér /and/ Agnes Heller. — Köln : Index, 1984. — 38 s. — (Crises in Soviet-type Systems ; study no. 6) L'Europe de l’Est dans l’ombre d’un nouveau Rapallo //par/ Ferenc Fehér /et/ Agnes Heller. — Köln : Index, /1985/. — 39 s. — (Les crises des systèmes de type soviétique ; étude no. 6) Osteuropa unter dem Schatten eines neuen Rapallo / /von/ Ferenc Fehér /und/ Agnes Heller. — Köln : Index, /1984/. — 40 s. — (Krisen in den Systemen sowjetischen Typs ; Studie Nr. 6) Fischl, Viktor Jeruzalémské povídky / Viktor Fischl. — Köln : Index, 1985. — 121 s. Grémion, Pierre Paris-Prague : la gauche face au renouveau et à la régression tchécoslovaques, (1968-1978) / /par/ Pierre Grémion. — Paris : Juliard, 1985. — 367 s. — (Commentaire Julliard) ISBN 2-260-00398-2 Havel, Václav Largo desolato : hra o sedmi obrazech / Václav Havel. — München : Obrys/Kontur — PmD, 1985. — 99 s. — (Beletrie v PmD ; sv. 1) Hrabě, Václav Cerné nebe nad městem / Václav Hrabě. — München : PmD, 1985. — 70 s. : il. — (Nová ř. poezie ; sv. 12) Jelínek, Ivan Slovozpěv : poesie : Londýn — Řím, 1980-1983 / Ivan Jelínek. — V Římě : I. Jelínek, 1984. — 63 s. 751 [pageend229]Jesenská, Milena Alles ist Leben: Feuilletons und Reportagen, 1919-1939 / /von/ Milena Jesenská. — Frankfurt/Main : Neue Kritik, 1984. — 264 s. : facs., il. ISBN 3-8015-0192-2 Kantorek, Pavel Knížka pro kočku a nejen pro ni /od Pavla Kantorka. — Bonn : Annonce-Verl., 1984. — 80 s. : il. Kantůrková, Eva Dialog o víře / Eva Kantůrková /a/ Josef Zvěřina. — Mnichov : Opus bonům, 1984. — 69 s. : il. Přítelkyně z domu smutku / Eva Kantůrková. — Köln : Index, 1984. — 275 s. Klíma, Ivan Má veselá jitra / Ivan Klíma. — 2. vyd. — Londýn : Rozmluvy, 1985. — 166 s. : il. ISBN 0 946 352 17 8 Kohout, Pavel Prag / /von/ Pavel Kohout /und/ Albert Neumann. — München : Deutscher Taschenbuch Verl., 1984. — 240 s. : il., mapy. — /dtv Merian Reiseführer ; 3723/ ISBN 3-423-03723-7 Kosta, Jiří Wirtschaftskrise in den Osteuropäischen RGW-Ländern / /von/ J. Kosta /und/ F. Levcik. — Köln : Index, 1985. — 58 s. — (Krisen in den Systemen sowjetischen Typs ; Studie Nr. 8) Kostohryz, Josef Melancholie / Josef Kostohryz. — München : PmD, 1985. — 51 s. : il. — (Nová ř. poezie ; sv. 11) Kotrlá, Iva Února / Iva Kotrlá. — Londýn : Rozmluvy, 1985. — 103 s. : il. — (Kra ; av. 3) ISBN 0 946352 15 1 Koval, Libor Zwölf Kalenderblätter: tschechisch und deutsch / /von/ Libor Koval ; deutsch von Peter Drews. — München : Obrys/Kontur — PmD, 1985. — 101 s. : il. Koželuhova, Helena Josef a Karel: Čapkové očima rodiny / Helena Koželuhová. — Repr. — Frankfurt /etc/ : Dialog /etc./, /1985/. - 204 s. Král, Petr Pour une Europe bleue et autres poěmes //par/ Petr Král. — /S. 1./ : Arcane 17, 1985. — 47 s. : il. ISBN 2-903945-13-6 Kratochvil, Antonín Oheň baroka : Kavalíři Páně, mystici a asketové v české barokní literatuře / Antonín Kratochvil. — Mnichov : Kruh přátel českého baroka, 1984. — 196 s. Kraus, Ivan Číslo do nebe /Ivan Kraus. — Curych : Konfrontace, 1984. — 140 s. : il. ISBN 3-85770-121-8 Kružliak, Imrich Frieden in Freiheit für Europa : Referate aus der internationalen Konferenz des Weltkongresses der Slowaken 1983 / /von/ Franciszek Blachnicki, Adolf-Henning Frucht, Imrich Kružliak /et 752 [pageend230]al./ ; zusammengest. von Imrich Kružliak. — München : Slovák World Congress, 1984. — 122 s. Matějka, Ladislav, ed. Cross currents : a yearbook of Central European culture : 3 / ed. by Ladislav Matějka and Benjamin Stolz. — Ann Arbor : Univ, of Michigan, 1984. — 433 s. : il., noty. ISSN 0748-0164 (Viz recenzi v tomto čísle.) Měšťan, Antonín Geschichte der tschechischen Literatur im 19. und 20. Jahrhundert / von Antonín Měšťan ; mit einem einleitenden Kapitel über “Die neuere tschechische Literatur auf dem Hintergrund der älteren und im Zusammenhang mit den westeuropäischen Literaturen” von Wilhelm Lettenbauer. — Köln /etc./ : Böhlau, 1985. — Ca 400 s. — (Bausteine zur Geschichte der Literatur bei den Slaven ; Bd. 24) ISBN 3-412-01284-X Michal, Karel, pseud. Pavla Buksy Bubáci pro všední den / Karel Michal. — Köln : Index, 1981. — 106 s. : il. Mlynářík, Ján Der erste Angriff des Kommunismus gegen die Tschechoslowakei vor 63 Jahren : die Slowakische Räterrepublik von 1919 //von Ján Mlynářík/. — München : Freie Gesellschaft zur Förderung der Freundschaft mit den Völkern der Tschechoslowakei, 1984. — 42 s. Thesen zur Aussiedlung der tschechoslowakischen Deutschen //von/ Ján Mlynářík (Danubius). — Nachdr. nach dem Manuskript. — Stuttgart : Witikibund, 1984. — 68 s. Opršal, Pavel F avait-il des éléments ethniques baltes en Bohême et en Moravie au Moyen Age ? / /par/ P. Opršal. — Přetisk z : Signs of friendship : to honour A.G.F. van Holk, slavist, linguist, semiotician /etc./, p. 317-332. — (Amsterdam : Rodopi, 1984. ISBN 90-6203-527-2) Pokštefl, Josef Der soziale Wandel in der CSSR und sein Reflex auf das politische und Verfassungssystem //von/ Josef Pokstefl. — Marburg/Lahn : J.-G. Herder-Inst., 1984. — X, 512 s. — (Wirtschafts- und sozialwissensch. Ostmitteleuropa-Studien ; 5) ISBN 3-87969-176-2 Preisner, Rio Česká existence / Rio Preisner. — Londýn : Rozmluvy, 1984. — 288 s. ISBN 0946352-13-5 Kritika totalitarismu : fragmenty / Rio Preisner. — 2. vyd. — Londýn : Rozmluvy, 1984. — 400 s. ISBN 0 946 352 14 3 Seifert, Jaroslav Knížka polibků / Jaroslav Seifert. — Curych : Konfrontace, 1984. — 192 s. : il. ISBN 3 85770 086 6 Mozart in Praag //door/ Jaroslav Seifert. — Baarn : Ambo, 1985. — 39 s. ISBN 90-263-0703-9 Selucký, Radoslav Le dilemme actuel de ľintégration entre l’URSS et l’Europe de l’Est / /par/ Radoslav Selucky. — Köln : Index, 1985. — 27 s. — (Les crises des systèmes de type soviétique ; étude no. 7) Das gegenwärtige Dilemma der sowjetisch-osteuropäischen Integration //von/ Radoslav Selucky. — Köln : Index, 1985. — 29 s. — (Krisen in den Systemen sowjetischen typs : V ndie Nr. 7) The present dilemma of Soviet-East European intégration / /by/ Radoslav Seluck) . — Köln : Index, 1985, 24 s. — (Crises in Soviet-type Systems ; study no. 7) 753 15 [pageend231]Ströbinger, Rudolf Poker um Prag: die frühen Folgen von Jalta / /von/ Rudolf Ströbinger. — Zürich /etc./ : Interfrom /etc./, 1985. — 100 s. — (Texte + Thesen ; 181) ISBN 3-7201-5181-6 Stroz, Daniel Traumland: (Gedichte) //von/ Daniel Strož ; deutsch von Franz Peter Künzel. — München : PmD, 1985. - 103 s. : il. Svoradovčan, pseud. Svoradov / napíš. Svoradovčan. — Cambridge, Ont. : Priatelia Dobrej knihy, 1984. — 363 s. : il. ISBN 0-919865-10-0 Skutina, Vladimír Kde bydlí čas: moderní pohádku / vypraví Vladimír Škutina a ilustruje Marie-José Sacré. — Zürich /etc./ : Bohem Press, 1985. — /25/ s. Tatarka, Dominik Písačky / Dominik Tatarka. — Köln : Index, 1984. — 197 s. (Viz recenzi v tomto čísle.) Sám proti noci / Dominik Tatarka. — München : Arkýř, 1984. - 116 s. ISBN 3-922810-09-8 Tigrid, Pavel Rabočie protiv proletarskogo gosudarstva : soprotivlenie v Vostočnoj Evropě so smerti Stalina do našich dnej / Pavel Tigrid ; perev. s francuzskogo V. Rybakov. — London : Overseas Publications Interchange, 1984. — 173 s. ISBN 0 903868 61 X Trinkewitz, Karel Haiku o Praze: sto haiku a sto kreseb / Karla Trinkewitze. — Londýn : Rozmluvy, 1984. — /126/ s. ISBN 0 946352 11 9 Trochta, Stepán Stepán kardinál Trochta: životopisná črta a výběr z proslovů a pastýřských listů: (k 10. výročí smrti / vyd. Čeští salesiáni). — Rím : Čeští salesiáni, 1984. — 436 s., 32 s. il. Vladislav, Jan, ed. Adresát Vladimír Vokolek: dvacet dopisů / Jana Zahradníčka; čtyři dopisy a pohlednice / Františka Hrubína ; /sest. .../ Jan Vladislav. — München : PmD, 1984. — 76 s. : il. Vo svetle blahozvesti. — /Cambridge, Ont./ : Dobrá kniha, 1985. — 269 s. 2. Knihy, o kterých jsme četli Bittman, Ladislav KGB: disinformation : Soviet active measures against the United States / /by/ L. Bittman. — Elmsford, N.Y. : Pergamon, 1984. — 260 s. : il. ISBN 0-08-031572-0 Carretto, Carlo I sought and I found: my experience of God and of the Church / /by/ Carlo Carretto ; transl. by Robert Barr. — London : Darton, Longman and Todd, 1984. — 154 s. ISBN 0-232-51601-4 Ik heb gezöcht, ik heb gevonden : mijn ervaring met God en met de kerk //door/ Carlo Carretto. — Ijsselstein /etc./ : Unistad, 1984. — 221 s. ISBN 90-6721-243-1 Cičvák, Iľja Vyvolávanie slnka / Iľja Cičvák. — Ottawa : Spoločnosť priateľov slovenskej literatúry, 1984. — 249 s. 754 [pageend232]Dawisha, Karen The Kremlin and the Prague Spring / /by/ Karen Dawisha. — Berkeley, CA : Univ, of California Press, 1984. — 426 s. — (Internat, crisis behavior ser. ; vol. 4) ISBN 0-520-04971-3 Ebert, Ottomar Spionage-Karussell Ost West: Einsatzberichte eines Geheimdienst-Offiziers / /von/ Ottomar Ebert. — Bergisch Gladbach : Lübbe, 1984. — 400 s. : il. — (Bastei Lübbe Tb. Zeitgeschichte ; 65062) ISBN 3-404-65062-X Havel, Vaclav Eseje polityczne ; List do Husaka; Rozmowa z Ledererem ; Sia bezsilnych / Václav Havel. — O Havlu / /Milan/ Kundera ; prze. Pawel Heartman. — Warszawa : Krag, 1984. — 85 s. — (Bibliotéka kwartalnika politycznego Krytyka) Hochman, Jiří The Soviet Union and the failure of collective security, 1934-1938 //by/ Jiri Hochman. — Ithaca, N.Y. : Cornell univ. press, 1984. — 253 s. — (Cornell studies in security affairs) ISBN 0-8014—1655-8 Charlton, Michael The eagle and the small birds ; crisis in the Soviet empire : from Yalta to Solidarity //by/ Michael Charlton. — Chicago : Univ, of Chicago press, 1984. — 192 s. : portr. ISBN 0-226-10154-1 Kantorek, Pavel Domácí lékař / Pavel Kantorek. — Zürich : Cimburk, 1984. — 64 s. : il. Klíma, Ivan My merry mornings / by Ivan Klíma ; transl. from Czech by George Theiner. — New York, N.Y. : Readers internát., 1985. — 154 s. ISBN 0-930523-04-0 Kotik, Jan Jan Kotik : the painterly object: /catalog of an exhibition held/ January 27 — March 18, 1984, Albright-Knox Art Gallery, Buffalo, New York /essays by Susan Krane and Hans-Peter Riese. — /Buffalo/ : Buffalo fine arts acad., 1984. — 52 s. il. ISBN 0-914782-51-7 Kundera, Milan Het boek van de lach en de vergetelheid / /door/ Milan Kundera ; vert, door Jana Beranová. — 2e dr. - Weesp : Agathon, 1984. - 291 s. ISBN 90-269-5756-4 The farewell party / /by/ Milan Kundera ; transl. from the Czech by Peter Kussi. — Harmondsworth : Penguin, 1984. — 183 s. (A King Penguin) ISBN 0-14-006628-4 Nieznosna lekkos'c bytu / Milan Kundera. — London : Aneks, 1984. — 216 s. Lettrich, Josef History of modern Slovakia / /by/ Jozef Lettrich. — Toronto : Slovak research and studies center, 1985. — 329 s. Lewis, Kingsley The Moravian mission in Barbados, 1816-1886: a study of the historical context and theological significance of a minority church among an oppressed people / /by/ Kingsley Lewis. — Bem /etc./ : Lang, 1985. — 362 s. — (Studies in the intercultural history of Christianity ; Bd. 37) ISBN 3-8204-8224-5 755 [pageend233]Mácha, Karel Cent thèses pour une anthropologie intégrale - 100 (Hundert) Thesen zu einer integralen Anthropologie //von/ Karel Mácha ; mit einem Nachw. von W.L. Hohmann. — Essen : Die blaue Eule, 1984. — 137 s. ISBN 3-924368-02-3 Pecháček, Jaroslav Masaryk, Beneš, Hrad: Masarykovy dopisy Benešovi / /by/ Jaroslav Pecháček. — Mnichov : České slovo, 1984. — 182 s. Prinz, Friedrich Böhmen im mittelalterlichen Europa: Frühzeit, Hochmittelalter, Kolonisationsepoche / /von/ Friedrich Prinz. — München : Beck, 1984. — 238 s. : il. ISBN 3-406-30228-9 Procházka,Jan Magdalena //dooř/ Jan Procházka ; vert. Maya de Vries. — Den Haag : Leopold, 1984. — 166 s. ISBN 90-258-4264-7 Royko, Mike Like 1 was sayin’-- / /by/ Mike Royko. — New York : Dutton, 1984. — XIII, 306 s. ISBN 0-525-24268-6 Seifert, Jaroslav En vaarwel ! / /door/ Jaroslav Seifert ; samenst., vert, en inl. : Jana Beranová. — Weesp : Agathon, 1984. — 63 s. ISBN 90-268-5810-2 Mozart in Praag / Jaroslav Seifert. — Baarn : Ambo, 1985. — ISBN 90 263 0703 9 Schönzeler, Hans-Hubert Dvořák / By Hans-Hubert Schönzeler. — London /etc./ : Boyers, 1984. — 239 s. : il. ISBN 0-7145-2575-8 Schwarz, Wolfgang Friedrich Sowjetrussisches und tschechisches Drama von 1964 bis in die siebziger Jahre : Materialien zur Produktion und Rezeption / /von/ Wolfgang Friedrich Schwarz /und/ Nina Gütter. — Neuried : Hieronymus, 1984. — XVIII, 490 s. — (Slavische Sprachen und Literaturen ; Bd. 3) ISBN 3-88893-029-4 Smil, Václav The bad earth : environmental dégradation in China / /\yy/ Václav Smil. — New York /etc./ : Sharpe /etc./, 1984. — XVI, 247 s. : il. ISBN 0-86232-188-3, 0-87332-230-4, 0-86232-189-1 (pbk), 0-87332-253-3 (pbk) Stavinoha, Jan In goede handen / /door/ Jan Stavinoha. — Amsterdam : Querido, 1984. — 136 s. ISBN 90-214-830-7 Strmiska, Zdenek Égalité et inégalités en Europe de l’Est / /par/ Pierre Kende /et/ Zdenek Strmiska. — Paris : Presses de la Fondation nationale des sciences politiques, 1984. — 455 s. Sviták, Ivan Velký skluz : Jan Masaryk v kritické dekádě československých dějin, 1938-1948 / Ivan Sviták. — Mnichov : Národní politika, 1984. — 163 s. (Viz recenzi v tomto čísle.) 756 [pageend234]Sebor de Wsseborzicz, Miloš Alois Podhajský, voják : život a rámec doby / Miloš Sebor ; s úvodním slovem Františka Schwarzenberga. — Řím : Křesťanská akad., 1983. — X, 396 s. : il. — (Virgile ; sv. 61) Skvorecký, Josef The engineer of human souls : an entertainment on the old themes of life, women, fate, dreams, the working class, secret agents, love, and death //by/ Josef Skvorecky ; transl. from the Czech by Paul Wilson. - New York : Knopf, 1984. - 571 s. ISBN 0-394-50500-X The engineer of human souls : an entertainment on the old themes of life, women, fate, dreams, the working class, secret agents, love, and death //by/ Josef Skvorecky ; transl. from the Czech by Paul Wilson. — London : Chatto et Windus /etc./, 1985. — 571 s. ISBN 0-7011-3917-X Terry, Sarah Meiklejohn, ed. Soviet policy in Eastern Europe / ed. by Sarah Meiklejohn Terry. — New Haven : Yale univ. press, 1984. - XVI, 375 s. ISBN 0-300-03131-9 Theiner, George, ed. They shoot writers, don’t they / / ed. by George Theiner. — London /etc./ : Faber and Faber, 1984. - 199 s. : il. ISBN 0-571-13260-X Uhlířová, Jarmila Obrázky z českých dějin /Jarmila Uhlířová. — Toronto : Sokolská knihovna, 1984. — 192 s. : il. Uttitz, Bedřich Zeugen der Revolution : Mitkämpfer Lenins und Stalins berichten / /von/ Friedrich Uttitz. — Köln : Bund-Verl., 1984. — 209 s. ISBN 3-7663-0803-3 Wellek, René Literary theory and criticism : Festschrift presented to René Wellek in honor of his eightieth birthday / ed. by Joseph P. Střelka. — Bern /etc./ : Lang, 1984. — 2 vol. (1462 s.) ISBN 0-82040178-1 3. Bibliografie literatury vydané českými a slovenskými autory v zahraničí 1973-1976 Kulka, Erich Collection of testimonies and documents on the participation of Czechoslovak Jews in the war against the Nazi-Germany : (record group 0-59) / comp, by Erich Kulka. — Jerusalem : Yad Vashem central archives, 1976. — 79 s. Kundera, Milan The farewell party / /by/ Milan Kundera ; transl. from the Czech by Peter Kussi. — New York : Knopf, 1976. — 209 s. — (Borzoi book) ISBN 0-394-49660-4 Livet ar naagon annanstans / Milan Kundera ; overs, fraan tjeckistan av Lennart Holst. — Stockholm : Bonnier, 1976. - 229 s. Livet er et annet sted /Milan Kundera ; overs, og med et etterord av Milada Blekastad. — Oslo : Gyldendal, 1975. — 249 s. ISBN 82-05-08311-8 757 [pageend235]La plaisanterie / /par/ Milan Kundera ; préf. de Louis Aragon ; trad, du tchèque par Marcel Aymonin. — Paris : Gallimard, 1975. — 512 s. — (Folio ; no. 638) Smesne Ijubezni / Milan Kundera. — Maribor : Obzorja, 1974. — 246 s. Tsekkilâinen pila / Milan Kundera ; suom. Maire Uusitalo. — Porvoo : Söderström, 1974. — 35Q s. — (Aikamme kertojia) ISBN 951-0-06248-0, 951-0-06249-9 La valse aux adieux : roman / /par/ Milan Kundera. — Paris : Club français du livre, 1976. — 280 s. La vie est ailleurs / /par/ Milan Kundera. — Paris : Gallimard, 1976. — 432 s. — (Folio ; 834) La vita è altrove : romanzo / Milan Kundera ; trad, di Serena Vitale. — Milano : Mondadori, 1976. — 281 s. — (Scrittori italiani e stranieri) Knihy je možno objednat v knihkupectví Dialog, Gutleutstr. 13, 6000 Frankfurt/M. 1, BRD, nebo v knihkupectví Petr Pastrňák, Lindergasse 5, Vídeň 1070, Rakousko. Některé knihy a časopisy v obou knihkupectvích zdarma pro návštěvníky z Československa. Několik zájemců v různých částech světa požádalo redakci o seznam děl profesora Oty Šika, publikované v posledních letech na západě. Pro jejich informaci, a šíře i našich čtenářů, uvádíme níže aspoň tituly hlavních knih Oty Sika s biblografickými údaji. Der dritte Weg. Die marxistisch-leninistische Theorie und die moderne Industriengesellschaft. Francouzsky : Gallimard, Paříž, 1974. Německy : Hoffmann und Campe, Hamburg 1972. Japonsky : Tokio, 1976. Čínsky : Peking, 1976. Španělsky (La terceira via): Fondo de Cultura Economica, Madrid, 1977. Portugalsky (A tercera via) : Arcadia, Coimbra, 1978. Americky (The Third Way) : International Arts and Sciences Press Inc., White Plains, New York, 1976. Humane Wirtschaftsdemokratie. Ein dritter Weg. Německy : Albrecht Knaus Verlag, Hamburg, 1979. Čínsky : Peking, 1983. Slovinsky : Delos, Ljublana, 1983. Das komunistische Machtsystem. Německy : Hoffmann und Campe, Hamburg 1976. Italsky : Řím, 1979. Japonsky : Ch. E. Tuttle lne., Tokio, 1980. Americky : Praeger Publications, New York, 1981. Čínsky : Peking, 1981. Argumente fuer den Dritten Weg. Německy : Hoffman und Campe, Hamburg, 1975. Španělsky (Argumentas par un una tercera via): Barcelona, 1975. Portugalsky (Argumentas para uma terceira via) : Livraria Almedina, Coimbra, 1978. Japonsky : Ch. E. Tuttle Inc., Tokio, 1976. Francouzsky (Pour une troisième voie, Presses universitaires de France, Paříž, 1978. Plánování a trh v socialistickém systému. Čínsky : Peling, 1983. 758 [pageend236]tribuna svědectví Vážená redakce, Přiznám se, že jsem se při čtení debaty “Uděl, únos, únik... ? Evropa, Rusko, my” Svědectví, č. 74 dosti polekal. Kdyby nebylo milé a obávám se, zcela nechtěné náhody, že totéž číslo otisklo zároveň pár skromných, zato daleko závažnějších řádek o Jaroslavu Seifertovi, dalo by se věřit, že se nakonec i tento list dal na společenskou archeologii. (...) Rozpačitá chvála mlčícího oslavence Seiferta je o to nezbytnější. Není divu, že ani svobodná kritika si není příliš jistá kam ho zařadit. Je to básník umíněně prostý, jeho Čeština udržuje to, co se v Čechách bohužel nepozorovaně, ale vytrvale ztrácí — osobní, lidský, přímo “člověčí” jazyk. (...) Uznání díla Seifertova však zároveň pomáhá střízlivěji situovat kunderovskou “Tragédii střední Evropy”. Konec konců o ní píše i středoevropan Seifert dávno před udělením Nobelovy ceny ve svých Pamětech, a bere ji humorněji než Milan Kundera : “Urny několika těch, jejichž zlatá jména se třpytí čerstvou novotou, jsou poskládány v poslední podélné kóji. Slavín je prostě plný. Můj přítel Jan Zelenka, který se, nevím už z jakého pověření, staral o kulturní stránku hřbitova i Slavína, vyjádřil se o tom trochu neuctivě : Nacpali jsme ty piksly do poslední kóje jako ananasové konzervy na regál do špajzu.” (Čtvero zastavení u básníkova hrobu, Všechny krásy světa, str. 608 ; Praha 1982.) Nechci nijak ubírat vyznání Milana Kundery na vážnosti, ale přes to mi Seifertův postřeh připadá výstižnější. Navíc by bylo nevhodné nevzít v úvahu, že poslední verze Kunderova článku je určena především americkým čtenářům The New York Review of Books. Nový francouzský spisovatel se tu vlastně představuje. Odvolává se na svůj moravský původ a celkem záslužně je nutí přemýšlet o “svém” kousku naší planety. Čtu Kunderovy knížky rád už od dob pražských ; Směšné lásky s obdivem, i když si myslím, že je sobě nejvěrnější v Majitelích klíčů. Dnes už je navíc nečtu jen česky, a soudě podle výše jejich cizojazyčných nákladů, nejsem sám. Kunderův spisovatelský úspěch přetrval módu a udržuje, nejen v jeho nové vlasti zájem o zemi odkud vyšel. Každý nový čtenář navíc jen umocňuje malost a pomlouvačnou závist těch, kteří na území, kde vlastníci klíčů zakázali nejen vydávání jeho knih, ale strašpytlovsky je vyřadili i z veřejných knihoven. Jejich zapšklá závist je dovedla i k té zlovůlné malichernosti, že občana Kunderu zbavili československého občanství. Ironické ovšem je, že si Milan Kundera při psaní své obsáhlé studie určené západním čtenářům ještě před jejím překladem do angličtiny neuvědomil dvě maličkosti : jednak, že jeho vlastní spisovatelský úspěch šťastně a výrazně popírá její závěry ; a pak skutečnost, že i text vyšlý v americké, v dnešním Československu těžko dostupné publikaci, se nakonec dostane do ruky i tem, o nichž je řeč. Politicky daleko závažnější ovšem je, že se tato levicově líbivá a v podstatě s duchem doby jdoucí úvaha stala předmětem debaty i v dnešní Západní Evropě, kde nemohla než vzbudit 759 [pageend237]úlevný a pochvalný oddech nové levice. Ta se dnes může na Kunderu vděčně a s uznáním odvolávat. Svým srdceryvným nazíráním na historický zeměpis se mu totiž podařilo “vlastním osudem” potvrdit nedávné a zatraceně pozdní “odhalení” pařížských “nových filosofů” (uveďme za všechny jen Bernarda Henri Lévyho a Andrého Glůcksmana), že totiž ono cizí, tmářské a všeobecně destruktivní Rusko nám kamsi zašantročilo ideály našeho mládí, stejně jako ve světlé Zemi Sovětů zlý vetřelec Josef Visarionovič Džugašvili moudrého a hodného Lenina ošulil a nás o zářné zítřky revoluce, která nás živila a pro níž jsme žili, připravil. (...) Uvážlivé odpovědi Šimečky i Haunera přivádějí Kunderův politický zeměpis na pravou míru. Skoda jen, že si Kundera nepřečetl alespoň několik řádek z projevů slavného muže své nové vlasti, generála de Gaulla, který jednou provždy upřesnil, že Evropa jde od Atlantiku až po Ural. Francouzští intelektuálové, François Bondy a Georges Nivat mu k tomu právem připomínají jednak vnitřní příčiny bolestí středoevropské kultury (“Sovětský nátlak nebyl rozhodujícím činitelem, který umožnil komunistické straně nastolit v roce 1948 diktaturu v zemi, která tehdy nebyla okupovaná”), ale nakonec i to, co Kundera chtěl vlastně popřít, že totiž má s Rusy společnou přinejmenším onu “slovanskou duši”. Postřeh věru na místě, protože Kundera je, jak z četby vyplývá, ve svém uvažování podvědomě veden právě onou školskou protichůdností mezi naší “holubicí povahou” a importovanému “neevropskému” barbarství. Evangelický obdivovatel roku osmašedesátého, Přemysl Pitter ve své desítku let staré studii připomíná, že ani v tomto punktu bychom neměli moc vyskakovat : “Odsun sudetských Němců a zvláště nelidský způsob, jakým se prováděl, byla zrada na humanitní tradici českého národa, na tom nejlepším, oč kdy usiloval. Ať se snažíme jakkoli pochopit vysídlení Němců jako reakci na krutý hitlerovský útlak, nepřestává tato duchovní zrada dodnes zatěžovat osud českého národa velkou vinou. Tato nelidská politika nemohla zabezpečit mír a svobodu. Vedla nepřímo ještě k horší porobě...” (Přemysl Pitter, Duchovní revoluce v srdci Evropy, str. 104 ; Konfrontation Verlag, Zürich 1974). K již zmíněné argumentaci obou Milanů (Šimečky i Haunera) jen pár slov. Šimečkou citovaný Rus, Lev Kopelev umírněností a kultivovaností své reakce dokázal nejen svou evropskou příslušnost, ale i slušnost. O to víc je třeba zdůraznit, že sovětské impérium není jen Rusko. Sovětský svaz je poslední evropská koloniální velmoc, kde s námi sdílí společný osud Vietnamci, Kambodžané, Kubánci, Afgánci Poláci, Ukrajinci, Mongolové a další. To jen každý z těchto národů si tenhle společný osud prožívá po svém, osamoceně, jak umí a dovede. Občas dosti revolučně, často pružně. Zato západní postmarxistická levice setrvává od roku osmašedesátého tvrdošíjně na “dubčekovských” pozicích : dát “lidskou tvář” systému, který tyto země zničil. Nezávislé myšlení či svobodná volba vlastního osudu zůstávají těmto úvahám stále stejně vzdálené. Adolf Bašta (Paříž) Vážená redakce, několikrát jsme se zamyslili nad dopisem Dr Juraje Virsíka z Austrálie {Svědectví číslo 73, rok 1984, strana 238). Týká se francouzského, anglického a německého upřesnění “revue trimestrielle tchécoslovaque”, protože v češtině je uvedeno pouze “čtvrtletník pro politiku a kulturu”. Jsem Cech a těžko mohu posoudit emotivní vztah Slováků k tomuto názvu a nejsem historik a lingüista, abych uvažoval s dostatečnými znalostmi nad vznikem názvu 760 [pageend238]Československo. Ale jako čtenář, který se s rodinou na každé číslo těší, myslím, že se mohu k tomuto problému vyjádřit z čistě praktické stránky. Dr Virsík problém nadhodil a jak tedy upřesnit název. Uvedli se název s mezníkem “slovensko-český” a nebo “česko-slovenský”, tak v tom cítím vymezení okruhu otázek jen na problémy a vztahy Slováků a Čechů. Stejně tak, bude-li uvedeno “čtvrtletník Slováků a Cechů” či “pro Slováky a Čechy”. Ale na území vlasti, kterou jsme museli opustit, nežijí jen Slováci a Češi. Jak do názvu zahrnout to, že se Svědectví týká i dalších našich spoluobčanů : Maďarů, Němců (v roce 1969 110 000, jimž strana a vláda skloňující ve všech možných a nemožných pádech dříve proletářský a nyní socialistický internacionalismus odpírá právo na výuku v mateřském jazyce), Poláků, Ukrajinců (tak se jim říká ve statistikách, ale necítí se víc Rusíny ? — nevím, již dlouho jsem se svými bývalými spolužáky nemluvil), cikánů (kterým strana a vláda a často i spoluobčané odmítají vše, krom právo na práci, kterou nikdo dělat nechce). A otázka příslušníků židovské obce, kteří nyní nemají problém s drtivou většinou svých spoluobčanů, ale proti nimž je implantován antisemitismus ; byť bez valného úspěchu, přes to nebezpečný. A pak je tu Morava. I když se na Moravě mluví česky s trochu jiným přízvukem a někdy jinými koncovkami a i když se moravská nářečí zásadně podílela na tvorbě spisovné češtiny, přes to má Morava svou historickou a kulturní identitu. Ten subtilní, ale myslím důležitý rozdíl, nejlépe ve zkratce vystihl Miroslav Horníček, když povídal, že rozdíl mezi Čechami a Moravou poznával v “Hovorech H” při sklence vína v první otázce : Cechy poznával podle otázky “tak co pijete” a Moravu podle “tož jak vám chutná”. Současné bipolární uspořádání Československa nejvíc postihuje Moravu a porušování historické zemské hranice není vlastní jen současným totalitním režimům, ale všem, i těm minulým a snaha centralizovat kontrolu myšlení lidí ve všech dobách vedla též přes snahu likvidovat tyto historické hranice uvnitř států. Stačí se podívat na vývoj administrativního uspořádání Evropy od XVIII. století. Myslím, že respektování a návrat k historickým zemským hranicím v Spolkové republice Německa a Rakousku je projevem demokracie těchto zemí. Morava se z názvu státu zcela vytratila, ale asi to jinak nešlo, nechtěl-li se vytvořit dlouhý název. Není mi známo, jak se vlastně dospělo k názvu Československo, ale myslím, že se vycházelo při jeho tvorbě z vlastností naších dvou slovanských jazyků. Myslím, že nikdo tímto názvem nechtěl vyjádřit nadřazenost jedněch nad druhými a pokud k tomu docházelo, pak to nebylo důsledkem názvu státu, ale neujasněností národnostní situace, jejíž řešení zůstávalo v úrovni představ XIX. století. Kolik bez jakékoli pochybnosti demokratických států současné Západní Evropy si ví rady s národnostními otázkami ? Sami to cítíme, povídáme-li si s našimi přáteli ve Francii o Korzice, Bretani či Nové Kaledonii. /.../ Snad se zdá, že jsem vybočoval z problému, týkajícího se podnázvu Svědectví, ale vztah Slováků a Čechů má pro Střední Evropu, v jejím odporu proti sovětizaci, nesmírnou důležitost. Podívejte se na mapu ! Jejich soužití vzniklo z přesvědčení lidí, kteří se nad tímto zamýšleli v jiných podmínkách, ale toto soužití se ukázalo plodným a životaschopným v úskalích XX. století. Jeho vývoj dovoluje ozřejmit mnoho problémů, s kterými zápasí současně i demokratické státy Evropy. Část těchto problémů již Slováci a Češi řešili (ne na papíře, ale v životě) na území, které dostalo název Československo. Přimlouvám se proto, aby Svědečtí neslo podnázev “tchécoslovaque” nadále, jako název vycházející z názvu území, kde sdílejí osudy Slováků a Cechů i ostatní naši spoluobčané s jinou mateřskou řečí než slovenština a čeština. Území, které se pod tímto názvem zapsalo do povědomí světa. Jindřich Hradecký (Francie) 761 [pageend239]Vážená redakce, přijmete, prosím, — a tlumočte panu Miroslavu Novákovi (Tribuna Svědečtí, č. 73, str. 235) — mé omluvné vysvětlení. Patočkovu Českou vzdělnost v Evropě jsem zhltnul a snaživě excerptoval před dvaadvaceti lety. Vypůjčil jsem si ji v Univerzitní knihovně. Netušil jsem tehdy, k čemu mi později bude dobrá. Když jsem ji chtěl při koncipování “Promarněné příležitosti” vypůjčit znovu, už to nešlo. Z mých známých ji nikdo nevlastnil. Nezbývalo než se uchýlit k starým výpiskům. Nadávám si do oslů, že jsem mezi citovanými větami neudělal aspoň pár teček (...). Ano, je to nedbalost, ale některé věci se tu dají dělat obtížně. Jsem vlastně diletant, neboť se živím něčím jiným než o čem píši, mám na to málo místa a ještě méně času, o to více však strachu, co bych to zapíral. Ale tentokrát mi jde i o něco jiného : Zamyslel jsem se nad dopisem, který Vám poslal Dr Juraj Virsík {Svědectví 73, str. 238). Není to poprvé, co slyším takovýto hlas : Slovák nás jemně upozorňuje, abychom z českých a slovenských, příp. z převážně nebo dokonce jenom českých záležitostí nedělali československé. Zatím jsem z naší strany neslyšel a nečetl slova, která by byla odezvou na tyto hlasy. Dal jsem Dr Virsíkovi zapravdu. Spojenectví Čechů a Slováků, těsnější než jiná spojenectví mezi dvěma národy, mělo kdysi svůj význam. Prospěch z toho měly oba (každý jinak), třebaže tón udával jeden z nich víc než druhý. Dokážeme-li si odmyslet setrvačnost státoprávních formulí, pak snad bychom se neměli vyhýbat otázce po smyslu a povaze tohoto spojenectví dnes, tím spíše zítra. Slováci jsou národem sui generis stejně jako jiné sousední národy. Nezdá se mi samozřejmým, že by se Češi i Slováci měli stále ubírat dějinami jako siamská dvojčata. Zvykejme si my Češi na myšlenku, že se nějaké příští politickozeměpisné uspořádání střední Evropy může řídit jiným zřetelem než tím, který se uplatňoval v první polovině dvacátého století. Není pravděpodobnější, že dosavadní poněkud asymetrické dvojčenectví pak bude epizodou vzpomínanou v minulém čase ? Nebude to přirozenější ? Rád bych napomáhal dobrým česko-slovenským vztahům i ve vzdálenější budoucnosti, a proto se přimlouvám, abychom alespoň na stránkách exilového tisku nahradili dosavadní “československý” rozumnějším “český a slovenský” (pokud tak bude označováno vskutku české i slovenské podnikání). Jsou přece záležitosti české a záležitosti slovenské. K vedení těch druhých jsou povoláni nikoli Češi a Slováci, nýbrž Slováci. S pozdravem Vojtěch Kořán (Praha) Vážená redakční rado, váš časopis se k nám dostane vždycky trošku se zpožděním, ale díky Bohu za něj. Každé číslo je vždy vynikající, avšak k článku pana Rex Malika — Komunismus versus komputer z č. 73 (str. 91) považuji za nutné se vyjádřit kriticky. Na str. 94 stojí : “Sovětský blok je politická entita, jejíž ideologické ospravedlnění je ekonomické — a k tomu soutěživě ekonomické. Vzdát se v této soutěži je nemyslitelné.” Takto snad mohou uvažovat západní podnikatelé, ale nikoliv sovětští vůdci. Kdyby chtěli se Západem soutěžit v ekonomice, nezlikvidovali by tak vražedně soukromé podnikání, alespoň v zemědělství určitě ne. (...) Na str. 97 autor článku píše : “Jádrem koncepce komunismu je tvrzení, že nakonec poskytne lidem lepší život, než jim mohou poskytnout ostatní systémy. Této koncepce se komunistický systém nadále může držet, i když bude muset hledat stále další a nové výmluvy, proč k tomu dosud nedošlo.” — Této koncepce se komunistický systém nikdy nedržel. Sovětští vědcové 762 [pageend240]nebyli a nejsou stádem blbečků, kteří by se domnívali, že blahobytu lze dosáhnout i při tak obrovském mrhání surovinami, energií, materiálem, ale především lidmi a lidskými schopnostmi, jakého jsme denně svědky. Proto si myslím, že skutečnost by lépe vystihovalo, kdyby slovo “koncepce” bylo nahrazeno slovem demagogie. Ale jak mohou tuto demagogii prohlédnout sovětští lidé, když ji neprohlédl aní pan Rex Malík, který má nekonečně lepší možnosti pro studium faktů ? A nakonec na str. 120 pan Malik uvádí : “Má-li totiž dojít k vítězství komunismu, je nutno vytvořit nikoli pouze vzdělanou, ale i informovanou společnost.” — Toto je tvrzení jak vystřižené z propagandistické brožurky pro pionýry z 50. let. Cožpak pan Malik opravdu neví jak to bylo a je se vzděláním a informacemi v sovětském systému ? Anebo si myslí, že s komunismem lze skoncovat tím, že se cituje několik demagogických a propagandistických pouček a pak se poukáže na jejich neuskutečnitelnost v sovětském systému ? S úctou a přáním mnoha úspěchů do další práce Štěpán (ze Zlína) Uprostred Evropy (čtenářům Svědectví k úvaze). František Palacký si uvědomoval středoevropský problém. A jeho výrok o Rakousku, které bychom si museli vytvořit, kdyby nebylo, je třeba chápat právě v kontextu celoevropské politiky. Federatívni uspořádání střední Evropy mělo Evropě jako celku zaručit trvalý mír, protože se reformované Rakousko mělo proměnit v účinný ochranný blok jak proti Německu, tak proti rostoucí expanzi Ruska. Austroslavismus nelze -tedy chápat jen jako konzervativismus, ale jako prozíravou kalkulaci a jasnozřivost Palackého. V dopise 11.4.1848 do Frankfurtu podrobně vykládá své názory historika a politika. Rodí se tu jeho idea státu rakouského. Je mu vyčítána zejména opatrnost, ale vývoj mu dal za pravdu a proto ten dopis považuji za jeden z důležitých dokumentů evropské politiky. Jeho vztah k Rusku byl velmi kritický a Havlíček s Masarykem na něj jen navázali. Jako přesvědčený demokrat a Středoevropan se hrozil rostoucí moci Ruska (znal jeho dějiny a dějiny jeho rozpínavosti) a nepodléhal iluzi vlasteneckého všeslovanství. Uvědomoval si především nebezpečí univerzálnosti ruské monarchie, a nijak ho nemýlilo, že byla slovanská. Moc je moc, třebas bratrská. Proto píše, že “již pouhá možnost universální monarchie ruské nemá žádného odhodlanějšího protivníka a odpůrce nežli mne; ne proto, že by monarchie byla ruská, ale že by byla universální.” Nelze v tom vidět omezený nacionalismus, ale moderní evropanství, demokratický liberalismus, odpor k hegemonismu a totalitě — jistě přeneseně. Proto se Palacký v r. 1848 staví za federatívni řešení národnostního problému (podobně jako Smeral). Odolává svodům revolučních nadějí a nedoporučuje rozbití Rakouska. Jeho střízlivý liberální postoj je pravým opakem Bakuninova anarchismu. Nevěřil totož v možnost zachování suverenity malého sátu, nějaké malé republiky uprostřed Evropy. Její existence by byla nejistá, zejména proto, že si uvědomoval, že ruské impérium je připravené dělat si nároky na území západních Slovanů. Omezenci tomu vždycky nahrávali, ale Palacký varoval : “Ode hranic říše Rakouské ale musím každou myšlenku o republice již napřed odhodlaně í důrazně zamitati. Pomyslete si říši rakouskou rozdělenou na množství republik a republiček — jaký to milý základ k universální ruské monarchii.” Anticipace 1918 i 1945 ! Později přímo naléhal, aby Rakousko konečně pochopilo svoji historickou roli, dalo Slovanům svobodu, demokratizovalo se, jinak dualismus zrodí ještě větší panslavismus. 763 [pageend241]1865 v závěru Ideje státu rakouského píše, že vztah k Rusku se stane zvrhlou láskou. On i další ukazovali, že nebezpečí Rakousku nehrozí od jeho Slovanů, ale od jeho Němců, hlavně zAlpa Sudet. Myslím si, že v těchto kontextech koncipoval své názory i Schauer, když 1887 přišel se svou osudovou otázkou. Nestačí jen mluvit o historickém právu, připomínat minulost, ale je třeba myslet na budoucnost. Můžeme být poněmčeni nebo poslovanštěni (poruštěni), ochabnou-li naše vnitřní síly. K těmto silám nesporně patří nejen drobná uvedomovací a osvětová práce, ale také tradice a vůbec kultura, v níž je vlastní identita každého národa, tím více národa jako je náš v takové nezáviděníhodné geopolitické situaci a na křižovatce myšlenkových proudů, a vlastně světů s různými životními styly a způsoby. V této situaci mě kolikrát již napadla skoro kacířská, samozřejmě krajně simplifikující teorie : že bychom vlastně v mnoha ohledech měli hodnotit srpen 1968 kladně, aspoň ze širokého historického hlediska — samozřejmě bez zřetelů na negativní stránky podmiňující vývojovou tendenci, kterou vyvolal. Totiž panslávské myšlení bylo u nás vždycky dost silné, Í když se podle historických okolností různě modifikovalo. Víra v mohutné slovanské dubisko na východě vyvolávala nezdravé iluze a také různé teorie pro politiku a zahraničně politickou orientaci, která nepřihlížela k aspektům axiologickým. Vůbec nevadilo, že pravoslaví vystřídal marxismus-leninismus a K.Kramáře Gottwald, Nejedlý, Kopecký a další hlasatelé panslavismu a nového rusofilství, které mohlo a také ohrozilo samé kořeny a podstatu národní dřeně. U mnohých lidí to dlouho přežívalo a Mnichov, válka a osvobození převážně sovětskou armádou, Jalta, tomu jaksi dávaly za pravdu. A i někteří, jako dr. Beneš, tomu tzv. novou slovanskou politikou nahrávali. Při tom se jaksi ztrácelo, že tento kousek země, který patří k Evropě, myslí středoevropsky, náleží do evropské kulturní sféry, z ní vychází a nijak není konformní s myslí Byzance, Kyjeva či Moskvy. Vždyť Praha byla dvakrát sídlem římského císaře, u nás začala evropská reformace a tady bylo ohnisko evropské renesance za Alpami. Orientace na východ by byla úplně cizorodá. Na to se zapomínalo při hlásání různých pragmatických politických hesel už v roce 1848. A ještě víc pak později, jak předtím varoval právě Palacký a později Masaryk, který si navíc uvědomoval středoevropská specifika a hledal naše místo nezprostředkované Němci, ale přímo v čistém evropanství. To je myslím stále aktuální a nosná myšlenka. Těch iluzí o Rusku bylo hodně i v padesátých letech, Í když čím více jsme k němu prakticky tíhli, tím jsme byli střízlivější a taky kritičtější. A právě srpen 1968 byl tou ranou do nosu, po níž se většině, i bývalým iluzionistům, v hlavě rozsvítilo a uvědomili si, kam patříme svým historickým i kulturním založením. Tehdy, myslím, přestali tady existovat poslední komunisté z přesvědčení a taky panslávové a rusofilové. To, co je po tom, je zcela jiné kvality. Začali jsme daleko více objevovat svět v nás. A na oplátku svět objevuje ještě více nás. Důkazů je moc. Od kvasu druhé kultury tady k uznání Seiferta, Kundery, Skvoreckého, Havla za světové umělce. Samozřejmě je to všechno zjednodušení, ale je to základní trend, k němuž nemůže — věřím — být v rozporu trend opačný a dokonce masovější, jakým je ta laxnost, faleš, nesolidárnost, sobectví, schizofrenie, alkoholismus, zbabělost a vychytralost, to, co poznamenává život většiny, to ničevó, které se táhne od Vladivostoku až k Chebu, ale má pandán v maňaná Latinské Ameriky. Jak výstižně napsal jeden náŠ, dnes již mrtvý kolega : “Uprostřed Evropy kacířská tradice je živá, proto ji utopíme v kádích vodky a piva.” (Klánský) Vladimír Jiskra (Bmo)+ + Pseudonym historika, žijícího v Československu 764 [pageend242]Vážený pane redaktore, Není snad nutno ani podotýkat, že čtenářské ankety mají v Cechách svou tradici. Byly oblíbené už za první republiky. Novoroční čtenářské ankety RFE (rozhlasu Svobodná Evropa) mají ovšem podstatně jiný ráz : obrážejí neblahou situaci české kultury roztržené a rozdupané totalitárním systémem. V anketě se dostává k slovu diaspora českých exilových intelektuálů, ten skoro bezvzažný kolektiv insulárních existencí, které jakoby sbližuje v exilu vydaná česká kniha. — Nicméně pro sociologa českého exilu tyhle ankety skýtají data, jež mohou přispět k rekonstrukci jakéhosi názorového průměru české exilové inteligence. Nepochybuji o tom, že anketu sleduje proto pozorně i pražské ministersvo vnitra. Není těžké postřehnout, že za ta léta, co RFE čtenářskou anketu organizuje, většina odpovědí prozrazuje zřetelný politický trend reformně marxistický, socialistický, v nejlepším případě levicově liberální. Konzervativní hlasy zní tam jako volání na poušti. (...) Také letošní (1984) anketa vcelku zachovala ony tři tendence, s tím rozdílem, že vedle obligátního bestselleru s nadšením vyzdvihla velkou většinou hlasů Pelcův — nepochybně také bestsellerový — “text” Děti ráje+. Vidím v tom skoro signál jakéhosi zlomu v duchovním profilu českého exilu. Ptám se přitom : považuje většina účastníků ankety tento “text” za povinnou četbu pro čtenáře v Československu nebo se tou volbou naopak naši exulanti domněle přizpůsobují “podzemním základům” totalitárního česka ? Z dotazovaných jediný Josef Jedlička odhalil v Pelcově nestoudném “textu” jeho prastarý manichejskognostický základ. Vyplývá z toho, že v těch na pohled radikálně vsebeodhalených konfesích je úzkostlivě skryto tisíciletími seschlé, scvrklé jádro lidského odpadlictví. Kdo by nevěděl, že manichejskognostické perverzní zbožnění zla chápané jako taktická provokace Boha bylo módní už v posledních letech rozpadajícího se římského impéria ? Svatý Augustin k tomu měl mnohé co říci. Jedlička sám cituje v té souvislosti apoštola Pavla. Víme také, že tenhle duch transcendentálni provokace a blasfemie se v praxi projevoval sexuálním komunismem, a že jej lze objevit jako častý jev i v sektách středověkého undergroundu, kde byl spřažen s učením o “křesťanském” společném vlastnictví všech a všeho. Nikoli náhodou v tomto středověkém sektářském podzemí spatřuje marxistická historiografie první stopy závěrečné fáze komunismu, arci ještě v “nevědeckém” hávu. Nepřekvapuje také, že z tohoto manichejského podzemí pronikl duch sexuálního komunismu velmi rychle mezi studentské vaganty a gogliardy na středověkých univerzitách v čele se Sorbonou a začal se projevovat i literárně. Roman de la Rose (1277) Jeana de Meunga se stal encyklopedickou příručkou tohoto sexuálního libertinismu s manichejskognostickým podtextem. Hřích je, zní v něm hlásaná zásada, co se příčí bohyni přírody. A zcela manichejsky k tomu : rehabilitovaný Kain symbolizuje práci a městskou kulturu ; manifest volné lásky ústí však do nauky o absolutní mechanizaci a determinaci lidského života, do popření svobody člověka a významu jeho osoby. Pansexualismus Pelcových Děti ráje byl už dávno překonán sektářskými ilustracemi leronyma Bosche, patrona surrealistů. A víme také, že “rajské” excesy přineslo v krvavé praxi povstání novokřtěnců v Münsteru v čele s Janem Bokelsonem (1534-35). I tam příznačná manichejská kombinace komunismu a pansexualismu v “království Siónu”. K dualismu patří i jejich pacifistické “ztišení” po ztroskotání revoluce, jehož analogii lze najít v Cechách po katastrofě Husitů, kteří se pacifikovali do českobratrství. Kdo chce, může však zalistovat ve Starém zákoně a dočíst se o + Viz Svědectví 72/1984. Celý román vyjde v nakladatelství Index pod názvem Bude hůř. 765 [pageend243]orgiastických městských kultech, proti nimž marně bojovali izraelští patriarchové. Stopy mizí nakonec v předpotopním lidstvu. Mluvit tedy o avantgardnosti, o čemsi novém a osvobodivém, o krásném milování, které popuzuje prý měšťáky — dokonce i exilové, jak se v anketě vyjádřil písničkář z Vídně — mi připomíná infantilní manifesty futurismu, poetismu, surrealismu atd. z let dvacátých a třicátých. Kaviárový hedonismus pražského poetismu je ostatně založen na témže manichejském dualismu jako “poetično” v Roman de la Rose. Sentimentální poetizace sexuálního libertinství, obžerství etc. se “dialekticky” doplňuje s odlidšťujícím abstraktním, matematizovaným konstruktivismem — to vše odděleno stěnou z hedvábného papíru od marxistických genocid prováděných dialektikou uměle vyvolaných hladomorů v Sovětském svazu. Vítězslav Nezval s jistou logikou nazýval tenkrát Lenina Dionysem, vzhlíželo se k Sovětskému svazu se stejným nadšením jako k salvarsanu, učedníci Karla Teigeho po boku frekventantů salonu pražské Mileny postupně docházeli od petického dionýství k fysické a mentální sebedestrukci. Pokud pak někteří z nich vystřízlivěli pod přímým nárazem bolševické konkretizace, stanuli tváří v tvář “zcela jinému” bezradní, bezmocní a se silami dávno podlomenými. Pelcův “text” si s požitkem a zadostučiněním přečtou nepochybně také všichni tajemníci ministerstva vnitra, co v diplomatických zavazadlech vozí domů západní měšťáckou pornografii. Se zadostučiněním proto, že si s úlevou uvědomí, že tyhle “děti ráje” přesně odpovídají programu výchovy k totalitárnímu poddanství; že jsou to lidská stvoření neschopná vyvinout jakýkoli účinný odpor k totalitárnímu systému, předobrazy “nového člověka” komunismu. Jak starý ten “nový” člověk vlastně je, vyplývá — jak řečeno — z biblických záznamů. K předpokladům iluze “novosti” — kategorie, jíž se operuje od 18. století až po tu avantgardu — patří úspěšný boj “moderny” proti dějinné paměti. (...) Jak se má dosud svobodná polis chránit před dialektickou praxí manichejsko-gnostické pansexuality ? Literaturu, film, televizi nelze sice ještě počítat k přímé praxi, ale jsou návodem k ní. U našeho Jana Pelce jde pak o “text”, který s takřka klinickou věcností — nikoli tedy ideologizovaně naturalisticky — popisuje již uskutečňovanou, “běžnou” praxi. Příznačné je, že na většinu čtenářů právě věcnost popisu působí fascinujícím dojmem, Jsem si jist, že Pelcův “text” bude velmi brzy přeložen do světových jazyků. Západní trh je sice přesycen výtvory domácích bojovníků za emancipaci sexu jako nejradikálnější formy boje za lidská práva, ale koření z “východu” najde vždy dost zvědavých gurmánů. Zejména když se jím dá doložit údajný rozpad totalitarismu, a to metodami téže radikální emancipace, která na západě tak účinně rozbíjí “fašistický kapitalismus”. — Ptám se znovu : jak se má svobodná poliš proti těmto “textům” bránit ? Nevidím ostatně valný rozdíl ve virulenci sociálního nebezpečí mezi “texty” á la Děti ráje a dejme tomu “ctnostným” textem Hitlerova Mein Kampfu nebo katovskými “texty”, které produkoval Lenin. Jejich společným jmenovatelem je výzva a návod k následování. Lze v nich spatřovat pozdní degenerativní produkt homocentrického humanismu a idealistického subjektivismu. Absolutizovaný subjekt sám sebe vyzývá k imttatio sui jako cestě k nej vyšší svobodě. Hnacími sil ami tohoto sebenásledování se stávají buď (sebe)vražedný teror nebo sexuální pud ve své sadomasochistické touze po sebevyvracejícím sebepotvrzení subjektu akty likvidující uzurpace všech ne-já. Jednodušeji řečeno : jde o imitatio sui v cirkulu nekonečných rozporů. Dalo by se také ovšem — teologicky — hovořit o dokonalé perverzi imitationis Christi. Ať tak či onak tato perverze vede k odlidšťování člověka metodickým sebezotročováním. 766 [pageend244]A tím jsem dospěl k ústřednímu bodu své téze. Nejen Hitlerův Mein Kampf a marxleninské “texty” vedou ve svém finálním účinku k vyvrácení poliš — již je dobře chápat platónsky jako makroprojekci lidské duše — cestou masového zotročení, nebo přesněji : rozdělení poliš na vrstvu otrokářů a masu otroků, nýbrž i “texty” jako Děti ráje. Přitom manichejskognostiká pornografičnost hraje v tomto vícevrstevném destruktivním procesu úlohu sebezotročujícího “milování” jako nezbytné dionýské přípravy k nastolení věcně institucionálního otroctví; ve střízlivém totalitárním newspeaku : sebeosvobození lidu. (Analogickou dionýskou přípravu k nastolení střízlivého institucionálního otroctví představují omamné drogy, klasický exportní artikl totalitarismu od dob archaických.) Především proto mě kolektivní chvalozpěv českých exilových intelektuálů nad Pelcovým “osvobodivým” textem tak znepokojil. Domníval jsem se, že po existenciálních zkušenostech s totalitarismem budou oni proti těnto zotročujícím stimulanciím imunní — na rozdíl od inteligence západní. Ukázalo se, že nikoli. Také oni neprohlédli dialektickou lest, jež slibuje vysvobození z otroctví aktem sebezotročení. Exilový intelektuál, který je fascinován Pelcovým “textem”, odhazuje všecky politické zbraně a kapituluje bezpodmínečně před antipolitickým totalitarismem. V Čechách se toto nebezpečí stupňuje ještě neblahým obrozeneckým sklonem nahrazovat politické myšlení a politickou aktivitu literaturou. Manichejský pansexualismus Dětí ráje bych v té souvislosti definoval jako pasivní antipolitičnost (sebe)zotročených mas v konfrontaci s aktivní antipolitičností otrokářské nomenklatury. Obojí stoji bohužel k sobě v navzájem se podmiňujícím a doplňujícím vztahu. Pelcův “text” není totiž — jak řečeno — pouhá literatura, nýbrž kombinatorika věcného popisu reálné praxe a návodu k následování. Dalo by se tu mluvit o (nekonečném) procesu ztotožňování mimesis a imitatio. Odkazuje k tradici esoterických textů odvěkých orgiastických mystérií, zasvěcuje příští adepty. V tom smyslu jej lze vidět ve výrazném protikladu například k románu Jeana Raspaila Le camp des saints postavený na ryze literární konfrontaci posledního zbytku svobodné poliš s globálním pansexuálně totalitárním otroctvím. (...) Rio Preisner (Pennsylvania, U.S.A.)+ Jan Pelc odpovídá: Když jsem si poprvé přečet příspěvek pana Preisnera, zůstal jsem nad tím sedět v bezmezném údivu. Tak takhle to je, říkal jsem si a přemýšlel kde máme sekeru, abych si s ní mohl useknout ruce, které tuhle hrůzu spáchaly. Pak mě napadlo, že nedávno v podobném případě musel hledat sekeru pan Moc v Autrálii, kde ho na stránkách Hlasů nazvali pornografem a przničem češtiny. A vůbec, že by tu zatracenou sekeru musely hledat desítky autorů “druhé kultury” v Československu a třeba i páni Skvorecký a Novák v Kanadě a v Americe”. Ne, nic se sekat nebude, budeme se bránit. Ponořil jsem se proto do knihovny a hned v druhém regálu našel odpověď. Zde je : “Ukončuje první díl knihy Osudy dobrého vojáka Švejka (V zázemí), oznamuji, že vyjdou rychle za sebou dva díly : Na frontě a V zajetí. I v těch druhých dílech budou vojáci i obyvatelstvo mluvit a vystupovat tak, jak je tomu ve skutečnosti. Výňatek z delšího pojednání. 767 [pageend245]Život není žádnou školou uhlazeného chování. Každý mluví tak, jak je schopen. Ceremoniář dr. Guth mluví jinak než hostinský Palivec u Kalicha a tento román není pomůckou k salonnímu ušlechtění a naučnou knihou, jakých výrazů je možno ve společnosti užívat. Jest to historický obraz určité doby. Je-li třeba užít nějakého silného výrazu, který skutečně padl, nerozpakuji se podat jej právě tak, jak se to stalo. Opisovat nebo vytečkovat považuji za nejpitomější přetvářku. Slov těch užívá se i v parlamentech. Správně bylo kdysi řečeno, že dobře vychovaný člověk může číst všechno. Nad tím, co jest přirozené, pozastavují se jen největší sviňáci a rafinovaní sprosťáci, kteří ve své nejmizernější Ižimorálce nedívají se na obsah a s rozčdením vrhají se na jednotlivá slova. Před léty četl jsem kritiku jakési novely, ve které se kritik rozčiloval nad tím, že autor napsal : “Vysmrkal se a utřel si nos.” Příčí se prý to všemu estetickému, vznešenému, co má dát národu literatura. Toť jen malá ukázka toho, jaká hovada se rodí pod sluncem. Lidé, kteří se pozastavují nad silným výrazem, jsou zbabělci, neboť skutečný život je překvapuje, a tací slabí lidé jsou právě těmi největšími poškozovači kultury i charakteru. Oni by vychovali národ jako skupinu přecitlivělých lidiček, masturbantů falešné kultury, typu Svatého Aloise, o kterém vypravuje se v knize mnicha Eustacha, že když svátý Alois uslyšel, jak jeden muž za hlučného rachotu vypustil své větry, tu dal se do pláče a jedině modlitbou se upokojil. Tací lidé se veřejně rozhořčují, ale s neobyčejnou zálibou chodí po veřejných záchodkách přečíst si neslušné nápisy na stěnách. Užívaje ve své knize několika silných výrazů, konstatoval jsem letmo, jak se skutečně mluví. Od hostinského Palivce nemůžeme žádati, aby mluvil tak jemně jako pí Laudová, dr. Guth, pí Olga Fastrová a celá řada jiných, kteří by nejraději udělali z celé Československé republiky velký salón s parketami, kde by se chodilo ve fracích, v rukavičkách a mluvilo vybraně a pěstoval jemný mrav salonní, pod jehož rouškou právě salonní lví oddávají se nejhorším neřestem a výstřednostem. Jaroslav Hašek” Viktor Fischl Jeruzalémské povídky Vydal INDEX Společnost pro českou a slovenskou literaturu v zahraničí Fčrderge-meinschaft tschechischer und slowakischer Literátu r ausserhalb der Tschechoslowakei e.V. 5 Köln 41, Postjach 410511, Bundesrepublik Deutschland jako svou 105. publikaci 1. vydáni (C) INDEX 1985 768 [pageend246]ADRESY, NA NICHŽ SI MŮŽETE OBJEDNAT KNIHY, VYDANÉ EXILOVÝMI NAKLADATELSTVÍMI E L K , Postfach 140, CH-8049 ZÜRICH UNIE JIRKŮ, Reinhold Frei-Strasse 67, CH-8049 ZÜRICH KUNSTKABINETT, Badenerstrasse 698, 8048 ZÜRICH (pouze přímý prodej) BOOK SERVICE Galerie Krause, Postfach 444, CH-8330 PFÁFFIKON DIALOG, Gutleutstrasse 15, D-6000 FRANKFURT/M 1 Petr PASTRÑÁK, Lindengasse 5, A-1070 WIEN Jan STRÁNSKÝ, Smálandsvágen 7, S-597 00 ÁTVIDABERG Miroslav KONVIČKA, 12726 Archwood St., NORTH HOLLYWOOD, CA 91606, USA BOOKS CNAC, Czechosl. Nat. Assoc., P.O.Box 925, WATERLOO, Ont. N2J 4C3, Can. M. JANEČEK, 388 Atwater Ave, MISSISSAUGA, Ont. L5G 2A3, Cañada B. CHRASTINA, Pfalzburgerstrasse 60, D-1000 BERLIN 31 Czechoslowak Publishers PTY, 14 Arcadia Str., BOX HÍLL, Vict. 3128, Australia Toto číslo dáno do tisku 1. června 1985 Svědectví (Témoignage) est une revue indépendante paraissant tous les trois mois et rédigée en tchèque et en slovaque. Publiée depuis 1956, elle traite principalement des problèmes de la Tchécoslovaquie et son rôle est double : elle constitue une tribune où les intellectuels tchèques et slovaques peuvent librement exprimer leurs opinions ou publier leurs ouvrages, et elle permet à ses lecteurs de Tchécoslovaquie de ne pas ignorer les conceptions et les œuvres de leurs compatriotes du dehors. En outre, elle s'efforce de faire mieux connaître les grandes questions politiques ou culturelles du temps et leur évolution par des articles inédits ou la reproduction de textes d’un intérêt particulier pour le public auquel elle s’adresse. Svedectvi (Testimony) is an independent quarterly review published in the Czech and Slovak languages since 1956. Devoted essentially to Czechoslovak affairs, its aim is two-fold: to provide a free platform for Czech and Slovak intellectuals who want to express their views or publish their work in a periodical devoid of any bias; and to introduce to readers in Czechoslovakia the thoughts and the work of their compatriots living outside their native country. In addition, the review attempts to contribute to the understanding of major political and cultural issues and trends by commissioning or reprinting articles of specific interest to Czechoslovak readers. [pageend247]