ČESKOSLOVENSKÝ SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník XXVII Číslo 9 Listopad 1977 Letos, 22. února, uplynulo 40 let od úmrtí Renáty Tyršové, dcery Fügnerovy a manželky Tyršovy. Dožila se bezmála 83 let - její život patril Sokolstvu, umění, českým dětem a službě národu. Jarmila Uhlířová: Třicet let v životě jednotlivce znamená někdy polovinu jeho žití, které je mu vyměřeno. V trvání spolku je to neohraničená doba, která bude pokračovat tak dlouho, dokud jeho členové budou chtít a budou schopni k tomu, aby svou organizaci udrželi při životě. Třicetiletá cesta Sokol Washington je mlád 30 let. Je to nejlepší věk, který by měl znamenat nový rozmach tvořivé síly a úspěchů. Uvažujme. Každé výročí nutí k zamyšlení. V prvé řadě je to vždy meditace o minulosti, obzvláště je-li to minulost tak slavná jako sokolská. Jen v kostce si připomeňme sled mocných událostí, které nakonec vyústily také k založení Sokola, jenž se pak nemalým podílem zasloužil o svobodu národa. Jsou všeobecně známy události od roku 1862 - vzniku Sokolstva, jeho zásluhy o dokončení národního probuzení, sokolská myšlenka v organizování legií, boje o národní i státní nezávislost atd. Vidím Sokolstvo jako strážce demokracie, oporu ve výstavbě nové republiky, sledujeme jeho nadlidský zápas o uchování Sokola proti temným silám a ňábelskému zotročení národa komunisty. Uvědomme si, že tam není počátek zápasu národa o svobodu. Ten se datuje v dávné historii. Vizte jen boje bezčetných generací našich předků, kteří tvrdošíjně a houževnatě lpěli na svém kacířství, v němž těžiště odporu nespočívalo jen v otázce náboženské, ale bylo zároveň politickým protestem a bojem proti nenáviděným abso- lustickým vládám ve Vídni. [pageend1]Jak staletí pokračovala, stávalo se jasnějším, že je především nutno vytvářet nového člověka, má-li být změněn chod dějin. A toho nového člověka dalo našemu národu nakonec So- kolstvo. Oba jeho zakladatelé poznali, co třeba odstranit, co vybudovat a na čem začít stavět, aby bylo dosaženo cíle. Nový člověk musí být tělesně zdatný a silný, duševně vyspělý, mravně pevný a odolný, čistého charakteru, příklad a vzor pro druhé. Vedle tělesné zdatnosti, která se získá výchovou v tělocvičnách, jsou nezbytně nutné další dvě vlastnosti, aby se splnil sokolský sen. Bylo třeba úsilí o jazykovou obrodu, o probuzení národní uvědomělosti, o pochopení slova "vlast". K tomu nemohla stačit jen hrstka intelektuálů, ale bylo nutno, aby za nimi stály zástupy všech vrstev národa, má-li se dílo podařit. Dostatečným dokladem tohoto názoru jsou zase naše dějiny, které mluví jasnou řečí o době husitské, kdy se vítězilo, protože bojoval národ, prostý člověk, muž a žena i o protikladu této doby, jímž byla válka 301etá. Věru, historie je dobrou učitelkou! Dnes žijeme už mnoho let ve světové krizi nejen politické a ekonomické, ale především mravní. Promítněme si některé nejdůležitější aspekty směrem k vlastnímu národu. Exil. Dvě vlny, jedna druhou kritizuje. To by nebyla žádná tragedie, kdyby z toho vzešlo něco positivního. Mnoho lidí je lhostejno k tomu, co je druhému svaté. Někteří prohlašují hovory o národu, práci pro vlast, uchování rodného jazyka a rozmnožování národní kultury za přežitek. Druzí se brání vstupu do jakékoliv kulturní organizace. Proč? Protože doma bylo na ně v tom směru vyvíjen nátlak? Copak to je nějaký důvod, který má mít vliv na jejich svobodné rozhodování ve svobodném světě? Což nevidí ten rozdíl a necítí svou povinnost jako Češi? My všichni máme v sobě tradici a znaky svého rodu od staletí, křižují se v nás gény předků, dobré i méně dobré. Necháváme se vléci těmi nedobrými? Copak jsme zde jen pro své dobré bydlo? Copak existuje ve svobodném světě tvor, který by chtěl dobrovolně zahynout? Na všecky tyto otázky najdeme odpoveä v Tyršovi. Vybízí nás vyvinout houževnatý odpor proti jakékoliv ničivé záplavě a říká, že v minulosti zahynul jen takový národ, který sám klesl sešlý, netečný a povrhlý. Všecky tyto zkušenosti ukazují Sokolstvu jasnou linii. Vzpomínáme 30 let práce Sokola Washington. Byly to roky perné práce na různých úsecích společenského života, jak je doba přináší. Dělali jste vždy tolik, kolik jste mohli. A za to vám všem patří náš dík. Výročí také zavazuje, vynucuje si slib: budeme jednotní, uděláme vše, aby se Sokol Washington mohl řadit k nejlepším jednota Sokola ve Spojených státech. K tomu vám přeju zplna srdce zdar! Památník Sokola Washington, 1947 - 1977. 130 [pageend2]SOKOL WASHINGTON OSLAVIL 30 LET Sokolská jednota v hlavním městě Spojených států oslavila dne 24. září 1977 30. výročí svého trvání úspěšnou oslavou. Vkusně vyzdobený sál zaplněný sokolskými a národními pracovníky župy Východní Americké Obce Sokolské dal oslavnému banketu důstojný ráz. Uvítání hostů, jakož i celý pořad řídil místostarosta jednoty bratr plukovník Jaroslav Kašpar Pátý. Bohatý pořad banketu zahájila státními hymnami sestra Lída Brodeno- vá, po níž přednesla slib vlajce sestra Alice Čechová. Hlavní slavnostní projev učinil starosta jednoty bratr Matěj Neumann, člen předsednictva Ústředí Čs. Sokolstva v zahraničí. Ve svém projevu, který byl také vysílán do Československa, řekl mj.: "Zdravím Vás na dnešním, pro nás tak významném 30tém výročí sokolské jednoty ve Washingtonu, kdy můžeme s radostí pohledět zpět na práci, kterou jsme konali společně - bez třídních rozdílů, každý podle svých možností a schopností. Děkuji Vám, kteří jste stáli v prvních řadách a děkuji i ostatním, kteří svojí finanční a morální podporou nám pomáhali při vykonávání odkazu Tyrše a Fügnera. Buňte i nadále pevní v boji proti komunismu a snažte se každým způsobem aby v naší staré vlasti zase byla nastolena demokracie, taková, jakou jsme měli a jakou nám dala naše druhá vlast - Amerika. Vzpomeňme v této chvíli těch statečných vlastenců doma, kteří pode- psalí Chartu 77 o nedodržování lidských práv v Československu a jsou za to pronásledováni komunistickou vládou. Slibme si, že neustaneme v boji za lidská a občanská práva po celém světě !” Další projev měl přítomný starosta Americké Obce Sokolské bratr Roy Žitný, který zdůraznil, že Sokolstvo sdružené v Americké Obci Sokolské se vždy řídilo a bude i v budoucnu řídit odkazem Tyrše a Fugnera. Jeho projev byl přijat velikým potleskem. Jménem Ústředí Čs. Sokolstva v zahraničí pronesla zdravici jednatelka Ústředí sestra Jarmila Uhlířová z New Yorku. Temperamentní zdravice sestry Uhlířové pronikla do všech srdcí Sokolů i hostů. Oči jí zářily radostí a uznáním nad vykonanou sokolskou prací v jednotě washingtonské i v celé Americké Obci Sokolské. Její pohled zesmutněl při vzpomínce na bratry a sestry i celý národ ve vlasti, kde jsou potlačena základní lidská práva. Svůj projev ukončila vyslovením neochvějné víry, že prapor sokolský, prapor svobody a demokracie bude opět vlát nad znovu svobodnou Československou republikou. Srdečnou zdravici Slovenského Sokolstva přednesl bratr Andrew J. Valuchek, čestný starosta Sokola USA, který zejména zdůraznil dobrou spolupráci Sokola Washington se Slovenským Sokolem. Svá slova, z nichž vyzařovala jeho velká láska k sokolství, ukončil přáním mnoha zdaru do dalších let washingtonské jednoty. 131 [pageend3]Slavnostní projevy ukončil starosta župy Východní bratr Donald Ote- násek, který jubilující jednotě vyslovil uznání župy za dosud vykonanou práci a činnost, která je tím důležitější, že je konána v hlavním městě Spojených států. Nato byly přečteny zdravice starosty Čs. Sokolstva v zahraničí br. Dr. Antonína Hřebíka a čestného starosty Americké Obce Sokolské bratra Karla M. Prchala. Jejich zdravice byly uveřejněny v obsáhlém Památníku, který byl jednotou k oslavě vydán. Památník obsahuje mj . též zdravice od presidenta i vicepresidenta Spojených států, jakož řadu historických a ideových článků sokolských. Starosta jednoty bratr Neumann, v uznání za vynikající dlouholetou práci pro Sokolstvo, předal diplomy čestného členství washingtonské jednoty starostovi Americké Obce Sokolské br. Roy Žitnému, starostovi Čs. Sokolstva v zahraničí br. Dr. Ant. Hřebíkoví, čestnému starostovi Sokola USA bratru Andrew J. Valuchkovi a jednatelce Čs. Sokolstva v zahraničí sestře Jarmile Uhlířové. Místostarosta jednoty bratr plukovník Kašpar-Pátý předal diplom čestného členství starostovi bratru M. Neumannovi, jakož i další diplom za 25 let nepřetržité činnosti v jednotě, kde vykonával po dobu 6 let úřad jednatele a po dobu 19 let úřad starosty, a za svou dlouholetou činnost v župě Východní, kde řadu let zastává funkci župního místostaros ty . Další diplomy uznání byly předány sestrám a bratřím, kteří 15 let nebo déle zastávali funkce v jednotě a nebo mimořádnou výkonností se zasloužili o rozvoj činnosti v jednotě. Další část pořadu byla vyplněna ukázkami sokolského tělocviku. Sestra L. Štovíčková zacvičila závodní prostná v několika sestavách a ženy jednoty, vedeny náčelnicí sestrou Dagmar Fialovou, zacvičily prostná z XIV. sletu Americké Obce Sokolské v Chicagu. Po části tělocvičné následovala část koncertní, v níž účinkovali: operní pěvkyně Marha Randall, soprano a člen Sokolské Opery jednoty Washington bratr Samko Krištofík, tenor a členové baletní školy Mme. A. Pepichove, bývalé členky Národního divadla v Bratislavě. U klavíru - sestra Lída Brodenová, ředitelka Sokolské Opery jednoty Washington. Zdařilá slavnost byla ukončena tancem při české taneční hudbě bratří Svitáků. - MN - KAREL PAVEL - "65" V Torontě v Kanadě dožil se dne 30. září t.r. pětašedesátky dlouholetý člen předsednictva a matrikář Ústředí bratr Karel Pavel. Bratr Pavel zahájil svou činnost tělocvičnou v DTJ, kde absolvoval řadu cvičitelských kursů a škol; po obnovení sokolské činnosti po II. světové válce vstoupil do Sokola v Plzni. V r. 1949 opustil Československo, účastnil se Činnosti Sokolské župy Dr. E. Beneše v exilu a po emigraci do Kanady zapojil se do sokolského a krajanského života v Torontě. Zastával postupně řadu funkcí v jednotě, v okrsku, v župě a v Ústředí, kde kromě funkce matrikářské po řadu let vykonával také funkci administrátora časopisu. - Mnogaja Ijeta, bratře Pavle! 132 [pageend4]HLÍDKA VZDĚLÁVACÍ JSME NĚCO DLUŽNI? Rudolf Fiala V dějinách lidské společnosti docházelo, dochází a asi i v budoucnosti se bude vyskytovat zjev, který podle množství a velikosti okolností, k němu směřujících, označujeme jako exil nebo emigraci. Důvody mohou být různé: sociální, náboženské, politické, případně v souhře těchto motivací vzájemně. V historii našeho národa známe dobu, jejímž representantem v cizině i doma byl Jan Amos Komenský, jehož výročí úmrtí právě v tomto měsíci vzpomínáme. A přece on a právě on a všichni, jichž byl přímým nebo nepřímým duchovním vůdcem - pastýřem, představuje nám velkou postavu exulanta. Odešel, aby mohl v cizině veřejně vyznávat to, co mu bylo znemožněno doma a bojovat za myšlenky a ideály, které nemohl uplatňovat a rozšiřovat doma. V době moderní se i u nás vyskytovalo několik druhů emigrace: bu3 sociální, jejichž potomci jsou dnes už v několika generacích po celém světě, nebo v posledních 40 letech emigrace převážně s motivy politickými - 1938 - útěk před nebezpečím nacismu, 1948 a 1968, v mezidobí i po něm - nesouhlas s režimem, který si u nás ve vlasti osvojil právo rozhodovat o osudech našich národů. Podobnými osudovými cestami šli i příslušníci národů jiných, velkých i těch nejmenších. Usadili se v novém, často velmi odchylném prostředí, než na jaké byli zvyklí. A přece vidíme, že si po generace uchovali i při zakotvení a občanské spoluúčasti na národním či státním dění v nové vlasti, vědomí původu a sounáležitosti k zemi, ze které sami nebo jejich předkové vyšli a s těmi, kteří žijí v naší vlasti. Svůj původ nezapírali, ale často velmi hlasitě a hrdě se k němu hlásili a hlásí. Při této úvaze docházíme k zamyšlení a k otázce: jak to stojí s námi? Předchůdci a i současníci, kteří střeží kulturní, jazykové a politické hodnoty našich národů a na druhé straně mnozí z nás, kteří po ani ne 10 letech nevíme, kde je naše místo. Zachování a pěstování jazyka u generace mladší, našich dětí, nebo snaha po co nej rychlejší integraci do nového prostředí? Každodenní styk s dětmi i rodiči mezi sebou v mateřštině, nebo často nedokonalé jazykové dorozumívání se v jazyku prostředí, ve kterém hledáme, nebo jsme našli nový domov? Používáme možnosti, posílat děti do československých doplňovacích škol tam, kde je máme? Uvědomujeme si obětavost těch učitelů, kteří se pravidelně snaží našim dětem dát aspoň základy vědomostí o specifických zvláštnostech a také hodnotách našich národů? Je to snad strach z nového prostředí? Strach z toho, abych snad já nebo moje děti neměli stiženou situaci při žádosti o nové státní občanství? Nebudeme si namlouvat, že i to by nemohl být důvod a pochopitelný motiv straněni se všeho, co souvisí s minulostí naší i našich národů. Ale nestáli jsme doma před mnohými, ještě palčivějšími problémy v 133 [pageend5]našem prostředí? Proč jsme vlastně odcházeli? Není účelem této úvahy vyvolávat vlnu šovinismu, nebo falešného nacionalismu. Ale jedno si musíme zcela jasně a hlasitě říci: matka se zapřít nedá! Vlast, ve které máme kořeny tedy také ne! Jen čeká v zápětí zvláštní pocit: ztráta půdy pod nohami. A našim dětem nestížíme život tím, že jim k jejich nové vlasti, kterou cítí pochopitelně hmatatelněji v prostředí, ve kterém vyrůstají, vyrostly nebo se dokonce už narodily, připomeneme vlast rodičů a hodnoty, které v ní jsou nebo z ní vzešly. A zachování jazykových znalostí? Odcizí se snad někdo své rodině, když mluví ještě několika jinými jazyky, když se v nich nejen dovede vyjádřit, ale případně v nich i myslet? Různé otevřené, nebo i skrytější snahy po co nejuzší spolupráci s jinými než našimi kulturními nebo tělovýchovnými složkami nebo organisa- cemi by měly být korigovány specifičností našich kulturních a tělovýchovných snah. Spolupracujme všude tam, kde od nás není vyžadováno slevování, nebo dokonce zbavování se našeho národního profilu. Různé hmotné výhody musí být pečlivě zváženy a korigovány s možnými skutečnými ztrátami . A zde vidím největší pole působnosti našich vzdělavatelů a to na každém kroku v jednotách, ale i při styku s krajany mimo tělocvičnu. Zde je na místě uplatňovat čisté, různými osobními i jinými zájmy neskreslené vlastenectví. Vždyt to snad je také jeden z důvodů, proč jsme mimo naši vlast. To je náš dluh - ten dříve, nebo později musíme splatit. VÍTE, ŽE ? před 30 lety uspořádala ČOS veliký dvouměsíční zájezd do Ameriky? Šedesátičlenná výprava, kterou vedli starosta br. Dr. Ant. Hřebík, náčelník br. Dr. Mir. Kavalír a náčelnice sestra M. Provazníkově navštívila celou řadu krajanských středisek v USA i Kanadě a zastavila se rovněž v Anglii a v Paříži ve Francii. Všude vystoupila družstva mužů a žen, mezi nimiž byli mj. bratři Alois Hudec, F. Hospodka, V. Pazdera, V. Pe- tráček, D.Šulc, F. Vitula, Fr. Wirth, sestry N. Buddeusová, B. Mijantová, Z. Vermiřovská. Vystoupení družstev COS se těšila zájmu krajanů i Američanů. V New Yorku v závodě s olymp. družstvem USA zvítězila Cos. Hlavním cílem výpravy byl VII. slet AOS v Chicagu dne 29. června 1947. 134 [pageend6]UŽITEČNÉ SETKÁNÍ IV. sraz evropského Sokolstva v Oetzu Již čtvrtý rok využilo západoevropské a švýcarské Sokolstvo volna svatodušních svátků, aby se "slétlo" v tyrolském městečku Oetzu v Rakousku. Letošní sraz se konal ve dnech 28. - 30. května 1977. V sobotu odpoledne se pomalu účastníci sjížděli a na obvyklém místě, nedaleko Piburgersee již se hemžili pilní mnichovští Sokolici a připravovali potřeby pro táborák a organisovali hry pro děti i dospělé. Po 17té hodině byl slavnostně zapálen táborák, tentokrát místostarostou Ústředí a starostou Sokola Curych bratrem Svobodou. Krátce a srdečně pozdravili přítomné bratr Paul, starosta župy Západoevropské a pořádající jednoty a sestra Komárková, náčelnice Ústředí a župy Švýcarské. Mnichovských zde bylo 58 včetně dětí a ze Švýcarska přijelo 46 účastníků. Kromě obvyklých zástupců jednot Baden, Bern, Curych a Winterthur, objevily se i Sokolky z Basileje a velmi početná skupina příslušníků zatím nejmladší jednoty ve Švýcarsku - Sokola St. Gallen. Navzájem si byli všichni představeni, což se neobešlo bez humorných připomínek hlavně z období sletových příprav. Pak se rozproudila velmi družná beseda, při níž si všichni pochutnávali na opečených vuřtech z dovezených i místních zdrojů a potom se vesele zpívalo. Protože letošní Oetz byl obohacen sportovními závody nejen pro mládež, ale i pro dospělé, bylo v neděli ráno "tábořiště" opět zaplněno nedočkavými závodníky a závodnicemi všech věkových skupin. Nejprve si změřili své síly ve vrhu koulí a pak byl odstartován I. ročník přespolního běhu kolem Piburgersee. Podél trati jsme byli srdečně povzbuzováni nejen "našinci", ale i "domorodci", neobešlo se to bez humorných příhod a přece jsme rádi uviděli (zvláště my "dříve narození") cílovou rovinku, protože trat vytýčená bratrem Fořtem (náčelníkem a dobrým běžcem) byla velmi "důmyslná". Závodů se zúčastnilo 17 mužů, 10 žen, 2 dorostenci, 4 žákyně a 5 žáků. Jako vždy je nutno vysoce ocenit organisační schopnosti pořadatelů. Sokola Mnichov, kteří nikdy nezapomenou řádně označit příjezd, zajistit noclehy a připravit program, občerstvení i dobrou pohodu. V neděli odpoledne byla organisovaná vycházka k vodopádům "Sautens". Večer se všichni opět sešli u táboráku, kde se dozvěděli o výsledcích dopoledních závodů a přihlíželi slavnostnímu předávání "zlatých" diplomů. Pak se opět vesele besedovalo a zpívalo do pozdního večera. V pondělí dopoledne se všichni shromáždili na velkém parkovišti, kde nechyběl ani místní pan farář, který vždy tak hezky hovoří o Tyršově pobytu zde a o jeho tragické smrti. Průvod, jehož čelo tvořili sestry a bratři ve slavnostních sokolských krojích se odebral k pamětní desce Dr. Miroslava Tyrše, aby se poklonil památce svého zakladatele a připomněl sobě i světu co Tyrš svým sokolstvím vytvořil a co jím svému národu dal. Po krátkém a výstižném projevu bratra Paula se i přes silný hukot řeky Aache rozezněl zpěv naší národní hymny, kterou byl tento pietni akt zakončen. 135 [pageend7]Zábor z letošního srazu evropského Sokolstva v Oetzu - u Tyršovy pamětní desky: starosta župy Západoevropské a. jednoty Mnichov bratr Josef Paul s náčelnicí Üstredi a župy Švýcarské sestrou Marií Komárkovou. Těsně za praporem je místní fárá?, který se každoročně účastní sokolské poutě k místu, kde bylo nalezeno tělo zakladatele Sokola Dr. Miroslava Tyrše. Na závěr možno říci, že se opět letošní setkání v Oetzu vydařilo. Co jsme však tam někteří z nás postrádali, byla účast našich sokolských vzdělavatelů, kteří by nám dříve narozeným připomínali a ty mladší obohacovali o znalost Tyršova díla a odkazu, který je stále živý a i dnes můžeme z jeho učení čerpat sílu a poučení. Kde jinde než při podobných setkáních je možno působit na členstvo nejen slovem, ale i dobrým příkladem a skutkem? Marie Komárková OBJEDNEJTE SI nově vydané brožurky Ústředí Čs. Sokolstva v zahraničí: V. Havlíček: SOKOLSTVO, JEHO MYŠLENKA, ORGANISACE A VÝVOJ - přehledná a ucelená práce o Sokolstvu - 72 stran, $ 2.50. L. Jandásek, J. Pelikán: STRUČNÉ DĚJINY SOKOLSTVA - 72 stran, $ 2.50. M. Provazníkově: RÄDCE SOKOLSKÝCH ČINOVNÍKU - 80 stran, $ 2.50. Dr. M. Tyrš: UVÍTÄNÍ V KRUH SOKOLSKÝ - vhodný svazek pro nové členy - 24 stran, $ 1.00. J. Waldauf: ŠKOLENÍ SOKOLSKÝCH CVIČITELU - 120 stran, $ 2.50. SOKOLSKÝ ZPĚVNÍK - 152 sokolských a něrodních písní - 136 stran, $ 2.50. Objednávky vyřizuje: J. Hanuš, 412 East 73rd Street, New York, N.Y., Jar. Hanuš, 412 East 73rd Street, New York, N.Y., U.S.A., 10021. Připravují se k vydání: Příručka pro školy a zkoušky pomahatelské, Příručka pro vzdělavatele, Příručka pro nové členy "O Sokole a sokols- tví. Sbírka sokolských stanov, řádů a zásadních usnesení. 136 [pageend8]SOKOLSKÝ TĚLOCVIK DĚLÁME TO DOBŘE? Jiří Liška (Pokračování) II. Cvičení ve stoji a/ zády k nářadí: 1. Stoj spatný, vzpažit - hmit záklonmo, až se konce prstů dotknou příčky. Postupně vzdalovat chodidla od nářadí, aby záklony byly stále větší. 2. Dřep, uchopit podhmatem příčku ve výši hlavy. Prohnutím těla šikmo vzhůru a napnutím paží - setrvat několik vteřin v tomto "mostu”. Několikrát opakovat. b/ bokem k nářadí: 1. Pravým bokem k nářadí - unožit pravou, zaklesnout chodidlo mezi dvě příčky ve výši boku - vzpažit; předklon; vzpřim, vzpažit (pozn.: při předklonu dotknout se špiček nohou). Totéž opačně. Napínat nohy. 2. Podpor ležmo bočně vpravo, chodidla pod příčkami - vystoupit až do výše ramen, mírně hmity svislým směrem. Totéž opačně. Hmitání provádíme v bocích. c/ čelem k náradí: 1. Stoj spatný čelem k nářadí - přednožit pravou co nejvýš - uchopit příčku ve výši chodidla pravé nohy - přitahovat hmitáním, až se dotkne čelo kolena pravé nohy. Totéž opačně. 2. Stoj rozkročný, předklon, vzpažit - uchopit příčku ve výši boku - hmity svislým směrem. Zrak sleduje ruce - nesklánět hlavu. 3. Stoj spatný, předklon, vzpažit, uchopit příčku - zanožit pravou co nejvýš, hmity pravou směrem vzhůru. Totéž opačně. Vždy do mírné únavy. 4. Stoj rozkročný na první příčce, uchopit příčku ve výši pasu - vysadit o napnutých nohách, hmity svislým směrem. 137 [pageend9]III. Cvičení v sedu a lehu a/ zády k nářadí: 1. Sed snožmo zády k nářadí, vzpažit - posunout hýždě dále od nářadí a současně záklon se vzpažením, prohnout, záklon hlavy, prsty se dotýkají příčky. Zvětšovat vzdálenost těla od nářadí, aby záklony byly hlubší. 2. Leh vzadu, vzpažit, uchopit příčku - střídavě přednožovat pravou a levou. Nedotýkat se patami podlahy. 3. Jako 2., ale zvednout boky, přednožit vzhůru snožmo, výdrž do mírné únavy, špičky nohou se nedotýkají nářadí. 4. Jako 3., ale navíc přednožovat a zanožovat střídavě pravou a levou. b/ čelem k nářadí: 1. Sed snožmo, předpažit, vydechnout - předklon, až se špičky prstů dotknou nejnižší příčky - zvolna vzpřim a leh vzadu, stále ve vzpažení. Opakovat. 2. Leh vzadu, ruce v týl, chodidla zaklesnout pod první příčku - zvednout trup do sedu, otočit trup vlevo, dotknout se pravým loktem levého kolena - leh vzadu. 3. Jako 2., ale otočit trup vpravo, dotknout se levým loktem pravého kolena. 4. Sed, mírný záklon, opřít se rukama vzadu - vystupovat po příčkách vzhůru - sestoupit. Opakovat. Pouze pro muže: První cvičenec - podřep na plných chodidlech, předpažit, uchopit příčku ve výši ramen. Druhý cvičenec - sed na ramena prvního, předpažit, uchopit příčku ve výši ramen. První cvičenec vztyk, ručkovat vzhůru, pak zpět do podřepu, případně do dřepu. Druhý cvičenec působí jen jako zátěž. Účel: posilování nohou - opakujeme-li do únavy. Pamatuj: Každý cvik se opakuje až do mírné únavy. Pokračování příště. 138 [pageend10]Z ÚSTŘEDÍ PODZIMNÍ SCHŮZE VÝBORU ÚSTŘEDÍ Výbor Ústředí Čs. Sokolstva v zahraničí konal svou podzimní schůzi ve dnech 8. a 9. října 1977 v New Yorku. Přítomni: starosta bratr Dr. Antonín Hřebík, který předsedal, sestra Jarmila Uhlířová, bratři Jaroslav Hanuš, Jozef Horváth, Jiří Kořistka, Matěj Neumann, Karel Pavel a Jan Waldauf. Vzpomenuto sester a bratří, kteří zemřeli od konání poslední schůze výboru. V Sydney v Austrálii byli to bratr Vojtěch Vávra a katolický vlastenecký kněz Vladimír Ondrášek. Schválen zápis o poslední schůzi-výboru konané 5. března 1977 v New Yorku. Bratr M. Neumann, starosta Sokola Washington, předal starostovi Ústředí br. Dr. A. Hřebíkoví diplom čestného členství Sokola Washington, které mu bylo uděleno při oslavě třicetiletého trvání této jednoty. Mnohostranná činnost vyplývala ze zpráv činovníků za uplynulé období, které podali - jednatelka sestra J. Uhlířová, náčelník br. Dr. Z. Bidlo, náčelnice sestra M. Komárková, vzdělavatel br. Arch. R. Fiala, pokladník br. J. Hanuš, matrikář br. K. Pavel, starosta br. Dr. A. Hřebík, redaktor a předs. vydavatelské komise br. J. Waldauf. V obsáhlém pořadu jednání schůze bylo projednáno a usneseno mj.: Na jaře r. 1978 bude ve Švýcarsku uspořádána pomahatelská škola Ústředí v rozsahu a nákladem jak navrženo náčelnictvem Ústředí, za účasti příslušníků žup Švýcarské, Vídeňské a Západoevropské. Školu povedou náčelník a náčelnice Ústředí br. Dr. Z. Bidlo a sestra M. Komárková. Další školy pomahatelské budou uspořádány v Austrálii a v Kanadě. Činovnická škola Ústředí bude pořádána rovněž na jaře r. 1978, při jarní schůzi výboru Ústředí ve Švýcarsku a další škola činovnická bude také ještě ve Vídni. Školy povedou starosta a jednatelka Ústředí br. Dr. Ant. Hřebík a sestra Jarmila Uhlířová. V nastávajícím období bude věnována zvýšená pozornost sokolské mládeži. Bude rovněž zahájena akce výměny sokolské mládeže a usilováno o pořádání sokolských táborů pro mládež. Náčelnictvo Ústředí ustavuje Technickou komisi, jejíž úkolem bude mj. také příprava a zpracování technických příruček. Jako první se připravuje Příručka pro školy a zkoušky pomahatelské. Ústředí vypíše podmínky pro Sokolský odznak zdatnosti pro všechny složky; náčelnictvo Ústředí předloží prováděcí návrh na jarní schůzi výboru Ústředí. K došlým žádostem, aby dosavadní čtvrtletní výkazy o činnosti jednot byly nahraženy výkazy pololetními konstatováno, že výkazy čtvrtletní byly usneseny sjezdem v Curychu a výbor nemůže měnit usnesení sjezdové. Sokol v Jižní Africe, jehož příslušníci jsou roztroušeni na velikém území, se osvobozuje od placení příspěvků na fond cvičítelských škol. Jednoty Brisbane v Austrálii a Brusel v Belgii nepodávají zpráv o své činnosti a podle dostupných informací nevyvíjí sokolskou činnost. Nepodají-li zprávu a neprokáží-li, že jsou sokolsky činné do jarní schůze výboru Ústředí, budou škrtnuty ze seznamu jednot. Za přímé členy Ústředí byli přijati bratr Václav Ženíšek z Berwynu 139 [pageend11]a bratr Jan Babinec z New Yorku. Podán přehled připravovaných sletů: v r. 1979 bude pořádán slet Slovenské Tělocvičné Jednoty Sokol v USA, r. 1980 slet Sokolské župy Kanadské, r. 1981 slet Americké Obce Sokolské a r. 1982 slet Čs. Sokolstva v zahraničí. Soutěž o uspořádání V. sletu Čs. Sokolstva v zahraničí r. 1982 bude rozeslána do všech žup se Ihůtou do 1. února 1978. Župy jsou vyzvány, aby zvolily své zástupce do kandidátní komise Ústředí a oznámily jejich jména i s adresami jednatelce Ústředí do 1. února 1978. Funkční období současného předsednictva a výboru Ústředí končí dnem 31. prosince 1978. Jednotám, župám a členům výboru Ústředí budou zaslány doplněné a rozšířené stanovy Ústředí k vyjádření a případným opravným návrhům se Ihůtou do 31. prosince t.r. Jednoty a župy mohou pojmenovat své podniky, budovy, hřiště, soutěže atd. jmény zakladatelů Sokola po předchozím dobrozdání a schválení výborem Ústředí. Starosta a jednatelka Ústředí byli pověřeni dalším jednáním o ustavení Svazu Sokolstva ve svobodném světě. U příležitosti XIV. sletu Americké Obce Sokolské konala se v Chicagu porada přítomných členů předsednictva Ústředí. - Na večírku se Sokoly a krajany ze Švýcarska, Rakouska a Německa, účastníků Velké cesty Amerikou a Kanadou, promluvila v New Yorku jednatelka Ústředí s. Uhlířová. Do konce roku bude vydána Tyršova úvaha ’’Uvítání v kruh sokolský”. V další činnosti vydavatelské budou vydány: Příručka pro sokolské vzdělavatele,příručka pro nové členy "0 Sokole a sokolství” a v oboru organizačním ’’Sbírka stanov, řádů a zásadních usnesení sokolských". Brožury vydané Ústředím se prohlašují za povinný tisk pro jednoty. Každé jednotě bude zaslán a pokladníkem Ústředí vyúčtován jeden výtisk každé brožury. Po jednom výtisku brožur Ústředí bude rovněž zasláno ostatním ústředním sokolským svazům - Americké Obci Sokolské, Slovenské Tělocvičné Jednotě Sokol v USA a Jugoslávskému Sokolu ve svobodném světě. Na slavnost 110. výročí Sokola New York, v sobotu 15. října 1977, byla delegována sestra jednatelka J. Uhlířová. Příští schůze výboru Ústředí bude se konat ve Švýcarsku, v březnu nebo dubnu r. 1978 - po dohodě se župou Švýcarskou. J.U. - wf. FRANTIŠEK VOZÁBAL - ’’70" V Austrálii dožil se 70 let přední sokolský pracocník, starosta sokolské jednoty v Melbourne, bratr František Vozábal. Po opuštění vlasti v r. 1948 bratr Vozábal zahájil úsilí o pokračování v sokolské činnosti v tehdejších těžkých poměrech uprchlických táborů; byl zakládajícím členem jednoty Eichstädt v záp. Německu a organizátorem tamního veřejného cvičení. Po emigraci do Australie zapojil se cele do sokolské a krajanské práce v Melbourne. Je starostou Sokola Melbourne, dlouholetým předsedou melbournského divadla a čelným činovníkem klubu Slavie. Do mnoha dalších let přejeme pevné zdraví a úspěchů! R.B.M. 140 [pageend12]ZE SOKOLSKÉHO SVĚTA AUSTRALIE Sydney OSLAVU 28. ŘÍJNA pořádala jednota po prvé ve své sokolovně a jako každoročně za spoluúčasti Čs. Obce legionářské. Spolku sv. Václava, Společnosti pro vědy a umění a Čs. rozhlasu v Sydney. Slavnost byla zahájena nástupem cvičenců jednoty za zvuku Suková pochodu ”V nový život”. Po stručných proslovech bratří M. Černého a vzdělavatele K. Jeníčka jednotlivé složky předvedly ukázky cvičení a úspěšná oslava byla zakončena zdařilým vystoupením taneční skupiny jednoty. XX. ŠIBŘINKY jednoty byly nejúspěšnější ze všech dosud konaných Šibřinek a podaly další důkaz, že jednota je střediskem tělovýchovného, kulturního i společenského krajanského života v Sydney. CVIČENÍ VŠECH SLOŽEK v nové sokolovně úspěšně pokračuje a vybavení sokolovny dalším nářadím a náčiním je z větší části dokončeno. VZÁCNÝ DAR, sokolskou vlajku, která vlála na tribuně Strahova pří XI. sletu v Praze, byla jednotě zaslána jednou Sokolkou z Československa s doprovodnými slovy: "Tuto vlajku si zaslouží Sokolové v Sydney ! " PAMĚTNÍ PLAKETA připomínající Dp. VI. Ondráška, nedávno zesnulého čs. vlasteneckého kněze, bude odhalena v nové sokolovně v lednu nebo v únoru r. 1978. 70. NAROZENINY oslavil dlouholetý člen jednoty bratr Jaroslav Kozák, který i navzdory těžkému zranění, které před několika lety utrpěl, pilně se účastní všech podniků jednoty. V. S. ŽUPA KANADSKÁ Montreal PRAVIDELNÁ CVIČENÍ všech složek jednoty se konají v tělocvičnách školy Marymount High School. Cvičení se konají dvakrát týdně, v úterý a ve čtvrtek. 40. VÝROČÍ ÚMRTÍ T.G.M. bylo vzpomenuto vývěskou v tělocvičnách - vhodnou montáží Článků a fotografií z krajanských a amerických sokolských časopisů. 18. ROČNÍK TENISOVÉHO TURNAJE jednoty konal se ve dnech 27.-28. srpna za účasti 58 hráčů, mezi nimiž byli i účastníci z Ottawy,Toron ta a Kings tonu. Vítězem dvouhry mužů se stal J. Fridrich z Toronta, vítězem dámské dvouhry J. Smolová z King- stonu, vítězem dvouhry Seniorů 0. Back z Montrealu. Čtyřhru mužů získala dvojice Mysliveček-Smola z Kings tonu a pohár útěchy získal I. Klínovský z Montrealu. - V - ŽUPA ŠVÝCARSKÁ Župní školení cvičítelů V sobotu a v neděli 10. a 11. září konal se 2. župní nácvičný sraz pro cvičitele jednot. Úspěšný sraz se konal v Basileji v Turnhalle Mairiacker a výcvik vedli manželé Svobodovi z NSR. Župní turnaj v odbíjené I. ročník župního turnaje v odbíjené konal se v neděli 25. září v Lucernu v Dreifach-Halle Wartegg. Celkem se zúčastnilo 5 družstev mužů a 2 družstva žen. V soutěži družstev získalo prvenství a putovní pohár družstvo jednoty Basilej před družstevm jednoty Curych. V soutěži mužů zvítězilo družstvo do - máčí jednoty - Lucern, před družstvem Sokola Curych a Sokola Basilej. - ž. z. - 141 [pageend13]Baden - pobočka Aarau V KVĚTNU USTAVENÁ POBOČKA v městě Aarau, která také v květnu zahájila pravidelná cvičeni v tělocvičně "Turnhalle Schanzenmätteli" pořádala v sobotu 17. záři velmi úspěšnou Václavskou zábavu. Pěkně vyzdobený sál dal podniku vhodný rámec a účast přislušniků i vzdálenějších jednot podstatně přispěla ku zdaru prvního společenského podniku nové pobočky. Bern DĚTSKÉ SETKÁNÍ V PŘÍRODĚ uspořádala jednota ve spolupráci se skautským oddílem v Bernu ve dnech 3. a 4. září. Za pěkného počasí sešlo se v DÜ- dingenu 20 dětí, které byly zabaveny různými hrami a soutěžemi, zejména oblíbenou "honbou lišky" a hledáním pokladu. Při večerním táboráku byly také promítány filmy ze skautského letního tábora. NOHEJBALOVÝ TURNAJ tříčlenných družstev byl pořádán jednotou dne 10. září za účasti 6 družstev. Po úspěšném turnaji, jehož vítězem se stalo II. družstvo jednoty, konal se zábavný večer na němž, při hře kytar, písní a českého vtipu se všichni dobře pobavili. Curych PRAVIDELNÁ CVIČENÍ všech složek byla po letních prázdninách opět zahájena a konají se ve dvou tělocvičnách - v pondělí v Schulhaus Borrweg, ve čtvrtek v Schulhaus Manegg. SOKOLSKÝ PIKNIK, uspořádán 17. června se plně vydařil a podobné pikniky budou na základě přání spokojených účastníků konány několikrát v roce. TANEČNÍ SKUPINA jednoty absolvo- vala dvě velmi úspěšná vystoupení. V akci "Mach Glücklich", konaná pod patronátem presidenta města Cury- chu v přeplněném stanu na Bürk 11- platz v Curychu byla sokolská taneční skupina středem pozornosti diváků a za své výkony odměněna nekončící bouří potlesku. Druhé vystoupení sokolské taneční skupiny se konalo v rámci mezinárodního folkloristického festivalu písní a tanců v Domat Ems v kantónu Graubünden. Bohatý program sokolských tanečníků byl nadšeně přivítán diváky, kteří se vyžadovali opakování většiny předvedených tanců. Vyvrcholením třídenního festivalu byl průvod, jehož se zúčastnilo 54 skupin, doprovázených dechovými kapelami a květinovými vozy a byl sledován diváky z celého Švýcarska. OSLAVU 28. ŘÍJNA pořádala jednota ve spolupráci s Čs. besedou "Svatopluk Čech" a dalšími krajanskými spolky v Curychu. St. Gallen TĚLOVÝCHOVNÁ ČINNOST byla zahájena 18. srpna cvičením v tělocvičně Brühl, kde se konají pravidelná cvičení každý čtvrtek večer. SPOLEČENSKOU ČINNOST zahájila jednota úspěšnou jarní zábavou 21 května v Homu u Bodamského jezera. V pátek 2. září byla uspořádána večerní vyjížďka parníkem na Bodamském jezeře, spojenou s tancem a veselým programem. Solothurn STŘELECKÉ ZÁVODY, které se staly již tradičním každoročním podnikem jednoty, konaly se v neděli 23. října ve střelnici v Subingen. Závody ve střelbě malorážkou byly vypsány pro všechny složky a věkové kategorie - děti, dorost, ženy a muže. SUBVENCE NA TĚLOCVIČNÉ ZAŘÍZE- NÍ byla přiznána jednotě vládní radou kantónu Solothurn. 142 [pageend14]Winterthur VELKÁ CESTA DO AMERIKY A KANADY byla úspěšným zájezdem krajanů ze Švýcarska, k nimž se přidali i někteří další z Rakouska a Německa. Zájezd byl organizován jednotou ve Winterthuru a hlavním cílem byl původně slet Americké Obce Sokolské v Chicagu. I když nakonec výpravě nebylo možné se sletu v Chicagu zúčastnit splnil zájezd očekávání organizátorů i účastníků a umožnil členům výpravy poznat nejen velké části Ameriky, ale také i činnost a život krajanů v USA i Kanadě. POSVÍCENSKÄ ZÁBAVA pořádaná jednotou 15. října v hotelu Römertor se plně vydařila a četní návštěvníci prožili pěkný večer v příjemném prostředí a společnosti. Ž. Z. ŽUPA VÍDEŇSKÁ Župní přebory na nářadí Jako každým rokem, i letos pořádala župa nářaďové přebory - mládeže i členstva. Letošní závody se vyznačovaly vzestupnou úrovní a dobrou účastí, která potěšila zejména u mládeže. PŘEBORY ŽÁKŮ konaly se 14. června a sestávaly z cvičení na hrazdě, bradlech, přeskocích přes švédskou bednu a růzností na žíněnce. Četné obecenstvo nadšeným potleskem odměňovalo výkony žáků, z nichž někteří prokázali skutečný talent a kteří s vervou hodnou zkušených závodníků hájily čest svých jednot. V oddíle mladších žáků zvítězil H. Smejkal z jednoty XVI., o druhé místo se stejným počtem bodů dělili P. Rodt z jednoty XVI. a M. Florián z jednoty XII-XV. V oddíle starších žáků získal prvenství J. Kostroun z jednoty III., následován 0. Hanous- kem a A. Floriánem - oba z jednoty XII-XV. PŘEBOR ŽÄKYŇ byl uspořádán 20. června a stejně jako závody žáků i závody žákyň se vyznačovaly potěšitelně vysokou úrovní. Vyšší oddíl závodil na bradlech o nestejné výši žerdí, na kladině, v přeskocích přes švédskou bednu a v různostech na žíněnce, ve stejném rozsahu závodil i střední oddíl; nižší oddíl závodil na kruzích, v přeskocích přes švédskou bednu a v různostech na žíněnce. Ve vyšším oddíle zvítězila G. Hrabánková,37.90 bodů, 2. J. Cejpková, 37.50, 3. J. Kolářová, 35.50 - všechny z jednoty XVI. Ve středním oddíle byla první E. Balcarová z XVI. jednoty, 38.50, 2. D. Maternová, XII-XV., 38.20, 3. V. Vytisková, XVI. jednota, 38.00. V nižším oddíle získala prvenství S. Floriánová z jednoty XII-XV., 28.75, 2. E. Kolářová, XVI., 28.15, 3. E. Postavová, XII-XV., 26.25. PŘEBORY MUŽŮ konaly se 16. června a byly závody na hrazdě, bradlech, kruzích, koni našíř i nadél a v prostných. Ve vyšším oddíle byl závod napínavým soubojem bratří P. Vytisky z jednoty XII-XV. a A. Lapina z jednoty XVI., v němž nakonec br. Vytiska zvítězil rozdílem pouhých 5 setin bodu! V konečném pořadí ve vyšším oddíle byl 1. P. Vytiska s 48.33 body, 2. A. Lapin, 48.28., 3. F. Kolář z jednoty XVI., 44.10. V nižším oddíle zvítězil T. Lion z jednoty III., před R. Křenkem, 42.75., a J. Was- serbergerem, 41.00 - oba z jednoty XVI. Úspěšné přebory řídili náčelník a náčelnice župy Vídeňské br. Lud. Musil a sestra G. Sionová za vzorné spolupráce dalších členů župní- ho cvičítelského sboru, jejichž svědomitá příprava zaručila rychlý spád a hladký průběh závodů. Dar tiskovému fondu Předplatitelé "Čs. Sokola v zahraničí" Sokolské župy Vídenské se usnesli, že vzhledem k nadměrné výpravě sletového dvojčísla - č. 7-8 minulého roku, jakož i stoupajícím výlohám porta, přispějí dobrovolně každý částkou S 8.—,celkem S 400.- na tiskový fond. UPŘÍMNÉ DĚKUJEME! 143 [pageend15]Bata Shoemakers to the world We make Bata shoes People make them popular ČESKOSLOVENSKÝ SOKOL V ZAHRANIČÍ - CZECHOSLOVAK SOKOL ABROAD Vychází měsíčně s výjimkou července a srpna Published monthly except July and August Majitel a vydavatel: Ústředí Čs. Sokolstva v zahraničí Předplatné - ročně: Kanada a USA $ S.00, ostatní země $ 3.00. Předplatné ze všech zemí kraně Kanady přijímá: Jar. Hanuš, 412 E.73rd St. New York, N.Y., USA 10021. Změny adres a předplatné z Kanady: Otto Stehlík, 1665 Bloor St. East, Apt. 1001, Mississauga, Ontario, Canada L4X 1S4. Redaktor: Jan Waldauf, 2333 Kenbarb Rd., Mississauga,Ont.,Canada L5B 2E9. [pageend16]