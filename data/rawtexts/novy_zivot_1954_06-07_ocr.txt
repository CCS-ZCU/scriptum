VIKTOR DRÁPELA NAŠE ODPOVĚDNOST Výroba automobilů na běžícím páse je zajímavá podívaná. Měl jsem jednou příležitost navštívit továrnu Studebaker v South Bend, Indiana, a pozorovat práci v montážní hale. Vše kolem vás je v neustálém pohybu, podle přesně vypracovaného plánu. Středem haly se plazí jako hlemýždi černě natřené podvozky aut, a jak postupují kupředu, rostou a nabývají nových tvarů. Asi sto metrů od konce pásu jim přibudou kola. Za další dvě minuty posadí na ně jeřábem karoserie a šest dělníků přišroubuje styčné části a zapojí elektrickou armaturu. Za dalších deset minut zkušební inženýři spustí motory a hotové vozy odjíždějí do skladiště. Moderní pásová výroba není myslitelná bez plánování a organisace. Není myslitelná ani bez dokonalé souhry všech zúčastněných dělníků a inženýrů. Vypadne-li jediný článek tohoto řetězu, celý výrobní proces se zastaví, a škoda je nedozírná. Dělníci na montážním páse mají větší odpovědnost, než jejich druhové u soustruhu. Nesplní-li svůj úkol přesně, způsobí škodu a třeba i ztrátu něčího života. Belgický kněz Abbé Cardijn přenesl tuto zásadu práce na běžícím páse i do oblasti náboženského života katolíků. Každý z nás je dělníkem nebo inženýrem v montážní hale Božího díla. Naším úkolem je utvářeti svět podle Božího plánu. Čas utíká neúprosně jako běžící pás v automobilce. Každá chvíle nám přináší úkol, určený právě pro nás. Splníme-li jej, dílo Boží se vyvíjí podle plánu, nesplníme-li jej, nikdo jiný ho nesplní za nás, protože druzí lidé mají své vlastní úkoly. Znamená to, že jsme vynechali kus Božího piánu, že jsme poškodili Boží dílo, a někdo na to duchovně doplatí, třeba až v příští generaci. Možná, že naše chyba nepřímo zaviní něčí záhubu. Katolíci se nemohou vyhnout své odpovědnosti v žádném případě. A dějiny to dosvědčují. Kdykoli katolíci nechtěli uznat svou odpovědnost, došlo k hrozným katastrofám. Protestantská herese v Německu nebyla jen dílem zbloudilého mnicha Luthera, a hromadný odpad anglického národa od Církve nelze vysvětlit jen neurvalostí Jindřicha VIII. nebo vychytralostí Anny Boleynové. Obě pohromy byly připravovány po mnoho desítiletí, a je těžko rozhodnout, zda především zesvětště- lostí kléru a řeholí, nebo mravním úpadkem laiků. Staré křesťanské národy Evropy se dnes vzájemně obviňují z nekalých úmyslů a nechtějí zapomenout na zločiny minulosti, přes NA DALŠÍCH STRÁNKÁCH 6.-7. ČÍSLA: Vítovský : Základní pilíř křesťanské sociologie. - Pekař : Svatováclavská tradice a dnešek. - Zahrad,nicek : Korouhev sv. Václava. - Středa-Petrů : O překladech Bible. - Petr : Krise západního světa. - Zelivan : Socialismus na rozcestí. Bloudění a n á v r a t y . Svědectví konvertitů a problémy konverse : Bloy, Claudel, Hanák, Hynek, Stern, Stránský. Rubriky : Poznámky. - Křesťan a svět. - Zprávy z Říma, z domova a z exilu. - CML. S R P E N - Z Á Ř Í - 1954 [pageend1]své staleté kulturní styky se nedovedou sjedno tit, a ani tváří v tvář smrtelnému nebezpečí z Východu. Není to jen dílo několika politiků. Široké masy kdysi křesťanského lidu ztratily odhodlání křižáckých dob, kdy lidé raději zemřeli v neznámé zemi, než aby připustili, aby Boží hrob upadl do rukou nevěřících. Středověký člověk sloužil především Bohu, a proto uznával, že je třeba hájit společnou víru, společnou bezpečnost a společný mír. Od dob kardinála Richelieu však lidé začali pálit kadidlo na jiných oltářích, ať už to byl svrchovaný majestát panovníka, nebo lesklý štít národního šovinismu. Šest let emigrace dává těmto úvahám hořkou příchuť osobní zkušenosti. Naše vlast ztratila svobodu. Lidé žijí ve strachu a v bídě. Děti vyrůstají v prostředí bezbožecké propagandy. Boží slovo nemůže být svobodně hlásáno. Tendence vinit ze všeho jen » zlé komunisty « je nesprávné zjednodušování skutečnosti. U- norový puč se neudál přes noc, jak někdy slýcháme. Byl to jen poslední článek dlouhého vývoje, na kterém jsme všichni měli svůj podíl. Jaké byly jeho příčiny? Byly především náboženské. Církev byla pro mnohé z nás spolkem, jedním ze spolků, k nimž jsme náleželi, a snad nikoli nej přednějším. Když jsme plánovali nedělní výlet do hor a zařadili jsme do programu také mši svátou, naši přátelé nás nazvali » katolickými fanatiky«. Když mladý chlapec chtěl jít do semináře, musil vyslechnout mnoho slov politování od svých katolických příbuzných. V duchu písničky » Já jsem majstr seminářský« a filmové grotesky » Páter Vojtěch« byl to ztracený život. Jiní se zas domnívali, že příslušnost k Církvi a členství v » lderikální« straně je totéž, a byli na rozpacích stran důležitosti obou organisací. Jiní viděli rozpor mezi životem z víry a vlastenectvím. Křížily-li se požadavky mravního řádu s krátkodobým » prospěchem « státu, šli pod praporem státu proti skutečným zájmům národa, nebo aspoň chlácholili své svědomí uměle vyrobenými důkazy. Další příčina národní pohromy byla naše neochota uznat svou osobní odpovědnost před Bohem za vývoj veřejných věcí. Nebyl to nedostatek znalosti veřejného života ; byl to nedostatek odhodlání. Domnívali jsme se, že někdo jiný vykoná naši práci za nás. A dnes téměř nikdo z nás neuznává svou vinu, a viní naopak všechny ostatní. Kdo se domnívá, že upřilišuji, nechť si přečte emigrantský tisk. Téměř všechny časopisy a tiskoviny, vydávané v exilu, se věnují pilnému výčtu provinění druhých, ať už osob nebo skupin. Bylo by to v pořádku, kdyby přitom objektivně uznávaly i své vlastní chyby. Protože však obyčejně trochu přehánějí v obviňování svých odpůrců, vyvinuly se dnes celé seriály polemik na pokračování, a ani šťavnaté výrazy lidově demokratického slovníku v nich nechybějí. Tyto neradostné skutečnosti nám nesmějí vzít důvěru v lepší budoucnost. Musíme však o nich přemýšlet, máme-li je napravit, a to především u sebe samých. Kdykoli kněz slouží mši svátou, musí se při stupňových modlitbách sklonit před Bohem a opakovat slova : Má vina, má vina, má veliká vina! Teprve uzná-li své nedokonalosti, smí vystoupit po stupních k oltáři, obětovat Bohu dary lidí a proměnit chleba v tělo Páně a víno v jeho krev. Tak tomu bude i v naší emigraci. Jen pokorní lidé, kteří uznají své chyby a přijmou svou odpovědnost před Bohem, pomohou národu. Všechno ostatní organisování se míjí se svým cílem. Každý z nás má povinnost pracovat na obnově světa podle Božího řádu, ve své vlastní duši a ve svém prostředí. Tato obnova v Kristu přinese dříve nebo později i svobodu a mír naší vlasti. Kdy a jak k tomu dojde, nemůže nikdo z nás vědět. Věřící katolíci mají příležitost soustředit se okolo svých farností a najít styk s jinými uprchlíky osobním stykem. Nechť v »Novém živote« najdou pojítko bratrského porozumění a zdroj námětů pro kladnou duchovní práci. Otázka udržení tohoto časopisu bude do jisté míry ukazatelem, zda se našlo v emigraci dost katolíků, kteří jsou ochotni přijmout svou odpovědnost na Boží vinici. Nechť nám Bůh pomůže poznat naše úkoly a nechť nám dá odhodlanost k jejich splnění! A tak vás, bratři, napomínám skrze našeho Pána Ježíše Krista : Budte všichni zajedno a ai nejsou mezi vámi roztržky! Stejné usuzujte a stejné smýšlejte! 98 [pageend2]Ndp. biskup Dr. Josef Hlonch věnoval před lety otázce odpadu od Církve a fysiognomii vnitřního procesu obrácení dvě rozsáhlé studie: Problém odpadu od Církve a Konverse a konvertité. Otázky stále stejně aktuální i dnes, doma i za hranicemi. Bloudění, hledání cest, návraty. Skutečnosti, které bolestně rozrývají srdce a duše tolika bratří a sester v exilu. A často těch nejlepších a nejpoctivějších. Mnozí z nich zvolili dobrovolně trpký chléb exulantů jen proto, aby mohli volněji hledat Pravdu a sloužit Pravdě. Tíží je dnes dvojí vyhnanství a sžírá je touha po dvojím návratu. A břehy obojí domoviny, pozemské i duchovní, se zdají nenávratně daleko. Dva lékaři —- jeden Moravan, v celém světě proslulý svými studiemi o turinském Kristově rubáši, Mudr R. W. Hynek, a Kanaďan německožidovského původu, psychiatr Dít. kare Stern — vypravují o svých cestách k Bohu. Dvě známá jména francouzského literárního světa — Paul Claudel a Leon Bloy — Naděje naše, buď zdráva ! píší dvěma spřáteleným duším, které se ohlížejí na křižovatce cest po někom, kdo by jim poradil, kudy dál... Dr. Jaroslav Stránský se zabývá speciálně českým problémem ; poukazuje na základní předpoklad návratu českých vzdělanců k jistotě víry našich otců a matek. Profesor filosofie Dr. Alois Hanák věnuje vzpomínku geniovi křesťanského starověku sv. Augustinovi, prototypu všech moderních konvertitů a pisatelů Vyznání. Letos uplynulo od jeho narození 1600 let. Kéž by ve svém jubilejním roce, který je též milostivým létem neposkvrněné Prostřednice všech milosti, byl ochráncem a přímluvcem všech českých exulantů, kteří mají odvahu dát se za ním, za hlasem naděje, zpět k Otci, domů ... * V nástinu cest svého návratu do Církve nemohl jsem se zmínit obšírněji, jak velikou úlohu hrála v této historii zbloudilého syna Matka milosrdenství. Byl jsem pokřtěn a vyrostl jsem v Církvi katolické. Ještě podnes se pamatuji, jak v mém pokojíku v domě otcovském v Kunštátě na Moravě visíval jediný obraz, a to Panny Marie Lurdské. Nevěděl jsem tehdy, jaký nesmírný psychologický význam mají obrazy našich vzorů anebo světců, v jejichž duchovním společenství tak žijeme ; vytváří se tím vlastně neviditelný, stále stoupající vliv, vedoucí nás mimoděk za nimi. Zcela prostý obraz to byl. Pouhý barvotisk. Klečící Bernadetta před neposkvrněným Početím. Obraz, který jsem jako chlapec miloval, později se mu posmíval, ke kterému jsem 99 [pageend3]se jako zralý muž navrátil, abych se víc ne- odtrhl ... Přes všechen svůj hluboký zájem náboženský — byl jsem na studiích v náboženství nejlepším žákem — nestal jsem tehdy nijak hlubším ctitelem mariánským, ačkoliv evangelia na mě mocně působila. Omámený nešťastným pokrokářstvím, realismem, současným vědeckým materialismem a positivi- smem, v prvním roce,, svých universitních studií, roku 1902, jsem odpadl od otcovské víry. A odvrhl jsem od sebe všecko křesťanství a náboženství vůbec. Dokonce zapomněl jsem úplně i modlitbu Páně i sladké pozdravení andělské, čemuž se dosud divím, jak se to stalo. Jako jinoch a mladý muž žil jsem zcela živočišně ; skutečný anthropos choi- kos, stvořený z hlíny země, pudů a přirozených potřeb, bez jakýchkoliv vyšších vznětů, cílů nebo tužeb, skutečný lékař neznaboh. Jen mocná touha po cizině mi zůstala. Zjezdil jsem skoro celý svět, kromě Austrálie. Z vlastních názorů a zkušeností poznal jsem nejrůznější náboženské kulty a obřady. Nejvíce mne upoutala Indie a Řecko. Tak žilo v mé mysli klidně volnomyšlenkářství vedle magie a astrologie Chaldeů, čarodějnictví Babyloňanů a haeckeliánského monismu. Zcela dobře se snášely budhismus a theosofie s čirým vědeckým agnosticismem, egyptský kult mrtvých se spiritismem. Seznal jsem všechny druhy okultismu a zároveň jsem prakticky badal v metapsychismu. Snad to bylo řízením Božím, že jsem neutk- věl nikde jen na zevní formě, nýbrž snažil jsem se všude pronikat k jádru věci — jako roentgenovými paprsky — , takže jsem se posléze dostal vší tou mnohotvárnou spletí pomocí odvěké indické moudrosti k Bhaga- vad Gitě a jogismu, k oné živelné touze po nadpřirozenu, po Bohu, po jeho realisaci nejsubtilnějšími cestami asketickými i psycho- technickými. V hellenismu jsem pak zakotvil posléze v neoplatonismu, který tak mocně přispěl k obrácení svátého Augustina. Zabýval jsem se pohanskou gnosí a zabral jsem se horlivě do studia pohanských mystérií, oněch výkřiků antických lidí po nadpřirozenu a vykoupení. Mnohé z orientálních bohyň mi připomínaly kult neposkvrněné Matky Boží. Zdálo se mi, že v hlubinách samé podstaty lidské bytosti je ničím nevyhladitelná a ničím neukojitelná touha po Bohu a po někom, kdo může být ctěn jako Boží Moudrost nebo Matka Vykupitele světa. Nebyly v tom všem pohanské předobrazy naší křesťanské královny nebes? V té době už dosti pokročil můj katechu- menát. Chyběl mi však přímý podnět, především k navázání úzkých styků s tou, která, krok za krokem mne přibližovala k svému Synu. Nedala však na sebe dlouho čekat. Na podzim roku 1924 jsem musel na návštěvu k příbuzným své ženy do Příbrami. Měli tam živnost. Byli to uprchlíci z Ruska. Odpoledne, z dlouhé chvíle, vyšli jsme sitaky na Svatou Horu ; její svatyňka mocně připomíná různá italská posvátná místa. » Náhodou « bylo odpolední požehnání. Stál jsem uprostřed svatyně. Tolik jsem o ní slýchával, ale nikdy jsem se o ni nezajímal. Jakýmsi nevysvětlitelným způsobem zazněla mocná vlna hudby na varhany ... V tom okamžiku jsem si vzpomněl celou silou duše na nadšená, ba vroucí slova Apule- iova, kterými se tento pohan tak oddaně zasvěcoval té, která byla jen pouhým stínem bytosti uctívané na tomto místě. Bylo mi pojednou děsně líto, že o Marii, nej čistší Panně, která převyšuje všechny své starověké předobrazy jako světlo slunce blesko- tání hvězd, nevím zhola nic. Vždyť i ten sladký Zdrávas mi zcela vypadl z paměti a v dravém běhu života jsem se nestaral, abych si obnovil tyto vědomosti. Nevím ani, jak mi vytryskla z hloubi srdce slova : » Panno nebes, která tu máš tak půvabný a rozmilý Stánek, stydím se, že jsem se o tebe tak málo staral, ačkoliv jako chlapec jsem tě míval rád. Toužím tě dokonale poznat. Prosím tě o tuto milost ... I já bych tě chtěl vroucně uctívat. Cítím, jak jsi mocná a dobrotivá. Zjev mi sebe sama a vypros mi od svého Syna milost návratu Netušil jsem ani, jak brzy a hojně budou mé prosby vyslyšeny. Neznal jsem ještě nic o zázračném téměř obrácení žida Ratisbonna v římském kostele S, Andrea delle Fratte roku 1842. Pamatuji si pouze, že mi utkvěl mocně v mysli — prvý, myslím, svatohorský zázrak, uzdravení slepce z Kolína ... 100 [pageend4]Počátkem června roku 1925 v den svých narozenin klečel jsem před oltářem sv. Ignáce z Loyoly, tohoto světce - vojína Kristova, mně tak milého. Po vykonané generální zpovědi po dlouhých 22 nebo 23 letech jsem opět přijímal po prvé svého Pána a Boha v bílé hostii ... Ano, byl jsem zase doma. V otcovském domě. Našel jsem opět víru svých otců a matek. R. W. Hynek. DOPIS SNOUBENCE LEON BLOY V Tvém rozkošném dopise, který znovu a znovu procítám od včerejšího večera, je místo, které mě uchvátilo. Sděluješ mi, že sladká Panna a Matka Maria konečně Ti promluvila k srdci. Má drahá, víš dobře, jakou jsem míval trpělivost s předsudky Tvé výchovy, a jak jsem býval šetrný a delikátní v tomto bodě, který považuji nicméně za základní. Čekal jsem, až se milost Boží dotkne Tvého srdce a Tvé duše. Kult, ne klanění, úcta nekonečná a láska bezmezná k Panně Marii je tak důležitá, že bez ní je všechno neplodné. Ubohé bez četné duše, jež kdysi zlo- cinní podvodníci připravili o toto skvostné světlo, jež Církev nazvala Hvězdou jitřní. Tyto drahé duše, zbavené vlastního já, budí soucit v Božím srdci ; žijí pod nadvládou jeho milosrdenství, nekonečného, nemohou však brát účast, alespoň' v tomto ' životě, v záři Jeho slávy, protože právě Maria je Jeho slávou. Kdykoliv se setkám v Písmě svátém se slovem » Sláva«, čtu je libovolně buď jako Maria, nebo Duch svátý. Až Tě Bůh dokonale osvítí, On jediný to může učinit, budeme společně studovat posvátné texty, a Ty budeš oslepena jejich žárem, v údivu budeš vzdychat a stkát, neboř pak poznáš jasně a zřetelně, tváří v tvář, třetí Božskou osobu. Dokud však má drahá ubohoučká protestantko, nešlápneš oběma nohama na své předsudky, dokud nepoznáš Pannu Marii a dokud Jí nedáš své srdce, dotud zůstaneš v temnotách, neboť jedině v Ní a skrze Ni se duším dává Duch svátý. To co Ti píši, má drahá a má milovaná, píši Ti z hlubokého přesvědčení, a nikdo jiný by Ti to neřekl. Poznáš to a pochopíš. Protože Slovo učiněné tělem bylo dáno světu Marií, jeho Matkou, nutně musíme být zrozeni skrze ni i my, kteří jsme jeho údy a jeho bratřími, zrození ne podle těla, nýbrž podle Ducha. Církev, jejíž řeč je pravidelně tajemná, protože musí mluvit jako mluvil Bůh, nás učí, že žádná milost, žádná síla, žádná láska, že nic, naprosto nic nám nepřichází od Boha než skrze Marii Pannu, to jest skrze Lásku Boží, a Jeho Slávu — a vše to je podivuhodná vznešená pravda. Jestliže se mne nyní tážeš, jak je možno, že Panna Maria, která byla pravou ženou, nebo lépe pravou Ženou, jako Ježíš byl pravým Člověkem, jak je možné že je tak spojena s třetí Božskou osobou, že je není možno od sebe oddělit, zůstanu Ti dlužen odpověď. Nejsem důvěrníkem nejsvětější Trojice. Vím však s naprostou jistotou, že to tak je. Církev, vždy tajemná, nazývá Pannu Marii nevěstou Ducha svátého. Tento výraz nepřináší mnoho světla, dává však tušit, jaká důležitost a důstojnost je utajena v hodnosti Matky Syna Božího. Jdi k Ní, můj drahý anděle, s dětskou prostotou. Budeš odměněna skvěle za tyto kroky, a tajemství, jež Tě obklopují a jež také mě obestírají, se jednoho dne rozestoupí a zasvítí nám oběma; jsem si tím jist a odvažuji se Ti to slíbit ve jménu Božím. Sdělil jsem ti již několikrát, že doufám mnoho i pro své osvobození od Tvého obrácení, pro naše šťastné manželství. Očekávám všechno od Panny Marie. Panna Maria mi Tě má dát. Uvědom si to dobře. Dříve než jsem přišel na svět, nechtěla má matka, která byla křesťankou zhloubi srdce, nechtěla, abych byl jejím dítětem. Zcela mimořádnou silou vůle a lásky, jež pochopí jen duše vyšších poloh, zřekla se úplně svých mateřských práv a dala mě do rukou Panny Marie. Učinila tak svátou Pannu odpovědnou za můj osud, a dokud žila, nepřestávala mi opakovat se vznešenou vytrvalostí, že mou opravdovou matkou je Panna Maria, matkou zcela zvláštním způsobem a v naprosto plném smyslu slova. Musíš se proto na ni obrátit, má drahá milovaná Jano, chceš-li mne dostat. Leon Bloy Snoubenka Leona Bloy byla dánská pro- testantka. Za několik měsíců po obdržení tohoto dopisu se obrátila na katolickou vint. 101 [pageend5]ALOIS HANÁK ZA HLASEM NADEJE... (K 1600. výročí narození svátého Augustina) Zahledět se do duševních obzorů svátého Augustina, otevřených nekonečnu a prosvícených věčností, úžasně povznáší a vyvolává mimovolnou lítost nad žalostně a nectně zploštělým obzorem tolika dnešních lidí. Co je pro sv. Augustina Člověk! A co je člověk pro tolik moderních lidí! Srovnání bolestné ! Tak bolestné, že je není možno než toliko napovědět. V krátkém článku nelze rozklenout obzory Augustinovy duše s jejich hloubkou, s dramatickými osobními reflexy a odstíny. Je nutno ochudit tento myšlenkový svět. Nastínit jen určitý úsek. Jen nastínit! Jak se těžko smiřuji s tímto nutným ochuzením ! Náplň mého částečného pohledu určuje podoba dnešního člověka. Žije v obavách, bázni, pesimismu, bezradnosti, beznaději. Ústy svých filosofů prohlašuje život za nesmysl, a zmar za smysl života. Atomové ovzduší a lehkomyslná hra mezinárodní politiky tísní a tíží srdce, mysl, duši. A k tomu ta hlubší bezradnost — z vědomí viny a zaviněné prázdnoty, jíž zvolna duše krvácí a nepřestává bolet ... Síla rozechvění a otřesu lidského nitra bezradností, neklidem nebo beznadějí není přímo úměrná vnějšímu popudu. Závisí od vnímavosti osoby, od síly prožívání dramatu vnitřního života. Sv. Augustin byl duše úžasně vnímavá. Žil svůj život v jeho počátcích jako vzrušené drama. I hledání pravdy mu bylo horečným, únavným zápasem. Jeho srdce se neprobojoválo z nepokoje, dokud samo nespočinulo v Bohu a dokud s ním nespočinulo v Bohu vše ostatní. Sledujme ho krátce v jeho stoupání k pokoji za hlasem naděje. Kletba sobectví Dříve než začal sv. Augustin hledat Boha, hledal vášnivě sebe : » amor sui usque ad contemp- tum D ei«. Pohrdl vírou své matky, v níž byl vychován, nedbal jejích slz a proseb, sběhl z šiků katechumenů a přidal se k bludařům Manicheům. Doufal, že u nich najde řešení problému zla. Zklamán—zabředá do skepse Akademie. Mohl žalostněji znesvětit svůj počáteční vzlet k pravdě? Láska k sobě končí negací sebe! Osudová dialektika sobectví ! Hledá sebe ve víru nemravnosti v přístavním městě Kartágu. Po léta se opájí smyslností. Nenálézá pokoj. Naopak, je zmítán nepokojem, neklidem ; stydí se za svou slabost. Trpí svou bezmocností. Povstání se mu zdá nemožné, přesto že ho vábí příklad života svátého Ambrože, svátých a mučedníků, a přesto že nepřestává v slzách a úpění žíznit po Bohu. Záblesky naděje Než ani v těchto » krajinách hříchu «, » daleko od Boha « a od své naděje, nezbledly na obzoru Augustinovy duše všechny její záblesky. Ve svých Vyznáních ujišťuje, že ani ve smyslném hýření ho neopouštěla touha po Bohu : » 0 , jak jsem hořel, Bože můj, jak jsem hořel touhou odtrhnout se od pozemských rozkoší a rozletět se k tobě « (Vyznání III, 4, 8). Ani ve skepsi Akademie — jak dále vyznává — nezapochyboval v nejmenším o Boží existenci a Boží Pozřetelnosti. Naděje tedy nikdy neopustila důležité posice v duši Augustinově. Neopustila je ani v okamžicích nejlítějšího útoku a kritického vrcholného zápasu. Ba, vystupňovala svou obrannou činnost. Přívalem světla a milosti drtila temné síly bezradnosti a tupé bezmocnosti, jež se zmocňovaly Augustina ; její hlas se silněji a vábněji rozléhal bohopustými prostorami Augustinovy duše. Finále zápasu je příliš známé : Augustin slyší v zahradě pod stromem tajemný dětský hlas, zvoucí ho k četbě opakovanou kantilenou : » Vezmi, č ti... «. Augustin otvírá listy svátého Pavla, jeho zrak padne na místo, kde ho Apoštol národů vybízí setřást se sebe smyslnost a obléci se v Ježíše Krista. Útok naděje byl vítězný. Augustin povstává, do duše se mu hrne pokoj ... Z hlubim volám k tobě... Sv. Augustin však nebyl plytká duše. I po obrácení hledá. Neupokojí se, dokud všechna nestálost, vratkost a měnlivost věcí nespo102 [pageend6]čine s ním v Bohu, v neměnném, věčném, v jediné naději. Neoplatonismus vznosnými klenbami svého duchového světa ho přesvědčuje o skutečnosti ducha a dává mu klíč k poznání duchové podoby člověka a tím k prohloubení jeho nadějí. Ve vzpomínkách se vrací ke svému hříchu ; oplakává jej ; hořce! Vidí jej jako zdroj vší beznaděje : neboť odtrhuje člověka — as člověkem všechno tvorstvo — od celku, přetíná spoje, jež víží člověka s vyšším duchovým světem, zdržuje ho v letu k výšinám a nutí ho hledat věčnost v tom, co je toliko strašně časné a pomíjející. Hřích je uzavření v sebe, ochuzení, zbídačení, duchovní odumření a zasýchání. Proto je prožíván jako beznaděje. Již toto tragické ožebračení člověka, jež je dílem hříchu, to jest kónu člověka, poukazuje na tvůrčí sílu činnosti lidské osoby (zde působící rozkladné). Augustin si všiml této stránky hříchu. Hřích pro něj není neosobní, osudová skvrna. Uznává jej upřímně jako vlastní vinu. Cítí svou odpovědnost před Bohem. Plně si uvědomuje svou svobodu jako tvůrčí a určující sílu. Ve světle svobody poznává i vznešenost a vyšší osobní posvěcení lásky : láska není pro něho jen mechanické, slepé tíhnutí, je darem, svobodným darem milované osobě. Jakou velikost odhalil Augustin ve tvůrčí síle lásky a svobod}^ člověka ! Člověk však stoupá v očích Augustinových k absolutní hodnotě, když si uvědomuje, že žije v osobním styku s Bohem, že je a má být pólem jeho lásky, že Bůh je jeho cíl, že si ho váží: »Co jsem ve tvých očích, že mi přikazuješ milovat tě a že se hněváš, odpí- rám-li ti tuto lásku? « (Vyznání I, 5, 5). Pohled na sebe, na svůj hřích, Augustina dříve zkrušoval. Ve světle svého návratu vidí člověka tak úžasně velkého. Překonal svou nedůvěru v člověka; i hřích mu odhalil lidskou velikost. I hřích je pro něho svědectví tvůrčí velikosti člověka, hříchem fatálně zneužité proti člověku. Tato tvůrčí velikost ducha a svobody člověka je pro Augustina zdrojem optimismu a důvěry. Nechvěje se před svou slabostí a před novými pády ; poznal Kristovu sílu, jež ho vytrhla ze spárů hříchu. Ona je pro něho osvobozující nadějí i pro budoucnost. Věrné Boží milosrdenství Dříve byla cesta života cestou beznaděje, bez smyslu. Viděl se na ní sám, jen se svým věrným hříchem. Dnes vidí, že na všech » křivolakých cestách « vin a hříchů ho provázely věrně — Boží milosrdenství a Boží prozřetelnost. » Nejsme daleko od tvé všemohoucno- sti, i když jsme daleko od tebe« (Vyznání II, 2, 3). » Obestíralo mne — z dáli — tvé věrné milosrdenství« (III, 3, 5). Boží prozřetelnost řídila jeho vnější cesty, posílala mu v cestu osoby, jež naň působily, probouzela v jeho nitru neklid, výčitky, ošklivost nad neřestí. »Všude jsi mne bičoval«, » s vír ais mne se všech stran « (Vyznání III, 2, 4 ; III, 3, 3). Augustin však si vzpomíná i na něžný dotek rukou Božích, »jež neopouštěly jeho duši« (Vyznání V, 8, 13), » ba velmi soucitně a jemně, velmi zvolna utvářely srdce a přetvářely je « (Vyznání VI, 5, 7). Prozřetelnost tedy byla nadějí jeho beznadějných cest, i když on, Augustin, o tom nevěděl, ba ani o tom neměl tušení. Řídila jeho bědný život a proměňovala jej, dávala linii jeho života, pře- rvané hříchem, smysl a jednotu. Zdá se mu, že historie jeho života má dva smysly, jeden povrchový, druhý hlubinný ; že se nepohybuje toliko po ploše lidských dějů, že není hrána toliko lidským hráčem a denními okolnostmi, nýbrž že je při hře jeho života účasten ještě někdo jiný, jenž pracuje jakoby na pozadí a v hlubinách. Augustin sice svými hříšnými rozmary a chaotickými sklony určoval směr a smysl« svého života ; než Bůh« stvořitel a vládce všeho « (Vyznání I, 10, 16) dával i rozvratu a spoušti, již za sebou Augustin zanechával, hlubší, opravdu reální smjml, tajemné poslání a vyšší povolání. Jak se Augustinovi prosvětlila jeho rozháraná zoufalá minulost ve světle naděje, která mu odhalila ve všem Boží Prozřetelnost a Boží milosrdenství ! Proto Augustin vyznává své slabosti, neboť ony k němu mluví nadějí o lásce, a propuká v hymnus Boží Prozřetelnosti. Unik do vlastního nitra Augustinova touha povznést se nade vše časné a nestálé, na němž se nemůže zachytit kotva jeho naděje, se projevila v jeho úniku ze světa plynulých změn do nitra člověka, v 103 [pageend7]němž odhalil záři věčných, stálých a neměnných norem. Jak ho vábila věčnost! » Vyznání, podobně jako Výklad žalmů a celé dílo svátého Augustina, je plno těchto tužeb po věčném, přetéká nostalgií po bezpečném klidu, vzdáleném všeho rozkladu a rozpadu « (J. M, Le Blond, Les conversions de saint Augustin, p. 178). Tato touha po věčném dialekticky pudí sv. Augustina nehledat své spočinutí ve věcech hmotných, labilních, prchavých, nestálých, časných — a utéci se do lidské duše, v ní hledat věčné, stálé, neměnné. » Ano, miluji světlo, hlas, vůni, pokrm, objetí... Světlo, hlas, vůni, pokrm, objetí vnitřního člověka, světlo své duše ; miluji to, co prostor neohřáni ču je, ... co čas neunáší s sebou, ... co dech nerozptyluje, ... miluji objetí osoby, od níž se člověk nikdy nemůže odtrhnout... « (Vyznání X, 6, 8). » Ó, kdyby poznali nitro, sídlo věčnosti!« (Vyznání IX, 5, 10) volá v soucitu nad těmi, kdož se opájejí pomíjejícím. Do nitra, do duše z proudu změn okolního světa ho vedla opět naděje. Odhalovala mu v něm záři věčnosti, již tušil. Toto tušení v něm uzrálo v jistotu, když se zamyslil nad procesem poznání. Poznání pro Augustina nebylo toliko zjištění faktů nebo událostí. Bylo pro něj úsudkem o věcech ve věčném světle neměnných, trvale platných zásad a norem. V duši, v nitru člověka tedy dlí věčné světlo, určující a soudící nestálost a měnlivost věcí, dějů, osob a jejich stavů. Augustin tedy ve svém nitru odhalil věčnost. — Žízeň po Věcném Augustinova touha po věčném, stálém se ani zde ještě nemohla zastavit. Naděje ho pobízela jít dál. Připomínala mu, že ani lidská duše nemůže být bezpečnou hlubinou jeho naděje, nemůže být posledním vysvětlením věčného světla, jež v ní Augustin odhalil. Neboť i lidská duše je stržena do víru změn, i ona se mění. Nemůže tedy být posledním vysvětlením neměnného věčného světla, v něž je ponořena a jež z ní vyzařuje. Po těchto připomínkách letí Augustinova duše vstříc Bohu, jenž dlí v duši, osvěcuje ji svým světlem a činí ji tak účastnou své věčnosti. Celý proces lidského poznání, s jeho plynulým a nestálým^chvěním, je uzemněn v Bohu, jenž činí člověka účastna svého světla, své [pravdy a jistoty. Bůh, poslední naděje a jistota hledání a tápání lidského poznání! Duch lidský je svou touhou po věčném otevřen k Bohu, v němž spočívá jeho jistota. Absolutní charakter pravdy, jež je vlastní rozumovému poznání, svědčí o přítomnosti Absolutna - Boha v tomto poznání. Tato přítomnost není Augustinovi mrtvou přítomnosti» jíž by si lidský duch nijak nebyl vědom. V každém kónu jakoby duch lidský narážel na tuto přítomnost, v každém kónu poznává Boha, ovšem jen jaksi podvědomě, ne tedy vědomě. Každým koněm se zachycuje podvědomě poslední jistoty a naděje — Boha, Věčnosti. Jen tak dochází klidu, protože spočívá v Bohu. Podobně lidské srdce a lidská duše ve svých tužbách hledají štěstí, štěstí pravé, skutečné, věčné, absolutní. Člověk je jist, že toto štěstí rozezná jako štěstí absolutní, až je nalezne. Proto je od začátku jaksi zná a poznává; zřejmě jen podvědomě, nebo lépe nikoliv vědomě. Teprve další reflexe odhalí člověku toto tajemné poznávání a přesvědčí ho, že cílem těchto tužeb je vlastně Bůh ; neboť jen on je naplněním těchto tužeb, jen on je skutečnost, odpovídající těmto tužbám. K Bohu, k Věčnému tedy tíhne lidské srdce ve všech svých tužbách po absolutním štěstí; Bůh je naděje všech jeho absolutních nadějí. Boha objímá podvědomě lidské srdce v každém štěstí. On je naděje všech vytoužených objetí! Bůh jediný může ukojit touhu lidského srdce po štěstí absolutním; protože lidský duch svými hlubinami objímá Boha, Věčnost a nemůže spočinout jako v posledním svém štěstí a pokoji v tom, co se mění, co je nestálé, prchavé. Hledání lidské duše, její touha jak po věčné absolutní pravdě, tak po věčném, absolutním štěstí, jsou prohřátý Přítomností, podvědomně poznávanou v každém kónu : » nehledal bys mne, kdybys mne již nebyl nalezl! «. Pohled na člověka, jenž je svou duchovou podstatou odlesk a obraz Boží důstojnosti a svou fin.alitou bytostně upřen k Bohu, veden na svých cestách Boží Prozřetelností a tedy celou svou bytostní náplní uzemněn v Absoluthu, ve věčném a neměnném Bohu, nemohl nedat nepokojnému srdci Augustinovu 104 [pageend8]pokoj a klid ; zčásti pokoj naděje, zčásti již pokoj objetí lásky. Lekce pomíjejícnosti Augustinovo srdce, toužící a žíznící po věčném, hledá vyšší smysl a posvěcení i v neklidu, nestálosti a proměnách vnějšího světa, přírody, vesmíru (Vyznání IV, 11, 16, 16). Nadějí utišení tohoto neklidu je právě toto vyšší posvěcení a poslání, jez opět vede sv. Augustina k Bohu. Ba právě tento neklid vede ho k Bohu : neboť hmotný vesmír odkazuje člověka k Bohu ne vlastně proto, že je, nýbrž protože není plně to, co je. Kromě toho Augustin svou hlubokou filosofickou intuicí rozeznává v samém stvoření stopy Boží. » Kamkoliv se jen obrátíš, Bůh k tobě mluví jakoby svými stopami, jež vtiskl svým dílům, a neustává tě volat vnějšími tvary zpět do nitra od vnějších věcí, k nimž se nepřestáváš vracet« (De libero arbitrio II, 16, 41), » nepřestáváš nám odhalovat, co jsi a jak jsi velký ; neboť nádhera stvoření je záblesk tvé slávy« (De libero arbitrio II, 16, 43). Proto pozemská krása, radosti pozemského života, plynule měnlivé, zvou Augustina, aby se povznesl nad ně a hledal výš «... tázal jsem se země, a odpověděla m i; nejsem, co hledáš... Tázal jsem se moře, hlubin, plazů a živočichů, a odpověděli mi : nejsme tvůj Bůh, hledej nad námi... Tázal jsem se nebe, slunce, měsíce a hvězd ; odpovídají mi : ani my nejsme Bůh, jehož hledáš ... « (Vyznání X, 6, 9). Stvoření je tedy obtěžkáno smyslem a symbolismem vyšších skutečností a věčného štěstí ; Augustin v něm odhaluje stopy B oží; slyší jeho výzvu hledat nad ním toho, jenž je nadějí a touhou jeho ^srdce ; ba ze stvoření zaslýchá sám hlas Boží! V Augustinově srdci opět tedy propuká touha, nostalgie po věčnosti, touha po Bohu. Jeho srdce opět nalézá klid a pokoj. Odkaz k Bohu je pro něj klidem v neklidu stvoření. Je nadějí jeho neklidného srdce, odhaluje mu Boha, vede ho k Bohu ... Augustin, jenž jednou okusil, třebas ne plně, věčného štěstí, nemůže nalézt ukojení své žízně, nemůže nalézt oporu své naděje ve štěstí, jež není odkazem ke štěstí v Bohu; zaposlouchal se příliš do nadějné melodie věčnosti! » Tichem se nese zpěv, zalétá nikoliv k uším, nýbrž k duším ; tomu, kdo naslouchá melodii, se protiví rušný rej těl, lidský život svou vřavou ho ruší a překáží mu v naslouchání onomu úchvatně a nevýslovně krásnému zpěvu !« (Výklad žalmu XLII, 7). Oas — obraz věcnosti Vše hmotné je poznamenáno časem ; čas je měnlivost sama. Sv. Augustin nechce nechat ani čas neposvěcený nadějí; to jest vyšším odkazem k absolutnu, věčnosti, Bohu. Čas je mu obrazem věčnosti, byť chudým a nedokonalým. Není jej možno pochopit bez vztahu k modelu, k věčnosti. Čas je » stopa věčnosti« (De genesi lib. imperf. XIII, 38). Tíhne k budoucnosti; tíhne k věcné budoucnosti. Člověk, ponořený do prchavé časnosti, se ji snaží překonat prodloužením trvání své bytosti v čase. Plně však překonává tuto smrtonosnou časnost jen svým duchem, jenž není toliko » stopou vpčnosti«, nýbrž » obrazem věčnosti«. Lidský duch není zcela ponořen v čas. Každým koněm rozumu a vůle v sobě buduje věčnost; každým koněm se zachycuje věčnosti, Boha. Tak svátý Augustin, trosečník na vlnách času, nalézá záchranu a vysvobození v naději, jíž i v čase objímá věčnost, Boha. » Tvá ruka mne zachytila«. » Naleznu oporu a jistotu v tobě« (Vyznání XI, 29, 39). Pravý smysl lidských dějin Neklid časnosti je tedy překonán nadějí, jíž v čase objímá věčnost, Boha. Svatý Augustin se zamýšlí i nad neklidným vřením dějin. Dílo De civitate Dei je dokladem, že Augustin se propracoval k pokoji i z kolotání a divého vření historie : neboť víra a naděje mu ji odhalila jako cestu Boží Prozřetelnosti. Jako jeho »křivolaké cesty« vin a hříchů nalezly smysl, proto že byly prozářeny láskou Božího milosrdenství a Boží Prozřetelnosti, tak i historie lidstva (De civitate Dei V, 2). Bůh řídí běh dějin — rukou bezpečnou, všemohoucí, otcovskou. Dějiny nejsou pro Augustina jen tok časných dějů a událostí. Ježíš Kristus, vtělená věčnost, vstoupil do historie a vlil do ní věčnost. Svátost věčnosti v čase ! Dějiny jsou cestou k věčnosti ; jsou přítomností věčnosti. Popřít Vtělení by bylo osudné pro dějiny ; rozpadly by se ve sled časných krátkodechých událostí 105 [pageend9]a faktů bez jednoty. Kdo by se chtěl spokojit pouhým zjištěním těchto faktů, skončil by nutně v rozpadu jednoty smyslu historie. Dokladem tohoto tvrzení v moderní době je filosofie historie W. Dilthey a Rajmunda Arona. Sv. Augustin jakoby předvídal tyto důsledky a udal důvod tohoto rozpadu smyslu dějin : nelze se zastavit jen u faktů, je třeba hledat jejich smysl. A jejich smyslem je láska Boží k člověku ; život pozemský je dar Boží lásky, je pozvání k duchovnímu štěstí, jež možno přijmouti nebo odmítnouti, je vtělení věcnosti v čas, jenž je znamením odporu. Augustin opět nalézá klid a pokoj ve víře a v naději v Boha, jenž řídí dějiny. Nalézá pokoj v Kristu, jenž je vtělená věčnost v čase a proto střed a cíl dějin lidstva. Klid v Bohu Srdce svátého Augustina, tolikrát nepokojné a neklidné, dochází konečně klidu a pokoje. Rozervanost a beznaděje hříchu, neklid neukojeného lidského nitra, neklid věcí, vesmíru, času a dějin ho dříve zraňoval neklidem. Jak mohl zůstat klidný on, jemuž jednou učarovala věčnost ? Augustin však překonal v šechem neklid tím, že šel za hlasem naděje. Hledal stále výš, nad stvořením, nade vší jeho prchavou bezpečností a nadějí. Naděje mu vnukala jistotu věčnosti. Nepochyboval, že ho přivede k pokoji. V jejích stopách odhalil v sobě a ve všem Boha, Věčnost. Jen pak nalezl pokoj. Tu z jeho duše vytryskla slova, vyjadřující prvý a bezprostřední prožitek tohoto spočinutí sebe a všeho v Bohu po pracném a horečném nepokoji: » Nepokojné je naše srdce, dokud nespočine v tobě « (Vyznání I, h 1)* / V objetí lásky s Věčným a Neměnným, k němuž ho přivedla naděje, nalezl pokoj. Pokoj draze vykoupený. Naděje není sentimentalita ! Pokoj bezpečný! Není divu, že tíhne k tomuto objetí, v němž nalezl pokoj, jako kámen tíží je přitahován k zemi. » Mou tíhou je má láska! « (De musica, VI, 11, 20). Dle K. Boyer a F. Cayré, znalců svátého Augustina, je láska syntesou Augustinovy duše. Augustin se n.a okamžik odtrhuje od důvěrnosti objetí a pokoje a vzpomíná na někdejší scestí a srázy svého nitra, na svou cestu bez lásky, bez pokoje, bez naděje a propuká v úchvatně lyrický pláč lítostí a vyznaní lásky : » Pozdě jsem si tě zamiloval, lásko tak stará a tak nová! Pozdě jsem si tě zamiloval! Ach ano, byls v mém nitru, a já jsem bloudil mimo ně, hledal jsem tě mimo ně ; a nemaje sám podoby a krásy, rušivě jsem znetvořoval krásu, již jsi stvořil. Tys byl se mnou, já však jsem nebyl s tebou. Drželo mne daleko od tebe to, co by vůbec ani nebylo, kdyby nebylo v tobě. Volal jsi, volal jsi silněji, až protrhls mou hluchotu. Oslnils mne svou září, zvábils mne svým leskem, a rozptýlils mou slepotu. Přivábils mne svou vůní, vtáhl jsem dech a horečně toužím po tobě. Okusil jsem tě, a hladovím a žízním. Dotkl ses mne, a zahořel jsem touhou po tvém pokoji « (Vyznání X, 27, 38). »Nepokojné je srdce naše, dokud nespočine v tobě« (Vyznání I, 1, 1). KARL STERN Mezi postavami, které můžeme považovat za příznačné pro svobodný náboženský vývoj naší doby, zaujímá zvláštní postavení kanadský psychiatr německo židovského původu Karl Stern. Známe již nejeden případ liberálního židovského vzdělance, který se vnitřně probojoval ke katolické víře. U nás jsme měli na příklad Alfréda Fuchse. Ale zvláštností Ster- novy vnitřní, cesty je skutečnost, že ho ke katolické víře nepřivedlo tápání vykořeněného člověka, který víru svých otců ztratil a jiný ideál nenacházel, jak tomu leckdy bývá v podobných případech : Sternovi se naopak stalo cestou ke katolictví upřímné pravověrné židovství. Tento židovský myslitel nejprve znovu objevil Starý Zákon — a tato první kapitola Božího zjevení ho pak přivedla ke Kristu, vtělenému Božímu Slovu a pravému Mesiáši. — Mimo to je Stern svým povoláním lékař duševních chorob a přímo psychoanalytik. Povrchním amatérům v hlubinné psychologii se najednou tato věda stala záminkou k domnělému odhalování a překonávání náboženských přeludů, kdežto Stern se zbavil naopak právě hlubokým rozborem svých duševních sil materialistických předsudků a protináboženského komplexu, jemuž jakomla- 106 [pageend10]dý vědec dočasně podlehl. Celý jeho duchovní postoj se vyznačuje vnitřní svobodou a jakousi ničím nezatíženou lehkostí. Nenajdeme u něho ani nenávist k tomu, co opustil, ani přemrštěnou horlivost v tom, k čemu se obrátil. Všechno chápe, do všeho se dovede vcítit — a přece zase nezůstává lhostejným k pravdě. Stává se důsledným učedníkem Ježíše Krista a věrným synem katolické Církve, ale je to ryzí přesvědčení a čistá láska, bez méně hodnotných podvědomých přímě- sků. — Také svými vnějšími osudy je Karl Stern velmi zajímavá postava. Jeho životní dráha vedla řadou prostředí, která se za několik málo posledních desítiletí k nepoznání změnila nebo úplně zanikla, ať už to byla maloměstská společnost drobných liberálně židovských obchodníků v předhitlerovském Bavorsku — v tomto prostředí Stern vyrůstal jako malý chlapec — ať neklidně kvasící svět německé mládeže z dob weimarské republiky se svým kolísáním mezi demokracií, marxismem a fašismem, ať ortodoxní synagoga ve starém Mnichově, ať sionistické spolky židovských mladíků, podrážděných ve své hrdosti vzrůstajícím antisemitismem německého veřejného mínění, ať zvláštní atmosféra předválečných německých universit a vědeckých ústavů, ať kroužky zbožných bavorských katolíků uprostřed rostoucího no- vopohanstvi, ať hubední salóny a komorní komorní koncerty německých vzdělanců starého klasického střihu, ať počátky Hitlerovy Třetí říše, jak je viděl židovský psanec, mimořádnou shodou okolností dočasně chráněný jako zaměstnanec americké vědecké nadace, ať konečně světové rozptýlení německých exulantů, které Stern prožíval v Anglii a v Kanadě, kdežto jeho příbuzné, pokud nezahynuli v Hitlerových plynových komorách, zavál vítr do Ameriky, do Austrálie nebo do Izraele. Svou duchovní cestu nám Karl Stern vylíčil v neobyčejně poutavé knize, kterou nazval » The Pilař of Pire«, » Ohnivý sloup «, a kterou vydal roku 1951 v Londýně. V úvodu knihy Stern rozmarně vypravuje, proč se odhodlal k jejímu napsání. » Před několika lety jsem se na jednom psychiatrickém sjezdu náhodou setkal s mladou ženou, s kterou jsem kdysi studoval lékařství a s kterou jsem pak konal interní službu na neurologickém oddělení městské nemocnice v Berlíně. K tomuto neočekávanému setkání došlo ve velkém hotelu v Chicagu, a způsobilo nám velikou radost. Její způsob rozhovoru si zachoval onu nesouvislou a roztržitou povahu, pro kterou jste měli dojem, že vždy myslí na dvě věci najednou. Tot se ví, mládí jí za ta léta nepřibylo a na její tváři se objevily vrásky, které jsem dříve neznal. Měli jsme si mnoho co povídat. Vyprávěla mi, že se v Curychu podrobila didaktické psychoanalyse, mluvila o svém manželství, o svém děcku, o svých pacientech, o společných přátelích, kteří zahynuli v Evropě. Já jsem si zatím kladl otázku : » Povím jí to, či nepovím?« — Mohla být připravena na všechno možné, jen ne na větu : » Od našeho posledního setkání jsem se stal katolíkem«. Měli jsme jeden pro druhého mnoho překvapujících novinek. Jak by tomu bylo jinak u dvou židů, kteří se naposled viděli v Německu roku 1932 a teď se roku 1946 setkali v Americe? Ale ta prostá věta : » Stal jsem se katolíkem«, obyčejně stačí, aby se rozhostil chlad. Vykládejte si toto náhlé přerušení kontaktu, jak chcete: rozdílností politických názorů, odlišností prostředí, předsudky, od dětství zakořeněnými — vždy ještě narazíte na jiný prvek, který je těžko vyjádřit. Co to asi je? — Náš rozhovor byl na míle vzdálen od takovéto oblasti, když jsem jí sdělil rozhodující událost svého života. Chvíli mlčela a pak odpověděla, dost suše: »T a k ?« V tomto zdvořilém zvolání se skrývala kosmická propast. Ono »T ak ?« mě přivedlo k napsání této knihy«. Dr. Stern si dobře uvědomuje , jak je těžké vyložit někomu druhému tak hlubokou duchovní záležitost, jako je náboženské obrácení. Ale cítí také, ze je to jeho povinnost. S jemností dokonalého psychologa o tom píše : » Každá opravdová láska má zároveň sklon k uzavřenosti i k sdílnosti. Zde, jako po jiných stránkách, je lidská láska obrazem lásky Boží. To, co člověk pocituje na počátku lásky, ten pocit osamocení, to si nezúčastněný pozorovatel nedovede zvenku představit. Ale jedinečnost a osamocení nakonec opravdové lásce nestačí. Potřebuje také zážitek sdělení. — Co platí o těch, kdo milují, platí i o těch, kdo poznávají. 107 [pageend11]Není náhodou, že hebrejské slovo »jadoa« znamená zároveň » poznat« a » tělesně zpečetit lásku«. Stojíme-li před Bohem, musíme vzít na sebe hrůzu naprostého osamocení, jak ji prožíval Ježíš za oné noci v zahradě Getse- manské. Nicméně nemáme právo stranit se zástupu, který byl nasycen chleby a rybami. — Jak pokračují dějiny, stává se mezi lidmi vždy naléhavější otázka, zda byl či nebyl Ježíš Nazaretský vtělený Bůh. Podle Dosto- jevského je to jediná otázka, na které všechno na světě závisí, Odpověď na tuto otázku se zatíná do živého masa lidských vztahů a bezpochyby se promítá až do vesmíru neživých věcí. A co když je Pravda všechno, co považují pohani za pošetilost a židé za pohoršení?« Mezi nejzajímavější stránky Sternovy autobiografie patří vzpomínka na mnichovského profesora Laudenheimera, který na něm prováděl tak zvanou didaktickott psychoanalysu. To znamená, ze se léčebná metoda, určená pro duševně choré, provádí na člověku zdravém, k dosazení ještě dokonalejší duševní rovnováhy. Dr. Stern o tom vypravuje : » Za jednoho z našich prvních rozhovorů mi Laudenheimer řekl: » Až se dnes večer vrátíte domů, vezměte si s sebou sešit a začněte si zapisovat své sny«. Dal mi tuto radu se stejnou samozřejmostí, jako když řekne zubař svému pacientovi, aby si koupil obklady a třikrát za den si je přikládal. Při mé další návštěvě mi řekl : » Lehněte si na pohovku, uvolněte se a zavřete oči«. O něco později přišel s návrhem ; » Místo honoráře mi budete čtyřikrát za týden hrát Beethovenovy sonáty«. Během dalších dvou a půl let jsem strávil značnou část svého času na oné pohovce, v uvolněné poloze, se zavřenýma očima. Výměnou za hlubinně psychologický rozbor, jemuž mě přitom profesor podroboval, nestačily Beethovenovy sonáty ani z poloviny. Musil jsem přidat hezký kousek Mozarta a Schuberta. Laudenheimer mi říkal : » Jsem jako starý král Saul. Nechci od vás peníze, ale muziku«. Probíhala zvláštní psy- choanalysa na základě neobvyklé výměny hodnot, Dobrý psychoanalytik je všechno dohromady : otec, zaznamenávající zvukový pás, Me- fistofeles, Vergilius i Beatrice. Trapně a pomalu jsem se nechal vláčet jednou žumpami, podruhé andělskými světy. Mnoho se ve mně za to období změnilo. Jedna skutečnost byla překvapující ; když jsem si po prvé lehl na pohovku, byl jsem přesvědčeným dialektickým materialistou ; když jsem naposledy vstal, byl jsem naprosto přesvědčen o prvenství ducha«. Krátce potom se Dr. Stern vrátil do synagogy pravověrných židů, kterou jiz po jistou dobu navštěvoval jako mladý student, ale kterou pak opustil, když na cas propadl marxismu. Nyní se se svými ortodoxními přáteli zcela ponořil do studia Starého Zákona, zvláště Proroků. To uz byl v Německu Hitler u moci a Stern si kladl otázku, jaký smysl múze mít před Bohem počínající tragedie jeho kmene. U dávných izraelských proroků sice nenacházel vyčerpávající odpovědí, ale co ho překvapilo, byla úžasná příbuznost oněch prorockých vidění s přítomnou situací. — Stern svůj zázitek lící takto : » Kdokoliv prožíval ta léta, kdy se lidské tváře zmítaly buď nepříčetným hněvem nebo úzkostí, může na sobě vyzkoušet velmi jednoduchý test: Přečtěte si nejprve inteligentní a dobře informovaný článek o židovské otázce — a potom kteroukoliv kapitolu z Izaiáše nebo Amosa. Pak pochopíte, co mám na mysli, — Tehdy jsem dospěl k přesvědčení o naprosté pravdě Božího zjevení — a toto přesvědčení o existenci zjeveného náboženství ve mně zůstalo stejně pevné jako má víra v Boha. Zde snad budou někteří čtenáři zklamáni. Neboř, ačkoliv jsem tehdy dospěl k přesvědčení, že osud židovstva v dějinách v sobě skrývá smysl, který přesahuje tento svět, musím se přiznat, že jsem ještě nevěděl, jaký smysl to je. Myslím, že jsem mu blíže nyní než tehdy. — Jakmile jsem uvěřil v božskou povahu prorockého Zjevení, dospěl jsem také k přesvědčení o hlubokém smyslu a ústředním významu víry v Mesiáše v židovském náboženství. Počal jsem věřit v Mesiáše jako ve skutečnou osobu — a to tak pevně, jak jsem přesvědčen o existenci papíru, na který píšu tyto řádky«. Jiz tehdy ho napadlo, ze by Mesiášem mohl být přece jen Ježíš Nazaretský. Zatím však tuto myšlenku zamítal. Vyemigroval do Anglie, kde se oženil s německou exulantkou, pak se octl v Kanadě. Napřed obrátil ke katolictví svou zenu, dříve nábožensky lhostejnou protestantku. Sám ještě váhal. Studoval Nový Zákon, svátého Tomáše Akvinského, Pascala, Newmana. V jejich 108 [pageend12]světě už byl zcela doma, ale odrazovala ho viditelná tvář dnešního katolicismu. Poslední pochybnosti mu pomohl překonat Jacques Maritain, s kterým se setkal osobně. Nebylo to po prvé, co tento veliký katolický filosof hrál rozhodující úlohu ve vývoji náboženské konverse. 21. prosince roku 1943 přijal Dr. Stern křest. Mimo jeho ženu byli přítomni dva kmotři, z nichž jeden byl také obrácený mnichovský žid. » Již nezbývala žádná pochybnost. Řítili jsme se k němu nebo jsme byli v pokušení před ním utíkat, ale po všechen ten čas On byl zde, přítomen ve středu všech věcí«. AI. Heidler / V / V V r v JAROSLAV STRÁNSKÝ Počítám, že je to asi tak pětadvacet let, co jsem byl pozván do Velké na moravském Slováčku, abych tam promluvil, už ani nevím o čem, na krajské učitelské konferenci. Byla svolána právě na svátek Božího těla. Z té konference samé mně nezbyla žádná vzpomínka, ale zato se mi nesmazatelně vtisklo v paměť, co jsem zažil před samým jejím zahájením, když se na návsi objevil božítě- lový průvod. Byl překrásný. Slunce svítilo a svítily kroje... Velká je z našich nejryzejších lidových reservací; znáte z Úprkových obrazů, jak hezky se tam lidé strojí a nosí. Bleděmodré pláště a dlouhé, až na krk splývající vlasy sedláků, kteří nesli nebesa, připomněly mi malbu, kterou takový božítělový průvod ve Velké zpodobnil Miloš Jiránek. Ale o čem tu chci psát, je jiná, méně utěšená podívaná. Když se ten průvod tehdy ukázal, hemžila se už náves učiteli a učitelkami, kteří se scházeli na svou konferenci. V té době dávno pominulo někdejší politické napětí mezi školou a klerem, které u nás za Rakouska živily vídeňské vlivy a neúměrná ma- charovská reakce na ně. To bylo cosi jiného než oposice, čím se ty učitelské hloučky tak patrně různily od onoho procesí. Vesničtí lidé, kteří nešli v průvodu, smekali a klekali, když se kněz s oltářní svátostí blížil. On v nepohodlném sklonění hlavy, s monstrancí v rukou vysoko vzepjatých, družičky před ním, obecní hodnostáři poctění právem nést baldachýn, lidé v průvodu a klečící lidé, kteří vroubili cestu, — ti všichni nerozpaěitě věděli, co se sluší dělat, a dělali to za zvuků zvonů podle dávných a nepochybných řádů, v oné dobrovolné, vrchnostensky nepřinucené a nekontrolované pokoře před Eucharistií, která při mešních bohoslužbách promění nejpočetnější shromáždění v bezdyšné ticho. Co my ostatní? Někteří užili vzdálenosti, která je od průvodu dělila, aby jen smekli, druzí, aby dělali, jako by neviděli, jiní zase se nejistě obraceli, někteří rychle uhýbali za nejbližší roh. Viděl jsem to a pochopil, ale popsat to ani dobře neumím, — jen soucit, humor a umění třeba Karla Čapka by dovedlo přiblížit vám kontrast nerozpačité jistoty prostých lidí a ostýchavého zmatku těch, řekněme, složitých nebo rozložených lidí. Ten obřad tam, i jeho hlas a přijetí, byla kultura, stará, spolehlivá a světová, stejně národní jako mezinárodní. To druhé bylo cosi třepetavého a kmitavého, bezmocného i bezradného, slovem, a pravým slovem ! - cosi nebohého, neboze zkrouceného nebo zlomeného. Jistě by byla křivda říci, že v průvodu šli hodní lidé, a že na konferenci se sjížděli zlí lidé. Hříšní lidé tu i tam, zlatí lidé tu i tam, tu i tam šťastní a nešťastní lidé. Ale ti venkovští tvořili kolektiv vysoce kultivovaný, drželi se kolektivu ještě vyššího a ještě kulturnějšího a věřili, že ve vlnobití veřejného života i v starostech soukromého života, ve válkách i revolucích, za povodní i požárů, v nemoci i nouzi, všechno se nakonec nejlépe vyřizuje a řeší, smiřuje a hojí podle řádu založeného Slovy, která nepominou, i když země a nebe pominou. Kdežto ti městští lidé — inteligent je městský člověk i na venkově — upínali svou víru k jakémusi mystickému pokroku, nezdržujíce se mnoho otázkou, co má pokračovat, a kdo, a kudy, a kam. A tím je snad ten rozdíl charakteriso- ván nejvýrazněji : těm jedněm jejich vzdělání radilo, kudy kam, ty druhé nechávalo jejich vzdělání na holičkách na té návsi, jenže pak patrně i na oné konferenci a leckde jinde. Oni nesli své vzdělání jako únavné břímě, neboť odmítá-li kdo věřit už bez dalšího vyšetřování, co všichni, vždy a všude mají za pravdu, pak musí se vším začínat znovu a být pořád na cestě i v tom, v čem jiní jsou už pořád u cíle. 109 [pageend13]Není ještě řeě o náboženství, mluvíme-li o náboženských způsobech. Přesto vztah lidí k obřadům aspoň naznačuje, jaký vztah mají k náboženství, a lidé, kteří chtějí věřit a vyznávat, mají k samé svatyni, své i cizí, jiný vztah, než liberální šmok, který si s holinkami na nohou vykračoval v mešitě, kam mohamedáni vstupují jen zutí. Že lid tíhne k pospolitosti obřadů, není na újmu jeho duchové účasti při nich* Je pravda, že v náboženském zamyšlení má každý být sám a ani nemůže nebýt sám, ale tajemství bohoslužebného shromáždnění právě jest, že všichni jsou pospolu, a přece každý sám. Ježíš vložil všem lidem na rty společnou modlitbu, v níž každý říká » náš, nám, naše, našim, nás «. Tato neomezená, všelidská, nadčasová a nadpřirozená pospolitost je to, v čem tak zvané vzdělanstvo nesmí od lidu odstupovat, má-li mít spolehlivý základ jednota v národě a pokoj mezi národy. Řeč je pravé pojítko jenom, když také mlčení je pojítko, — to se pozná nejlépe, když mlčení je nesvobodnému národu uloženo zevním násilím. Bezbožecká diktatura dělá z lidu modlu, ale opovrhuje jím, a když si lid chodí pro sváteční vytržení do chrámů a modliteben, je nejcizejší tyranii, která jeho citům nerozumí a překáží, jako nerozumí a překáží jeho práci, mistrujíc jeho myšlení i konání a namlouvajíc mu, že mu slouží, a že se něčemu učí od něho. Tento rozkol jest její nej zranitelnější slabina : chce zaorávat meze mezi polem a polem a zřizovat je mezi duší a duší. Lid, který se nenechal odnárodnit, je týž lid, který se nedá odkřesťa- nit. Ale fakt je, že právě těm vrstvám, které se nej duchovnějších životních úkonů neúčast- tní, připadá duchové a organisační vedení těch, kdo od nich neupouštějí. Varujme se však dvojího omylu ! Jeden omyl jest, že tu je na jedné straně lid a na druhé nějací nemnozí vybraní, které nemáme ná, mysli, když mluvíme o lidu. Žádní vybraní! Nemodlených je tolik, že už nelze lidový přívlastek odepřít ani jim, — jde tu prostě o dvojí lid, nábožensky orientovaný a nábožensky desorien- tovaný. Božítělový průvod je shromáždění a učitelský sjezd, který s ním konkuruje, je také shromáždění. Druhý omyl je, že tak je to normální, a že tak to vždycky bylo. Je to naopak nepochybný znak kulturně-sociální choroby, rozcházejí-li se lidé v otázkách, které se dotýkají prvních a posledních věcí člověka, a je to specifická nemoc naší doby. Jen inteligence, která se vrátí k víře našeho lidu a zakotví v ní svou práci, jen ta bude moci vést a jen ta si poradí a povede dobře sama. V Masarykových Hovorech je zaznamenán povzdech, že by dnes bylo třeba misionářů pro inteligenci, ovšem inteligentních a opravdu zbožných, — to že by bylo misionářství potřebnější než kázat černochům, neboť ti sice věří po svém, ale věří. Považujme ta slova za kritiku, ale i za sebekritiku. Masaryk je vyřkl, když už byl bližší osmdesátce než sedmdesátce, — jeho vlastní misse v českém vzdělanstvu nebyla tedy misie? Jestli ano, pak podle jeho přiznání ne úspěšná, když se sám ohlížel po jiné. Byl jistě z nejučenějších svého věku, všechny jeho knihy, od Sebevraždy až po Hovory, mají atmosféru náboženského uvažování, a byl to autor, který měl přemnohé a pozorné čtenáře a nakonec i autoritu, jakou v naší inteligenci před ním nikdo neměl, — čím to, že schýlen už nad svým životním dílem musí si přiznat, jak by česká inteligence potřebovala náboženského poučení a povzbuzení? Snad zde smím zařadit vzpomínku, bezmála padesát let starou, na můj první rozhovor s profesorem Masarykem, když jsem se mu jako universitní student na kterési brněnské slavnosti představil se všetečnou prosbou, aby mi vysvětlil, jak může on bez odporu snášet tehdejší rýmované a nerýmované Ma- charovy útoky proti křesťanství, které prohlašovaly za jed, jed z Judey, právě to, co Masaryk doporučoval jako lék moderní společnosti, vysílené a zmatené, protože nábožensky lhostejné a prakticky odkřesťaněné. Masaryk mě už nepropustil, zůstal jsem s ním přes půlnoc až do jeho odjezdu a prochodili jsme hodiny brněnskými ulicemi, protože mu zelený student stál za rozsáhlý výklad, proč dává i atheismu přednost před náboženskou lhostejností. Zde není místo ani čas na rozbor Masarykovy theologie a filosofie, která jako všechno lidské učení bude kritisována, tříbena, čištěna a opravována, a kterou ostatně i Masaryk sám postupně rozvíjel a měnil. 110 [pageend14]Mně ta vzpomínka ukazuje, co se v jeho náboženských theoriích od začátku do konce neměnilo, — a čím si dnes vysvětluji neuspokojivé .výsledky Masarykova horlení proti náboženské lhostejnosti v naší inteligenci. Nezájem nezaplaší se tím, že se proti němu brojí, nezájem se překoná jen positivním zájmem. Jaký zájem o Boha vzbudím v člověku, který na Boha nemyslí, a kterému ovšem stejně málo záleží na atheismu jako na bohoslužbě, nepřesvěděíte-li ho dříve, že popírání nebo nevšímání si Boha je opak moudrosti, a že to, čemu říkáme zlo, není než odpor proti Božímu řádu! Nejde o pronásledování atheistů, jde o demaskování bezbo- žectví, neboť inteligenta z náboženské lhostejnosti nevyruší, kdo mu nedokáže, že nechápání nebo nedbání Boha je nerozumné, to jest neinteligentní. Takový důkaz se však nepodaří, dokud jeho předmětem zůstává jen náboženství jako kulturní zjev, buďsi psychický, budsi sociální, a ne Bůh sám, a zase ne kterýkoliv a jakýkoliv bůh, ale ten Bůh, ve kterého uěil věřit Ježíš. Jestli černoch, který věří po svém, nemá už, co by se potřebného nebo dokonce spasitelného od misionáře dověděl, co tedy vlastně má být předmětem náboženských misií v moderním vzdělanstvu, o jejichž žádoucnosti Masaryk mluvil? Po svém věří černoch v modly a fetiše, ale model a fetišů má moderní popírá ě a nevšímá č víc než černoch, třebaže jim dává jiné názvy a tvary. Po Božím ráčení se pídíme a ne po svém, když se ptáme, která je pravá bohoslužba, ať už je to služba modlitbou a obřadem, nebo prací a životem. Zdá se, že v tom je jádro celého problému i odpověď na otázku, proč moderní inteligence je v náboženství odmítavá, nebo lhostejná, nebo bezradná. Po svém ona jistě může jakž takž pokračovat ve vědě a v umění, v technice a obchodu, v oso- bivosti a pospolitosti. Po svém přijme a bude zachovávat nebo nezachovávat i běžná pravidla nějaké morálky. Ale účasti v onom nadpřirozeném a věčném řádu, jenž je posláním člověka a posvěcením jeho práce, nedosáhne nikdo po svém, jako se baron Prášil nevytáhne vlastní rukou za vlastní cop z močálu, když v něm i s koněm tone. Kdo hledá Boha, a ne nějakého boha, najde ho jen po Božím, ne po svém. Také návrat k lidu a sjednocení s lidem v těchto stěžejních otázkách života závisí na tom, jakou měrou inteligence pochopí, nebo nepochopí, že náboženství se zakládá na Bohu, a ne Bůh na náboženství. Má-li se naše vzdělanstvo vytrhnout z nevšímavosti, z níž je Masaryk po celý život marně burcoval, musí si především uvědomit, ke komu bylo nevšímavé, a pak ovšem také pochopit, že atheismus není snad hodnotnější odrůda lidských vztahů k Bohu než nevšímavost, ale že je to nepřítel vzdělanosti a nepřítel člověka, protože nepřítel Boha. JSME STVOŘENI PRO RADOST PAUL CLAUDEL Gabriel Frizeau, známý francouzský literáty obrátil se kdysi na Paula Claudela : » Ďovolíte-li abych Vám napsaly mám tolik pochyb ... Dotkl jsem se hranice nicoty a nemohu na to zapomenout. Kam se dát\ Jak dospět k víře v pravém slova smyslu ? Jak zít s důsledností ? Jen Vás se mohu na to zeptat, protože Vaše knihy zasáhly mého ducha a mé srdce do hloubi... «. Claudel odpověděl dopisem, který uveřejňujeme. Byl to první krok k Frizeauove konversi. A nejen jeho. Je to » dopis vskutku důležitý, který je s to vniknout i do duší nejzatvrzelejších. Pomohl ke konversi našeho přítele i mé «, píše o nem Francis Jammes. A sám Gide musil přiznat; » Poslouchal jsem čtení tohoto dopisu, jako by byl býval napsán pro mne. Bylo to hrozné «. — Mám jen jedno přání. Aby česky tlumočený dopis Paula Claudela našel. v našem exilu alespoň několik vnímavých čtenářů a otevřel jim cestu k radosti. Překladatel. Předrahý bratře a příteli, dovolte, abych Vás tak nazval, a abych Vám poděkoval za nesmírnou radost, kterou mi způsobil Váš dopis. Dobrořečím Bohu, že dal aspoň jedné duši pochopit úmysl, který mě vedl při psaní všech mých knih, totiž lépe poznat a lépe milovat jeho, a přispět, aby byl lépe poznáván a milován. Všichni, kdo mi psali o mých dramatech, chválili na nich jen jakost slohu a invence, dávajíce mi tak důkaz, že nepronikli 111 [pageend15]k jejich duši a plánu. Jedině Vám tedy jsem zatím skutečně něco řekl, a práce mého života nebude marná, budu-li Vás moci přivést k pravdě a radosti. Ano, věřte tomu pevně s nezlomnou jistotou, pravda je v Radosti, nesmírné, úchvatné, blažené, o níž nám dávají vrcholná díla umělecká, Vergilius, Dante, Beethoven, Shakespeare jen matnou ideu. Vše, co nás upevňuje v tomto přesvědčení, je pravdivé. Vše, co nás od něho oddaluje, je falešné. Není pochyb, že jsme zrozeni pro radost bez mezí, pro nevy- pověditelné slasti. A vyvrcholení této radosti je láska Boží, t. j. přítomnost Bytosti od nás odlišné, zvané Bůh, vně a uvnitř nás. Bytosti nekonečně čisté, nekonečně něžné, nekonečně nevinné, která nás zná a nás miluje každého osobně, mne, Paula Claudela, i Vás, Gabriela Prizeaua. Z pokladů své dobroty a moudrosti byl by mohl povolati k životu, tento Bůh, tvory nekonečně krásnější a švětější, než jsme my ; a přece v každém z nás je malé osobní tajemství, maličký koutek, který je jen pro nás, maličký bod — smysl našeho žití, který Bůh nenalézá v nej vyšších ze svých andělů a pro nějž nás miluje zvláštní láskou. My pak jsme cosi jiného než on, protože můžeme mít něco, co mu lze dát, protože k jeho srdci můžeme přitisknout svoje ubohé srdce lidské. Taková je pravda, a věříte-li tomu, věříte celé katolické nauce. Prozkoumáte-li všechna dogmata a i nejprostší náboženské úkony ve světle této lásky, objeví se Vám všechno snadné, bez jakýchkoliv obtíží věřit. A najdete mír, uspokojení a vysvětlení tohoto života, který Vás snoubí se smrtí. I já jsem měl mládí zcela podobné Vašemu : zbožnost v dětství, zkaženost na lyceu prodchnutém hanebnými naukami, jež byly tenkrát v módě, filosofií Kantovou a Renanovou. Právě tento poslední ubožák pronesl nejohavnější rouhání, které kdy vyšlo z lidských rtů : » Možná, že pravda je smutná «. Tehdy jsem věřil, že na světě není tajemství, že se vše vysvětlí » vědeckými zákony «, a že stroj vesmíru lze rozebrat jako hračku mechaniky. O vánocích 1886, když jsem poslouchal » Magnificat « při nešporách v Notre Dame, zjevil se mi Bůh a rozevřel mi svou náruč. Po celé čtyři roky jsem měl sílu se mu zpěčovat a nosit v sobě rozpor mezi myšlenkou na Boha, kterého jsem miloval a v nějž jsem věřil ze všech sil svého srdce a svého bytí, a mezi myšlenkou, že všechna ta dogmata a ty legendy, jež se vnucovaly tomu ubohému, malému, hloupému, pyšnému človíčkovi, kterým jsem tehdy byl, že to vše je dokonale absurdní. Na konci těch čtyř let rozpor neustal, ale polevila má síla vydržet. A tak jsem skočil do vody : vyzpovídal jsem se a šel k sv. přijímání. A od té chvíle všechny pochyby zmizely a já začal věřit až do posledního písmenka všemu tomu, čemu učí sv. Církev katolická, jediná a neomylná vykladatelka pravdy. Mohl jsem hřešit, ale nikdy jsem nepřestal věřit v lásku, kterou má ke mně můj Bůh, a v neporušitelný poklad, který tento Bůh vložil do rukou svých kněží. V tom okamžiku jsem neviděl žádný vztah mezi vnějším světem, jak mi ho představovali učitelé a knihy mého mládí, a tímto tajemným vnitřním světlem, které mě tak podivuhodně ozářilo. Až má dramata o to usilují; jsou právě zápasem zoufalé duše s dusivou tmou, jež ji chce zaškrtit, zápolením duše, která hledá kolem sebe v tomto neviditelném světě, který ji obkličuje, řád, pokoj a radost, které s jistotou a bezpečností objevila v sobě. Je to dokonalé uspokojení pro rozum věřit v bytost dokonalou, neměnnou, bytostně rozdílnou ode všech věcí stvořených, jejíž tajemné jméno Svatý vyjadřuje právě tu nevýslovnou a otcovskou odlišenost, která vysvětluje naše bytí. A je logické usuzovat, že tato bytost, která stvořila svět, se také o dílo svých rukou zajímá, že se jím kochá, jak říkají umělci, že v něm má zalíbení. A jak by se tento Bůh mohl o mne nezajímat, jsem Ji jeho dílem, jeho výtvorem, výrazem jeho věčných plánů? »Zapomene snad matka na své dítě? A i kdyby ona na ně zapomněla, přísahám, že já na ně nezapomenu «, praví Pán u Izaiáše. Jsme-li tedy ubozí a plní bolesti, to nevyplývá z díla Božího, nýbrž je to následek prvotní vzpoury a pádu. A právě tuto vzpouru přišel napravit Syn člověka, zrozený z přečistého života požehnané Panny, který za nás umřel na kříži. A když už nám otevřel bránu, když už nám ukázal cestu, kterou se máme brát, musil nám dát i prostředky, abychom poznali, a sílu, abychom ho 112 [pageend16]následovali. A právě v tom je důvod, proč potvrdil — ne stvořil — Církev, která je tak stará, jak je starý první člověk, proč ji potvrdil v jejím neporušitelném učitelském úřadě, sděliv jí moc, aby byla jeho ustavičným pokračováním na zemi, aby mluvila a dávala zákony v jeho jménu, aby svazovala a rozvazovala, zavírala a otvírala bezpečně a bez mýlky. A potom ustanovil i svátosti, které nám dávají možnost střetat se s Bohem, možnost nejen ho vnímat, jak to mohli apoštolové, nýbrž ho i přijímat jako pokrm a nápoj. Toto vše je dokonale skloubeno, to vše je v řádu pravdy, t. j. nejryzejší radosti. To je vše, co potřebujeme vědět, a zároveň ospravedlnění, proč toho nevíme více. Je pravda, tyto velké a podivuhodné pravdy jsou obklopeny tajemstvím, nejsou to však tajemství hrůzy a smrti, nýbrž tajemství života, podobná těm, s kterými se setkáváme ve svém každodenním životě. Spojení Boha s lidskou přirozeností je podobného řádu, jako spojení duše s tělem. Tyto stíny jsou věřícímu srdci právě tak drahé jako samo světlo. Vždyť kdo by se odvážil chtít, aby se pravda poddala každému doteku, aby byla povolná ke každé zvědavosti? Temnoty, jež obklopují naši víru, jsou podobny způsobám eucharistickým : dovolí víře, aby pronikla bez úhony banální a prázdnou stránkou našeho lidství, zvanou nabubřele vědou a rozumem, která se honosí falešnými idejemi a pochybnými cetkami, získanými v boudě kramářově. Víra není k tomu, aby lahodila jazyku, nýbrž k tomu, aby se vtřebala do nej hlubšího nitra našeho srdce. Pro mne bude vždy velkou radostí, budu-li Vám moci psát a zůstat ve spojení s Vámi. A ubezpečuji Vás, že mi způsobíte velké potěšení, svěříte-li se mi se všemi svými pochybnostmi a se všemi svými nejistotami. I já jsem prošel tímto obdobím, které nyní prožíváte, a cítil jsem tehdy bolestně, že jsem neměl po boku přítele, který by mě mohl skutečně pochopit. Avšak věřte mi, přestaňte se už rozhodovat. » Nehledal bys mě, kdybys mě nebyl už našel«, řekl Pascal. Konverse není otázkou slov, ani námitek, na něž by se našla více méně geniální odpověď ; rozřešíte-li jednu, přijde Vám jich za ni deset jiných. Je třeba učinit rozhodný krok se srdcem radostným a plným odvahy. Je třeba říci Bohu : » Bože můj, konečně je na čase, konečně chci učinit něco zcela absurdního. Na jedné straně jsou mudrci, umělci, lidé inteligentní, státníci, podnikatelé, lidé, kteří vládnou světem, a ti mě ujišťují s absolutní jistotou, že neexistuješ ; n.a druhé straně jsou lidé bigotní, zbožné stařeny, umění » Křížových cest«, neplodná nudnost kázání ; můžeš se pochlubit, žes vynašel náboženství vskutku bláznivé a absurdní. A přesto mně se líbí tak, jak je, a ty, můj Bože, ty se mi líbíš takový, jaký jsi, a tam, kde jsi, a já přicházím k tobě, tam, kde jsi, protože ty máš slova života, a pak jsi ještě i pro něco jiného, protože totiž ty jsi ty, tys můj Pán, můj Bůh, Rabboni, Abba, Pater! Nolite ti- mere, ego sum «. Vyzpovídejte se ! Konvertitům nikdy nechybí milost, aby našli ihned zpovědníka, který by jim vyhovoval. Našel jsem ho já sám, právě tak jako Huysmams, jako tolik jiných. Choďte co nej častěji k svátému přijímání. Vezměte a jezte! Napájejte se životem u jeho zdroje, a všechny Vaše pochybnosti se Vám objeví jako přeubohé a prázdné. Pokořujte se! Konejte ty nejpokornější pobožnosti, křížovou cestu, škapulíř a především růženec, který je úžasný vynález. Živte se každodenně tím úchvatným dramatem, kterým je mše svátá. A konečně, nuťte se živou mocí — pro lidi jako Vy a já je to jistě věc nej obtížnější — nuťte se k skutkům křesťanského milosrdenství, vstupte na př. do konference sv. Vincence. V tom tkví tajemství bohatosti vnitřního života. Nakonec považuji za vhodné dát Vám seznam knih, kferé mi nejvíce pomáhaly ve čtyřech letech mé přípravy na křesťanský život: Bossuetovy Elévations sur les Mystěres a Méditations sur les Évangiles, Život P. N. Ježíše Krista od Kateřiny Emmerichové, Dantův Očistec, Angela da Foligno. Později ráj intelektu, jímž jsou obě velké Summy sv. Tomáše Akvinského : čtěte je, jakmile Vám bude možno, a nedejte se odradit jejich slovníkem ; není nakonec ani tak obtížné jej zvládnout. Je to úžasná gymnastika pro inteligenci a zároveň ohnisko nesrovnatelného světla. Najdete tam úchvatné stránky o duši, kónu a tvaru, dočtete se tam o oblažujícím 113 [pageend17]patřemí, t. j. o duši prostoupené, prozářené samým Bohem, v němž je blažena poznávajíc ho tváří v tvář. S Bohem, můj drahý příteli. Odpovězte mi ve svém příštím dopise, že jste už vykonal něco, abyste se přiblížil a dospěl k tomuto tajemnému pokladu nedocenitelné radosti, který nosíme v sobě! Uvěřte tomu zoufalému volání, které se dere z hlubin Vašeho nitra k Absolutnu. Jsme stvořeni pro radost. Člověk má jen jednu povinnost na světě : dosáhnout jí. A tato radost je jen ve spojení se svým zřídlem. Paul Claudel BRUČE MARSHALL: JAK VIDĚL P. SMITH SVĚT NAPOSLEDY (Úryvek z poslední kapitoly románu ; PLNÁ SLÁVY) Kanovník Smith mel radost z rozžatých světci, které jeptišky držely v rukou, když mu přinesl kanovník Muldoon do postele svaté přijímání. Mel radost, když ho kanovník mazal svátými oleji, zatím co venku za oknem se klenula veliká obloha a stromy ještě stály v zahradě. Když žehnal kanovník Muldoon jeho unavené tělo posledními křížky, objevil se daleko v záhybu železniční trati, tam, kde přiléhalo golfové hřiště k panství sira Dugalda Ippecacuanhy, chumáč kouře a miniaturní žížalovitý vláček se vinul tence podle náspu. Kanovníka Smitha těšila ta podívaná, neboi se mu zdálo, že i to je část Boží poesie. » Buon giorno, reverendo Padre mio, e come sta ? « řekla Elvíra, která k němu přišla ve své důstojnické uniformě a poklekla u jeho lůžka ; on však poznal podle jejího úsměvu, že od něho neočekává odpověd, a mimo to se právě modlil kanovník Muldoon veliká přísná slova, na jejichž křídlech jeho duše co nejdříve odpluje. »... ve jménu andělů a archandělů... ve jménu patriarchů a proroků. « Také velebná Matka klečela vedle postele se svou moudrou a vrásčitou tváří a vzala jeho ruku do obou svých rukou a stiskla ji, a on věděl, že mu dává sbohem v Kristu Ježíši, jejich Pánu. Byly tam také mladé jeptišky se svými roztomilými červenými zářivými tvářemi, které se podobaly jablkům, a s očima, které nikdy nezestárnou, poněvadž jsou to oči nevěst Kristových. Také lady Ippe- cacuanhová tam byla, vyluzujíc z hrdla hlučné kloktavé zvuky, a polský kaplan tam byl a nový biskup a starý vyschlý městský rada Thompson, který kdysi říkával tak ošklivě věci o Církvi Boží. »... ve jménu svátých mnichů a poustevníků...« Uvidí brzo celý zástup svých starých přátel, bude-li k němu Bůh milosrdný a přistane-li na správné straně ohrady. Angus McNab tam bude a biskup a major opilec a starý námořník a Monsignore 0'Duffy a Matka de la Tourová a Matka Leclercová a Annie Rooneyová, a všichni ostatní, kteří byli napícháni jako knoflíky v kalendáři jeho modliteb. Ptal se v duchu, budou-li v nebi květiny pro Matku de la Touro- vou a bude-li tam smět nosit Angus svou stuhu za statečnost a bude-li Annie Rooneyová ráda zpívat Magnificat, když jí ted Bůh objasnil všecky věci. A jak tam tak ležel, znal najednou odpověd na všecko : jak budou chromí a nemocní uzdraveni a jak budou chudí odměněni a jak budou jíst Boží svati sladký hrách ; jak bude bankéř posledním a nevěstka první; jak se ruce knězovy nikdy nemýlí, i když jsou jeho slova sebevíc plochá ; jak je Církev uvnitř plná slávy, poněvadž náklad, který nese, léčí všecky její jizvy ; proč Bůh volí často ošklivé těžkopádné lidi, aby vykonávali úkol andělů ; proč je Bůh tak trpělivý a proč i knězi musejí být trpěliví; jak je mocné jejich povolání a jak jisté jejich posvěcení; a jak tkví krása budoucích luhů v odpovědi, kterou dá každý člověk Kristu v tichu své duše. Bylo to vskutku všecko tak prosté, a byl by jim to rád řekl, než od nich odejde, ale pozemský břeh, lemovaný jejich postavami, se už dával v pohyb od jeho postele, a on měl taktak kdy zavolat na polského kaplana : » Nezapomeňte jim říci, že v neděli bude mše svátá na Ovocném trhu! « Nový překlad vydala Křesťanská akademie v Melbourne 1954. 114 [pageend18]JAROSLAV VÍTOVSKY: ZÁKLADNÍ PILÍŘ KŘESŤANSKÉ SOCIOLOGIE Je útěchou pro každého uprchlíka, dočte-li se v Evangeliu, že Kristus mohl o sobě říci: » Ptáci mají svá hnízda a lišky svá doupata, Syn člověka však nemá, kde by hlavy sklonil «. Život v liberalistických zemích chtěl by nás někdy přesvědčit, že boháč je něco víc než chuďas, pan domácí něco víc než nájemník, paní domu něco víc než služebná, starousedlík něco víc než uprchlík. Uvedený citát Evangelia staví na hlavu celé toto pojetí. Kristus měl jistě největší důstojnost, jakou si možno jen myslit: byl vtělený Bůh. A přece — nebyl ani bohatý, ani zaměstnavatel, ani pán domu, ani blahobytný starousedlík. Byl v jistém smyslu »displaced person« — neměl, kde by hlavy sklonil. Pravá cena člověkova nestojí tedy ve vnějším nátěru nebo v objemu peněženky. Prýští z něčeho hlubšího, z něčeho, co je nejvnitřnější každému z lidí: z důstojnosti jeho osobnosti. Co je osobnosti Na světě se setkáváme s rozličnými věcmi. Některé patří k světu anorganickému, jiné do říše rostlin, jiné a těm už neříkáme ani věci — patří mezi živočichy. Všem je společná podřízenost přírodním zákonům, které řídí jejich existenci s naprostou nutností. Astronom může přesně předpovědět zatmění slunce, chemik reakci a vztah dvou prvků, botanik proces, který nastane při opylení květu, zoolog tah úhořů z moře do horských řek. Celá tato činnost je podrobena přesným normám, které prozrazují moudrost Stvořitelovu, které však neponechávají žádnému z těchto tvorů možnost samostatného jednání. Žádný z těchto tvorů není svým pánem. A proto žádnému neříkáme osobnost. Je tu však někdo, kdo převyšuje tento nižší svět. Někdo, kdo sám odpovídá za to, co dělá. Kdo má před sebou nejen kolej, po níž se musí řítit vlak života, nýbrž i poslání, které má svobodně vyplnit. Někdo, kdo je schopen vlastního úsudku a na základě tohoto úsudku i vlastního rozhodování. Kdo může milovat a nenávidět. Tento někdo je sám svým pánem, i když ne absolutním, a říkáme mu osoba či osobnost. K pojmu osobnosti tedy patří samostatnost v existenci a svoboda v jednání. Tato svoboda pak předpokládá duchové poznání, které není omezeno jen na konkrétní hmotný předmět, nýbrž předkládá k volbě různé hodnoty, ocenitelné pod různými hledisky. Důstojnost lidské osobnosti Kdo má takovouto přirozenost — a má ji každý člověk — toho nazýváme osobou či osobností. A tomu přiznáváme zvláštní důstojnost. U bytostí nižších každý jedinec určitého druhu může být zcela dobře nahražen jedincem jiným. Je totiž jen jeden jediný zákon a jeden jediný instinkt, který ovládá život všech. Pojde-li na př. jedna kočka, mohu být jist, že najdu druhou, která zcela jistě zase bude chytat myši. Tato funkce totiž není svěřena Pokračování na str. 118 JOSEF PEKAŘ: SVATOVÁCLAVSKÁ TRADICE A DNEŠEK Jsou národové v Evropě, kteří mají od dob středověkých světce podobného významu a kultu, jako my ve svátém Václavovi, Ale není tuším národa, jehož úcta by takovou měrou soustředila se k jedné postavě, takovou měrou plnila po všechny věky veškerenstvo národní společnosti, která by měla tak slavné středisko kultu, jako je hrad pražský s katedrálou svátého Víta a kaplí svatováclavskou nad hrobem světcovým ve více než tisícileté metropoli země. A jistě není národa, který by se mohl pochlubit tak starobylou a tak slavnou hymnou národní, jako je chorál svatováclavský, tou písní naděje a útěchy, písní starou víc než šest století, jež nese se k nám z hlubin minulosti nasycena modlitbami věků, vždy znovu a znovu spojujíc v jedné prosbě a jedné myšlence nové 115 [pageend19]Svatý Václave, vévodo české země, kníže náš, pros za nás Boha, svátého Ducha! Kriste eleison. Ty jsi dědic české země, rozpomeň se na své plémě; nedej zahynouti nám ni budoucím, svaty Václave! Kriste eleison. pokolení národní s generacemi předků, s tou daleko větší a početnější obcí kmenovou, jež žije jen ve vzpomínce a paměti. Vyložil jsem jinde, že je to síla a vůle národního vědomí, jež je nosnou silou, bijícím srdcem našeho dějinného života, řekl jsem výše, že tradice svatováclavská je v nejvlastnější podstatě své výrazem touhy po nadpřirozeném posvěcení, po nebeském autorisování, po zbožnění citu a vědomí národního. Ta snaha spojiti a smířiti v jedno profánní a svate, lidsky národní a božské, měla a musela mít nemalou sílu mravně výchovnou: nemohla dovolávali se pomoci svátého patrona národního leč tam, kde modlitba její byla srovnatelná se zasadamiprava a pravdy. V tom záležela nepochybně a z veliké míry i síla nábožensky ukázněného nacionalismu minulosti. Že v tomto požadavku, v tomto chápání národní myšlenky jako myšlenky mravní, jako programu práva, spravedlnosti a nenásilí, shodli se s tradicí svatováclavskou noví velcí vůdcové a zákonodárci vůle národní, jež nám dalo 19. století, prozrazuje, že v myšlence svatováclavské jsou hodnoty, jež odpovídají stále reálním požadavkům přítomnosti. To všechno, nejen city piety a sentimentality, je zárukou, že úcta svátého Václava nevymizí z této země. Přejeme si, aby i dále žila a sílila jako posvěcení cítění národního a zduchovnění pout, jež spínají v jedno národ český z časových dálek deseti století. A chceme věřit, se zbožně věřícími, že svátý Václav i v druhém tisíciletí své vlády neodepře podpory české zemi, otevřené s důvěrou, v naději na jeho pomoc, osudům budoucnosti. 116 [pageend20]JAN ZAHRADNIČEK KOROUHEV SVATÉHO VÁCLAVA Hle, povodeň dějstev se valí, jak v úchvatné dějepravě svět zpuchřelý všechen strhujíc dravě, a po vlnách, po vlnách, po peřejích (ó mrtví!) svit jitřenky sklouzává k zemi, země se chvěje a v pohledech jejích věnčených mraky a ptáky a haluzemi jako vždy, jako vždy —• jitřní van korouhví tvojí rozrýván. Ty víc nežli zkazko, víc nežli legendo zbožná, ty sílo množná v rameni jednom nás odevšad poutající, i zítra, i zítra, bude-ji stát za to žít, hrdinská ražba tvé smrti nám znít bude jak dukát v ceně se neměnící. Zítra i za tisíc let za tebou vpřed — Svět starý ten tam, svět nový v plamenech vstává, však bez krve, bez krve, bez oběti i ten kdo vzletěl, přec nedoletí. Svět mrtvý aí mrtvé si pochovává. Korouhev tvá se dychtivě třepotá, je potřeba smrti tak jako života, by slunce, jež zbroj tvou zlatí, zas od souvrati do souvrati zde svobodně svítilo, volný byl svět. Za tebou vpřed, za tebou vpřed - - Zde ticho, zde mrtvo, však jinde boj vzplál, aí plane i u nás, jak plane kus dál, jak za bratra bratr tam život dává. Úryvek z básně Sv. Václav. '— Psáno na podzim 1944. — Přetištěno ze svatováclavského sbor- nicku, který vydala Křesťanská akademie v Římě. Vánoce 1953. Korouhev tvá se zahryzla do povětří, ztratil svůj život, kdo ho šetří, kdo zbabělec, zrádce a Jidáš, toho s obětí spěchat neuhlídáš, ale kdo čistý, ten bít se zná. Ó vítězná písni ty zni ! — Jak vždy jsi nás ved, za tebou, za tebou, za tebou vpřed ! 117 [pageend21](Pokračování so strany 116.) jen kočce A či kočce B, nýbrž celému druhu koček jako takovému. Kočka A pak ae liší od kočky B jedině větší či menší dravostí. U lidi tomu není tak. Padne-li jeden ministerský předseda, nemohu předpokládat, že jeho nástupce zcela jistě bude jednat stejně. Člověk totiž neni spoután nutností, jež by vedla všechny po stejné dráze, nýbrž žije v oblasti své osobní svobody. Mezi osobami to není jen druh — species Humana — jež má bvou zvláštní funkci v plánu Stvořitelově, nýbrž v podřízenosti k této funkci lidstva má každý jednotlivý člověk úkol vlastní, osobní, splnitelný právě v této svobodě. Proto každá osoba je zcela nenahraditelná. Důsledky, jei z toho vyplývají Tato zvláštní funkce, po křesťansku bychom řekli povolání každého Člověka dává jeho osobě dvojí rozměr: jeden vertikální, druhý horizontální. Vertikální je každá osoba odpovědna svému Stvořitelovi. Je schopna poznat svůj úděl, je schopna poznat Boha, a z tohoto poznání plyne povinnost naplnit ten úkol, který jí Bůh svěřuje. Či chceme-li to vyjádřit jinými slovy, je povinna dosáhnout té dokonalosti, která by plně zkonkretisovala plán, který měl Bůh při jejím poslání na svět — přijmout tolik, kolik jí je vyměřeno z Boží dobroty a lásky. Kdo dovede naplnit toto své osobní povolání, stává se svátým. Kdo je zcela zmaří, je pravý * budižkničemu« v nejplnějším slova smyslu. Horizontální se lidská osobnost nutně setkává s existencí osob ostatních. Je nás více, kteří máme lidskou přirozenost a jsme proto odkázáni jeden na druhého. Nikdo z nás nemůže — v aktuálním plánu vesmíru — dosáhnout své dokonalosti bez pomoci druhých. Vyznat samostatnost lidské osobnosti neznamená ještě hlásit se k individualismu. Každý člověk právě proto, že má něco osobitného, něco nenahraditelného, je povinen dát tento svůj přínos k disposici ostatním. A na druhé straně každý z nás, právě proto, že má jen své, a že mu chybí to, co je vlastní ostatním, je odkázán na pomoc druhých. Jen spoluprací a souhrou všech můžeme dospět k uskutečnění vlastni dokonalosti a zároveň i dosáhnout těch dober a statků, kulturních i hospodářských, které jsou cílem lidského pokroku. Zde jame u nejhlubšího kořene lidských sociálních vztahů a u kořenů samého práva. Přirození právo óe totiž nasnadě, že jsem-li odpověden Stvořitelovi za naplnění svého osobního poslání, mám nárok na to, aby ostatní respektovali tuto oblast mé osobní samostatnosti. V této oblasti jsem já svým pánem a mám právo, aby to mé panství zůstalo nedotčeno. Právě tak však i já sám mám povinnost respektovat obdobně osobnost svého bližního. To je základní právo, které přísluší každé osobnosti na základě její vnitřní důstojnosti, právo, které pramení ze samé přirozenosti člověkovy, nezávisle na jakékoliv společenské or- ganisaci. I tyto organisaoe jsou nutné, jak ihned uvidíme. Jsou to však jen pomocné prostředky, které mají toto osobní právo přizpůsobit konkrétním okolnostem. Lidská osobnost však zůstává vždy na prvním místě a má svá nezadatelná práva ze své vlastni Bohem chtěné důstojnosti. V tom je klíč k pochopení celé křesťanské sociologie. Stát Jelikož člověk žije v prostoru a čase, ve světě smyslovém a hmotném, potřebuje zcela nutně, aby jeho soužití s ostatními bylo orga- nisováno. Jedině řád, řád vybudovaný na právu, může zajistit harmonickou spolupráci lidských osob mezi sehou. Tak vznikají různé společenské útvary, mezi nimiž zaujímá význačné místo stát. Co je úkol státu? Ne dát lidem jejich přirozená práva — ta mají ze své přirozenosti a stát je musí jenom respektovat — nýbrž zajistit správné užívání těchto práv. V tomto smyslu mluvíme o společném blahu ěi dobru — bonům commune. Společné dobro není nějaká nová realita, nějaký bůžek, odlišný od dobra jednotlivců. Je to jen rozumné uspořádání poměrů k blahu všech, tak aby každý jednotlivý občan mohl co nejlépe rozvinout své osobní schopnosti a přispět tak v spolupráci s ostatními k dosažení lidských hodnot kulturních a hospodářských. To je cíl státní organisace; a sem musí mířit positivní zákonodárství, které má při118 [pageend22]způsobovat a blíže vyhraňovat právo přirozené. Tato pravomoc státu má proto své neúprosné kriterium : lidskou osobnost a její přirozená práva. Na kolik tato práva upevňuje, na tolik plní své poslání; na kolik je potlačuje, na tolik překračuje svou pravomoc. Stát proto není oprávněn brát na sebe úkoly, na něž stačí osobní iniciativa občanů. S druhé strany však je povinen zasáhnout energicky všude tam, kde tato soukromá podnikavost nestačí, nebo kde poměry či svévole jedněch ohrožují osobní práva a lidskou důstojnost druhých. Tato osobní důstojnost občanů zůstává vždy poslední normou. Soukromé vlastnictví Jelikož člověk není pouhý duch, potřebuje k svému rozvinutí nutně i věcí hmotných. Ježto pak je obdařen rozumem a jako takový odpovídá sám za svou budoucnost, má právo na prostředky, jimiž by si hmotné potřeby do budoucna zajistil. To vyplývá z přirozenosti každé lidské osoby a nabývá ještě zvláštní důraznosti ve svazku rodinném, kde rodiče mají povinnost zajistit budoucnost i pro své děti. I právo vlastnit je tedy mezi přirozenými právy lidské osobnosti. Ta však i zde zůstává zároveň jeho měřítkem. Soukromé vlastnictví je spravedlivé na tolik, na kolik slouží rozvoji lidské osobnosti a osobní iniciativy. Stává se však škodlivým a vyžaduje proto omezení, kdykoliv vlastnění j edněch ochromuje osobní práva a iniciativu druhých. Důstojnost lidská je i zde poslední kriterium. Závěrem A tak by bylo možno probrat všechny obory sociálních věd. Rodina, výchova dětí, školství, lékařská praxe, vědy právní a státní se všemi ■svými problémy, poměry mezinárodní, spletité vztahy obchodní a hospodářské, slovem vše, co se nějak dotýká života ve společnosti dá se osvětlit principy, které jsme se snažili nastínit, dá se vyřešit na základě důstojnosti lidské osobnosti a nedotknutelnosti j e j í ch práv. Není úkolem tohoto článku provést všechny tyto aplikace. Chtěl jen upozornit na to, co je základním pilířem celého problému. A vyslovit přesvědčení, že jen na tomto základě lze život ve společnosti učinit lidským, t. j. hodným člověka, který je svobodný tvor Boží. Prosinec, Tři hodiny odpoledne. Náměstí s parkem v Paříži. Šedo, je špatně vidět a je zima. Zebe, Maminky se procházejí s dětmi, honí je, vozí v kočár cích. Tmavězelené lavičky jsou prázdné, Jen na jedné sedl přikrčený malíř a pozoruje. Na protější lavicce vidí starého bělovlasého pána v černém zimníku. Bělovousý stařec se naklání. Před ním na zemi sedí v dřepu paní bez kabátu, v zástěře a domlouvá mu. Přichází strážník a několik lidí. Paní mluví s lidmi a odchází. Nepokoj. Strážník zůstává stát u starce a lidé se rozcházejí. Stařec se nahýbá dopředu a z úst se mu hrne proud krve do písku cestičky. Kdosi prohodil blízko malíře ; Zima, mohl by tu umřít. Občas se někdo zastaví před starcem. Stařec je smrtelně bledý. Má klobouk, lakové černé boty, kožišinu kolem krku a vedle na lavičce zavazadlo větší než aktovku, zabalené v černé látce. Přichází znovu paní v zástěře s ženou v šedém pracovním plášti a bez punčoch. Žena rozkládá rukama, ohýbá se k pánovi a parku. Přijíždí policejní auto, pět strážníků se blíží k lavicce. Diváci obklopují starce a strážníky. Jeden strážník jde k starci, jako by ho chtěl zvednout. Mávne však rukou ; strážníci kroutí hlavami a naskakují zpět do policejního auta. Obě ženy odcházejí a hlasitě hovoří. Jiná stará paní se naklání nad starcem a mluví k němu. Také odchází, i první strážník odchází, i děti; i maminky. Stařec má nehybný obličej a je trochu ošumělý. Chce vstát, s jedné strany mu pomáhá další žena a s druhé chlapec. Podpírají ho, ale on je odstrkuje a zdvihne se sám. Snad i hubuje. Chlapec Školák mu přesto pomáhá navléknout na rameno hranatý ranec na dlouhé šňůře, šňůra s ramene klouže. Stařec se klátí dopředu a dozadu, kolébá se jak opilý a odchází z parku. Motá se před autem a pod podloubím náměstí mu spadne ranec s ramene. Vrávorá a není s to si jej navléci. Míjí pěkně oblečená dáma a nevšímá si starce, který kolísá jako opilec. Pierrette Rousseau OBRÁZEK: PLACE DES VOSGES křičí. Přihlížejí lidé 119 [pageend23]P O Z N Á M K Y NĚCO O PŘEKLADECH BIBLE Jedním z nejvážnějších úkolů katolického pracovníka — kněze nebo věřícího — je šířit i znalost a pochopení Písma svátého. Boží slovo je právě v našich těžkých dobách nepostradatelnou posilou a nevyčerpatelným poučením. Proto také duchovní vedení českého zahraničí se tolik přičiňuje o vydávání a rozšíření biblických překladů. A to je nám příležitostí vyslovili nebo uvésti na přetřes několik myšlenek o způsobu, jak překládati Bibli. Jak známo, tato otázka je pro katolíky po mnohé stránce obtížnější nežli pro evangelíky. Ti mají zpravidla starobylý biblický překlad z doby reformační, z doby, která (právě pomocí toho překladu) vytvořila jejich vyznání, z doby, která také byla vyznačena rozkvětem jadrné, poetické řeči. Zejména anglikánská bible je uznaným, nedostižným dílem jazykové krásy ; podobně Lutherova bible je památným pramenem spisovné němčiny ; též bible kralická zůstává mluvnickým pravzorem českého jazyka — ač po stránce básnické krásy zůstává za jinými překlady značně pozadu. I tam tedy, kde protestanti se z praktických úvah odhodlají vydati nový, moderní překlad, zůstávají v držení textu jazykově vzorného, poeticky povzneseného, věkem posvěceného a věřícím obvyklého. Zejména poslední rys je pro bohoslužbu a kázání nedocenitelný. Je pravda : právě láska zbožných, církevně činných věřících ke starému překladu a jeho vlastní krása ztěžuje vydání a vžití nového překladu, kterého je přece nezbytně třeba. (Dala by se tu, ostatně, uvésti obdoba textu staroslovanského a ruského). Je totiž nesporné, že starý překlad je zčásti nesprávný, zčásti nesrozumitelný : vývoj biblických věd a vývoj živého jazyka jsou stejně neodolatelnými důvody, volajícím'' po překladu novém. Zdálo by se, že to vše dává katolíkům zřetelnou výhodu : my, kteří nemáme překladu oficiálního, bohoslužebně posvěceného, můžeme kdykoli předložit obecenstvu (a nejenom věřícím) překlad nový : překlad, který nebude zatížen žádnou pudovou, nemyslící nechutí řekněme mládeže vůči kazatelni- covým obratům starého textu, žádnou obtížností nezcela pochopených výrazů zastaralého jazyka ; nýbrž překlad, který bude působit poutavostí a důrazem samého, nezjinačeného obsahu. A samozřejmě smyslem a účelem překladu je učiniti text srozumitelným ! Z tohoto předpokladu tedy vycházejí dnešní katoličtí překladatelé. A tu se mi chce říci, že někdy jdou příliš daleko. Je ovšem odvážností kritisovat postup takového mistra slovesného umění (a zároveň praktického duchovního správce) jako je v Anglii Msgre Ronald Knox, když svůj nový překlad sepsal záměrně dnešním slohem. Což je možno vůbec něco namítnouti proti snaze » přiblížiti biblický text dnešnímu čtenáři«? Myslíme, že přece jen ano. Možno namítnouti, že úkolem překladatele není něco někomu přibližova- ti, nýbrž nechati posvátná slova na svém místě a jenom k nim otevřití přístup ; ale abychom si nezahrávali přirovnáními, mluvme konkrétně o dvojí obtíži příliš moderního překladu. První, a po mém názoru nemálo závažná nesnáz vzniká tam, kde opravdu věřící posluchačstvo přivyklo dosavadnímu překladu. Uveďme české pašijové texty, které se tradičně na Veliký pátek zpívají. Je to pohnut.livá, povznášející vzpomínka, když jejich slovné znění, zesílené starobylým bohoslužebným nápěvem, utkví ve vzpomínce dítěte. Proč nás rušit, řekněme v misálu, ale i vůbec ve vydání evangelií, novým textem? Neřku — kdyby starý byl omylný nebo nepochopitelný ; ale o tom na daném místě nemůže být řeči. A podobně možno mluvit o evangelních perikopách. K tomu přistupuje to, že někdy starý překlad, právě pro svou starožitnost, je sepsán mnohem výraznější, ba lidovější řečí nežli průměrné dnešní spisování. To platí, přirozeně, zejména o částech básnických nebo vůbec slohem povznesenějších — ale i o historických příbězích. Vzpomeňme si, kolik kouzla získal Jirásek pro své tolik oblíbené knihy pečlivým studiem staročeských knih a dopisů! A nejsou-li české biblické překlady také z dob nezkažené češtiny a kvetoucího písemnictví? Opakuji: místa nepochopitelné, nebo založená na omylných překladech Vulgáty, musejí být opravena — ale proč neponechat starý překlad, kde vyhovuje? Má být Bible podána v jazyce prozaičtějším, modernějším, všednějším, nežli Jiráskovy romány? Možno odpovědět, že ano ; a to z podstatného důvodu. Jirásek chce podat českou historii : v jeho románě je jazykový historismus na místě. Aie v Bibii nemáme hledat historii ; zde by byl historismus přímo blud. V Bibli nesmí hledat ani protestant ovzduší kralických Českých bratří nebo husitů (jejich zapřisáhlých nepřátel, s nimiž bývají tak často spojováni), ani katolík tam nesmí hledat ovzduší rodné vesnice nebo barokní tradice : hledáme tam slovo Boží, a to je nadčasové. « Zhřívali se » není původnější, posvátnější řeč nežli « zahřívali se «. Než namítnu naopak, že katolíci se nedomnívají míti, jako musulmani, nestvořený, s Boží věčností souvěký korán, nýbrž historický dokument, sepsaný v datovaném čase. Odložíme tedy ty obraty překladu, které se zdají připínati text k určitému období našich dějin — zejména překážejí-li našemu pochopení. Ale zato budeme hledět, aby překlad uchoval souvislost textu s dobou jeho vzniku. To, pravím, má přímo věroučný dosah ! Jestliže místy posvátný, Bohem nadšený spisovatel sám (v knize Machabejských) - mluví o svých slohových zvláštnostech, pak nemůže býti sporu, že sloh biblických knih patří právě tak k jejich původnosti a dějinno- sti, jako dejme tomu mravoličné a národopisné údaje v Příslovích. Uplatniti toto stanovisko správně je ovšem právě tak nesnadné, jako na příklad překládati různé názvy biblických věcí. Naši předkové tu nerozpa- 120 [pageend24]Čitě v zájmu srozumitelnosti používali analogie, z římského centuriona udělali setníka (ač by tuším csl. rotmistr lépe odpovídal) — a konečně je jasno, že správná je určitá střední cesta* Ponechati, zejména pro lidového a mladého čtenáře, původní názvy, šakala místo lišky, šekel místo peníze, by bylo stejnou chybou jako modernisovati příliš : nikdo neudělá ze soudce presidenta, nebo z válečného vozu tank. A podobně snad je tomu se slohem. Ponechati výslovné hebraismy příliš doslovně tam, kde ztěžují pochopení, by zajisté bylo chyba. Ale nemenší a, o tom jsem přesvědčen, významná chyba by bylo záměrné odstraňování hebrejského a řeckého větosloví v zájmu jakési plynulé, normali- sované češtiny. Zejména odstraňovati ona, povrchnímu čtenáři snad únavná » a «, kterými nej starší starozákonní knihy navazují své věty (»A učiněno jest ráno a večer, den prvý ... «) — tot jako ze starého bronzu odrhnouti patinu rejžákem, aby byl jako nový. A podobně složitá řecká souvětí, v nichž si libuje pohyblivý duch sv. Pavla, rozsekati na krátké věty, jako by z epištoly měl být úvodník, nebo jako by použití přechodníku v češtině 20. století bylo už zakázanou veteší — tot prostě zfal- šováti dobový sloh datovaného spisu. Tot přesně totéž jako tvrditi, že sv. Pavel se plavil do Itálie parníkem. Ne, nejsme pro historismus jakožto zálibu krasochuti, nejsme pro omšelou romantiku, mechem a rzí nenecháme své posvátné klénoty obrů- sti. Ale rejžák také nutně jejich půvab nezvýší. Je třeba přímo nekonečné pečlivosti — také bedlivého rozlišení, jakým slohem svatopisec psáti chtěl: dějepisným, básnichým - - nekonečné znalosti všech odstínů a možností vlastního jazyka, abychom ten pramen vody živé dnešnímu čtenáři a posluchači když ne přiblížili, tedy představili v neporušené kráse. Moje slova kéž jsou pochopena jako projev upřímné účasti a uctivosti vůči únavné a odpovědné práci všech, kdo se biblické propagandě mezi zahraničními českými katolíky věnují! Jako ocenění celé obtížnosti a životní důležitosti toho úkolu, aby v zájmu Církve i národa vždy byl pohotově co nejbezvadnější český překlad Zákona Božího. K tomu nám dopomáhej Pán Bůh sám! Jindřich Středa TENTO PROBLÉM S DRUHÉ STRANY Jsme vděčni Jindřichu Středoví za jeho bystré a podnětné postřehy stran překládání Písma svátého. Budiž nám však dovoleno připojit několik poznámek o tom, jak se tato otázka jeví těm, kteří na onom poli už nějaký čas pracují. A začneme z jiného konce než předcházející článek. Když psal sv. Pavel své listy, jistě chtěl, aby jim adresáti rozuměli. A byli to lidé s průměrným vzděláním velmi malým. Tak na příklad církevní obec v Korintě, kam apoštol poslal dva dlouhé listy, byla složena převážně z otroků a přístavních dělníků. — A ted se zeptejte lidí, kteří každou neděli poslouchají v kostele čtení z epištol, co z toho mají. Porozumění epištolám se tak dnes stalo výsadou tenké vrstvy lidí, kteří mají vyšší obecné vzdělání, prohloubené nadto ještě soukromým studiem skřip- turistickým, kdežto pro ostatní jsou celé části apoštolských listů » zahrada uzavřená, pramen na pečet«. Když jsem se tedy pustil do práce s překládáním Apoštoláře, po poradách s kněžskými spolubratry bylo stanoveno toto základní pravidlo : překládali tak, aby bez větších obtíží tomu mohl porozumět průměrně inteligentní neodborník. Kdo se někdy sám pokusil o něco podobného, ví dobře, že si tímto způsobem překladatel práci nadmíru ztíží. Bylo by totiž o mnoho snadnější,, kdyby se každě » charis« překládalo » milost« a každé » dikaiosyné « nahradilo výrazem » spravedlnost», — ale většině čtenářů by tím bylo pomoženo málo. Stačí se jen zběžně podívat do odborných slovníků na příslušná hesla, aby i nezasvěcený hned viděl v kolika různých významech se tato dvě slovíčka v Pí smě vyskytují. Jen jeden příklad namátkou. V 2 Koř 9-10 vyzývá apoštol Korinťany ke sbírce pro chudé jerusa- lemské křesťany; A říká : kdo štědře rozdává, tomu to Pán Bůh vynahradí i na pozemských statcích. A jako důkaz uvádí Ž1 111, 9 : Rozhazuje, dává chudým ; jeho spravedlnost (»dikaiosyné«) zůstává na věcné věky (překlad Vulgáty, který přešel i do všech českých vydání). Jenomže ta >> spravedlnost« v uvedeném žalmu znamená » dobročinnost«, jak překládá i vykládá nový úřední překlad Žaltáře ; munificentia eius manebit semper. Když si toto uvědomíme, je ono místo u sv. Pavla jasné. Přesný překlad toho žalmu (a citace u sv. Pavla) tedy je : Rozdává chudým, a přece vždycky bude míti tolik, aby mohl prokazovat štědrost. Kdybychom se doslovně drželi překladu » spravedlnost« (místo » štědrost «), zatemňovali bychom porozumění tomuto místu z Písma. První účel překladu bible musí vždycky být — pokud je to jen možno —, aby vyvolal v čtenáři stejné myšlenky a pojmy, jaké měli první adresáti při čtení toho neb onoho listu. Všecko, co by tomuto porozumění nějak bránilo — i kdyby to byla starobylá patina sebekrásnější — musí podle našeho názoru ustoupit. „ Myslím, že s těmito zásadami budou vcelku souhlasit skoro všichni. Rozdíl v názorech se však jistě vyskytne, jakmile se tyto všeobecné zásady začnou uplatňovat v praxi, Jindřich Středa uvádí, že české pašijové texty na příklad, i když ve starším jazyce, jsou lidem docela srozumitelné. Je to z velké části pravda, protože v tomto případě usnadňuje porozumění sám děj, známý z kázání, z vyučování a z knih. U epištol je však situace docela jiná. Proto názor Jindřicha Středy, že pro nedělní a sváteční perikopy, předčítané v kostele, je jistý posvátný starobylý nádech velmi důležitý pro kázání a bohoslužbu, můžeme připustit jen zčásti: kde by tento starobylý ráz 121 [pageend25]překladu škodil přesnému pochopení (a to je tuším u převážné části epištol), je ho třeba přepracovat. Co se pak týká překladů z originálu pro soukromou duchovní četbu a studium, hájíme názor, že » sakrální sloh « je už mnoha lidem těžko srozumitelný. Proč tedy na př. nechávat v 1 Kor 7, 31 : » kteří užívají tohoto světa, jako by ho vůbec neužívali«, když v dnešním jazyku » užívat světa« má zcela jiný význam (» vyhodit si z kopejtka«) ! Kdo je od malička obeznámen se starým překladem, kdo mimo to zná i Vulgátu, nikdy si. třeba podobných odstínů nepovšimne. Když však dostane takový starší překlad do rukou člověk, kterj^ neměl to štěstí, aby vyrostl v křesťanské věřící rodině, často na podobné výrazy » sakrálního slohu« naráží. >> Doslovné « překlady bývají proto někdy méně přesné než překlady » volné « (ve smyslu shora vysvětleném). To platí tím více, čím je od nás vzdálenější doba, v které to neb ono literární dílo vzniklo. Nový směr v překládání Písma dala v naší době jedna událost nedozírného významu : nový překlad Žaltáře, pořízený na rozkaz Pia XII. papežským Biblickým ústavem v Římě. Starý oficiální překlad žalmů, kterého se výhradně užívalo do r. 1945, měl zdánlivě všecka práva, aby navždycky zůstal jediným úředním překladem v latinské Církvi : v podstatě to bylo dílo ještě předjeronymovské (sv. Jeroným ho jen upravil), užívalo se ho staletí a staletí v bohoslužebných textech i v kněžských hodinkách, takže každé slovo tam bylo takřka promodlené miliony a miliony křesťanů více než patnácti věků ; konečně celá patristická literatura latinská je na tomto překladu závislá. A přece : Pius XII, neváhal tento ctihodný a posvátný překlad nahradit novým, přesnějším a srozumitelnějším. Je to směrnice pro všechny překladatele Písma : nerušit zbytečně jazykovou souvislost s překlady staršími, — ale zase v zájmu srozumitelnosti a přesnosti obětovat — třeba někdy s těžkým srdcem — i sebepěknější starobylou patinu. Souhlasíme však s Jindřichem Středou, že s rejžákem se na to zrovna jít nemusí. Ondřej M. Petrů SOCIALISMUS NA ROZCESTÍ Sociálně demokratická revue v exilu » Hlas « přinesla ve svém posledním čísle z roku 1953 úvahu Vladimíra Rysa » Přerod socialismu «. Pojednání VI. Rysa se člení mimo úvod na tři části : kritika dosavadního programu socialismu, návrh nové formulace programu a jeho obhajoba. V úvodu poukazuje Rys na to, že zkušenost exilového života přivedla alespoň některé socialisty k vážnému zamyšlení nad pevností a platností socialistické nauky. Při tomto kritickém pohledu se prý zjistilo, že některé základní socialistické these zpuchřely, jiné ustoupily do pozadí a konečně třetí prý ukázaly jakost diamantů, obstály v tvrdé zkoušce. Nedá se říci, že by tato přeměna byla již definitivní, spíše je dnes ve stavu zrodu — děje se. Rys se domnívá, že přerod v mysli socialistů — některých socialistů — je tak dalekosáhlý, že se projeví v celém hnutí. 1. Co ztrouchnivělo v socialismu ? Padla these, podle tvrzení VI. Rysa, že společenský řád musí být vybudován na masách. Naopak : základem společnosti je jedinec a směrodatné jsou jeho vztahy k jedincům. Teprve na druhém místě přijde společnost. » Spása «, píše Rys na 5. straně Hlasu, » tkví v lidech, kteří se zmocní vlády především sami nad sebou a potom odpovědně, t. j. rozumově, cestou pokusu a nápravy omylu, upravují vztahy mezi sebou jako jednotlivci i skupinami v lidské společnosti «. — Poměrně nová zkušenost ukázala, že t, zv . mezinárodní solidarita je velký sen. Existuje-li, pak se vlastně kryje s lidskou solidaritou a netvoří nic specificky socialistického. Pod tlakem trpkých zkušeností, všeobecně lidských a hospodářských, se zhroutila these a slepá víra v účinnost zespolečenštění výrobních prostředků. — » S lítostí« VI. Rys konstatuje, že spíše špatní lide ovládnou instituci, než že by tato instituce vychovávala dobré lidi, čili jinými slovy : ukázala se nepravdivou zásada všech socialismů (a naturalismů), že lidská přirozenost je naprosto dobrá. — Konečně je nesporné, že strany s ostře vyhraněným socialistickým programem se projevily jako politicky krátkozraké. — Dále nutno připustit, že socialismus nemá patent na poskytnutí lepší životní úrovně dělníkovi. Vidíme, že země vysloveně kapitalistické poskytují dělnictvu větší blahobyt než země se socialistickým řádem. — Konečně nesnášenlivost vůči jiným nesocialistickým hnutím je přežitek, protože tato hnutí mají cíle obdobné, nebo i totožné, jak se domnívá VI. Rys. Positivní úspěchy socialismu, které se ukázaly negativními v programové problematice, by se daly shrnout podle článku Hlasu do těchto vět : Nikdo se dnes neodváží veřejně vládnout proti dělnictvu. — Prvky socialistického programu jsou dnes uplatňovány téměř všemi nesocialistickými stranami jako samozřejmé lidské požadavky. Konkrétně je to důraz na hmotné podmínky pracujících, rovné volební právo, zkrácení pracovní doby, sociální zákonodárství. Přeskupení these vede logicky k tomu, že původní socialistický program se stal historickou památkou. Neboť některé these se ztratily jako nepravdivé, jiné byly uskutečněny. Jsou-li však všeobecně uvedeny ve skutek, pak nemohou být úkolem a programem hnutí ; jinak by to byl jistý anachronismus. Dovolte jedno srovnání : Hlavní zásada v programu republikánských hnutí (alespoň v Itálii) bylo odstranění monarchie a zřízení republiky. Republika se stala skutečností a přestala být programem. Zde koření nutnost radikální přestavby socialistického programu. Rys se domnívá, že tento nový program musí být teprve vytvořen namáhavou životní zkušenostní cestou. Jakou cestou se dát? Jistě i VI. Rys cítí, že zde tkví bolavý bod problému. Proti očekávání starých socialistických bojovníků hmotné zabezpečení člověka zdaleka neuskutečňuje představu spokojenosti. Je tu ještě jiná lidská skutečnost. 122 [pageend26]s neméně reálními požadavky a potřebami, než jsou potřeby těla : duše a její hodnoty, a na ni zapomněli předchůdci socialismu. 2. Zde přechází Rys k nové formulaci programu socialismu. Vidí velmi dobře, že změnami, zvětráním nebo uskutečněním některých podstatných programových bodů socialistické hnutí ztratilo důvod bytí. Je prostě pryč to, co zdiivodňovalo a ospravedlňovalo existenci socialismu — v očích socialistů. Pisatel Hlasu se tedy pokouší ukázat evropskému socialismu cestu z ideologického ustrnutí heslem: Chléb a vzdělání. A podtrhuje vzdělání, jako hodnotu ducha, o nějž se socialisté doposud prý velmi málo starali. Škoda, že VI. Rys tuto část tak málo rozvedl. Říká sice, že se socialisté musí bít a) za největší dosažitelnou rovnost v přístupu ke vzdělání ; b) za jednotnou a beztřídní výchovu mládeže ; c) za zlepšení method pro vzdělání dospělých. Domnívám se, že rovnost v přístupu ke vzdělání tvoří dnes programový bod prvního řádu i u neso- cialistů. Často jen existenčně důležitější otázky nedovolují, aby se prorazilo s rovností všech, i hospodářsky slabých, v přístupu ke vzdělání. Totéž můžeme tvrdit o thesi pod c). Nelze tedy tyto dvě považovat za socialistickou zvláštnost. Jsou to všeobecné požadavky spravedlnosti. Nejasný (anebo příliš jasný? !) je Rys v požadavku jednotné a beztřídní výchovy mládeže. Toto nepatrné slůvko » jednotné « příliš ještě připomíná kolektivismus. Možná, že Rys ukáže šíře a jasněji, jak si představuje přestavbu socialistického programu, a hlavně vyjádří přesně práva státu a rodičů ve výchově dětí. Upřímně řečeno, tato část je velmi slabá ; nepřináší nic podstatně nového a nepřekonává materialistické pojetí socialismu. 3. Obhajoba. VI. Rys je si vědom, že jeho názory, hlavně v první části, jsou víno příliš nové a silné pro staré socialisty. Proto se hájí. První námitka říká, že Rysovy názory existují jen v jeho hlavě. Rys se brání a odpovídá, že existují pravděpodobně i v hlavách jiných socialistů. K tomu bych řekl, že i když připouštíme určitou rozšířenost těchto názorů, musíme si uvědomit, že nejsou uzrálé ■— a důsledně promyšlené. Vidí ovšem jasně staré nedostatky, na něž bylo upozorňováno již od samého dětství socialismu. Další námitka je vážnější : Socialismus bez své metafysickó materialistické základny — už nebude socialismem. Rys však uznává jako vědeckou základnu názor materialisticko-spirituální. Je dnes vědecky a empiricky prokázáno, že existují duchovní jevy, které se nedají vysvětlit jen materialisticky. Tato » spirituální fakta « se stávají na určitém stupni na hmotném dění úplně nezávislá a podléhají svým vlastním zákonům. Je dobře, že Rys socialista napsal tuto větu. Je dnes, a byla vždy, zaostalost a zaslepenost lpět na t. zv. » vědeckém materialismu«. Kolik však socialistů se dnes hlásí upřímně, a nejen slovy a projevy, nýbrž i činy, k realismu, myslím filosofickému realismu, jako názoru na spirituálně - hmotnou povahu člověka? Rys je ochoten obětovat i jméno socialismu. Ami- cus socialismus, sed magis amica veritas, by se snad mohlo říci o Rysovi. Ale nedá se to říci bez výhrad. Není mi jasno, co chtěl říci Rys v závěru. Nemohu se ubránit dojmu, že i jemu se zdála jeho úvaha, hlavně v první a třetí části, příliš radikální a příliš » nesocialistická«. Proto ono nelogické a neočekávané zmírnění ostří myšlenek v závěru : » jakkoliv by se ovšem neosocialismus budoucnosti jmenoval, nic by to nezměnilo na jeho cílech, které by zůstávaly totožné s cíli tradičního socialismu «. Jak mohou zůstat totožné cíle neosocialismu s cíli starého socialismu, když se udál takový přesun podle názoru VI. Rysa právě v programu — tedy v cílech? či by to byl ethický cíl socialismu : sympatie se slabým a trpícím? Mou pochybnost o opravdivosti a hloubce přerodu socialismu potvrzuje další fakt, že v závěru nečtu nic o změnách, nýbrž jen opatrnější interpretaci kolektivní akce jako methody a beztřídní společnosti jako cíli. Nemohu si pomoci, ale soudě podle závěru, zdá se mi, že se celý » přerod« scvrkl na opatrnější a mírnější pojímání starých socialistických pouček o beztřídní společnosti a kolek- tivismu. Přesto jsem vděčen VI. Rysovi za jeho otevřené a statečné slovo v první a třetí části jeho úvahy. Ukázal na krisi socialismu. Socialismus žil a žije dosud ze svého předního učitele Karla Marxe. Příliš jasné politické, hospodářské, sociální, a kulturní barbarství » vědeckého socialismu « čili komunismu přinutilo socialisty k přemýšlení. Svět vidí, jak marxistické these jedna za druhou padají, jak se ukazují nelidské a protilidské. A jsou to these velmi drahé i tak zvaným demokratickým socialistům! Socialisté se snaží zachránit, co se dá. Ale jak správně říká Rys, třeba uznat neudržitelnost některých programových zásad a třeba hledat nové cesty. Nechci být prorokem a nechci tvrdit, že Rysovo mínění prorazí. Jisté je, že není doposud tak silné, aby mělo viditelný vliv na hnutí. • Petr Želivan. Z NOVÉHO PŘEKLADU APOŠTOLÁŘE K ŘESŤANSKÉ AKADEMIE V ŘÍMĚ. — » Komu se dostalo (Božího) světla, kdo okusil, jak chutnají nebeské dary, kdo přijal Ducha svátého, kdo zakusil, jakou cenu má Boží slovo a jak mocně se projevuje mesiášská doba, — a přesto přese všecko potom odpadl, takového člověka je nemožno znova uvésti pokáním do původního stavu : vždyť on sám zase přibíjí na kříž Božího Syna a vydává, ho v posměch. Když nějaké pole je bohatě zavlažováno a nese plodiny, jaké si přeje ten, kdo je obdělává, Bůh takovému poli žehná. Když se však na něm rodí jen trní a bodláčí, je to pole jalové, hrozí mu (Boží) prokletí a skončí vypálením. « (Židům, 6, 4-8). Ukázka výkladu z připojených poznámek k textu: 4.-5. » Komu se dostalo (Božího) světla«, t. j. kdo přijal křest. Říkalo se tak křtu i proto, že jím člověk přechází ze tmy do světla (Ef. 5, 8). — » Nebeské dary « : všecka dobrodiní, která nám Kristus zasloužil a dává. — » Jakou cenu má Boží 123 [pageend27]slovo « : protože už tady na světě nám zaručuje vnitřní Štěstí, a co teprve po smrti ! 6. » Takového člověka je nemožno uvésti do původního stavu «. Z těchto slov usuzovali někteří bludaři (montanisté a Tertulian, novaciáni), že Církev nemá moci odpustit jisté zvlášť těžké hříchy (cizoložství, vraždu, odpad od víry). Neprávem. Abychom pochopili pravý smysl tohoto místa, stačí připomenout úryvek z evangelia sv, Marka (10, 23-27). Kristus Pán tam mluví se svými učedníky o tom, může-li bohatý člověk vejít do Božího království, a dvakrát říká : » Jak nesnadno vejdou ...*«. A pak připojuje přirovnání : » je snadnější, aby prošel provaz (někteří biblisté čtou » kamilos — provaz « místo » kame- los — velbloud«) uchem v jehle, než aby bohatý člověk vešel do Božího království! « Učedníci byli zaraženi z této Ježíšovy řeči, a proto Kristus Pán vysvětlil onu nemožnost takto : » U lidí je to nemožné, ale ne u Boha ! U Bohu je možné všecko ! « A skutečně krátce po této rozmluvě, se obrací bohatý celník Zacheus (Lk 19, 1-10), a tak to, co je podle Ježíšovy řeči nemožné ()> provaz uchem v jehle«), stalo se možným zásahem Boží milosti. Stejně musíme rozuměti tomu vyjádření “ je nemožné ” i tady : po lidsku je to nemožné, aby se odpadlý křesťan zase obrátil a dělal pokání, ale co je nemožné u lidí, může způsobit Boží všemohoucnost. Tato malá ukázka překladu a výkladu P. O. Petrů O. P. ukazuje, jak hodnotný a. užitečný dárek k Ježíšku chystá našemu českému exilu Křesťanská akademie v Římě. Můžete si už nyní zajistit první výtisky za zlevněnou cenu subskripcí. Podmínky Vám sdělí Křesťanská akademie v Římě (Boma, Via della Conciliazione, 1. — Italia). KATOLÍCI VE VIETNAMU Nejednou jsme na ně vzpomínali při posledních pohnutých vojenských a politických událostech v Indočíně. Více než půldruhého milionu jich je, mezi 20 milionů všeho obyvatelstva. Vítězství komunistických vojsk tvoří pro ně vážné nebezpečí, protože ta mluví o katolictví jako o » náboženství Francouzů«, a nenávist vůči kolonialistům zaměňují za nenávist vůči katolíkům. Vietnamští katolíci se však nebojí. Jsou zvyklí žít svou víru v podzemí, za ni trpět, a třeba-li, položit za ni i život. Tři staletí jejich církevních dějin jsou téměř nepřetržitý potok krve prolévané pro Krista. Nesčetní biskupové, stovky kněží cizích í domácích, katechistů, řeholních sester a na 10.000 křesťanů na příklad volilo v minulém století raději smrt, než aby se vzdalo své víry. A Církev nezahynula. Tehdy dík domorodým katechistům, kteří učili pravdám víry, křtili děti a modlili se s umírajícími. Aby Církev nezahynula ani zítra, o to se postarají domorodí kněží. Je jich půldruhého tisíce, sester je 4. 243, a sedm biskupů je též rozených Vietnamci!. Pomůže jim též přímluva jejich mučedníků, které dnes uctívají jako blahoslavené. Přímé pronásledování se na území dnešního Vietnamu skončilo až v minulém století, kdy zemi obsadili Francouzové. Než ani oni práci misionářů nepodporovali, ba právě naopak jí někdy škodili svým protináboženským smýšlením, laickým duchem svých škol, a tím že se nejednou vměšovali do vnitřních věcí Církve. Když si v našem století Církev poněkud oddechla, přišli Japonci, a pak nacionalistická hnutí, prohlášení nezávislosti a s tím i začátek občanské války mezi vietnamskými a vietminhskou stranou. I katolíci se k ní nejdříve přidali. Vždyť i oni jsou pro nezávislost a úplnou svobodu. Brzy se jim však otevřely oči. Za hesly o svobodě se skrýval komunismus, nenávist a pomstychtivost vůči starým pánům. S tím ovšem souhlasit nemohli. Odtrhli se od vietminhu, A tehdy začala pro ně nová křížová cesta. Katolíci se jí nebojí. Šli po ní jejich otcové a praotcové, a nakonec zvítězili ; zvítězí i oni. p. o. NOVÉ ČESKÉ KNIHY V EXILU, pokud byly zaslány redakci Nového života : Alfa : Zvolil jsem exil. Edice satiry, sv. 8. Londýn 1954. 52 str., cena 5 š. nebo 75 c. (Marie Zárubová 180, Westbonrne Grove, London, W. 11., England). I)r. J. W. Brugel : Případ Podkarpatské Rusi. Doklady a rozpravy, sv. 14. Vyd. Ústav Dr. Edvarda Beneše, Londýn, S. W. 1, 45, Hans Plače, Petr D en: Mexické divertimento. Edice Sklizeň (Ant. Vlach, Hamburg 13, Postfach 2700). Cena 1.50 WDM, 0.40 doll., 3 angl. sh. atd. Jan Dokulil: Hořké umučení Pána našeho Ježíše Krista podle vidění Anny Kateřiny Emerichové. Str. 196. Tiskárna českých benediktinů, Chicago. S. Ghelfand : V předvečer druhého dne (Marxismus a křesťanství) Str. 180. — Nákladem autorovým. Brusel 1954. Milan St. Ďurica : Dr. R. IV. Hynek e i suoi studi sulla Sindone. Zvláštní otisk ze <> Salesianum«, XVI, č. 2-3, str. 423-437. Životopisný nástin nejznámějšího českého konvertity, zhodnocení jeho studií o posvátném turinském rubáši, bibliografie. Jiří Kovtum : Blahoslavení. Lucernička, edice krásné literatury v exilu, sv. 1. 1953, Mnichov. Jiří Kovtum : Tu-Fuův žal. Knižnice Lyriky, 2. sv. Paříž, cena 250 fr. Antonín Kratochvíl Christen : Modlitba domova v díle Jana čepa. II. vyd. Edice Lucernička, Mnichov. Karel Lisecký : Československá cesta do Mnichova. část 1. Doklady a rozpravy Ústavu Dr. Edvarda Beneše, sv. 15. Londýn. . Mariánský almanach. Katolická uprchlická duchovní správa v Rakousku (P. František Omasta, Museumstrasse, 24, Innsbruck, Austria). Poselství nejsv. srdce Ježíšova světu (podle zjevení ctih. sestry Josefy Menéndez). Str. 64. Tisk. českých benediktinů, Chicago. V. Vojíř : Slováci a koncepce československá. Edice Národ a politika, sv. 1. 1954, Chicago. Pokud knihy svým obsahem zapadají do rámce náboženskokulturního programu našeho časopisu a dovolí nám to místo, vrátíme se k nim ještě ; dnes se musíme spokojit pouze touto stručnou registrací. 124 [pageend28]KŘESŤAN A SVĚT KRISE ZÁPADNÍHO SVÉTA (.Mezinárodní přehled) První kolo diplomatické bitvy o Asii, která začala před dvěma měsíci v Zeneve, skončilo špatně pro západní svět. Bylo zahájeno za podmínek krajně nepříznivých, kdy vojenská bitva o pevnost Bien Pien Phu spěla k nepochybnému konci; když konec nadešel, těžké stíny sklíčenosti a vzájemných výčitek se položily na západní svět. Byl to konec nešťastný, ale čestný. Mravního kapitálu, jejž hrdinská obrana pevnosti po sobě zanechala, by bylo bývalo možno použiti ke zgalvanisování obranných sil demokratického Západu a jejich pevnějšímu semknutí, tak jako kdysi, za poslední války, pád Dunkirku vedl k takovým důsledkům v proti- hitlerovském postoji anglosaských národů. Opak se však stal pravdou. Z ponuré vlny sklíčeností, která se rozlila západním světem, rozpory mezí jednotlivými velmocemi Západu vystoupily do popředí ještě ostřeji nežli předtím. Demokratický tábor se rozložil do svých národních oddělení, v každém z nich se vláda jenotlivých velmocí opřela o naježené veřejné mínění, v němž převládají prvky zdůrazňující spíše to, co je dělí od ostatních složek demokratického světa, nežli to, co je spojuje. Bitva o Asii tak rozpoutala krisi mezi demokraty, zahrnující nejen Asii, ale také věci evropské, ba i samu budoucnost Spojených národů. Její rozsah vyplyne z přehledu jednotlivých národních postojů, demokratických velmocí. Ve Francii, ústředním to činiteli indočínské zápletky, defaitistické síly nabyly vrchu zase jednou naplno. V kritické chvíli ženevské konference byla francouzská vláda poražena a poslanec Menděs- France, který už dříve několikrát vystupoval ve prospěch radikální likvidace indočínské války, se stal ministerským předsedou. K nemalé nechuti přívrženců energického odporu proti bolševismu ve světě, a k nemalému zděšení protikomunistických Vietnamců, stanovil si tento muž za úkol skoncovat válku v Indočíně za každou přijatelnou cenu, což prakticky znamená téměř za každou cenu. Nechuť zahraničních kritiků tohoto vývoje ve Francii se jen zvýšila tím, že současně s poraženectvím v Asii zahrazuje francouzský parlament novými vrtochy cestu k obraně Evropy, odkládaje do nekonečna dohodu o evropské armádě. Oba tyto nekonstruktivní postoje, poraženectví v Asii a vrtošivá nerozhodnost v Evropě, mají bohužel za sebou mocnou podporu francouzského veřejného mínění. Místo aby vedla veřejné mínění, vláda pana Menděs-France se zdá ochotna dáti se jím vést až do krajností. Nelze nevzpomenout, že vláda Eduarda Daladiera, muže téhož typu a téže politické strany jako p. Menděs-France, činila před 16 léty, za Mnichova, přesně totéž, a že mnichovská dohoda byla francouzským parlamentem schválena skoro jednomyslně. Ve Velké Britannii obraz je jiný. Politiku anglická vlády určuje v prvé řadě snaha o zachování soudržnosti britského impéria v Asii a teprve v druhé řadě ohled na voličstvo. Tento ohled však neznamená, že by se Churchilova vláda dala vésti slabostmi a předsudky britského veřejného mínění. Má v parlamentě jen malou většinu a nemůže si proto dovolit, se zřetelem na příští volby, aby labouri- stická oposice mohla využívat agitace, že politika konservativní strany vede k válce. Potud je úsilí anglických ministrů o diplomatické vyřešení indo- čínského problému inspirováno starostmi o budoucnost konservativní vlády před britským voličstvem. Jinak však je politika Velké Britannie určována imperiáleími zájmy. Indie, Pákistán, Burma, Ceylon jsou součásti Impéria, sledují se sympatiemi ústup Francie z Indočíny, a doporučují připuštění komunistické Cíny do Spojených národů. Proto se Anglie snaží přizpůsobit svou politiku jejich názorům, aby, je udržela v rámci Commonwealthu, a tím se dostává do vážných rozporů se Spojenými státy. Vláda ivashingtonská je ochotna zakročit proti komunistickému postupu v Asii se vší rozhodností, tak jako před 4 léty zakročila na Koreji. Kterak však může, když ji v Londýně odmítají podpořit a v Paříži se kloní k odepsání Indočíny vůbec? V obou těchto městech se kritikové Ameriky stali klasičtějšími, než kdy jindy. Bez podpory anglo- francouzské by zákrok v Indočíně podle vzoru korejského, pod vlajkou Spojených národů, nebyl možný, a kdyby Spojené státy zakročily samy, s obejitím Spojených národů, způsobily by nepochybně hlubokou krisi této instituce. A pak, kterak za- krocovat ve prospěch francouzských posic v Indočíně, když Francie sama není ochotna se za ně náležitě bít? Za těchto rozháraných okolností mezi demokraty neměli komunisté, vítězící na asijských bojištích, věru žádného důvodu, aby činili ústupky na ženevské konferenci, když tato uvázla na mrtvém bodě. V té chvíli americký president pozval britského ministerského předsedu do Washingtonu, aby s ním promluvil vážné slovo o mezinárodní krisi. Vážná slova byla opravdu s obou stran promluvena, ale k dohodě o asijských věcech nevedla. Každá z obou anglosaských velmocí setrvala na svém stanovisku, takže budoucnost aijského problému zůstává nevypočitatelné vyhražena dalšímu kolu ženevské konference, která se má znovu sejiti v průběhu července. Na jedné věci se však oba státníci dohodli, totiž na tom, že francouzské nemohoucnosti či zlé vůli nemůže býti dovoleno zadržovati nadále výstavbu evropské obrany. Dnešní francouzská vláda patrně doufá, že by svým liknavým postupem v této věci, velmi sympatickým pro Sověty, mohla získati lepší podmínky pro řešení záležitostí indočínských. Je to kalkulace velmi sobecká, která uvádí do značných nesnází německou vládu Adenauerovu, nemluvě o zanedbávání vojenských zájmů celoevropských. Německý kancléř vsadil jednoznačně celou svou za125 [pageend29]hraničně-politickou prestiž na myšlenku evropské armády, jež vedle obecného významu pro obranu svobodného světa má Německu přinést! zrovnoprávnění s ostatními západními velmocemi. Avšak úmluva o tom ceká už 2 roky na francouzskou ratifikaci a dr. Adenauer je vystaven ostrým útokům německých kritiků, kteří francouzskou neochotu vykládají jako neúspěch jeho politiky. Proto se oba anglosaští státníci ve Washingtoně usnesli, že jestliže Francie neratifikuje co nejdříve, bude zřízena nová německá armáda, národní a ne evropská, proti Francouzům a bez ohledu na jejich mínění. Dojde-li k tomu, nebude to zajisté řešení nejlepší, vzhledem k nevyzpytatelným nebezpečím, jež by znovuvzkříšená Wehrmacht, založená jen na národní německé základně, v sobě nesla pro budoucnost ostatních evropských národů, zejména těch, které s Němci sousedí. Co jiného však zbývá, nemá-li býti středoevropská obranná linie vydána nadále na milost neodpovědným náladám francouzského parlamentu ? Nejdůležitější politická věc Evropy se tak dostala o krůček dopředu. Problém Asie však zůstává v plné krisi, která dříve či později hrozí vytvořením nové situace ve světě, velmi nepříznivé pro demokratické mocnosti. Stačí si uvědomiti, že padne-li Indočína, ovládnou tím komunisté velkou většinu asijské produkce rýže, na níž závisí životy sta milionů Asiatů. Kdo bude potom moci zazlívati na příklad Japonsku, jestli bude hledat cesty k narovnání s komunistickými vládci rýžových oblastí, aby zabezpečilo holou existenci svého obyvatelstva? Stačí také si uvědomiti, že pád Indočíny rozpoutá nevyhnutelně po celé Asii novou vlnu volání po dokonalé likvidaci evropského kolonialismu. Už nyní Indonésie vymáhá, pod vlivem ženevské konference, své úplné odtržení od Holandska. Zastaví se tato vlna před britským Malajskem, Hong Kongem, Singapurem, Burmou, Persií, nemluvě o Egyptu a francouzské severní Africe? Další osud Indočíny se tak stává nejen symbolem, ale rozhodným krokem oné fáse studené války, kterou lze nazvati fásí asijskou. Krisi v západním světě už Indočína způsobila ; dojde-li k jejímu proměnění v komunistický stát, lze míti jen málo pochybností o tom, že Západ — nevzchopí-li a nesjednotí Ji se — zanedlouho prohraje celou asijskou kapitolu studené války. Zdeněk Petr CÍRKEV VE SVĚTĚ Podle úřední ročenky je ve Spojených státech severoamerických přes 31 milionů katolíků. Roku 1953 přestoupilo do katolické Církve 116.000 dospělých konvertitů. * Ve Španělsku vydávají (kromě die- césních věstníků) na 350 náboženských časopisů. *V Belgii v Bruggách se konal mezinárodní sjezd kostelníků a sakristánů. Předsedal mu sakrista svátého Otce, augustinián, světící biskup a generální vikář vatikánského státu, Msgre Kanisius van Lierde. * Koncem srpna se bude konat ve Fuldě 76. Katko- likentag (sjezd německých katolíků) ; zúčastní se ho na 12.000 katolíků z východního Německa, kteří po dobu kongresu budou hosty západonemecké vlády. * Celá katolická Brazilie se chystá na mezinárodní eucharistický kongres. Bude se konat roku 1955 v Rio de Janeiro. Každá diecése chce mít podíl v přípravných pracích: jedna věnovala obrovský kříž pro monumentální oltář na slavnostním náměstí, odjinud přišlo na 200 mešních rouch, zdobených znakem kongresu. Na slavnostním kongresovém náměstí-,bude místo pro 500.000 osob. * L’Os- servatore Romano se zabýval napjatou situací v Jerusalemě, kde znovu tekla krev při nedávných nepokojích. Vatikánský orgán znovu připomíná, že si katolíci přejí, aby byl konečně slyšen hlas papežův, který žádal zmezinárodnění Jerusalema. Násilné rozdělení města na dvě pásma nut/ně povede k novým srážkám a nepokojům. * V Evanstonu u Chicaga se bude konat v srpnu světqvý ekumenický kongres protestantských církví. Chicagský arcibiskup vydal při té příležitosti zvláštní pastýřsský list, v němž vyložil, proč se katolická Církev nemůže zúčastnit sjezdu. Nikoliv z pohrdání ostatními křesťanskými bratřími, nebo z pýchy, nýbrž proto, že je přesvědčena, že je jediná a pravá Kristova Církev, v níž možno uskutečnit jednotu všech. Kardinál však upozorňuje že je možná, ano nutná spolupráce se všemi odloučenými bratřími, kdykoliv je třeba v soukromí i ve veřejném životě bojovat proti bez- božectví a proti otevřeným i skrytým útokům na zásady pravé demokracie. * Ulicemi Buenos Aires se konal dojemný průvod asi 30.000 emigrantů. Zúčastnili se také Češi a Slováci v národních krojích. Všichni byli na mši svaté v katedrále a společně se modlili za pokoj a blaho své domoviny. * Násled- lem tragického automobilového neštěstí u Perpigna- nu ve Francii skonal v časných ranních hodinách 30. června vdp. P. Emanuel Suarez, velmistr řádu sv. Dominika, spolu se svým osobním sekretářem. Zesnulý byl rodem Španěl z Asturie. Proslulý znalec církevního práva, bývalý profesor a rektor římské dominikánské university Angelicum, Činný řadu let v různých oborech římských ústředních církevních úřadů, byl generálním představeným kazatelského řádu od roku 1946. Za osm let řízení řádu se všude projevovala jeho neúnavná pracovní energie, orga- nisacní talent a proto není divu že řád za jeho gene- ralátu vzrostl početně a otevřel řadu nových učilišť. Rozšířil i svou činnost v zámořských misiích. Jeho náhlého skonu želí nejen dominikánská rodina, nýbrž všichni přátelé řádu, a římská kurie, která v nem ztratila tak mimořádně schopného pracovníka, Pohřben byl ve Španělsku. R. i. p. * V mariánské svatyni v Keevelaru na belgicko-holandsko- německých hranicích se sešli na společné pouti mladí muži ze všech tří států. Předseda holandské katolické akce mládeže řekl při té příležitosti, že nejlepším prostředkem pro sblížení všech národů je modlitba. * Po dlouhé přestávce 23 let v SalzburUu byly obnoveny Universitní akademické týdny, které mívaly tak velký ohlas mezi německou inteligencí. Protektorát nad nimi převzali kardinálové Innitzer a Wendel. * V Rakousku se konalo lidové hlasování pro znovuzavedení svátku neposkvrněného Poletí jako 126 [pageend30]dne svátečního. Podle » Voíksbote « hlasování bylo tak spontánní a úspěšné, že rakouský lid dosud nikdy neprojevil tak jasně svou vůli jako v tomto případě. ČERVENEC V ŘÍMĚ. (Zpravodajský přehled). Z projevů svátého Otce jmenujeme alespoň 'promluvu k účastníkům, světových sportovních a atletických závodů (30.6.), které přijal na nádvoří sv. Damasa ve Vatikáně. Zdůraznil velké mravní hodnoty rozumně prováděného sportu. Musí jej však vždy provázet hluboká úcta k lidské dúši * 6.000 delegátek Sdružení Dcer neposkvrněné Matky Boží (zřizovaných především u ústavů Sester sv. Vincence z Pauly) ze 43 národů se sjelo do Říma na mezinárodní sjezd. Sdružení má přes 100.000 činných Členek. Svatý Otec je přijal ve vatikánské basilice a v delší francouzské promluvě zdůraznil aktuálnost jejich poslání v dnešním světě. Aby si zachovaly svůj idealismus a dovedly plnit závazky svého zasvěcení, mají se především snažit o důkladné náboženské vzdělání. * Poslal listy kardinálovi Ger- lier, papežskému legátovi na národním mariánském kongresu v poutní mariánské svatyni ve Fourviere u Lyonu a účastníkům 14. sociálního týdne v Burgos ve Španělsku. Jednali o problémech bydlení. V papežovu listu se připomíná, že právo na důstojný byt náleží k osobním právům každého člověka a má nesmírný význam pro zdravý vývoj křesťanské rodiny. * Rovněž vzpomněl sv. Otec 50. výročí založení Sdružení belgických Mesiánských syndikátů, které se sjely do Gentu. Belgické křesťanské syndikáty sdružují na 650 tisíc dělníků. * Svatý Otec pronesl dvě rozhlasová poselství : jedno o svaté Terezii od Ježíška, jejíž basiliku v Lisieux posvětil jeho jménem pařížský arcibiskup kardinál Feltin. Papež komentoval duchovní poselství mladistvé karmelitky světu : výzvu k pokoře, důvěře a křesťanské lásce. Druhý rozhlasový projev byl věnován velikému bojovníku za svobodu Církve a za práva církevní investitury, papeži Řehořovi VII. Jeden z největších papežů všech dob je poučným příkladem i pro dnešní dobu. Umíral ve vyhnanství, protože miloval spravedlnost a nenáviděl nespravedlnost, ale jeho věc, poněvadž to byla věc Boží, zvítězila. A zvítězí i dnes. * Svatý Otec poslal hrdinné ošetřovatelce vojáků v Indoěíně — sestře Jenovefě de Ga- lud vzácný růženec. Nazývali ji andělem pevnosti Dien Bien Phu. * Nedávno vyšel 15. svazek projevů Pia XII. Svazek o 690 stranách. Svědectví neúnavné apoštolské práce papežovy a summa vzácných norem pro řešení důležitých náboženských a mravních otázek dnešní doby. * Živelní pohromy v Rakousku a v Německu se dotkly i otcovského srdce papežova. Vyslovil postiženým vřelou účast prostřednictvím vídeňského arcibiskupa kard. In- nitzera a mnichovského arcibiskupa kard. Wendela a poslal jim i štědrou hmotnou pomoc. * Byla dokončena italská Katolická encyklopedie. Ve dvanácti svazcích 24.000 hesel, 10.000 ilustrací atd. Těsně před uzávěrkou čísla dostali jsme zprávu, že svátý Otec poslal trnavskému ordináři, msgru Ambroži Lazíkovi tento telegram: « Velice nás dojala zpráva o nesmírných záplavách řeky Dunaje, které způsobily tolik a tak velkých běd a útrap tamnímu obyvatelstvu. Proto Váni vyprošujeme od Boha nebeskou pomoc a útěchu. Jako projev naší otcovské lásky a záruku Božích milostí udělujeme z celého srdce Tobě, všem ostatním ordinárům a Vašemu svěřenému sládci v krajích postižených ničivými povodněmi své apoštolské požehnání». Papež Pius XII. Podobný telegram byl poslán i ostřihomskému Ordináři. NĚKOLIK ZPRÁV Z DOMOVA A Z EXILU Podle zpráv některých zahraničních tiskových kanceláří došlo v květnu v Československu k nové vlně náboženské persekuce. Po ndp. biskupovi Skoupém z Brna byl odvlečen na neznámé místo i olomoucký arcibiskup Msgre Josef Matocha. Píše se, že bylo zatčeno na 140 kněží a na 3.000 laiků. Podle týchž pramenů byli tři kněží královéhradecké die- cése při výslechu ubiti k smrti. V uvedené zprávě se cituje dopis z vězení : » Snad je to poslední známka života, kterou od nás dostáváte «*. — Italská katolická revue La civiltá cattolica přinesla v jednom ze svých posledních čísel dobře dokumentovaný článek o náboženské situaci v Československu od P. Cavalli-ho. Royněž i vatikánský deník K Osser- vatore Romano se zabýval náboženskými poměry v naší vlasti. — Tolik je jisté, že po květnových volbách zesílil nepřátelský tlak na katolickou Církev, třebas některé zjevy, na př. povolení procesí na mariánská poutní místa v některých diecésích, propuštění mladých kněží z vojny a návrat některých do duchovní správy svědčilo by o opaku. Pro nás toto nové pronásledování musí být výzvou k dalším obětem a modlitbám za naše bratry a sestry doma, za jejich pevnost a vytrvalost. * V červnu a červenci pracoval v různých evropských městech Ker- stenův výbor americké sněmovny representantů. Výbor, jehož původním určením bylo vyšetřit, jakým způsobem se Sovětský Svaz zmocnil baltských států Litvy, Lotyšska a Estonska, rozšířil nyní svou činnost na střední Evropu. Vyslechl v Londýně, Mnichově a Berlíně řadu významných svědků o okolnostech, za jakých se komunisté zmocnili vlády ve střední Evropě. * Americké hnutí za Svobodu zahájilo počátkem léta v Západním Německu hromadnou balonovou akci, kterou dopravuje do Československa velké náklady letákových tiskovin, jejichž posláním je posílit oposici proti komunistickému režimu. * Italský soud v Bari od127 [pageend31]soudil 24. června k těžkým trestům čtyři italské občany, kterým byla dokázána špionáž ve prospěch komunistické vlády v Československu. Takřka v tutéž dobu odsoudil londýnský soud pět britských občanů, pro podloudnou dopravu strategicky důležitých kovů do Československa a Polska. Ostatní zprávy pro nedostatek místa jsme byli nuceni odložit do příštího Čísla, které vyide koncem září. CYRILOMETODĚJSKÁ LIGA. — C M L - Londýn. — Svátek našich sv. slovanských věrozvěstů jsme oslavili v neděli 11. července. Dopoledne byla zpívaná mše sv. Přeplněnou kapličkou opravdu » hřměla « píseň » Ejhle oltář « a » Bože, cos ráčil«. Vzpomenuli jsme zároveň 22 tého výročí úmrtí Tomáše Bati, které připadá na 12. července. Odpoledne jsme se shromáždili v hale téhož domu, kde máme kapli, abychom dopolední duchovní oslavu doplnili » maní festačně «. První část programu vyplnilo Cyrilometodějské pásmo « — (krátká úvodní přednáška, sborový zpěv, recitace a zpěv sólový) — zakončené napodobením velehradských zvonů a písní » Božo, cos ráčil«. — V druhé, kulturně-zábavné části, zazpívali naši sólisté, p. Procházka a p. inž. Nováček, klasické a národní písně za klavírního doprovodu pí učitelky Martínkové. Veselou jednoaktovku předvedli pp. Pejša a Uhlíř. Naše obětavé dámy a maminky nám připravily bohaté a ryze české pohoštění, které bylo doprovázeno zpěvem našich národních a lidových písní. Pan Dvořák » tvrdil « muziku na chromatickou harmoniku — a nebylo nikterak lehké zvládnout smíšený sbor, bylo v něm i hodné dětských hlasů. Nakonec nám p. Vaněk promítl film ze života našich londýnských školních dětí. Všem, kdo se tak obětavě zasloužili o důstojnou oslavu našich Patronů a připravili bohaté pohoštění upřímné Zaplať. Pán Bůh ! Po tři neděle v srpnu naše kaplička osiří, neboť zdejší duch. správce odjíždí na exercicie, a po nich s dětmi na tábor. Mše svátá nebude : 8., 22. a 29. srpna. Bude však na svátek Nanebevzetí Panny Marie 15. srpna. V září budou bohoslužby opět pravidelně — každou neděli, o 10.30 hod. na 114, Mount Street, London, W. 1. Z londýnské školy sv. Cyrila a Metoděje. — Poslední úsek školního roku rychle uplynul, a v sobotu 17. 7. jsme měli poslední vyučování. Vysvědčení je žákům posíláno poštou, brzy po zakončení školního roku. Ještě nás čeká výlet, zatím nebylo pěkné počasí, a také nebylo možno dostat autobus v sobotu. Proto letošního roku pojedeme na výlet v jiný všední den, jakmile pro většinu žáků skončí vyučování na anglických školách. Mnohé z dětí pojedou na prázdinový tábor k moři — na zaslouženou zotavenou, aby se pak znovu — v novém školním roce — pustily do práce. Z ADMINISTRACE »NOVÉHO ŽIVOTA« Na »Nový Život« přispěli: Max Pikart, Rev. Josef Čelustka, Rev. Kučera, Rev. Pazourek, Dr. Franci J., Dr. L. Radimský, Rev. O . Otýpka, Miss A. Brabec, Mrs L. Havlík, Rev. A. Doležel, A. Kva- pilová, L. Ryšavý, V. Mueller, dp. J. Krejčí V., Drápala, J. Vít, J. Kolísek, Mgsr G. Šumán J., Michálek, CML Londýn, E. Vorlíoková, Rev. F. Dostál, M. G. Kerssenbrock, M. Zurman, dp. F. Rýpar, Rev. Peksa, J. Macnar, F. Tom, J. Smetana, Ing A. Rada, L. Jánoš, B. Suchý, dp. I. C., dp. F. Vorlícek, Škol. Sestry, E. Puliti, F. Hašek, A. Kou. lová, J. Vaněk, V. Pech, A. O’Reilly, F. Žák, J. Selucký, K. Just, Mrs. Jones-Dvořáková, Sister Catherine, R. Klán, A. Slováček, J. Kuttelwascher. MŠE SVATÁ ZA PODPŮRNÉ PŘEDPLATITELE A DOBRODINCE NOVÉHO ŽIVOTA bude sloužena v srpnu v basilice Panny Marie Větší u milostného obrazu Matky Boží, Zachránkyně římského lidu, kde se konají každý čtvrtek zvláštní pobožnosti za pronásledovanou Církev a kde sloužil svou první mši svátou nynější svaty Otec Pius XII. — V září na týž úmysl bude obětována mše svata u oltáře svátého Václava v basilice sv. Petra. ČEKÁME TRPĚLIVĚ NA VŠECHNY, KDO MOHOU, A DOSUD NEDPŘEDPLATILI NOVÝ ŽIVOT. Těm, kdo si nemohou NŽ předplatit, budeme jej rádi posílat dále zdarma nebo za snížené předplatné. Všechny však prosíme, aby NŽ rozšiřovali, získávali mu nové přátele a dobrodince, abychom přes všechny obtíže mohli pokračovat v práci pro lepší a šťastnější život českých exulantů a emigrantů a každým novým číslem otvírat vám nové výhledy na skutečnost, na niž se tak Často zapomíná. UPOZORNĚNI! Příští (8) číslo »Nového života: (říjen) vyjde koncem září. mm im w m m m m m ' e b t o ™ « « ™ N OV Ý Ž I V OT Měsíčník Cyrilometodějské ligy Roč. VI. — V Říme, 27,7.1954 — Číslo 6.-7. Vydává Křesťanská akademie v Římě. - Řídí redakční kruh. - Red. uzávěrka 5. každ. měsíce. Adresa redakce a administrace; nový Život, Via della Conciliazione, 1. - BOHA - Italia, P ředplatné na rok 1954: Pro Itálii 1800 lir (sniž. 1000 lir, podpůrné od 2.500 lir). Pro ostatní země 3.50 dol. (sniž. 2 dol., podpůrné od 5 dok). - V Itálii možno platit pošt. složenkou: C. c. post. 1-33428 Accademia Cristiana Cecoslovacca - Via della Conciliazione 1 - Roma (617) s pozn. N Ž 1954. - V jiných zemích přímo na adresu administrace NŽ nebo zástupcům v jednotlivých zemích. V ita nuova. - Mensile della Lega dei ss. Ci- rillo e Metodio. - Editrice: Accademia Cristiana Cecoslovacca, Roma, Via della Conciliazione, 1. - Con approvazione ecclesiastica. - Auto- rizzazione Tribunále Roma N° 3779 del 16-3-54. Direttore r e s p P. Vincenzo I nsolera S.J. Tip. P. U. G. - Roma [pageend32]