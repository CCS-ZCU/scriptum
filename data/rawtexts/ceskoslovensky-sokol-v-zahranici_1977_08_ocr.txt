ČESKOSLOVENSKÝ SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník XXVII Číslo 8 Říjen 1977 Sokolské a krajanské děti nastupují k I. Sokolským dětským hrám zupy Svýcar- ké v Bernu 19.aervna 1977 Jan Waldauf: V říjnu každého roku vzpomínáme našeho národního osvobození a vzniku samostatného československého státu. My, žijící v zemích svobodného světa můžeme tak činit veřejně, různými oslavami a vzpomínkovými podniky; většina národa, žijící v okupované vlasti, může vzpomenout jen ve skrytu svých srdcí a nebo v omezeném kruhu nejbližších přátel. TRVALÝ ODKAZ DÍLA Naše oslavy vyznačují se často záplavou vzletných slov a vzpomínek na "zlaté" časy svobodného státu. Litujeme toho,že slavná doba svobodné Československé republiky měla tak krátké trvání a hledáme viníky jejího konce - v našich spojencích, kteří nás zradili v Mnichově a odepsali na Jaltě, a v našich státnících a političtích vůdcích, kteří nedovolili armádě bojovat v září 1939 a nedovedli získat lid pro obranu demokracie v únoru 1948. Je ovšem vždy pohodlnější hledat viníky v druhých, než uznat chyby vlastní. Pohodlně při tom zapomínáme na výrok T.G. Masaryka, že státy se udržují těmi ideály, z nichž se zrodily. Tento výrok je otázkou svědomí každého z nás, ne- bot stát netvoří spojenci, ani jen státníci a političtí vůdcové, ale všichni příslušníci státu. Proto, při našich oslavách vzniku čs. samostatnosti měli bychom hledání viníků kolem nás nahradit bilancováním každého z nás, jak jsme, jako jedinci, zůstali věrni ideálům, které byly základem svobodného čs. státu. Také naše sokolská organizace se udržuje a v budoucnu může udržet jen věrností k ideálům, z nichž se zrodila. Ve své minulosti si toho Sokolstvo také bylo plně vědomo a pro[pageend1]to se vždy a opětovně vracelo k myšlenkovému základu, který mu vytvořili a zanechali jeho zakladatelé Tyrš a Fügner. Sokolstvo tak činilo zejména prostřednictvím svých valných sjezdů, které jako své nejvyšší zastupitelstvo čas od času svolávalo k tomu, aby posoudilo, jak svou činností zachovává ideály svých zakladatelů a v duchu těchto ideálů stanovilo závazný a směrodatný program do budoucna. Tento neustálý návrat k myšlenkovému odkazu zakladatelů Sokola neznamenal však strnulé dodržování starých a již proto "osvědčených a správných" způsobů a metod; lpěním na překonaných metodách minulosti by se Sokolstvo zpronevěřilo ideálu neustálého pokroku, který při jeho ustavení byl jedním z hlavních. Proto sokolský život, jako lidská společnost a život vůbec, se také stále měnil a zdokonaloval v souladu s duchem času a veškerá sokolská činnost byla také především odrazem doby - rostla a zrála z ní. Na svých valných sjezdech Sokolstvo vždy vycházelo z přítomnosti, stanovilo si nové úkoly do budoucna a hlavním jejich úkolem bylo uvedení sokolské myšlenky v soulad s potřebami sokolských snah v duchu současné doby. Opouštělo při tom staré, nedokonalé a překonané a vytvářelo nové, lepší a prospěšnější cesty k dosažení svého cíle. Valné sjezdy a jejich resoluce jsou proto živými dějinami sokolského vývoje a zrcadlí úsilí o zachování věrnosti ideálům zakladatelů v měnících se dobách a okolnostech. Protože valnými sjezdy se určovala náplň sokolské činnosti na další leta i desetiletí, přistupovalo k nim Sokolstvo vždy jen po dlouhých, pečlivých a vážných přípravách. Důkazem toho je skutečnost, že za celou dobu trvání Sokola bylo konáno jen osm valných sjezdů, z nichž zatím poslední, VIII. valný sjezd ČOS konal se v říjnu 1947 v Tyršově domě v Praze. Zásady přijaté tehdejším valným sjezdem, jehož třicetileté výročí si v tomto měsíci připomínáme, neztratily ani dnes nic na své platnosti a současnosti; jsou stále směrodatným příkazem a vodítkem v naší sokolské práci a činnosti. Potvrdily to také dosavadní tři manifestační sjezdy Čs. Sokol- stva v zahraničí, konané při sletech ve Vídni r. 1962 a 1972 a v Curychu r. 1976. * * * Naše organizace Čs. Sokolstva v zahraničí nachází se na předělu doby - dosavadní zkušení a osvědčení činovníci, kteří organizaci v uplynulých 30 letech velikým úsilím, mnoha obětmi a neúnavnou vytrvalou prací vybudovali, jsou vystří- dáváni činovníky novými, mladšími, jejichž nedostatek zkušeností musí nahradit jejich mladistvý elán a hlavně jejich neustálá snaha po porozumění a úplném osvojení si podstaty sokolské myšlenky. Toto "střídání stráží" našeho sokolského vedení musí být prováděno v zájmu a ve prospěch celku, tedy odpovědně a v souladu se základními sokolskými ideály. A tak jako se příčí 114 [pageend2]sokolskému ideálu věčného ruchu a stálého pokroku strnulé zachovávání překonaných způsobů a metod jen proto, že jsou staré a proto "osvědčené a správné", tak se jim také příčí překotné a nedomyšlené úsilí o změnu jen proto, že "každá změna je zdravá" a že vše "nové je lepší". Veškerá naše jednání musí být při tom otevřená a čestná; nesmíme se nikdy snížit k činům Sokola nedůstojným, jakým je např. záměrné a zlomyslné šíření nepravd - al ústní nebo písemné, bez vědomí napadaných, kteří tak ani nemají možnost obhajoby. Již Tyrš ostře odsoudil takovou kritiku "osočováním a podezříváním a slovem neplodným a nezdůvodněným" jako jednání příčící se zásadám sokolského bratrství, které, podle Tyršovy definice "nezáleží v tom neviděti vad, ale vytknouti je způsobem bratrským". Tedy i změny a veškerá jednání vedoucí k nim musí být prováděny zachováváním ideálů, z nichž Sokol vznikl. Svobodné Sokolstvo dostane brzo příležitost k projevu věrnosti odkazu svých zakladatelů. Bude jím připravovaný V. slet Čs. Sokolstva v zahraničí, který se bude konat za necelých 5 let r. 1982 - v roce 100. výročí konání I. všesokol- ského sletu, 120. výročí založení Sokola a 150. výročí narozenin jeho zakladatele Dr. Miroslava Tyrše. Na tato výročí a slet je oslavující se musíme připravit důkladně. Nejen na poli tělovýchovném, abychom zajistili důstojný slet a tím okázalou oslavu vnější, ale zejména také na poli výchovy a obrody duchovní a mravní a tím zajistili hodnotnější a trvalejší oslavu vnitřní. Čeká nás do roku 1982 mnoho úkolů, jejichž splnění zaručíme jen usilovným vypětím všech sil a okamžitým zvýšením činnosti ve všech oborech našeho působení. V oboru tělovýchovném bude to především výchova a školení cvičitelů - bez dobrých, odborně školených cvičitelů nezískáme do tělocvičen nové členy a zejména mládež, a bez mládeže nebude mít budoucnost ani naše organizace; na poli vzdělávacím bude to pořádání ideových škol pro nové i staré členy k poznání a obnovení si vědomostí o sokolství, organizování přednášek, besed, výstav a jiných podniků, jimiž se musíme snažit o šíření sokolské myšlenky i mezi těmi, kteří dosud stojí stranou našich řad a snah; v oboru organizačním uváženou volbou nových činovníků a pořádáním činovnických škol musíme položit pevný organizační základ a zajistit další rozvoj Sokolstva. * * * Při veškeré naší činnosti musíme si také stále uvědomovat jak velikou odpovědnost máme - v nynější době jsme také vykonavateli a strážci odkazu našich zakladatelů a tuto odpovědnost poneseme až do doby, kdy v opět svobodné vlasti bude také opět umožněna činnost svobodného Sokolstva. Jakkoli bychom sobě přáli, aby tomu bylo co nejdříve, současná 115 [pageend3]politická situace ve světě nasvědčuje spíše tomu, že náš odpovědný úkol bude dlouhodobý. Pocit závazné odpovědnosti za neposkvrněné zachování sokolské myšlenky musí prodchnout každého z nás, nebot obdobně jako stát netvoří jen státníci a političtí vůdcové, ani Sokol nesestává jen z Ústředí a jeho vedoucích činovníků, ale ze všech jeho členů; odpovědnost za budoucnost Sokola neseme tedy všichni a při veškeré činnosti záleží proto také vždy na každém z nás. Náš odpovědný úkol splníme jen, jestliže každý ve svém svědomí dokáže odpovědět kladně na otázku, zda důsledně udržuje ideály, z nichž se Sokol zrodil! Z DOPISU NÁVŠTĚVNÍKA V ZAHRANIČÍ ......... podařilo se mi obdržet povoleni k návštěvě své dcery, která žije v zahraničí a byla mi tím dána možnost k získáni zpráv o činnosti Sokola. Je mi již přes 70 let a v Sokole jsem cvičil od 14 let. Na všeso- kolských. sletech jsem cvičil počínaje r. 1920 a konče r. 1948. Ve výboru Sokola jednoty v místě mého bydliště jsem byl rovněž nepřetržitě od r. 1920 až do r. 1948. Měl jsem to štěstí, že jsem se v roce 1968 mohl účastnit oné památné schůze zástupců všech našich bývalých žup na Slovanském ostrově v Praze. I my v naší obci jsme doufali v znovuvzkříšeni Sokola a měli jsme již přípravný výbor, v jehož čele jsem stál. Mohli jsme tehdy aspoň se zúčastnit vzpomínkových večerů na založení Sokola před 100 lety v některých městech a uspořádat později podobnou oslavu i v naší sokolovně. Byl jsem proto velmi potěšen, když jsem se dověděl podrobnosti o zahraniční sokolské činnosti a jsem velmi rád, že aspoň moje dcera se může přihlásit do Sokola a odebírat a číst časopis Československého Sokola v zahraničí. Budu také mít možnost přesvědčit bratry a sestry v Československu, že Sokol i nadále pokračuje ve své činnosti. Všem Sokolům v zahraničí přeji v další sokolské práci hodně zdaru, hodně zdraví a síly a je mi velikou radostí, že vás všechny mohu pozdravit ze svobodné země našim sokolským Na zdar! Váš N. VÍTE, ŽE ? tělocvičná jednota Sokol Sydney v Austrálii převzala zajištěni výživy dravce - ptáka sokola v zoologické zahradě Taronga na dobu jednoho roku? Malá plaketka v oddělení ptáků - dravců návštěvníky zahrady upozorňuje na zajímavou skutečnost, že spolek Sokol se stará o výživu ptáka sokola. V. S. 116 [pageend4]HLÍDKA VZDĚLÁVACÍ 28. ŘÍJEN Rudolf Fiala Před 59 lety se nám zdálo a byli jsme o tom přesvědčeni, že je tomu tak navždy, že se naplnila prorocká slova Jana Ámose Komenského, vyslovená v Kšaftu umírající matky Jednoty bratrské: "Věřím i já Bohu, že po přejití vichřic hněvu, hříchy našimi na hlavy naše uvaleného, vláda věcí tvých k tobě se zase navrátí, ó lide český!". Tato věštecká slova byla také hnací silou mnoha velkých mužů a žen našich národů, kteří se v plnosti svého života a díla snažili o získání - znovunabytí svobody a státní svrchovanosti. A tak nebylo ani možné jinak, než že i T.G. Masaryk, filosof, ale navíc státník, humanista, postavený v čelo národa a státu, po letech přesvědčování a získávání příznivců pro znovuzíská- ní samostatnosti na základě sebe- určení národů, že také on byl naplněn vírou Komenského. A přece, my všichni, kteří jsme v nové republice vyrůstali nebo se v ní už narodili, museli jsme se svými rodiči i později jako dospělí procházet novými zkouškami, nadějemi i zklamáními. Vždyt při dobré vůli těch, kteří byli postaveni v čelo nového státu, bylo málo zkušenosti, museli se opírat o poznat- y jiných demokratických států. A nebyli všichni, kterým byl dán úkol,vést stát a spoluobčany, prosti sebeckosti a osobních nebo jiných cílů. Při vší skromnosti, která nám, Sokolům má být vlastní, můžeme však i dnes říci, že to byli právě bratři a sestry z našich řad, kteří byli strážci ideí, vyslovených a tolikrát rozvedených a aplikovaných na denní život soukromý i společenský našim prvním presidentem. Snažili se býti strážci demokracie, opravdového vlastenectví a nej širšího možného bratrství a svornosti. Že tomu skutečně tak bylo, že tudíž byli ve své nekompromisnosti nebezpečni jakékoliv totalitě, to dokazuje velká řada vedoucích činovníků i řadových členů Sokolstva, kteří se stali obětmi diktatur, kterými jsme do dnešní doby prošli a procházíme. Mnozí z nás odešli z domova, abychom v cizím prostředí, 117 [pageend5]ale přece jen v zemích, kde osobní svoboda a demokracie nejsou jen prázdnými slovy, mohli pro tyto idee pracovat a je uskutečňovat. A to nejen v přesvědčení, že tím prospějeme sobě, ale i těm, kterým jsou tyto hodnoty upírány a tím že pomůžeme dle svých sil všem lidem po svobodě toužícím a po ní volajícím. A je to právě sokolské společenství, které při veškeré lidské nedokonalosti, ba i osobním sobectví, kterého ani my nejsme prosti, je ideální pro vytváření povědomí sounáležitosti s těmi, kteří jsou nejen v naší vlasti, ale jsou rozptýleni po celém světě. Vždyň právě IV. slet Československého Sokolstva v zahraničí, který byl loni v Curychu, byl toho jasným důkazem. Kolik nových přátelství osobních bylo vytvořeno, kolik sester a bratří z celého světa se poznalo, ale co bylo ještě důležitější, jak jsme cítili jeden společný dech, tep srdcí, zanícení pro společnou věc. A to všechno je v nemalé míře podmíněno a vytvořeno tím, že spolu mluvíme společným jazykem, že jsme vyšli ze společné půdy naší vlasti. I když víme a nechceme před tím zavírat oči, že naše situace v našich nových domovech je po mnohých stránkách obtížnější - děti, které s námi přišly byly malé, nebo se dokonce zde narodily, národnostně smíšená manželství, problémy v zaměstnání a pod. - máme dostatek síly a možností se s nimi vyrovnat. Je naší povinností, abychom v duchu národní sounáležitosti vychovávali i novou generaci, naše děti, v mateřském jazyku, aby nikdy nezapoměly, že země otců je pro nás všechny svátou, at nás život postaví kamkoliv, i když domov máme v novém prostředí. Přijímejme všechno dobré, co v něm vidíme, osvojujme si dobré charakterové vlastnosti nových spoluobčanů, buâme si ale vědomi toho, co je v nás kladného, rozdávejme to plnou měrou. Tím se odměníme našim novým přátelům. Nechtějme ale falešnou snahou po co nejrychlejším splynutí zapírat sebe, matku, otce, získávat snad pomyslné výhody pochlebováním. U čestných a poctivých lidí na celém světě získávají zase jen partneři stejných hodnot. A to také mělo Sokolstvo od svého založení ve štítě. S tím také přistupovalo k lidem a skupinám odlišných názorů a s tím také si získávalo úctu a uznání. Toto a mnohé jiné, zde neuvedené, co nás všechny spojuje, si musíme uvědomovat, když vzpomínáme na den pro naše národy tak významný, historický, kdy se naplnila věštecká slova "... vláda věcí tvých k tobě se zase navrátí, ó lide český!", na 28. říjen 1918, kdy byl vyhlášen náš samostatný stát, Republika československá. A víra, že tomu zase tak bude, posiluje nás, sokolskou rodinu a i všechny naše sestry a bratry i mimo ní stojící. článek bratra vzdělavatele Ústředí k 28. říjnu byl psán v naději, že bude podnětem k širší výměně názorů a poznatků ve směru rozšiřování a udržení národního povědomí mezi námi všemi, kteří jsme přešli přes hranice vlasti a bud trvale, nebo na delší dobu chceme, nebo musíme za hranicemi zůstat. 118 [pageend6]Představujeme: NOVÝ VZDĚLAVATEL ÚSTŘEDÍ První leta životní dráhy nového vzdělavatele Čs. Sokolstva v zahraničí vyznačovala se častou změnou bydliště a tím i škol. Bratr Dipl. Arch. Rudolf Fiala se narodil 5. srpna 1914 ve Vídni, školy navštěvoval v Lázních Boh- danči u Pardubic, v Hradci Králové, ve Vídni a v Praze. Důvodem častého stěhování bylo, že jeho otec, mistr truhlářský, se narodil ve Veliko Središte v tehdejších Uhrách a pozdější Jugoslávii, kamž se jeho prarodiče spolu s jinými krajany z Moravy vystěhovali a kde založili českou vesnici; po I. světové válce byl tedy jugoslávským občanem - se všemi slastmi cizince i ve vlastni zemi. Mladý Rudolf se u svého otce vyučil truhlářskému řemeslu a po praxi absolvoval dvouletou mistrovskou školu. Na základě talentových zkoušek byl přijat na školu architektury prof. O. Novotného při Uměleckoprůmyslové škole v Praze a absolvoval speciálku školy v r. 1941. Po samostatné činnosti architektonické byl jmenován profesorem na ústřední škole bytového průmyslu, po několika reorganisacích přeměněnou na střední uměleckoprůmyslovou školu. Na této škole v Praze vyučoval celkem 26 let - až do listopadu 1968. V Praze také r. 1942 uzavřel sňatek s Jaroslavou, roz. Veselou a tam se také narodili oba synové Zdeněk a Pavel. V Sokole byl od r. 1920, kdy vstoupil do žactva v Lázních Bohdanči, jako žák i dorostenec cvičil v Hradci Králové a později v Praze, kde r. 1935 složil členský slib a byl členem jednoty Královské Vinohrady až do r. 1948. Po sovětské okupaci opustil koncem listopadu 1968 Československo a usadil se ve Švýcarsku. Po jednoročním pobytu v Nussbäumen přestěhoval se do Curychu, kde působí jako architekt u známé švýcarské firmy Migros. V Curychu se ihned zapojil do sokolské činnosti, stal se členem výboru a od r. 1972 je vzdělavatelem jednoty. V r. 1976 byl zvolen místo- starostou jednoty, jakož i tiskovým referentem nově ustavené župy Švýcarské a v prosinci téhož roku byl zvolen vzdělavatelem Ústředí. Bratr arch. Fiala se zúčastnil III. sletu r. 1972 ve Vídni, cviči- telské školy Ústředí r. 1975 ve Winterthuru a byl členem sletového výboru IV. sletu Cs. Sokolstva v zahraničí v Curychu r. 1976. Působil zejména na poli propagačně-kulturnim a svou houževnatou prací se podstatně zasloužil o úspěch sletu. Kromě své činnosti sokolské bratr arch. Fiala je činný ve veřejném životě krajanském - v místních spolcích "Československá beseda", jehož je od r. 1975 předsedou a "Svatopluk Čech", kde je tiskovým referentem. Stejnou funkci zastává rovněž ve Svazu Čs. spolků ve Švýcarsku a je také členem výboru Sdružení rodičů při čs. doplňovací škole v Curychu. Fialova rodina je celá sokolská - manželka Jaroslava je náčelnicí jednoty Curych, kde je činným členem i mladší syn Pavel, starší syn Ing. Zdeněk Fiala je náčelníkem jednoty Baden. - h - 119 [pageend7]ŽALOV Až zemřu, nic na tomto světě se nestane a nezmění Jen několik srdcí se zachvěje VOJTĚCH VÁVRA Bratr Vojtěch Vávra, jeden ze zakladatelů jednoty Sydney a druhý její starosta, po léta činný ve výboru a účastný na práci až do posledních dnů, zemřel na masivní srdeční záchvat 2. záři 1977. Trpěl po řadu let angínou pectoris, ale chorobu překonával tak přísně, jak jsme jej znali. Byl tvořený kus po kuse na moravském Slovácku, hlučný, strohý, pracovitý, výborný organizátor našich počátků a právě tak starostlivý o osud naší jednoty až do posledních dnů. Byl u počátků snad všeho, co se kde v Sydney v krajanském životě tvořilo a už jen za to mu budeme na hodně dlouho vděčni. Odešel z domova - Olomouce v roce 1948 z přesvědčeni i politické nutnosti, bez rodinv přes Rakousko do Švýcar, ale zakotvil až v Austrálii Hodně let věnoval všechen svůj volný čas veřejné práci a proto jsme si ho tolik vážili. Poradil ve všem a měl rád hodně lidí podílet se na krajanské práci. Cím víc tím lépe. A ta se mu dařila. Přijel až jako osvědčený Sokol a politicky uvědomělý a stal se oporou pro mnohé. Ale jako pro mnohé, kteří zůstali v cizině sami, samota se mu věšela na paty a on ji opravdu těžko snášel. Snad jen očekávání lepších zítřků pro naše doma pro něho v životě tolik znamenalo. Nepoznali jsme jej, aby se u něho život zastavil. Vždyt už byl 73 let a stále pracoval. Byl to rys celé jeho povahy - stát na vlastních nohou. Loučíme se s Tebou, Vojtěchu, a budeme na Tebe vzpomínat! VLADIMÍR ONDRÁŠEK Odešel a jeho práce pro krajany zůstává nedokončena... 16. července 1977 zemřel v Sydney dp. Vladimír Ondrášek, B.A., M.A., padesátiosmi- letý vzácný kněz, který přišel mezi nás po více než 25ti letě misionářské práci v Indii, kde byl ředitelem středních škol silesiánského řádu. Rodák z Újezda u Přerova přišel a vrhl se do práce s nadšením a křestanskými ideály, s pokorou - a za rok, dva, výsledky se dostavily. Byl výborný psycholog našich lidi. Býval všude, klidný, tichý, energický a uměl nás dát dohromady, bez rozdílu. Za jeho spolupráci s námi - Sokoly, jsme mu vděčni, za jeho vysvěcení a otvírání sokolovny mu děkujeme a za jeho snahu v ní soustředit krajanský život celý, budeme si připomínat: být pod vlastní střechou všichni dohromady a hodně dosáhneme! Krajanská obec v Sydney a Austrálii truchlí jeho odchodu a své city vyjádřila při loučení se s nim. Budiž mu australská země lehká. M. Doležal starosta T.J. Sokol Sydney 120 [pageend8]SOKOLSKÝ TĚLOCVIK DĚLÁME TO DOBŘE? Jiří Liška (Pokračování) Musím se přizpůsobit i těm ostatním a snažit se, aby byli nakonec zdatní všichni. V tomto posledním případě nemohu pokračovat s technickým nácvikem rychle, ale raději dávat důraz na posílení svalstva a shození váhy u těch nemotornějších. Při tom nesmím nechat zdatné, aby se nudili, a měli mimo to ještě pocit, že docházkou do cvičení ničeho nezískávají, tj. že se nenaučí nic nového. Cvičítel má v takovém případě skutečně těžké postavení, a neumí-li si poradit, ztratí bučí jeden typ cvičenců, nebo druhý. Pro ty cvičitele, kteří nechtějí mít tak smutný osud, jsem sestavil zásobník cviků, u kterých jsem zjistil, že se při nich zaměstnává celé družstvo, a že je cvičí se zájmem. U jednotlivých cvičení je poznamenáno, zda se hodí jako cvičení společná, tj. pro celý oddíl, u nás asi tak kolem padesáti cvičenců. Stává se totiž bohužel často, že se nedostaví dostatečný počet cvičitelů (nebo i žádný) a teď si bratře vedoucí oddílu poraď, co teď. Co dělat s tak různě pohybově zdatným a i věkově rozdílným oddílem? Zde jsou příklady: 9. ŠVÉDSKÉ ŽEBŘINY I. Cvičení ve visu a/ zády k nářadí: 1. Základní poloha: vis podhmatem zády k nářadí. Dlaně téměř u kraje nejvyšší příčky; do základní polohy vystupujeme takto: vystoupit pravou nohou na třetí příčku, uchopit nejvyšší příčku pravou rukou podhmatem, obrat do polohy zády k nářadí, posunout pravou ruku vpravo, uchopit tutéž /nejvyšší/ příčku podhmatem levou a posunout levou ruku k levému kraji - spustit se do visu zády k nářadí. - opakovat 4x, prodlužovat dobu visu. 2. Přednožovat střídavě pravou a levou, co nejvýš; aa/ zvednout zvolna nataženou nohu bb/ projít skrčením, pak trčit vzhůru - vykopnout 121 [pageend9]3. Skrčovat sounož, kolena až do výše ramen 4. Přednožovat sounož co nejvýše, až se špičky dotknou horních příček /nejdříve s dopomocí/. 5. Projít skrčením sounož - pak ihned vykopnout vzhůru, co nejvýš 6. Komíhání ve visu, zprava do leva 7. Mírným prednožením a pak prohnutím - seskok, vzpažit zevnitř / nepřed- klánět/ 3. První cvičenec v základní poloze /ve visu/ - druhý cvičenec čelem k nářadí /opře se o prvního asi ve výši lopatek/, uchopí se žebřin ve výši ramen - zvolna napíná a povoluje paže tak, aby první cvičenec se mírně prohýbal v trupu; vyměnit; opakovat alespoň 5x. Pozor: lopatky cvičenců jsou na sobě! 9. Čelem k nářadí předklon, až se záda dotknou špiček - uchopit podhmatem - pomalu zvedat boky a pak nohy až do' visu střemhlav zády k nářadí - pomalu zoět, do stoje. b/ čelem k nářadí: 1. Ve visu - dlaně u okraje horní příčky - oddalovat chodidla od nářadí - opakovat do únavy. 2. Totéž jako 1. , ale místo prohnutí přitahovat se do shýbu. 3. Z kleku ručkování vzhůru a dolů. Pokračování příště. OBJEDNEJTE SI nově vydané brožurky Ústředí Čs. Sokolstva v zahraničí: V. Havlíček: SOKOLSTVO, JEHO MYŠLENKA, ORGANISACE A VÝVOJ - 72 stran L. Jandásek, J. Pelikán: STRUČNÉ DĚJINY SOKOLSTVA - 72 stran, $ 2.50 M. Provazníkové: RÁDCE SOKOLSKÝCH ČINOVNÍKŮ - 80 stran, $ 2.50 J. Waldauf: ŠKOLENÍ SOKOLSKÝCH CVIČITELŮ - 120 stran, $ 2.50 SOKOLSKÝ ZPĚVNÍK - 152 sokolských a národních písní - 136 stran, $ 2.50 Objednávky vyřizuje: J.Hanuš, 412 E.73rd Str., New York, N.Y.,USA, 10021 122 [pageend10]ZE SOKOLSKÉHO SVĚTA AUSTRALIE Canberra Středa 27. července 1977 stala se významným dnem pro canberskou pobočku Sokola Sydney. Noví členové skládali, dřívější obnovovali sokolský slib . Místo cvičení sestra vedoucí žactva vysvětlila vznik a historii Sokola a objasnila základní sokolské myšlenky a zásady. Přesně o půl osmé za zvuku sokolských pochodů nastoupilo žactvo, dorost a členstvo pobočky. Po přečtení slibu byla věnována tichá vzpomínka zesnulému bratru Peškovi, který měl také sokolský slib skládat. Tělocvična byla vyzdobena státní vlajkou, obrazem Dr. M. Tyrše a bustou T.G. Masaryka. Sestry Ječmínková, Pešková a §á- malová podpisem a stiskem ruky u předsednického stolku stvrdily svůj slib a staly se tak plnoprávnými členkami Sokola. Slib obnovila sestra Kočandrlová a bratři Semecký a Kašpárek. Slavnost byla zakončena zacvičením sletových prostných a Českou a Moravskou besedou. zk - Beseda Sydney PRVNÍ CVIČEBNÍ HODINA V NOVÉ SOKOLOVNĚ konala se 8. července 1977 a byla spojena se skládáním slibu nových členů Sokola. Budova se hemžila příslušníky všech věkových skupin a byla plna sokolského ruchu. V slavnostním aktu pak 28 nových členů hrdě před praporem jednoty složilo svůj sokolský slib. 20 LET VĚSTNÍKU JEDNOTY, 5 let "České muziky" a první jubileum čs. rozhlasového vysílání v Sydney bylo oslaveno úspěšnou zábavou zahájenou "polonésou", kterou nacvičila sestra L. Němcová. V pořadu zábavy vystoupila také sokolská taneční skupina, jejíž tance byly nadšeně přijaty přítomnými, kteří si vyžádali opakování. VÝLETNÍ ČINNOST jednoty zaznamenala dva úspěšné podniky. Prvním byl dvoudenní výlet do Canbery,kde zásluhou bratra Krále byla účastníkům umožněna zajímavá prohlídka tamní hvězdárny a první den byl zakončen přátelským večerem za zpěvu čs. národních a sokolských písní v motelu, kde výprava byla ubytována. Hlavní událostí druhého dne byla návštěva tzv. "Tracking station", kde bylo možno vidět zajímavé miniaturní radary, různé druhy raket a "vesmírových lodí", fotografie měsíce a planet, jakož i zajímavé f ilmy. Druhým výletem byl úspěšný nedělní výlet dětí do parku Waratah. Výprava dětí různého věku jela z města lodí na Manly, kde byla veselá zábava na tamní pláži následovaná prohlídkou mořských živočichů v Marylandu. Několik rodičů v čele s náčelníkem br. Maříkem naložilo kupu rozesmátých dětí do svých aut a odjelo do Waratah Park, kde zbytek neděle rychle uběhl.Dětem horko ani množství lidí nemohlo pokazit radost z jízdy ve vláčku, shlédnutí veselého filmu a prohlídky celého parku. ODBÍJENÁ se hraje v nové sokolovně každou středu večer, umělecká gymnastika - cvičeni s hudbou pro mladší i starší ženy každé ú- terý večer. CELODENNÍ SPORTOVNÍ DEN v sokolovně byl uspořádán v neděli 11. září. Hrála se odbíjená, nohejbal a stolní tenis. KRAJANSKÁ TANEČNÍ ZÁBAVA dne 24. září v nové sokolovně byla společným podnikem jednoty a Spolku sv. Václava. V. S. - 123 [pageend11]ŽUPA KANADSKÁ XIV. Letní hry 14. ročník Letních her župy Kanadské konaly se 3.-5. září v Sokolském údolí v Laurentských horách u Montrealu. Závodů v lehké atletice a plavání se zúčastnily početné výpravy z Ottawy a Toronta, jakož i velký počet závodníků i diváků "domácích" z Montrealu. Nej lepších individuelních výkonů dosáhli u mužských složek stejným počtem bodů br. Slosarczyk z Toronta a dor. C. Barkley z Ottawy - oba získali 49 bodů, u ženských složek dor. M. Waldaufová z Toronta, která získala 47 bodů. Letní hry byly, jako vždy, zahájeny společným nástupem, závěrečným vyhlášením vítězů a předáním putovních cen a v rámci her se konal také táborák se zpěvem za doprovodu kytar. Úspěšné závody řídil náčelník jednoty Montreal br. J. Kořist- ka , který s dalšími členy montrealské jednoty si zasluhuje uznání za vzornou přípravu i hladký průběh. Přehled výsledků: ŽÁCI - Skok vysoký: D. Plošaj, Mon. 130 cm. Skok daleký: M. Barkley,Ott. 414 cm. Běh 60 m: D. Plošaj, Ott. 9,2 vt. Přesp.běh: M. Barkley, Ott. 9:11 min. Plavání: S. Hasoň, Montr. 0:57,1 min. ŽÁKYNĚ - Skok vysoký: L. Nesvadbo- vá, Mont. 125 cm. Skok daleký: L. Nesvadbová, Mont. 323 cm. Běh 60m: I. Otrubová 10,2 vt. Přesp. běh: I. Otrubová, Mont. 12:40 min. Plavání: M. Dobrovolná, Mont. 0:56,5. DOROSTENCI - Skok vysoký: D. Smetana, Ott. 145 cm. Skok daleký:D.Smetana, Ott. 536 cm. Běh 100 m. : D. Smetana, Ott. 13,4 vt. Vrh koulí: C.Barkley,Ott. 11,28 m. Přesp.běh: C.Barkley,Ott. 8:34 min. Plavání: C.Barkley,Ott. 0:57,7 min. DOROSTENKY - Skok vysoký: Skok vysoký: M. Waldaufová, Tor. 123 cm. Skok daleký: M. Waldaufová, Tor. 404 cm. Běh 100m: M. Waldaufová,T. 15,2 vt. Vrh koulí: C. Nemesová, Ott. 6,64 m. Přesp.běh: K. Lojkás- ková, Tor. 13:34 min. Plavání: M. Waldaufová, Tor. 1:16,0 min. MUŽI 18-30 let - Skok vysoký: L. Slosarczyk, Tor. 155 cm. Skok daleký: L.Slosarczyk, Tor. 514 cm. Běh 100 m: L.Slosarczyk, Tor.12,9. Vrh koulí: P. Vidlák, Tor. 8,35 m. Přesp.běh: M. Balcar, Mont.18:35. Plavání: M. Balcar, Mont. 0:47,9. MUŽI 31-45 let - Skok vysoký: A. Vilím, Ott. 155 cm. Skok daleký: L.Wedlich, Mont. 494 cm. Běh 100m: A. Vilím, Ott. 13,3 vt. Vrh koulí: J. Bartl, Ott. 11,25 m. Přesp.běh: J. Hale, Tor. 25:14 min. Plavání: J. Vít, Montr. 0:59,8 min. MUŽI nad 45 let - Skok vysoký: A. Smetana, Ott. 130 cm. Skok daleký: S. Skála, Mont. 419 cm. Běh 60m: S. Skála, Mont. 8,5 vt. Vrh koulí: A. Smetana, Ott. 9,45 m. Přesp.běh J. Kořistka, Mont. 11:04 min. Plavání: A. Smetana, Ott. 0:52,0 min. ŽENY 18-30 let - Skok vysoký: D. Holanová, Ott. 110 cm. Skok daleký: 348 cm. Běh 100m: A. Havlová, Mont. 16,8 vt. Vrh koulí: D. Holanová, Ott. 7,00 m. Přesp.běh: M. Zárubová, Mont. 10:19 min. Plavání: L. Traxlerová, Mont. 1:10,2. ŽENY 31-45 let - Skok vysoký: J. Otrubová, Mont. 110 cm. Skok daleký: Z. Mokrá, Ott. 363 cm. Běh 100m: Z. Mokrá,Ott. 16,5 vt. Vrh koulí: J. Glavašová, Mont. 8,33m. Přesp.běh: L. Scheibová, Montreal 14:23 min. Plavání: J. Procházková, Mont. 1:22,2 min. ŽENY nad 45 let - Skok vysoký: V. Waldaufová, Tor. 110 cm. Skok daleký: V. Waldaufová,Tor. 359 cm. Běh 60 m: V. Waldaufová, Tor.11,5. Vrh koulí: V. Waldaufová, Tor.750. V závodě štafet jednot v přespolním běhu získala prvenství jednota Ottawa před štafetami jednot Montreal a Toronto. V celkové soutěží jednot zvítězila jednota Montreal s 683 body. Jednota Ottawa docílila 340 bodů, jednota Toronto 335 bodů. - j - 124 [pageend12]župa švýcarská Župní závody v lehké atletice V neděli dne 19. června 1977 byly uspořádány v Bernu první župní závody v lehké atletice pro mládež. Závody se konaly v hezkém zákoutí řeky Aary uprostřed Bernu, pod malebným panoramatem švýcarského parlamentu. Bylo krásné počasí, trochu větrno, takže hlas české hlasatelky byl zanášen dosti daleko od stadionu, což jen přidalo na propagaci našich závodů. Celkem startovalo 38 příslušniků dorostu a žactva, rozdělených do 4 věkových skupin chlapců a děvčat s následující účastí jednot - Baden-Aar- gau 8, Basilej 2, Bern 15, Solothurn 4, Thurgau 1, Winterthur 2 a 6 příslušníků mládeže mimosokolské. Závody řídil, za spolupráce 35 rozhodčích, časooměřičů, zapisovatelů a pořadatelů, náčelník jednoty Sokola Bern. Všem patří dík za obětavou pomoc i zdárný průběh závodů. Přehled výsledků: ŽÁCI mladší - Běh 60m: 10,1 vt. Skok daleký: 363 cm. Hod míčkem: 28,39m. Vítězem všech disciplin: K. Formánek, Solothurn. ŽÁCI starší - Běh 80m: P. Vörös, Wint. 12,0 vt. Skok vysoký: T.Nápravník , Kloten 125 cm. Skok do dálky: M. Prachař, Bern 432 cm. Hod míčkem: T. Nápravník, Kloten, 35,15 m. ŽÁKYNĚ mladší - Běh 60 m: 10,1 vt. Skok daleký: 307 cm. Hod míčkem: 21,63 m. Vítězem všech disciplin E. Svobodová, Solothurn. ŽÁKYNĚ starší - Běh 80m: E.Seifertová, Bern 12,1 vt. Skok vysoký: R. Franzlová, Baden 115 cm. Skok daleký: A. Vávrová, Bern 396 cm. Hod míčkem: R. Franzlová, Baden, 30,18 m. DOROSTENCI mladší - Běh 80m:I.Kouba, Baden 11,1 vt. Běh 600m:P.Hanza, Basilej 1:50,1 min. Skok vysoký: T. Umlauf, Bern 150 cm. Skok daleký: V. Šulc, Bern 475 cm. Vrh koulí: I, Kouba, Baden 9,46 m. DOROSTENCI starší - Běh 100m: 12,0 vt. Běh 400m: 60,6 vt. Skok vysoký: 150 cm. Skok daleký: 558 cm. Vrh koulí: 10,84 m. Vítězem všech disciplin: V. Kulhánek, Olten. DOROSTENKY - Běh 80m: B. Rüsch, Thurgau 11,0 vt. Běh 600 m: B. Rüsch, Th. 2/02,8 min. Skok vysoký: B. Rüsch, Th. 130 cm. Skok da- POD ČAROU BĚH KOLEM RIBURSKĚHO JEZERA I. ročník přespolního běhu očima pamětníka I v temnotě podstřešní místnosti fary V Oetzu naplněné větším množstvím spáčů bylo možné zjistit, že počasí bude příznivé a že tedy i poslední naděje na nekonání se I. ročníku běhu kolem Piburského jezera, ke kterému jsem se nepředložené přihlásil, se propadá do nenávratna. Nesmlouvavý zvuk zvonů, nutící i spáče ražení chrápavého Jardy vyskočit z postele, přesněji slamníku typu "zápar", jakoby tuto skutečnost ještě potvrzoval. Neúspěšné bylo i protahování ranní očisty a snídaně v naději na propásnutí startu. Louka nacházející se na Piburském jezeře, na které již mnohý Sokol zažil věci více i méně příznivé, skýtala obraz pro mé oči truchlivý. Hemžilo se to na ní atlety zvučných jmen, nejen mužů, ale i žen a dítek, oblékajících startovní čísla se samozřejmostí vlastní mistrům normálním i zasloužilým. "Ševče, drž se svého kopyta!” prolétlo mi hlavou a myslel jsem při tom na polní výčep, jehož opatrování bylo vlastně mým prvořadým úkolem. Tyto chmury byly však přerušeny začátkem závodů ve vrhu koulí. Když jsem tuto vzal do ruky zjistil jsem především, že je těžší než to vypadalo, když vrhal třeba jistý 125 [pageend13]leký: J. Nápravníková,Kloten 446 cm. Vrh kouli: I. Vondálová, Bern, 8,20m. Umístění v trojboji žactva a dorostu podle švýcarských tabulek: ŽÁCI A DOROSTENCI - 1. T. Nápravník, Kloten 195 bodů, 2. V. Kulhánek, Olten a P. Vörös, Winterthur oba 184, 4. M. Prachař, Bern 176. ŽÁKYNĚ A DOROSTENKY - 1. R. Franzlo- vá, Baden 164 bodů, 2. R. Rufferová, Aargau 156, 3. E. Seifertová, Bern 151, 4. A. Vávrová, Bern 142 bodů. - ev. Župní dětské hry Dětské hry župy Švýcarské konaly se v rámci župních atletických přeborů mládeže dne 19. června 1977 v Bernu. Závodů se zúčastnilo 21 dětí ve věku od 4-8 let, které byly rozděleny do 6 věkových kategorií a závodily v 6 disciplinách - běh překážkový, běh smíšený, hod na terč, hod do koše, závody v pytlích a závod v "kousání párků". Průběh i výsledky závodů naší dro- botiny dokázaly, že je nutné a není zbytečné, věnovat jim maximální péči při přípravě, propagaci i organizaci a proto věřím, že v příštích létech bude pro zápolení sokolských i neso- kolských káňat ještě větší pochopení; že bude nejen lépe na ně pamatováno v časovém rozvrhu atletických přeborů, ale hlavně, že rodiče a činovníci vzdálenějších jednot od místa konání nebudou litovat času a námahy, aby to byly závody opravdu župní - celošvýcarské. Děkuji touto cestou všem, kteří při závodech pomáhali, at již to byli činovníci župní - sestry Za- drobílková, Bergová a bratři Berg a Komárek, nebo jednot - Baden: s. Smutná, Aarau: br. Černý, sestry Rufferová a Černá, Basilej: br.Za- drobílek, jakož i sestry a maminky z Bernu: Umlaufová, Pavlíčková,Ko- mersová a Sulcová, které ještě patří dik za výrobu a darování "závodních" koláčů a v neposlední řadě dík i naší dorostence Jitce Flígrové z Bernu. Další nemalé a srdečné diky patří těm, jejichž zásluhou mají děti trvalou památku na svůj první veřejný závod. Samozřejmě, že největší radost a morální uspokojení, že jsou hodnoceny jako opravdoví závodníci, Popek, kterého po nalezeni koule jim vržené, jmenovali- vítězem této discipliny. Mým úspěchem bylo, že jsem si onu kouli ani při jednom ze dvou povolených pokusů nehodil ani na jeden ze svých dvou palců u nohou. Když nezodpovední pořadatelé donutili k těmto vrhům ještě příslušnice něžného pohlaví, z nichž sestra Milada vrhala onen kulatý předmět do vzdálenosti více než úctyhodné, a dítka Volks školou povinná, přiblížil se zlatý hřeb programu - onen přespolní běh. Odstartovavští žáci a, ženy byli v cíli rychleji, než člověk vzal jejich odstartování pořádně na vědomí a mnozí z nich se dokonce tvářili jakoby vůbec neběželi. Maje nízké startovní číslo byl jsem na trát tří kilometrů vyslán poměrně brzy a hned po vyběhnutí jsem zjistil, že za mlada bývalo všechno jinak. Částečným povzbuzením bylo, že po prvním mírném stoupání jsem se na trati seběhl se svým spoluvý- čepníkem z onoho již vzpomínaného šenku, jehož tempo napovídalo, že se rozhodl těžit ze svého umístění ve vrhu koulí, a že osud onoho starověkého maratónského běžce je v jeho případě nepravděpodobný. Uklidněn pomyšlením, že hospoda bude v dobrých rukou, odpoutal jsem se od něj. Trat klesala prudce dolů k jezeru. Člověk, který se rozběhne z kopce, se poměrně těžko zastavuje a díky té- 126 [pageend14]měly děti z medailí s atletickým motivem a vyrytým nápisem, které věnovala ses. Andersová z Bernu. Nemalý dík patří i sestře Kalné z Bernu, která vlastoručně vyrobila a vítězům 2. a 3. míst předala roztomilé záložky do knih. Za opravdu "parádní" zlaté diplomy, které obdržely všechny děti vděčíme dárci nejvzdálenějŠímu - bratru Paulovi z Mnichova, starostovi sousední župy Západoevropské, který je zdarma natiskl. Ze sokolské pokladny byly dětem zakoupeny čokoládové medaile, drobné sladkosti a párky a bylo hrazeno organizační vydáni. Děkuji Vám všem milé sestry a bratři, milí rodiče a krajané za pomoc i porozumění, účast a spolupráci; a Vám, moji nejmenší za kázeň a nadšení, s kterým jste absolvovali svůj první veřejný závod a těším se s Vámi na shledanou na dalších sokolských a krajanských podnicích pro mládež i dospělé. Nezapomeňte, že již v září budou v Curychu plavecké přebory, v lednu a únoru lyžařské závody, na jaře závody v nářaďovém tělocviku atd. Nazdar! Vaše: Marie Komárková náčelnice župy a Ústředí Celkové vyhodnocení prvních 6 dětí podle umístění v jednotlivých disciplinách : HOŠI - 1. R. Bezděk, Solothurn 100 bodů, 2. M. Pavlíček, Bern 95 bodů, 3. P. Laciga, Kerzers-Bern 90, 4. R. Valovič, Winterthur 80, 5. T. Maryška, Bern 75, 6. P. Valovič, Winterthur 25 bodů. DÍVKY - 1. L. Prachařová, Bern 100 bodů, 2. O. Vrbová, Bern a M.Čer- há, Aarau - obě 85 bodů, 4. D.Svobodová, Solothurn a N. Černá, Aarau - obě 80 bodů, 6. R. Křížová, Worb-Bern 75 bodů. M. K. ŽUPA ZÁPADOEVROPSKÁ IV. Sokolský sraz v Oetzu O svatodušních svátcích konal se letos již IV. sokolský sraz v Oetzu, který organizuje každoročně jednota Mnichov. Zúčastnilo se přes 100 sokolských příslušníků, mezi nimiž byla početná výprava Sokolů ze Švýcarska. Kromě obvyklých soutěží byl letos poprvé uspořádán běh kolem Piburského jezera. Sokolík to skutečností se mi podarilo předběhnout tajného favorita. Švábského représenta Waltra. K tomu je ovsem nutno říci, že tento stál, nechávaje se omývat jednou příznivkyní Sokola (také jednoho) ze slunné Itálie a viditelně zapomněl, že je účastníkem přespolního běhu. Neupozornil jsem ho na to a i když jsem si později toto nesportovní gesto trpce vyčítal, plahočil jsem se dále po křivolakých stezkách jezero obepínajících. Skutečnost, že se závodu neúčastním sám mi připomněl dupot za zády. Ohlédnuv se, vidím povědomou vousatou tvář a uvědomuji si, že toto zjevení startovalo až půldruhé minuty za mnou a že sil na útěk není. Divý vousáč se nespokojil s dohnáním, ale dokonce i předehnal a jako první začal stoupat od jezera k cílové louce. Během tohoto stoupání opomněl činit to, co činil doposud a sice si jednou rukou přidržovat poněkud volněji na něm visící trenýrky - pravděpodobně důsledek úbytku tuku během závodu, které podle zákona o zemské přitažlivosti nestoupaly k zemi, ba právě naopak. Jelikož jsem běžel sice za ním, ale v důsledku stoupání poněkud níže, nacházela se moje obličejová část přímo naproti oné předběž- cově části těla nyní obnažené. Hrůzná symbolika této situace mi důrazně připomněla, že jméno vítěze tohoto běhu nebude totožné se jménem mým, což se také později vyplnilo. Dokonce i vousatý dábel byl až třetí - vítězství patřilo zase jednou nezkušenému mládí, které si neuvědomovalo, že. bez zkušeností se teoreticky vyhrát nedá... M. T. "Sokolík", Mnichov Předplatné se PŘEDplácí! 127 [pageend15]Bata Shoemakers to the world We make Bata shoes People make them popular Československý sokol v zahraničí - Czechoslovak sokol abroad Vychází měsíčně s výjimkou července a srpna Published monthly except July and August Majitel a vydavatel: Ústředí Cs. Sokolstva v zahraničí Předplatné - ročně: Kanada a USA $ S.00, ostatní ženě $ 3.00. Předplatné ze všech zemí krčmě Kanady přijímá: Jar. Hanuš, 412 E.73rd St. New York, N.Y., USA 10021. Změny adres a předplatné z Kanady: Otto Stehlík, 1665 Bloor St. East, Apt. 1001, Mississauga, Ontario, Canada L4X 1S4. Redaktor: Jan Waldauf, 2333 Kenbarb Rd., Mississauga,Ont.,Canada L5B 2E9. [pageend16]