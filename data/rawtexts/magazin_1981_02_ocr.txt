2 1981 MAGAZIN [pageend1]literárně zábavný časopis s náručí humoru, satiry a informací. Vychází šestkrát ročně. Redakci řídí: Vladimír ŠKUTINA Adresa redakce, administrace a vydavatele: MAGAZIN, Postfach 650, CH-8025 ZÜRICH Tisk: Graphic, Creation + Print, Zürich; Max Gstöttner, Regensburg Číslo konta poštovního šekového úřadu: Zürich 80-60451 Bankovní spojení ve Švýcarsku: Schweiz. Kreditanstalt, Zürich-Rathausplatz, konto 0860-637.650-01 Bankovní spojení ve Spolkové republice Německo: Volksbank Hochrhein, Waldshut, BLZ 68492200, konto 2175380 PREDPLATNÉ PRO ROK 1981: POZEMNÍ A LODNÍ CESTOU: Evropa..........................................................................................sfr. 26,00 Ostatní kontinenty.................................................................. sfr. 29,40 LETECKY: Israel, Maroko .............................. sfr. 32,20 USA, Kanada, Mexiko, Kenia, Jižní Afrika .............................sfr. 35,80 Argentina, Brasiíie, Chile, Peru, Venezuela............................ sfr. 40,70 Austrálie, Nový Zéland...............................................................sfr. 55,00 NEBO PŘÍSLUŠNÝ EKVIVALENT V JINÉ MÉNÉ [pageend2]2 MAGAZIN ROČNÍK 10 Toto číslo vyšlo v květnu 1981 Obálka a grafická úprava: DOMINIK WALLENFELS PALÁC NA MÍRU TAK UŽ JSEM TADY S TÍM VÁPNEM, PANE WERICHU! Již několik desítek let se v Praze hovoří o nutnosti postavit novou koncertní síň, vyřešit otázku zastaralých divadel a budovy Národní galerie. První návrhy, které obsahovaly také urbanistické řešení úpatí Petřína Na újezdě, nábřeží na Kampě a event. Letenské Pláně se objevily již v letech těsně před druhou válkou. Nemohly být realisovány, stavby se odložily, ale problém se nestal méně aktuálním. Po válce dostala Česká filharmonie Rudolfinum. Krásný sál, jehož necelých tisíc sedadel představuje jednu z nejmenších koncertních síní na světě. Dávno nevyhovuje nejen akusticky, ale i ekonomicky. Smetanovu síň bylo třeba několikrát opravit. Navíc to není jen koncertní, ale také taneční sál. Co dál? V šedesátých letech byla v Praze vypsána — a bohatě dotována — soutěž na nový koncertní sál, odpovídající významu české hudby (to znamená především tvorbě skutečně velkých a nejen době poplatných autorů i nesporně světové úrovni některých interpretů). Návrhy byly vystaveny a přirozeně i zaplaceny. Nestálo to málo. Nerealisovalo se nic. Ne proto, že by nebyly peníze. Bylo jich však třeba na něco jiného. Po roce 1968 - a hlavně po dubnovém plenu KSČ v roce 1969 — se o věci začalo uvažovat z jiného konce. Proč koncertní sál, proč galerii, proč divadla? Kdo je nejdůležitější? Kultura, lidé? Jaká neuvědo- mělost! Jen jediné je důležité: Rodná stra[pageend3]na. Co není určeno především pro ni, není dobré. Jeden z mužů, který k ní měl velmi blízko, protože již léta byl pracovníkem sovětské kontrarozvědky v Praze a měl na starosti oblast kultury, na jedné poradě o ilusorní stavbě koncertního sálu prohlásil: »Vy jste se všichni zbláznili. Copak si myslíte, že ti idioti jako Bilak a jemu podobní někdy schválí něco tak levného ? Ti chtějí postavit především pomník sami sobě. Jejich jediným snem je trumfnout jesuity a udělat něco jako sochy na Karlově mostě nebo svátého Mikuláše. Pokud to nebude stát víc než dvě miliardy, nemá smysl vůbec o tom mluvit. Postavte jim něco na míru a podepíší vám to. Stejně tomu nikdo nerozumí.« A tak vznikl projekt Sjezdového paláce. Jak se bude jmenovat? Palác KSČ? Palác vítězství? Palác bratrství? Palác na věčné časy? Stále se to měnilo. Kongresový palác — to je málo. Kdyby tak bylo dost masa v obchodech, kdyby byla zelenina a punčochové kalhoty pro děti — a nejen pro děti. To by bylo něco jiného. Strana by tu zatracenou kulturu nepotřebovala a palác Na Pankráci by se jmenoval podle rodné strany. Jak, to už je jedno. Dnes se ovšem musí jmenovat Palác kultury, protože kultura — nebo spíš to, co se za ni vydává — vždycky byla považována za služku. Architekti, dlužno říct že slušní, profesionálně fundovaní a nadaní architekti, dostali těžký úkol. Udělat palác, který by byl pomníkem strany a sloužil především sjezdům. Ano, to je třeba připomenout těm, kteří do této «nové dominanty Prahy» poprvé přijdou a budou se třeba mnohému divit. Palác kultury je především a v základní koncepci zcela a jen palácem stranických sjezdů. Pokud se v něm podařilo prosadit dodatečně třeba velikost výtahů tak, aby se do nich vešly koncertní klavíry, je to jen náhoda. Původně nechtěná. Architektům bylo řečeno především, že hlavní sál má mít určitý (nesmyslně velký) počet sedadel a byly určeny přesné rozměry těchto sedadel. To se zdálo být mužům v politbyru nejdůležitější. Každá židle musí být šitroká 70 cm a vzdálenost od opěradla předchozí židle nejméně 110 cm. To ovšem platí jen pro židle v sále, kterých je přes 3000. Sedadla na pódiu, pro předsednictvo sjezdu, jsou širší. 90 cm plus opěradla. Sedadla mají být kožená. Jak to ale udělat, aby se barva kůží shodovala. Bez ohledu na devizové hospodářství se objednaly kůže z Jižní Ameriky. Překladatelská zařízení ze západní Evropy. Stejně tak skleněné stěny atd. atd. Když to všechno architekti nakreslili, vidělo už z plánů i malé dítě, že sál je tak velký, že tak zvané živé koncerty jsou v něm nemožné. Vzdálenost posledních řad od takzvaného podia a zejména rekordní počet kubických metrů předepsaného prostoru bezpodmínečně vyžaduje akustické řešení, které není možné jinak, než s použitím časovaných zesilovačů. Jsou drahé a je třeba je přivézt z ciziny. Ale co na tom. Hlavně, že máme sjezdový — pardon — kulturní palác. Architekti ovšem nejsou sami, kdo byli postaveni před těžký úkol. Ještě horší je to s výtvarníky. Nemá smysl jmenovat všechny, kdo se o «výzdobu» Paláce kultury zasloužili. Snad jen nejsmutnější příklad. Cyril Bouda. Proč tak dobrý a svým způsobem moudrý starý muž musí udělat strašný kýčovitý gobelin, na kterém presentuje dobré i méně dobré hudebníky pod kulisou Hradčan, aby tohle takzvané umění, připomínající hitlerovské nebo stalinské plakáty, sloužilo něčemu, čemu nevěří už nikdo. Ani autor, ani ti, kdo na obraze jsou, ani ti, kdo se na něj dívají. Proč? Ta otázka se vrací stále a znovu, když se člověk dívá na projekty i na hotový Palác kultury. Stál víc než původně uvažované dvě a půl miliardy. Stál víc než dvakrát tolik. A snad jen proto mohl být postaven. Aby byl pomníkem těm, kteří se do dějin skutečné kultury zapsali jako její likvidátoři. A právě proto budou jejich jména zapomenuta. 2 [pageend4]MÄSÄSGM INTERNATIONAL HELSINKI ASSOCIATION ASSOCIATION INTERNATIONALE D’HELSINKI INTERNATIONALE HELSINKI VEREINIGUNG MEZINÁRODNÍ HELSINSKÉ SDRUŽENÍ Na právě probíhající madridské evropské konferenci o bezpečnosti a spolupráci v Evropě bylo ustaveno Mezinárodní helsinské sdružení (IIIA), složené ze zástupců všech 35 zúčastněných států. Sdružení, které je nezávislé na vládách jednotlivých zemí, podporuje organisace a skupiny obhájců lidských práv ve všech zemích, které podepsa- ly Závěrečný dokument o bezpečnosti a spolupráci v Evropě v Helsinkách, koordinuje jejich spolupráci, chrání je před vládními a policejními zásahy, informuje občany jednotlivých zemí o dodržování Helsinského protokolu, předává stížnosti o porušování Helsinské dohody evropské konferenci a Organisaci spojených národů a dbá o jejich projednání a morálně a materiálně podporuje oběti politického pronásledování ve státech, které Závěrečný akt v Helsinkách podepsaly. Presidentem IHA byl zvolen prof. Andrej Sacharov a místopředsedou spisovatel Václav Havel. Úřadujícím předsedou IHA byl zvolen prof. Walther Hofer z Bernu, president meziparlamentního sdružení Evropské rady, a ve výkonném výboru, jehož sídlem byl určen Curych, jsou zástupci tisku, církví, parlamentů, hospodářských, kulturních a vědeckých institucí, jakož i zástupci disidentů, žijících v exilu. Devítičlenný výkonný výbor tvoří prof. Hofer, redaktor Kaegi, S. Owsianko, Martin Raeber, Werner Rom, Vladimír Skutina, J. L. Steinacher, dr. Uhl a farář E. Voss. Práce IHA se kromě významné účasti britských poslanců a poslanců Spolkového sněmu SRN zúčastňuje aktivně 41 poslanců švýcarského parlamentu. Členem Mezinárodního helsinského sdružení se může stát každý občan nebo kolektivně každá organisace ze všech 35 států, které podepsaly Závěrečný dokument o bezpečnosti a spolupráci v Evropě. SOUDRUŽSKÝ ROZHOVOR Jiří Hochman Fejeton „Tady je Hohenwart. Je tam tajemník soudruha tajemníka ? " „U telefonu. Co pro tebe mohu udělat, soudruhu ? * „Soudruh předseda prosí, jestli by mu soudruh tajemník nedal adresu toho chlapa na kachlíčkování." „Ano, mám to tady připravené. Je to nějaký Sutelka Jaromír. Bivojova 63." „Je to soudruh ? ' „Není to soudruh, ale umí kachlíčkovat. Soudruhu tajemníkovi kachlíčkovali dvě vity soudruzi z Kachlíkárny a všechno mu to spadlo dolů. Pak to dělal ten Sutelka a drží to jako přišroubovaný." „Soudruhu předsedovi zase kachlíčkovali saunu nějací soudruzi od soudruha náměstka a taky mu to spadlo." „ V kterém objektu to bylo ? " „V tom na Lipně. Jinak už měl soudruh předseda všechny své reality vy- kachlíčkované." „ Všech patnáct ? ' „Všech patnáct. / lovecký zámeček, ale to se kachlíčkovalo ještě za Rakouska, takže s tím nejsou problémy." „Jak to ti kapitalisti dělali, to je u Boha." „Jsou prý nějaké nové kachličky." „To jsou bulharské. DaH jsme to ale do normálního prodeje, protože se to nedá sestavit dohromady. Každá kachle je jiná. 3 [pageend5]Nu, pracující si s tím poradí." „Nemá soudruh předseda nějakého dobrého soukromého ševče ? " „Soudruhu předsedovi šije boty jakýsi Baťa v Ceietné ulici. Je to taková trapná shoda jmen, ale ten chlap se nechce nechat přejmenovat. Leda křestním jménem. " „Jak se jmenuje křestním jménem ? " „Gustav." „Je to soudruh ? " „Není to soudruh, ale umí to." „Ještě něco potřebuješ, soudruhu ? Musím zařídit občerstvení pro Orgán." „ To je pro dnešek všechno, soudruhu. Manželka soudruha předsedy jede v pátek stejně nakupovat do Vídně, takže drobnosti tam koupí sama. - A co říkáš Polsku, soudruhu ? " „Soudruh předseda je toho názoru, že proletariát prostě potřebuje občas do drštky, protože jinak si socialismu neváží." „Moje řeč, soudruhu. Tak čest práci!" „Cestík." Nový mluvčí Charty 77 — Dr. BEDŘICH PLACÁK Hnutí obhájců lidských práv v Československu — Charta 77 — ohlásilo jména nových mluvčích. Na tom není nic neobvyklého. Ihned po vzniku byla mezi signatáři Charty 77 domluvena zásada, podle níž se v této funkci budou střídat. Uděl mluvčího je pro nezasvěcence poměrů kolem Charty bez nadsázky nepředstavitelný. Proti každému z nich se okamžitě vrhne smečka estébáků. Jsou hlídáni, šikanováni ve dne v noci, na každém kroku. Hrubostí a dotěrností policie nejsou ušetřeni ani členové rodiny, příbuzní, přátelé a ani okolí v jejich bydlišti. Je proto skoro neuvěřitelné a tím víc obdivuhodne', že úděl mluvčího na sebe berou další signatáři. Také tentokrát se jím stal člověk nanejvýš povolaný, věhlasný lékař-chirurg, profesor Bedřich Placák, doktor lékařských věd. Seznámil jsem se s doktorem Placákem před mnoha léty. Hned od první chvíle jsem obdivoval jeho nezdolnou energii a hlavně jeho chlapský, nebojácný postoj všude, kde se jednalo o pravdu a spravedlnost. Doma ho znají stovky a dá se říci, že tisíce lidí. Mnozí z nich mu vděčí za navrácené zdraví, nemálo je i těch, kterým zachránil život. Má přátele nejenom v Čechách, ale po celé republice i mezi účastníky partyzánských bojů na Slovensku. Jeho spolubojovníci na něj nezapomínají. Píší mu, navštěvují ho. V jeho domácnosti nechybí ani dobrá, silná slivovice, kterou na něho každým rokem pamatují. V šedesátých letech si získal vynikající pověst svými úspěchy v hrudní chirurgii. Byl špičkovým odborníkem na operace srdce. Takové, jako on, bylo možno spočítat na prstech jen jedné ruky. A přesto musel opustit operační sál.... Zlí a zbabělí neumětelové mu vzali skalpel proto, že odsoudil srpnovou okupaci Československa v roce 1968. Dovolili mu pouze, aby jako subaltern! chirurg 4 [pageend6]působil v nemocnici v Českých Budějovicích. Tam pak dostal 11. května 1977 hodinovou výpověď od ředitele nemocnice Libora Slaniny za to, že podepsal prohlášení Charty 77. Navíc mu horlivý a poslušný vykonavatel příkazů shora ještě sám poručil, aby okamžitě vyklidil a opustil nemocniční ubytovnu, v níž přespával. Do Budějovic totiž musel z Prahy od rodiny dojíždět. To však nebylo všechno. Podle zásady, kterou v Čechách zavedli nacisté a v jejímž duchu dnes důsledně postupují pražští místodržící, byla potrestána i žena doktora Placáka. V Ústřední vojenské nemocnici, kde pracovala jako zdravotní sestra, dostala výpověď, v níž se mimo jiné říkalo: „ ... Za udržování styků se svým manželem, který podepsal Chartu 77 a neohlášení této skutečnosti nadřízeným ... ” Na profesora doktora Placáka, doktora věd, nositele Řádu práce, vyznamenaného mnoha vojenskými řády a medailemi, zbylo dnes už jen místo hlídače v pražské Loretě. Existuje snad výmluvnější důkaz o nesmyslnosti, surovosti a do nebe volající hlouposti pražských mocipánů? V době, kdy měl předávat dlouholeté zkušenosti a ojedinělé vědomosti svým mladším kolegům a studentům medicíny, smí vykonávat práci, kterou zastane kterýkoli pologramotný člověk. Na přání a z vůle signatářů Charty 77 zaujal nyní čestné místo mezi předními obhájci lidských práv. Stal se jejich mluvčím. Člověk s neobyčejnou autoritou, známý a vážený nejen mezi lékaň a vědci, ale i mezi umělci všech oborů a lidmi nejrůznějších profesí. Každé setkání s ním bylo vždy pro mne i pro mou ženu zážitkem. Ať už přicházel k nám domů nebo my k němu do Střešovic. V jeho domácnosti, i přes velké existenční změny, bylo vždy plno pohody a optimismu. Nepřestávali jsme obdivovat velké množství originálů děl známých malířů, darované skizy a figurky z Trnkových filmů, hřejivá, vtipná věnování v knihách a dopisech Jana Wericha. Loni na jaře jsme byli se ženou svědky setkání doktora Placáka s básníkem Jaroslavem Seifertem. Oba si výborně rozuměli a z každé vzájemně vyměněné věty bylo znát, jak si jeden druhého váží. Dovedu si představit, jak nyní doprovázejí doktora Placáka na každém kroku stíny estébáků, nudí se na koncertech, kam on tak rád chodí, bloumají za ním tupě sály galerií, postávají, mrznou a moknou pod okny bytů, kam šel navštívit některého ze svých nespočetných přátel. Úděl signatářů není snadný. Oč těžší je ještě úloha jejich mluvčích. Doktor Bedřich Placák je však bezesporu mužem na svém místě. FRANTIŠEK VANĚČEK Ota Filip VYSPĚTE SE! Uspokojivé vysvětlení faktu, proč pohraniční stráž Německé demokratické republiky tak často na hranicích střílí, nemohu nabídnout. Motivace jejich zvláštní radosti střílet na vše, co se na hranici pohybuje, hledají západní psychologové, politikové i vojenští odborníci už po několik let, ale nenašli dosud nic, co by mne uspokojilo, respektive svalují vinu a odpovědnost na vládu ve východním Berlíně. Tak jednoduché to však není. Před několika dny jsem četl v NEUES DEUTSCHLAND na první straně titulek: NEPŘÍTEL NIKDY NESPÍ! A hned na druhé straně: SOUDRUZI JSOU NEUSTÁLE BDĚLÍ! Představte si, dámy a pánové, tuhle situaci: Nepřítel, který nikdy nespí, sedí proti soudruhovi, jenž opět neustále bdí. Oba tedy, přítel i nepřítel, na sebe civí, oči chtějí únavou spát, hlavy už padají! Ale usnout nesmít Hrozná situace! A ť se tedy nikdo nediví, když neustále bdělý soudruh, který má zbraři vždy na dosah ruky, v polospánku či v transu začne střílet. Doporučoval bych tedy východním soudruhům, aby to s permanentní bdělostí už nepřeháněli. Když se člověk vyspí, má hned jasnější hlavu. 5 [pageend7]Prof.Karel Liška, 15. III. 1981: MODRÉ STUDÁNKY JIŘÍHO ŠKVORA Mám tu před sebou Jiřího dopis, psaný v Ledcích dne 4. I. 1944 o jednání s nakladatelem Kmochem, Dr. Nečasem a ředitelem Jílovským o Jiřího sbírce básní "Modré studánky" v edici Armida pod číslem 18, ke které jsem nakreslil frontispice, a vedle leží knížka s věnováním spoluautorovi, kterou mi Jiří věnoval zase v Ledcích 17. III. 1945. Kolikrát jsem se k ní nakláněl, Anuško Vaništová- Škvorová, a vzpomínal na rybníčky za statkem, na kostelík, který jsem tolikrát maloval, na cestu do Nespek nebo pod Zbořeným Kostelcem s přívozem do Týnce nad Sázavou. Byli jsme všichni tak mladí, barvy byly nějak silnější, věci měly jasné obrysy a naděje byla neotřesitelná na tom konci války! A básník nazve svou báseň, milá Anuško, jako by tušil, co vás oba očekává: HUSOPASKA Spí černé lesy, tiše šumí řeka, oblaka bílá letí do dálek — Na břehu řeky děvče s prutem čeká, má oči jako úsměv čekanek Na břehu řeky děvče s prutem pase jak pampelišky žlutá housátka. Tiše si zpívá, tiše usmívá se, když slunce v tváři zlatou krajku tká Oblaka jdou a děvčátko se diví. Tam za tím kopcem nebe nepadá? Tam za tou horou jsou prý lidé živí, kvete tam také velká zahrada a po cestě co k lesu zatáčí se Karkulka nesla své babičce koš. Víno a buchty na veliké míse, potkal ji jednou modrý listonoš Oblaka jdou tak tiše jako vory Za nimi letí pohled tázavý. Jsou ještě živé lesy pole, hory, jsou jiné hvězdy na dně Sázavy? Jsou jiné stromy květiny a ptáci a jiná komora, kam chodí slunce spat? Jsou jiné hvězdy, od nichž záře vzlétá, tam za tím kopcem není konec světa ? Jsou ještě jiné Ledce snad? Oblaka jdou a smutně šumí řeka. S řekou plují bílá oblaka — A husopasku — jak tak sama čeká — podivná touha sevře, smutná, daleká — Housátko tiskne ke své malé hrudi i a dlouho volá v bílá oblaka: — U nás je smutno, samota mě studí, svět velký je a cesta daleká — Chci s vámi letět do dalekých zemí, je mi tu smutno, tolik smutno je mi — Chci letět s vámi, bílá oblaka! Oblaka jdou — bělostné plachty lodí — Po špičkách jenom přibližuj se, lásko, až půjdeš s tím, který ji vysvobodí. Zatím buď sbohem, malá husopasko! 6 [pageend8]FEJETON PROČ NEMÁ ÚSTŘEDNÍ VÝBOR RÁD RUDOLFA BATTĚKA Jiří Hochman Mnozí lidé se ptají, proč si naši vedoucí soudruzi tak zasedli na Rudolfa Battěka, a je to otázka případná, protože tento tichý člověk, bezpartijní a nekuřák, je za posledních dvanáct let už potřetí ve vězení, a to dohromady přes čtyřicet měsíců. Na tuto otázku je však odpověď poměrně snadná, zvláště podíváme-li se na jedné straně na naše vedoucí soudruhy, a na druhé straně na jejich oběť, Rudolfa Battěka. Předně tedy, abychom si nic nezastírali, naše vedení vypadá pod psa. Na sjezdové tribuně, když to tam je všechno pohromadě a bez orgánů tělesné ochrany, vypadá to jako tablo zvláštní školy po šedesáti letech. Někteří státníci působí tím dojmem, jako by právě vylezli z rakve. Jiní zase vypadají jako v transu a nejspíše také jsou, protože je známo, že jim Státní sanatorium ordinuje takové porce uklidňovadel, že by to stačilo pro stejné množství velbloudů. V detailu pak předseda ROH vypadá jako by visel za rohy v mrazírně a předseda České národní rady připomíná vlastní sádrový odlitek, který nechali zmoknout. Kromě toho nám ještě dva členové Předsednictva šilhají i na úředních fotografiích a polovina Sekretariátu koktá. Předseda vlády neumí skloňovat ani jednoduchá podstatná jména, a to ani podle vzoru žena, což je zvláště smutné. Náš hlavní ideolog si šlape na jazyk i když mluví ve svém rodném jazyce, a kvůli generálnímu tajemníkovi přestala spousta lidí sbírat známky. Také na ředitele a šéfredaktory našich rušících stanic a ostatních sdělovacích prostředků je skličující pohled. Nedávno se při nějakém vyznamenání nechali všichni i s Auerspergem vyfotografovat, a nebýt textu pod obrázkem, člověk by spíše řekl, že to je skupina pamětníků bitvy u Slavkova. Přitom Zelenka si už nechal dvakrát udělat face-lift a Riško nosí tupé. Kromě těchto vnějších známek všeobecného chátrání žerou ještě naše státníky noční můry. Cleny Orgánu například trápí pomyšlení, že budoucnost jim už nic dobrého nechystá a jestli včas neumřou, skončí buď v emigraci v Kara- gandě nebo na šibenici. Z těchto důvodů má Rudolf Battěk tak těžký život, a to už od září 1969, když ho s laskavým svolením Čestmíra Císaře odtáhla ze sněmovny na Malé Straně policie. Ruda Battěk je totiž na rozdíl od našeho vedení člověk příjemného zevnějšku a vystupování, který požívá všeobecné vážnosti. Rodným jazykem se vyjadřuje správně a bez zadrhování, nešišlá, nehuhňá a též všech pět pé má pohromadě. Zena od něho neutekla, děti mu nikdy neřekly, že je darebák, a to všechno musí ovšem členy Orgánu příšerně rozčilovat. Neboť oni, ať se hnou kam se hnou, všude s sebou vlečou břímě své existence osobní i politické, takže ani nemohou klidně užívat nemovitostí, jichž jako správní leninci v průběhu konsolidace nabyli. Battěk je pro ně jako memento mori: Kdykoli je na svobodě a čistí v Ko- bylisích výlohy, Ústřední výbor je celý nervosní. Předsednictvo proto opět rozhodlo zavřít ho pro jistotu do Ruzyně, aby to tolik nekřičelo - on, slušný člověk, čistí výkladní skříně, zatímco oni, političtí nemravové, vládnou. V minulosti se to už ovšem stalo mnohokrát, takže aspoň víme, s jakým výsledkem. Battěkové vycházejí z historie s úsměvem, i když jejich život nebyl žádná legrace. 7 [pageend9]Ota Filip POČASÍ A MARXISMUS Siedujeme-ii zápas, který strana a vláda vedou s počasím všech druhů, vnucuje se několik poznámek k teorii a praxi marx- leninismu. Tato věda zřejmě ještě neformulovala svůj vztah k počasí a k povětrnostním podmínkám a přenechává pole odpornému, buržoasnímu prakticismu, tedy dekadentním západním meteorologům, kteří sipočasí vykládají, jak libo. Přední teoretikové marxismu-leninis- mu jakož i "machři" v oboru reálného socialismu vycházejí teoreticky z předpokladu, že budování lepších zítřků se koná jen za pěkného počasí. Čteme-li sebrané i vybrané spisy Marxe, Engelse, Lenina, Stalina, Dr. Husáka či VasHa BHaka, musí vzniknout dojem, že tito soudruzi hodlají či hodlali budovat socialismus jen za příznivých povětrnostních podmínek, tedy v oblastech, kde panuje konstantní teplota kolem 20 stupňů Celsia, slunce svítí asi 10 hodin denně a prší-H,itak jen v noci a málo. Dovoluji si upozornit na skutečnost, že všechny přechodné, teč jinak trvalé nedostatky a krize, kterými socialistické hospodářství trpí, lze vysvětlit nedostatkem marxisticko-leninské teorie v oblasti počasí a jeho vlivu na rozvíjení základny. Tak na příklad sám Lenin se ve svých vybraných i sebraných spisech vyjadřuje skoro o všech palčivých otázkách, jen o počasí mlčel. Když v Moskvě mrzlo, seděl Lenin za pecí, pil čaj s vodkou a mlčel. To se ted'soudruhům vymstilo. Tak se mohlo stát, že marxisté-leni- nisté počali socialismus budovat právě v zeměpisných šířkách, kde počasí není právě příznivé. Někdy příliš prší, jindy je zas sucho, v zimě obvykle mrzne a padá sníh. Všechny tyto přírodní rozmary nemohou soudruzi vědecky řešit, jsou při jejich překonávání odkázáni jen na dekadentní prakticismus, ale ten musí zavrhnout, protože kdyby třeba jen náznakem připustili, že je může zachránit, zavrhli by současně i ideologii — a to nemohou. Zatrápená situace, z níž není východisko... Český odborný OBCHOD VÍNEM Vám výhodně dodá švýcarská francouzská italská španělská vína ZOUREK&Co Eichstraße 19 8610 USTER Výběr Vám usnadníme Vaším ochutnáním a naší radou ! 8 TELEFON 01/9402177 [pageend10]Redaktor Timesů želí ztrátu ČESKÝCH SVOBOD Až do podzimu roku 1938 byl u nás tehdejší «Manchester Guardian», jehož spolupracovníkem byl také náš geniální Karel Čapek, nejznámějším českým listem. V září onoho roku urychlily londýnské «Times» tragedii naší vlasti úvodníkem, v němž doporučily řešení krise odstoupením okrajových oblastí Třetí říši. Tím se u nás smutně proslavily. Za druhé světové války se dostalo jak Británii tak i Timesům drahého ponaučení, že se politika apeasementu nevyplácí. Také ve věci Československa se jejich stanovisko změnilo. V tisku a v kuloárech moci nám nesmírně pomáhal někdejší šéfredaktor Timesů Wickham Steed. Ten stál spolu s historikem Seton-Watsonem u kořenů čsl. samostatnosti a oba za I. i II. světové války otevírali dveře jak TGM tak i Dr. Benešovi. I mně se dostalo od Steeda vzácných rad zejména v otázce sudetoně- mecké iredenty po II. světové válce. Jezdil jsem za ním na jeho sídlo nedaleko Oxfordu. Pravda, ani jeden ani druhý jsme nebyli nadšeni, jak pod tlakem komunistů bylo prováděno vysídlení Němců. Steed však stál na stanovisku, že na věci nelze nic změnit a nová skutečnost že trvale vyřešila ožehavou národnostní otázku. Dnes, po více než třiceti letech (shodou okolností na den 7. března) vyšel v Timesech článek na rozloučenou šéfredaktora Williama Rees-Mogga, který po dobu 14 let řídil — v poslední době velmi pohnuté — osudy Timesů. Nazval jej s plným odůvodněním «My resumption of liberty» — v překladu něco jako «Návrat mé svobody». Je to článek, který budou číst redaktoři po celém světě a oni všichni, stejně jako já, budou žasnout nad jeho závěrečnou větou, jež zní: « ... To the destroyers of the open society, and in my 14 years most particularly to the Russian destroyers of the Czech movement to liberty, The Times has been and is most absolutely opposed.» Tento odkaz ve volném českém překladu zní asi takto: « ... Pokud jde o ničitele civilisované (open = otevřené) společnosti a za mých 14 let zejména o ruské ničitele českého hnutí za svobodu, stály Timesy a stojí stále bezvýhradně proti nim.» Tak zní poslední věta> poslední slova článku šéfredaktora na rozloučenou — patrně s nejvlivnějším listem na světě. K tomu nutno už jen dodat, že to je psáno ve dnech, kdy osud Československa je Sověty připravován i sousednímu Polsku. JOSEF JOSTEN BAJKA O DVOU LVECH Byli jednou v jedné zemi dva lvi. Vycházeli spolu dobře a byli spokojeni se svým živobytím a navzájem sami se sebou. Když se však začali častěji stýkat s lidmi, poznali lépe i jejich mravy. Neušlo jim, že lidé mají mezi sebou mnoho předsedů. Nebylo proto divu, když jednoho dne vétší a silnější lev řekl svému druhovi: „Nedá se nic dělat. Musíš mě zvolit předsedou.” A tak se také stalo. V oné zemi bylo také docela běžné, že mnozí prostí, řadoví a ostatní občané si zvykli být poslušní a podlézaví. Postupem doby vešlo ve známost, že většinu času tráví podivnou činností: snaží se lézt do zadku svým předsedům. (Můžete zajisté podotknout, že tato část lidského těla slouží od pradávna jinému, významnějšímu účelu. Ovšem s tím nutno souhlasit.) Nicméně, když onen první lev se stal předsedou, chtěl mu ten druhý - podle vzoru lidí — dokázat svoji oddanost. I počal mu taktéž lézt do zadnice. Dělal to tak vytrvale a důkladně, že brzy po něm zbyl jen ocas. Jeho ocas. A při tom také zůstalo. Od těch dob má lev-předseda dva ocasy. Můžete se o tom sami přesvědčit. Je takto zvěčněn i ve znaku oné země. (Ze sbírky novějších bajek a legend, vydané na počest XVI. sjezdu KSČ Ústavem pro masový humor a ideovou pornografii při Akademii nauk v Praze, vybrala D. VANĚČKOVÁ.) 9 [pageend11]ADOLF F. J. KARLOVSKÝ, dopisující člen Mezinárodní heraldické akademie JAK VZNIKL ERB PRESIDENTA REAGANA Mezi lidmi, kteří sice vědí, že heraldika je nauka o znacích, ale neměli nikdy příležitost se o ní blíže poučit, převládají o rodových erbech dvě mylné představy. Buď ta, že právo na znak mají jen šlechtici, a v důsledku toho že je erbovnictví spjato jen s určitou, stále užší společenskou vrstvou, nebo naopak, že «kdysi» měla svůj znak každá rodina, a že je tedy jenom třeba «jej najít». Je pravdou, že se mezi evropskou šlechtou setkáme jen zcela vzácně s rodem, který by neměl panovníkem udělený erb (1). Naproti tomu, i když je dnes známo několik set tisíc občanských znaků, je nesmyslem předpokládat, že by měla kdysi v minulosti erb rodina, jejíž předkové byli často až do 18. či 19. století nesvobodni a tedy nebyli vojáky a nenosili štít, ani nepotřebovali pečetit své písemnosti. Nezodpovědným obchodníkům s lidskou ješitností to samozřejmě nevadí a tak se každoročně s překvapením dozvídají tisíce Miillerů nebo Smithů, že vlastně «pocházejí ze starobylého erbovního (nebo baronského či hraběcího) rodu» a že jim ochotný «Heraldický institut» za částku spíše vyšší než nižší promptně dodá «jejich prastarý znak». A protože rostoucí computerisování naší společnosti vyvolává automaticky reakci a snahu zdůraznit svou osobu a rodinnou tradici u těch, kteří si nepřejí být pouhým děrným štítkem, nemohou si drzí podvodníci věru stěžovat na nedostatek zájemců. Podobnou nabídku dostal někdy v roce 1969 také bývalý filmový herec Ronald Reagan, tehdy už guvernér státu Kalifornie. A protože v něm «Institut» předpokládal budoucího dobrého zákazníka, byla pro větší názornost výjimečně připojena už i prostá skiza «Reaganovského erbu», ač jiným zákazníkům bývá dodáván až znak «ručně umělecky v barvách vyvedený» a hlavně teprve po předchozím zaplacení. Guvernér Reagan však nebyl ochoten uvěřit, že by jeho předkové po několik generací jaksi «zapomněli», že jsou vlastně erbovníky, a zmínil se o svých pochybách ve společnosti, ve které byl také můj dávný známý z Leopoldova. A tak jsem jednoho dne dostal dopis s náčrtkem udánlivého Reaganova znaku se žádostí, abych se k věci vyjádřil. Jak se dalo předem skoro očekávat, byla guvernérova nedůvěra víc než oprávněná. Zaslaný zlatý štít s hermelínovou krokví, provázenou třemi modrými rybkami, náleží totiž irským Reganům, starému šlechtickému rodu, z něhož kalifornští Reaganové zcela jistě nepocházejí a od něhož se dokonce liší už i psaním svého jména. Tedy docela jasný podraz, na který by bohužel mnoho jiných Američanů lehce naletělo. Napsal jsem tedy asi v tomto smyslu svou expertisu a připojil vysvětlení, že historický erb může právem užívat jen ten, kdo prokáže, že je v přímé mužské Unii příslušníkem rodu, jemuž znak patří. Užití jinou osobou je usurpací, ve většině civilisovaných států soukromoprávně trestnou. Kdo tedy takový erb rodiny stejného nebo dokonce jen podobného jména neoprávněně užívá, podobá se velmi zbohatlíkovi, který někde na bleším trhu koupil staré portréty, rozvěsil je 10 [pageend12]v bohatých rámech ve své vile a osoby na nich vyobrazené vydává za své předky. A připojil jsem radu, že jestliže si guvernér Reagan přeje mít skutečný znak pro sebe a své potomky, pak doporučuji vytvoření charakteristického, ale zcela nového občanského erbu, jeho svobodné přijetí (2) a řádnou registraci. S tím projevil guvernér souhlas a prostřednictvím mého přítele mne požádal, abych se záležitosti ujal. Abych ušetřil čas Mr. Reagana, neposlal jsem mu obvyklý dotazník, jako to v podobných případech dělám, ale instruoval jsem svého přítele, který pak guvernéra interviewoval a rozhovor nahrál na magnetofonový pásek. Tím jsem dostal potřebné informace, na jejichž základě jsem naskizoval několik možných variant budoucího znaku, a po krátké výměně dopisů jsme 30. dubna 1970 určili definitivní podobu, se kterou budoucí erbovník vyslovil svůj souhlas: Ve zlatém štítě vzpřímený kráčející černý medvěd s červenou zbrojí (3), držící v předních tlapách stříbrnou pěti- hrotou hvězdu. V černé hlavě štítu (4) stříbrný sokol s červenou zbrojí, hotovící se k letu a stojící na zlaté koruně. Na přílbě (5) pak rostoucí černý kůh se zlatou zbrojí a hřívou, přecházející přímo do zlatě podšitých přikryvadel a nesoucí na pleci zlatou hereckou masku. Na rozdíl od podvodných «heraldických institutů» nemuseli jsme si u Reaganova znaku vymýšlet různé nesmyslné a často zcela naivní «výklady» symboliky použitých figur: Medvěd, typické zvíře Kalifornie, vyobrazené i na vlajce a pečeti tohoto státu, drží ve svých tlapách hvězdu, symbolisující Kalifornii na vlajce Spojených států amerických, a bude tak trvale připomínat vysoký úřad prvního erbov- níka Reaganova rodu. Sokol, stojící na koruně, je spolu s heslem «FACTA NON VERBA» (6) starým odznakem, užívaným v rodině guvernérovy choti Nancy, rozené Davisové. Kůh, oblíbené zvíře Reaganů, nese na plecích hereckou masku jako připomínku umělecké činnosti obou manželů. Znak jsem potom namaloval na pergamen, odeslal s podrobným rozborem a vysvětlením do Kalifornie a krátce na to MÄSÄSGN jsem dostal ze Sacramenta obálku se zlatou státní pečetí a v ní osobní dopis guvernéra Reagana z 25. června 1970, kde mi jménem svým i své choti velmi srdečně za mou práci děkuje. Aby bylo pak Reaganově rodině zajištěno výhradní a dědičné právo na tento erb, byl 19. prosince 1972 zaregistrován pod číslem 7210 ve Státním archivu ve švýcarském Solothur- nu (7), takže je dnes chráněn podle článku 28 švýcarského Civilního zákoníku. Tehdejší kalifornský guvernér nebyl zdaleka jediným erbovním státníkem USA. Zděděný rodový znak měl už zakladatel Unie generál George Washington, který o svém rodu horlivě korespondoval s londýnským Heroldským úřadem ještě v době, kdy byl už hlavou povstalců proti Anglii (8). Také v následujících dvou stoletích americké historie najdeme celou řadu erbovníků mezi předními osobnostmi amerického veřejného života, včetně třeba presidentů Eisenhowera (9) a Kennedyho (10). Myslím ale, že žádný z nich nespolupracoval osobně při vzniku svého znaku tak, jako guvernér Reagan. A mne tehdy ani ve snu nenapadlo, že vytvářím erb pro budoucího presidenta Spojených států a tedy prvního státníka svobodného světa! Myslím, že by mi tu čest zasloužilí úředníci Zemských desk bývalé Královské české kanceláře záviděli. Poznámky: (1) Takovou výjimkou byl na př. Leninův otec Ilja Nikolajevič Uljanov, povýšený 1. ledna 1882 do dědičného šlechtického stavu! V marxistických knihách se o tom obvykle taktně mlčí. Také moskevský Institut marxismu-le- ninismu mi to dopisem ze 3. 4. 1959 potvrdil jen neochotně až po druhé urgenci. (2) Svobodné přijetí je nejstarším způsobem nabytí erbu. Teprve od poloviny 14. století byly erby také udělovány panovníky nebo osobami, na které byla tato pravomoc přenesena (pala- tinové, heroldi, u nás Královská česká dvorská kancelář). Svobodné přijetí se však vedle toho udrželo až po naše časy a právě švýcarské občanské znaky 11 [pageend13]jsou toho bohatým dokladem. (3) Zbrojí se u heraldických zvířat rozumí drápy, kopyta, ptačí spáry, rohy, parohy a většinou i jazyk. (4) Hlavou štítu nazýváme přibližně 2/7 jeho plochy u horního okraje. (5) Taková plastická ozdoba přílby se nazývá klenot (staročesky klínot) a je součástí erbu. (6) Skutky, ne slova. (7) Bohatý heraldický materiál tohoto archivu je neustále doplňován a jeho evidence je dokonalá. Je v něm zaregistrována i řada erbů čs. původu a to jak nostrifikovaných starých, tak i nově přijatých. (8) Tato korespondence i ostatní archiválie Washingtonova rodu jsou uloženy v College of Arms (královský herolt- ský úřad) v Londýně, kde jsem je měl v ruce 10. června 1971. Dokazují m.j. i příbuzenství mezi Washingtonem a nynější královnou Elisabeth II. (9) Znak přijal při udělení nejvyššího královského dánského Řádu Slona 15.prosince 1945. Rytíři mají své erby zavěšeny v řádové kapli zámku Frederiks- borgu. Znaky, při této příležitosti svobodně přijaté, se stávají dědičnými. (10) Znak udělil 17. března 1961 (v den sv. Patricka, patrona Irska) Chief Herald of Ireland, nej vyšší heraldická autorita Irské republiky, u příležitosti presidentovy státní návštěvy. SAZBA, GRAFICKÁ ÚPRAVA, TISK VAZBA Sázíme composerem IBM, graficky upravujeme a tiskneme: dopisní papiry, obálky, visitky, svatební oznámení, oznámeni narození dítěte, úmrtní oznámení, ceníky, reklamní dopisy, brožury, disertační práce, katalogy, knížky atd. MILAN CIMBUREK 8048 ZÜRICH, Badenerstrasse 698 0 01-62 68 78 HELPOUT AG Zürich, Winterthur, Bern Temporär- oder Dauerstellen (Try-and-hire mit anschliessender Festanstellung) Wir suchen für sofortigen Eintritt oder nach Vereinbarung DATATYPISTIN OPERATOR/OPERATRICE PROGRAMMIERER PROGRAMMIERER/ANALYTIKER Bitte rufen Sie uns an, wir geben Ihnen gerne Bescheid über Ihren Aufgabenbereich HELPOUT AG F.J.KOMÁREK Postfach 70 8103 Unterengstringen Tel. 01-7503424 HELPOUT AG Zürich, Winterthur, Bern Temporär- oder Dauerstellen (Try-and-hire mit anschliessender Festanstellung) Wir suchen für sofortigen Eintritt oder nach Vereinbarung SEKRETÄRIN TELEFONISTIN KAUFM. MITARBEITER(IN) BUCHHALTER(IN) Bitte rufen Sie uns an oder kommen Sie vorbei. Wir geben Ihnen gerne Auskunft HELPOUT AG F.J.KOMAREK Postfach 70 8103 Unterengstringen _______________ Tel. 01-7503424 12 [pageend14]JAN HAVRÁNEK: JÁRA DA CIMRMAN V AMERICE Nedávno se mi dostalo do rukou útle' dílko „Cimrman v říši hudby’ a nemohu nepřiznat, že na mé mocně zapůsobilo. Při četbě vznítila se ve mně myšlenka, které jsem se doslova zalekl: Bylo by možné, že Jára da Cimrman, tento nesporný, byť někdy nedoceněný génius na poli vědy, techniky i umění, pobýval v létech po přelomu století v Americe? Ač je známo, že Cimrman uspořádal v červnu roku 1913 v jednom z odlehlých fjordů u Bergenu Mezinárodní festival jednotónových sborů o ’Zlatý ušní boltec’, není doloženo, že se Mistr soutěže osobně zúčastnil. Pokud skutečně dlel v té době v Americe, nepředpokládám, že by si byl do Norska jen tak odskočil. Je tedy možné, že zbytek svého života strávil v Novém světě a že zde zemřel? Pokud je mi známo, datum ani místo jeho smrti nebylo nikdy s určitostí zjištěno. To by nasvědčovalo tomu, že Jára nezemřel ve své vlasti v okruhu svých známých, nýbrž spíše někde daleko od domova a mezi lidmi, kteří snad ani neznali jeho pravé jméno a původ, natož jeho génia. Působil-li zde skutečně na sklonku svého života, dal se pravděpodobně i přejmenovat — Jerry D. Tsimerman, případné Yara Tsimerman Jr.? Tato myšlenka mě tak zaujala, že jsem neprodleně založil místní ’Odbočku přátel Járy da Cimrmana’ — dále: ’JTSSC’ (Jerry Tsimerman Society of Southern California), jejímž jsem předsedou, jednatelem a pokladníkem zároveň, jakož i sám sobě sekretářkou. A neprodleně jsem se pustil do práce. Především jsem si musel ujasnit některé okolnosti, které z mého dosavadního studia Cimrmanova života byly poněkud mlhavé. Předně: narodil se Jára da Cimrman skutečně v létech 1860 -1872? O místě jeho rodiště nemůže být — myslím — pochybností, neboť první záznamy o jeho životě a o životě jeho matky Marlén Jelínkové pocházejí skutečně z Vídně; avšak — existují doklady o věku této operetní zpěvačky, případně o datu jejího slehnutí v Prátru? Vezměme však za prokázáno, že datum Járova narození je určeno dostatečně přesně. Pak tedy v době, kdy se mohl objevit v Americe, mu bylo mezi 35 - 45 léty a jeho někdejší přátelé Jim Hronek a G. H. Kulikowski, kteří neměli dosti vlivu, aby mu zajistili přízeň BíMASASGN lého domu pro jeho geniální projekt stavby panamského průplavu, by dnes byli asi stode- setiletí a těžko by se na Járu pamatovali. Rozhodl jsem se tedy, že své pátrání zaměřím zpočátku na místní knihovny, musea a dokumentační střediska — člověk Cimrmanova forma'tu jistě nezapadl mezi statisíci přistěhovalců jako řadový poslíček. Jsem si vědom toho, že Jižní Kalifornie nebyla pravděpodobně Járovým původním cílem po plavbě přes Atlantik. Avšak předpokládaje, že jeho neposedná duše a objevitelský génius cestou neutrpěly, jsem si skoro jist, že při nejbližší příležitosti nasedl na dostavník, jedoucí na západ, a opustil jej — kdož ví kde? V Kansasu, Arizoně, Kalifornii? Moje domněnka se potvrdila tak brzy, že tomu skoro nemohu uvěřit! Při třetí návštěvě knihovny UCLA jsem v oddělení ’Pioneers 1900 - 1910” narazil na fotografii, která ze mne vyrazila dech: Je to obrázek posádky vlaku ’Jižní Pacifické’, na kterém strojvedoucí, v textu nejmenovaný, nápadně připomíná první Cimrmanův snímek jednoročního dítěte, na kterém je zachycen s Monikou Schubert. Do- myslíme-li tuto myšlenku do konce, je skoro jisté, že Jára da Cimrman, znalý techniky parního stroje, se dostal do Jižní Kalifornie nikoliv koňským spřežením, ale že snad dokonce vyprojektoval a postavil železniční spojení — a pak se zdarma, coby strojvůdce, dostal těch 5000 kilometrů na západ k Tichému oceánu! Nezapomínejme na jeho malý charakterový kaz, že totiž byl drobným škudlilem — a že tedy nemohl odolat takové příležitosti. Je-li moje domněnka správná, pak ovšem se dostáváme přímo do středu badatelského eldorada, neboť zatím ani žádný cimrmanolog z Evropy ani řádný či dopisující člen JTSSC na toto řešení nepřišel — a mám tedy nádherné a volné pole působnosti! Výborná česká kuchyně v restauraci WALDHUS Tannstr. 25 (300 m od nádraží) 8307 EFFRETIKON Telefon: 052 - 32 54 64 Na shledání se těší Milan Hanko 13 [pageend15]Ptají se čtenáři, jak se dělá filmový gag neboli situační legrace. Když jsem byl ještě mladý a nadaný (teď už jsem bohužel jen mladý), živil jsem se vymýšlením komediálních situací do filmů. Takové práci se říká v Americe »gagman« aje přenáramně dobře placená. Mé gagy mi nyní jeden kolega " poslal z Prahy. Radu z nich jsem už později použil — rozvedl jsem je do příběhu, z některých jsem udělal celou knížku. Do »Humoristovy laboratoře« však patří surový a syrový polotovar. Jen ta základní situace, kterou pak scenárista s režisérem rozpracuje. A tak v dnešní »Humoristově labo- toři« uveřejňuji »hříchy svého mládí« — gagy a situace, jimiž jsem před dávnými léty vstoupil mezi humoristy. Vladimír Škutina 14 [pageend16]KOČKA V POSTELI Úředník, bydlící v podkrovním pokojíku, se vrací domů. Je unavený, chce si lehnout. V jeho posteli spí kočka, která tam vlezla oknem. Úředník kočku vyhodí oknem, odstrojí se a spokojeně usne. Druhého dne se vrátí domů a zas najde v posted kočku. Rád by zavřel okno, ale to by měl v podkrovním pokojíku saunu. Vyhodí kočku, odstrojí se a spokojeně usne. To se opakuje po řadu dní. Jednou se vrátí domů, kočka tam není. Úředník se odstrojí, ulehne a .... ne a ne usnout. Vstane, oblékne se a jde po domě hledat kočku. Najde ji ve sklepě. Vezme ji, přinese do svého podkrovního pokojíku, uloží do postele, jde za dveře, přijde, najde v posteli kočku, vyhodí ji oknem, odstrojí se, ulehne - a spokojeně usne. (Z crazy-detektivky ’Kriminalistický případ s opicí”) V PÁŘE (V SAUNĚ) V páře (nebo v sauně) si k sobě přisednou dva mladí muži a protože jsou tam sami, dají se do hovoru a začnou si ohromně rozumět. Náramně se baví. Na lehátkách se dohodnou, že půjdou spolu někam na pivo. Rozejdou se do kabin, aby se oblékli. Po chvíli se před kabinou sejdou — jeden je v uniformě obyčejného vojína a druhý vyššího důstojníka. Oba se zarazí. Vojín podle předpisu pozdraví, vyšší důstojník ledabyle odpoví a pak se oba otočí a rozejdou se, jak se sluší na nesouměřitelné hodnosti. (Z crazy-detektivky ’’Kriminalistický případ s autoporodem”, která vyjde v edici Magazínu »5 podob humoru a napětí« Vladimíra Škutiny.) ČINKA Zimní pražskou ulicí jde obr — mohutnější než Frištenský — v zápasnickém trikotu s plnými prsy vyznamenání. Nese přes rameno odromnou činku. Tak ohromnou, že to je nevídané. Lidé se otáčejí. Vypadá to, že to je nějaká reklama. Na chodníku si hrají kluci. Jeden 04] S 0 03 z nich vytáhne prak — takový ten prak na bábrlata —, vezme skobu, namíří a vystřelí. Kovová skoba (bábrle) zazvoní o činku. Zazvoní silně a odrazí se mohutně přímo na kolemjdoucího dědečka s deštníkem a div ho neporazí. Obr se nadýchne zlostí, zmodrá jako před vrcholným vzpěračským výkonem. Je rozhodnut dědečka pomstít. Podá proto dědečkovi činku, aby mu ji na vteřinku podržel. Pak se jako ve zrychleném filmu rozběhne za prchajícími uličníky. Dohoní je, zpohlavkuje a jako gladiátor zdravící davy se vrací vítězoslavně k dědečkovi. Přijde k dědečkovi .... z chodníku trčí horní půlka dědečkova těla, drží v náručí činku a dolů do země je zapíchnut deštník, který měl původně dědeček přehozen přes ruku. Dědeček je až po prsa zatlačen jako do močálu vahou činky do chodníku. PORTRÉT K módnímu malíři přijde významný muž a chce se nechat portrétovat. Malíř jej usadí a všelijak ho rovná. Nechá významného muže ležet, klečet, s hlavou otočenou, s rukama opřenýma o bradu — stále se malíři posice nelíbí. Konečně na to přijde. Chce to něco do ruky. Dá významnému muži (mohl by to být významný pěstitel ovoce) do ruky jablko. Narichtuje si významného muže a začíná jej portrétovat. Portrétování trvá v nepřirozené poloze ukrutně dlouho. Významný muž už má skoro křivici a křeč. Ale dělá, že je trpělivý. Konečně je obraz hotov. Významný muž přistoupí k plátnu, aby se podíval na svůj portrét. Ale na obraze je jen - přes celé plátno — vymalované jablko, které držel v ruce. (Námět na kreslenou grotesku.) VÝLETNÍ RESTAURACE Výletní restaurace na břehu jezera. Krásný letní den. Jitro. Hostinský vyhlíží počasí, kontroluje barometr. Vezme auto a jede nakoupit. Čeká rekordní návštěvu na oběd. Nakoupí spoustu jídla a celá rodina smaží řízky, dělá šlehačkové mouč- 15 [pageend17]niky. Když už je všechno připraveno a prostírá se pro několik set strávníků, přižene se bouřka s krupobitím. Déšť není k utišení. Dávno už je po polední. Hostinský s celou rodinou jí stovky řízků a šlehačkové dorty a celá rodina zvolna kyne. (Námět na televizní skeč.) PRODÁM CHATU Na lesní pasece u potůčku stojí starý srub. Bývalý tramp — dnes už pensista — si tam lebedí, jaký má klid a pokoj. Náhle zastaví na pasece nákladní auto a typický měšťák skládá (s pomocníky) dílce chaty a hned ledničku a radio a všechno pohodlí. Vpád mechanizovaného chataře do klidu lesní samoty snáší starý tramp dost špatně. Začne novému sousedu dělat různé zlomyslnosti — pustí mu potok na paseku tak, že mu to odnese dřevo a z paseky se stane bažina. Sousedé se stanou nepřáteli na život a na smrt. Protože své nepřátelství přeženou, dostanou se oba do vězení. Ve vězení se spřátelí. Dělají společně plány, jak budou v míru na své pasece žít a jak paseku zvelebí. Když společně opustí bránu kriminálu, jejich první cesta vede na paseku — tam však už stojí chata na chatě a další jsou v plné výstavbě. (Námět na filmovou grotesku.) PODKOVA PRO ŠTĚSTÍ Mezi dveřmi špižírny a kuchyně je přibita podkova pro štěstí. Je ovšem přibita jen za jednu nožičku, takže co chvíli se zvrátí a visí dolů, takže i ne moc vzrostlého člověka by uhodila do hlavy. Mezi kuchyní a špižírnou neustále prochází muž v kuchařském. Cosi vaří a stále si chodí pro věci do špajzu. A kdykoliv jde, uhodí se do hlavy o podkovu. Zastaví se, zlostně zahrozí na podkovu a narovná ji. Jenže sotva udělá krok, podkova spadne a visí lichou nožičkou dolů.. Muž se vrací ze špižírny a uhodí se do hlavy o podkovu. Zastaví se, zahrozí podkově a narovná ji. Sotva udělá pár kroků, podkova spadne. Vtom si vzpomene, že zapomněl hrubou mouku. Jde do špajzu, uhodí se o podkovu. Zastaví se, zahrozí na podkovu, narovná ji, jde do špajzu. Vtom podkova spadne. Muž se vrací a bim — uhodí se do hlavy. Narovná podkovu. Najednou zjistí, že tam nechal vajíčka. Jde do špajzu... ale podkova visí narovnaná. Muž se vrátí, spustí ji jednou nožičkou dolů, uhodí se, spokojeně ji narovná a jde pro ta vejce.... 16 (Pokračování z minulého čísla) Padělané vraždy [pageend18]„Už toho nechrne být,” řekl tiše pan Rallig. „Berme to jako fakt. Stejně jako rozdílnost Napoleonova rukopisu. Vezmi si jeho poslední vůli z dubna 1821 a srovnej ji s jakýmkoli dopisem před rokem 1815. Takový rozdíl nezpůsobí žádná nemoc, jak tvrdí grafologové. Anebo vezmi další fakt: Napoleonova posmrtná maska. Lékař Antomarchi ji zveřejnil až roku 1830, tedy devět let po Napoleonově smrti. To už nikdo nemohl dokázat, jestli je maska autentická.” Pan Rallig zaklapl desky se zápisky a výpisky z knih. „Pro nás teď bude nejdůležitější,” řekl pan Rallig po dramatické pauze, „rozjet se do Vídně. A vypátrat, koho to tam stráž zastřelila v Schönbrunnu dne 10. září roku 1823.” „Až tenhle příběh budou natáčet,” uvažoval pan Aar u zdi schônbrunnského parku ve Vídni, „umístíme sem velkou mramorovou desku: ZDE BYL DNE 10.ZÁŘÍ ROKU 1823 ZASTŘELEN CÍSAŘ FRANCOUZSKÝ NAPOLEON I. BONAPARTE” A už to v duchu viděl, jaký to bude efekt na obrazovce. „Je to smutný konec,” řekl pan Rallig. „Jaký to musel být strašlivý stesk a opuštěnost, když tři roky nejpečlivěji ukrývaný a utajovaný Napoleon v sobě našel odvahu pokusit se přelézt zeď schônbrunnského parku, jen aby zahlédl svého syna Orlíka, vévodu Zákupského...” V zápisech schónbrunnské policie skutečně oba kriminalisté nalezli záznam z 11. září 1823: »Právě v době, kdy byl vévoda Zákup- ský (Duc de Reichstadt) na procházce v parku, pokusil se jakýsi cizinec přelézt zeď parku. Stráž na něho vystřelila. Cizinec byl smrtelně raněn a než zemřel, zašeptal slova: —Vévoda Zákupský . . . král . . . syn . . .— Pak zemřel. Neměl u sebe žádné dokumenty. Byl asi pětapadesáti- letý až šedesátiletý, malé postavy, lysého vysokého čela.« A pod tímto zápisem je s datem 18. září 1823 poznámka: »Francouzské vyslanectví žádá o vydání těla. Na rozkaz kancléře Metternicha žádost zamítnuta. Příkaz kancléře: pohřbít na přísně utajeném místě. Rozkaz vykonán.« „Pátrat po hrobech císařů,” řekl pan Rallig, když dočetl zápis, „to není naše práce. A taky by to televizní diváky nebavilo.” „To sice ne, ale mne napadla jiná věc,” řekl pan Aar. „S tím Napoleonovým synem, vévodou Zákupským. To přece musela být taky vražda. Lišák Metternich ho zcela, jistě oddělal, protože se potřeboval zbavit posledního zbytku napoleonského kultu.” „Já bych se Edmondu Rostandovi do řemesla nepletl,” pravil divadelník Rallig. „Nechrne lidem Orlíka, jak ho mají v legendě, a pojďme za našimi Orlíky, za mrtvými Aiglony Robeaudy.” [pageend19]„Ani jsem se tě neptal,” projevil zájem o návrat pan Aar, „když jsi ráno telefonoval s komisařem Belcredim, jestli se už Francois Robeaud objevil v Comu.” „Jak to . . . Franqois Robeaud? Teď je to přece jasné,” usmál se pan Rallig. „Žádný Francois Robeaud, nýbrž Fran- qois Napoleon Bonaparte, jak to má na svém rodokmenu. Ten se ještě neobjevil. Zato komisař má novinku. Tu jsem ti zapomněl říct.” Usmáli se na sebe jako dva sklerotici, kteří zapomněli, co si mají navzájem vyčítat. „Ten člověk, jak ho komisař pověřil hlídáním Robeaudovy vily,” pokračoval Michael Rallig, „zjistil, že si Francois ... ”, odmlčel se. David Aar mu napomohl: „Budeme mu říkat jen křestním jménem — Francois. Abychom se nedotkli Jeho Veličenstva anebo zas Jeho Veličenstvo neurazili.” „Takže ten Fjan<?ois . . .”, a opět se zarazil. „Kolikátý Franqois? Vlastně, člověče . . .”, chytil se teatrálně za hlavu pan Rallig. „Kolikátý Franqois? Ten první byl Francois Eugen.” „Jenže to nebyl Francois Napoleon. To byl Francois Eugen Robeuad a ten je se vší pompou pohřben v pařížské Invalidovně.” „Tak sláva!”, zajásal pan Rallig. „Tím to máme vyřešené. Tenhle je Francois První.” „A co s ním tedy je?”, zeptal se pan Aar. „No vidíš. Zas jsme to zakecali. Tak ten člověk, jak ho komisař pověřil hlídáním, na svou pěst zjistil, že si před pár týdny dal náš Francois První ušít parádní uniformu podle rytin císaře Napoleona. U nějakého krejčího v Comu. Blekotal prý cosi o slavnosti ostrostřelců, ale krejčímu to bylo fuk. Pro něho to byla zakázka století. Radši šít jednu císařskou uniformu, než dvacet fraků.” „Člověče, taková důležitá věc a ty mi ji neřekneš,” zlobil se David Aar, který byl z dvojice autorů zvědavější a rád všechno věděl napřed. „Poněvadž jsme hned potom, co jsem se vrátil od telefonu, vyluštili ten zápis schônbrunnské policie,” bránil se pan Rallig. Mezitím došli do hotelu. V recepci je čekal telegram. Od Belcre- diho. Stálo v něm: »Eugen Robeaud zmizel z nemocnice stop přijeďte do Coma — Belcredi« Když vystupovali na milánském letišti z letadla, konstatoval pan Rallig, že jsou jako dva Odysseové. „Jeli jsme do Milána a kus před cílem nás vítr zavál přes Lugano a Ženevu do Paříže. A teď, když jsme se z Vídně vraceli do Curychu, zavál nás vítr do Milána” Komisař Belcredi se zatím nechal převézt z luganské nemocnice ke svému příteli doktoru Poccovi do Coma. V domácím ošetření ještě být nemohl, protože ho neměl kdo ošetřovat. A v nemocnici v Luganu už nevydržel, i když měl u lůžka telefon. „A nikde žádná stopa?”, ptal se snad už podesáté pan Rallig, jemuž nešlo do hlavy, že by Eugena Robeauda musel objevit Jen náhodou někdo známý, protože po něm nemohlo být vyhlášeno pátrání. Nic neprovedl, nebyl nebezpečný pacient a především ani o jeho zadržení nikdo nepožádal. „A proč myslíte, pane komisaři, že jej neunesl jeho bratr Francois?”, ptal se [pageend20]pan Aar, který už v duchu kombinoval scénu únosu. „Něco mi říká, že ne,” uvažoval nahlas komisař. „A ani pro to neměl důvod,” „Abych nezapomněl,” vzpomněl si Michael Rallig a vytáhl z tašky obálku. „Tady je zpátky váš zatykač na Francoise Robeauda. Teď ho budete moct použít - » sam. Položil počlivě opatrovanou obálku na stůl. Komisař Belcredi se usmál. „Už ne. Teď už ho nikdy nebudu moct použít.” Oba kriminalističtí autoři se podívali na komisaře. Každý z jedné strany. Seděli vedle jeho lůžka naproti sobě. „Protože právě včera — právě toho dne, kdy zmizel Eugen Robeaud z psychiatrické léčebny, uplynulo pětadvacet let ode dne, kdy tři Aiglonové Robeaudo- vé byli nalezeni mrtvi. Takže i kdybychom dokázali, že to vražda byla, je zločin podle zákona promlčen.” „Není to až příliš náhod najednou ? ”, řekl pan Aar. „Moc náhod v jednom případu, který se vymyká všem logickým předpokladům správné detektivky.” „Asi proti,” odpověděl mu komisař svým pomalým a tichým hlasem, „asi proto, že tohle není detektivka, ale život” Komisař se podíval napravo na pana Aara a pak nalevo na pana Ralliga a tiše se zeptal: „Mohli byste se pokusit přemluvit mého přítele doktora Pocco, aby mě s vámi pustil na vyjížďku ? ’ Dřív než rozpačití tázaní mohli odpovědět, vložil se do debaty doktor Pocco, který už delší dobu stál mlčky ve dveřích. „Celou dobu čekám, kdy se vytasíš s tímhle požadavkem.” „A tvá odpověď? !” V tom dotazu byla něha, úzkost, byl to dotaz člověka, který se pětadvacet let pídil po případu trojnásobné vraždy, a teď, těsně před cílem, by neměl být u toho. To si také uvědomoval doktor Pocco. „Takže jako správný zločinec se vrací na místo činu, jeďte si tedy do vily k Ro- beaudovům pro svého pachatele!” Obrátil se k svým hostům. „Který z vás bude řídit ? ” Pan Rallig automaticky ukázal na pana Aara, aby předešel zbytečnému trapasu a jeho přítel nemusel začínat se svou průpovídkou o promilech alkoholu v krvi. „Tak vám kladu na srdce,” řekl důrazně doktor Pocco, „jeďte opatrně, aby nakonec nezemřel na následky dopravní nehody, když před pár dny utekl hrobníkovi z lopaty!” Vypadali spíš jako únosci záchranky než jako sanitáři. Pan Aar ve sportovním obleku za volenatem a pan Rallig dokonce v odpoledním společenském úboru na sedadle vedle ležícího komisaře Belcrediho. A protože pro jistotu držel komisaře, aby v zatáčkách nespadl a neudělal si něco s obvazy, byl div, že je nikdo nezastavil. Nyní — v období módy únosců. „Já vám řeknu, proč Franqois vypustil tu podstatnou větev rodokmenu, když si ho dal vyšít na zadní stranu dvojportré- tu,” řekl komisař Belcredi, jakmile vyjeli z Coma a začali rekapitulovat »případ Robeaud«. „Já být jím,” ozval se od volantu pan Aar, „byl bych právě pyšný na onu cou- letovskou větev. Vlastně pocházel dvakrát od Napoleona.” „Právě proto,” řekl komisař. „Vy jste přece jen trochu mladší než já. Za mého mládí byl napoleonský kult přenáramně živý. Psaly se romány, vyprávěly historky [pageend21]a šuškalo se všelicos o intimním životě hrdiny od Slavkova.” „Zas tak kór mladí nejsme,” přidal se pan Rallig, „a kromě toho jsme se teď intensivně napoleonskou literaturou zabývali ...” „Takže není pro vás žádným tajemstvím,” řekl komisař skoro stydlivě, „že Napoleon i po rozvodu v roce 1809 udržoval poměr s Josefínou. Svatba s Marií Luisou Rakouskou v roce 1810 byla především svatbou politickou.” „To je ovšem pěkná červená knihovna,” řekl pan Aar za volantem a měl vztek, protože si představoval, kdoví co není za vymazáním rodinné větve Couletů ukryto. „Je to jasné,” souhlasil pan Rallig s komisařem. „Pierre-Joseph Coulet byl nepochybně vlastním synem Josefíny a Napoleona. A Josefina ho po porodu odložila ke Couletům. Proto byl Pierre-Jo- sephovi za kmotra sám Rédouté a proto se taky PierrgJosephovi dostalo takového botanického vzdělání.” „A puritánsky nafoukaný Francois Ro- beaud nechtěl, aby se o něm říkalo, že je ze zdegenerované rodiny, že si jeho dědeček vzal vlastní sestřenici,” konstatoval za volantem David Aar. „Tím bychom měli vyřešenou první záhadu.” „Já myslím, že už nám žádná záhada nezbývá,” řekl komisař a chtěl se otočit na lůžku. Michael Rallig ho pohybem ruky jako pákou vrátil zpátky a udělal: „Pssst!” „Jakto, že ne?”, ozval se od volantu David Aar. „Proč zavraždil Francois svého otce, bratra Aiglona a jeho syna Aiglona — svého synovce. A proč nezavraždil taky bratra Eugena a paní Robeaudovou ? ” „Francois Robeaud je bezesporu psychicky nemocný člověk. Dokonce se domnívám, že jediný nemocný v rodině,” vysvětloval komisař. „Zabýval jsem se tím celých pětadvacet let — i když jsem neznal souvislosti s Napoleonem. Teprve když souvislosti se záměnou Robeaud-Na- poleon vyšly na pravdu Boží, potvrdil jsem si svou domněnku.” Pan Aar před zatáčkou trochu přibrzdil, protože do zatáčky neviděl. Dobře udělal. Ze zatáčky se vyřítil bláznivý Talián v Lancii. „Francois byl třetí z bratrů,” pokračoval komisař. Podle rodové posloupnosti a šlechtické dědičnosti by právo být Napoleonovým dědicem připadlo na otce Aiglona a po něm na jeho syna Aiglona a pak na vnuka Aiglona. V záloze byl ještě druhorozený z bratrů — Eugen. Francois jako třetí by byl tak zvaně utřel nos, jak se lidově říká. „Vy myslíte, že Francoisovi šlo o peníze? ”, zeptal se pan Rallig. „Určitě,” řekl komisař naprosto přesvědčeně. „Chtěl uplatňovat dědické napoleonské právo. A to je hezkých pár miliard.” „V tom s vámi, pane komisaři, souhlasím,” řekl pan Aar. „Jak jsem ten případ poznal a jak v něm vystupuje Francois — Francoisovi běželo — podle mého názoru — především o slávu. Byl posedlý slavomamem. Dokonce si snad myslel, že jej Francouzi v tehdejším období vládních krizí povolají na trůn jako dědice silné ruky a dědice nejslavnější tradice francouzských dějin.” „To už my nerozhodneme,” pravil komisař. „Faktem zůstane, že Francois zavraždil všechny tři Aiglony a narafičil to tak, aby to padlo na bratra Eugena. V tehdejší Itálii se za vraždu dával trest smrti — o to víc za úkladnou trojnásobnou vraždu.” „Jenže nemohl počítat, že Eugena schvátí chřipka a že to policie prohlásí za náhodu,” řekl pan Rallig a přemýšlel v duchu, proč jsou zákony tak kulaté, že tak prokazatelnou vraždu žádná porota na světě neuzná, dokud nemá přímé důkazy. „A když to nevyšlo, nechal aspoň Eugena prohlásit za nepříčetného,” pokračoval komisař. ”Eugen Robeaud je svobo- domilovný a něžný člověk. Francois předpokládal, že do pár týdnů Eugen v psychiatrické léčebně skutečně zešílí a pak se Francois vyhlásí za universálního dědice Napoleona.” „A proč se tedy nevyhlásil? ’ „Protože věděl, že Eugen je normální. Pokud se to může o někom po pětadvacetileté ústavní péči vůbec tvrdit. Eugen nepochybně leccos o vraždě věděl. Proto mu nezbývalo než zůstat pacientem. Tichým a trpělivým, smířeným s osudem. [pageend22]Franqois mu po celou dobu namlouval, že by ho jinak popravili pro trojnásobnou vraždu - měl na něho neuvěřitelný sugestivní vliv.” „Takže zbývají jen ty růže na vyšívaném obraze,” řekl pan Aar. „To už je mimo dosah našeho myšlení,” odpověděl komisař resignovaně. „Ba ne,” řekl Michael Rallig. „Právě ten citát, lákající k růžím, který byl vyšíván v den trojnásobné vraždy, měl být pro Francoise alibim — kdyby se náhodou něco stalo. Přece by si nenechal vyšit corpus delicti . . .” „Ať tak či onak,” rozhodl David Aar od volantu. „Právě ten vyšitý nápis je důkazem, že do psychiatrické léčebny patřil Franqois.” Jezero Como bylo zalito ranním květnovým sluncem. Podívaná jak z turistických prospektů. David Aar seděl u volantu a litoval, že vlastně ještě nikdy neměl čas na dovolenou. Že takových pár slunečných dnů u Lago di Como by mu určitě drobátko spravilo neustále napnutou nervovou soustavu. Michael Rallig držel pro jistotu lůžko, M ZA® S ü M na němž odpočíval komisař Belcredi. Doktor Pocco opravil obvazy, dal pacientovi na cestu prášek na utišení boleti. Ale komisař Belcredi necítil žádnou bolest. Cosi v jeho nitru mu říkalo: „Jedeš do cíle, starý brachu! Teprve po dnešním dnu budeš mít nárok na pensi. . .” Záchranka zastavila u zarostlé cesty k opuštěné vile. Pan Aar vypnul motor. V tom okamžiku se od vily ozval výstřel. A druhý. A hned třetí. David Aar otevřel dvířka a vyběhl. Michael Rallig v tom okamžiku docela zapomněl, že sedí na místě ošetřující zdravotní sestry a vyskočil z auta hned za panem Aarem. Proběhli pootevřenou brankou a . . . . . . oba se současně zastavili. Směrem k nim od jezera pomalu, krok za krokem, spíš jako by se sunul, přicházel stařec. Držel v ruce pistoli. Na zarostlém záhonu, kde před pětadvaceti léty kvetly nejkrásnější růže z celé Evropy, ležel Napoleon. Ležel naznak v parádní uniformě přes záhon bývalých růží. Z prsou mu začínal vytékat pramének krve. Jak se prudce zastavili, tak také se prudce a současně oba televizní krimina- listé rozběhli. Rozběhli se k vile a kryli se za zeď. Očekávali, že stařec s pistolí v ruce teď obrátí své šílenství proti nim. Nepochybovali, že to je Eugen Robeaud. Ale ten si jich nevšímal. Pánové Aar a Rallig se pro jistotu kryli rohem vily. Neuvědomili si, že komisař Belcredi nezůstane na lůžku sanitky. Když vykoukli, zkameněli leknutím. Zrovna v pootevřené brance stáli proti sobě dva staří lidé — Eugen Robeaud a komisař Belcredi. Dva staří muži, kteří ve stejném okamžiku a oba přesně po pětadvaceti létech vyřešili svůj celoživotní případ. „Skočíme na něho odzadu,” rozhodoval pan Rallig. „Ty ho chytneš za levou ruku, já za pravou. V ní má pistoli. Já jsem přecejen . . Chtěl říct, že zručnější nebo šikovnější. Nebo něco jiného. Ale neřekl už nic. Zarazili se uprostřed ob- chvatného manévru. Vražednou zbraň měl ve své dlani komisař Belcredi. Eugen stál proti němu skleslý jako podťatý strom. [pageend23]„Haló, pánové,” zavolal na ně komisař, jako by je neznal. „Nejste náhodou tady od té sanitky ? ” Pan Aar se podíval na pana Ralliga a pan Rallig na pana Aara. Pár vteřin nechápali. Jen zřídka se jim stávalo, že jim věci dopadaly až po dopadu. „Tenhle pán by se potřeboval svézt do nemocnice v Mendrisiu,” řekl komisař a ukázal na Eugena. Vražednou zbraň stále třímal v dlani. „Představte si to neštěstí,” pokračoval komisař, jako by vyprávěl dětem pohádku na dobrou noc. „Doprovázel jsem ho sem k téhle tajemné vile . . .” Komisař se malinko odmlčel. „Pardon, nepředstavil jsem vás . . . pánové, to je pan Eugen Robeaud, bratr zdejšího majitele ...” a pak se obrátil na zkoprnělé autory kriminalistických případů. „Pánové . . .” „Aar,” řekl pan Aar a mírně se uklonil. „Rallig,” přidal se hned pan Rallig. „Představte si to neštěstí, .pánové. Tady pan Eugen Robeaud šel po pětadvaceti létech navštívit svého bratra Francoise a ... ” Komisař se malinko odmlčel, sleduje reakci Eugena Robeauda. „ . . . a když jsme sem spolu přišli, našli jsme Francoise zastřeleného právě na stejném záhonu, na němž před pětadvaceti léty tragicky zahynuli jeho otec, bratr a synovec. Na tomtéž záhonu růží spáchal pan Francois Robeaud sebevraždu !” Pokynul k záchrance: „Můžeme jít?” Pánové Aar a Rallig se ještě jednou ohlédli. Na zarostlém a zpustlém záhonu růží ležel naznak v parádní uniformě Napoleon Bonaparte, známý v okolí jako Francois Robeaud. A oběma se náhle objevil před očima ten vyšívaný obraz, na němž se měnila tvář Robeaudova v tvář Napoleonovu a naopak. A pod nímž se stkvěl verš: »Won’t you come into the garden? I would like my roses to see you!'« „ . . . abyste spatřili mé růže,” mumlal si pro sebe pan Aar. „ . . . aby VÁS spatřily mé rúže,” opravil ho pan Rallig. KONEC [pageend24]TAK UŽ JSEM TADY S TÍM VÁPNEM, PANE WERICHU! Ilustrace JAN KRISTOFORI NAŠE UKÁZKA [pageend25]Pak si ještě prohlédl ostatní učebny — ukázal mi, kde měli přírodopisný kabinet (my ho tam měli taky), kde kreslírnu (my tamtéž) a najednou povídá: „Poslouchejte, pane Škutino — z tohohle by přece mohl být celý pořad. . Tak se tedy dlouhodobě a plánovitě připravoval Jan Werich s Vladimírem Skutinou na svá ’antisocialistická’ vystupování v televizi. Bylo u toho nejmíň deset svědků, z nichž shodou okolností všichni jsou dosud zaměstnáni v televizi, takže, kdyby jim oportunismus nebránil, mohli by to dosvědčit. Při úplně jiné příležitosti řekl pan Werich: „Kdybych měl čas, natočil bych si všechny ty, co mi teď poklepávají na rameno. Pak bych šije natočil, až do mne budou kopat. A pak bych to poslal těm, kterým v současné době oprašují prach [pageend26][pageend27]s ramene. Jenže, oni by to asi nepochopili. Ještě by na mne vyrukovali se zákonem negace negace, nebo by tvrdili cosi o pomýlenosti. Taky možná, že by mne označili za dogmatika. Taky možná by křičeli o taktice a strategii. Takže není žádná škoda, že nemám čas. Byla by to škoda času...” Toho večera 3. ledna 1968 však ještě nebyl čas pomýlených. Možná, že zrovinka ve chvíli, kdy Jan Werich řekl: „Poslouchejte, pane Škutino — z tohohle by přece mohl být celý pořad..přestal být Antonín Novotný prvním tajemníkem a prvním tajemníkem byl zvolen Alexander Dubček a určitě nikdo z těch, kteří byli hlasování přítomni a kteří tam rozhodovali, nepředpokládal, že by z toho mohl být ’celý pořad’, kterému se později začne říkat obrodný proces neboli Pražské jaro 1968. Byl večer 3. ledna 1968. Šli jsme za roh do ’Čtrnáctky’, abychom se domluvili, o čem by ten pořad mohl být. „Já mám rád systém nabídky a poptávky,” řekl Jan Werich, když zjistil, že to nikdo nemusí schvalovat. „Vy mi řeknete, co všechno v tom seriálu chcete mít, a já vám řeknu, co z toho by mě bavilo.” Sdělil jsem mu jedenadvacet témat. Vím přesně, že jich bylo jedenadvacet, protože pan Werich si dělal čárky na tácek od piva. Při jedenadvacáté čárce tácek otočil a gestem karbaníka prohlásil: „Oko bere!” Natočíme těchhle jedenadvacet věcí a pak se uvidí. Nabídka se kryje s poptávkou. A naopak.” Těch jedenadvacet témat, která se Janu Werichovi líbila, se pak skutečně natočilo. Natočilo se jich mnohem víc. A poněvadž hlavní redakce publicistiky, v níž se seriál ’Přiložte životopis’ připravoval, nebyla ještě zbyrokratisovaná chobotnice, ale pružný team nadšených lidí, rozhodlo se na místě, že pokračovat v natáčení se bude hned druhý den (dokud byl Jan Werich při chuti). Druhý den bylo všude bílo, jak na Krkonoších. Přes noc napadla spousta sněhu a městská doprava byla ochromena. V devět hodin, jak jsme měli domluveno, jsem volal pana Wericha a ptal se ho, jaké jsou sněhové podmínky u nich na Kampě. U nás, v radlických horách, že musí lidé chodit se sněžnicemi. „No jo,” povídá pan Werich do telefonu. „Ale když já si to tak krásně připravil a když to nenatočím teď hned, tak to zapomenu. . .” A pak řekl, že tam v Konviktě má pan Trnka loutkový ateliér a že kdyby bylo kór blbě, že bychom to natočili tam. Měla se natáčet pasáž o starých pražských biografech a filmových představeních v Praze na počátku dvacátých let, jak se na to Jan Werich pamatoval. „Kromě toho mám na autě zimní obutí a musím to vyzkoušet, co to dělá.” Dělalo to totéž, co gumové podrážky na čerstvě postříkané ledové ploše zimního stadionu. Mezitím se totiž sníh proměnil v déšť a Praha se proměnila v jedno veliké kluziště. Pan Werich přijel se svým zimním obutím na volkswagenu až do Bartolomějské ulice. Jenže ta — jak známo — je vyhražena pouze vozům Bezpečnosti, i když jsou tam vyhražena tři místa pro auta loutkového filmu. A tak sotva zaparkoval, už měl incident s příslušníkem. „Kdybych byl loutka, vyřezávaná nebo gipsová, tak bych tu parkovat mohl. A vy máte vztek, že nejsem loutka. A budete mít vztek čím dál tím větší, protože těch loutek bude čím dál tím míň.” [pageend28][Ml S 0 [XI Pádem Antonína Novotného byla suverenita a nadutost příslušníků částečně otřesena. Možná, že den předtím by to byl bezpečnostní orgán kvalifikoval jako napadení veřejného činitele či přímo jako pobuřování. Ale byl 4. leden, který se sice psal ještě s malým ’ľ, ale i tak, ranní zprávy o výměně osoby prvního tajemníka ústředního výboru KSČ vyvolaly nejistotu mezi nafoukanci, nadutci a hlavně nedouky, opírající se do té doby o autoritu Antonína Ukrutného. Odjakživa zastávám teorii, že všechno lze vysvětlit po dobrém. A ač jsem byl později obviňován z opaku, jsem přítelem kompromisů. Aby měla dušička strážce pořádku pokoj a pan Werich mohl zůstat parkovat v Bartolomějské ulici, poslal jsem produkčního s lístečkem na Hlavní správu Veřejné bezpečnosti. Taková už to byla doba: na pouhé povolení parkování na staropražské ulici bylo v té době ještě třeba povolení přímo od samotného náčelníka celé VB. A je charakteristické, že samotný náčelník naší žádosti vyhověl a vydal povolenku pro pana Wericha, že se svým vozem může 45 minut parkovat v Bartolomějské ulici!!! (Ty tři vykřičníky k textu povolenky Jsem připsal já). Taková to byla tehdy počátkem ledna 1968 doba. A v této dramatické době jsme vešli do průchodu z Bartolomějské do Konviktské ulice, pan Werich se postavil jako Cicero když drtí Catilinu a začal vyprávět o starých pražských biografech, o filmech svého mládí, o svých prvních filmových láskách. Mezitím vyšlo sluníčko a Jan Werich na těch schodech v stařičkém Konviktě, kde kdysi býval biograf stejného jména, vypadal jako by sestoupil z filmového plátna. Jako by ten vousatý muž v klobouku, stárnoucí filosof, byla jen maska. Maska mladičkého nadšeného klauna, který hraje důstojného filosofa. Anebo to bylo naopak? Už nevím. Samozřejmě, že dávno uplynulo povolených 45 minut a produkční Vomáčka mezitím zaplatil pokutu za překročení povolené doby k parkování. Byl jsem rád, že tak učinil v nepřítomnosti páně Werichově a že mu to neřekl, protože pan Werich byl odjakživa přímo alergický na uniformy — a na uniformy policie obzvláště. Ještě alergičtější byl na policii bez uniforem — ale to už je z jiného filmu, jak by řekl Jiří Voskovec. „Kam jdete na oběd, pane Škutino?”, zeptal se pan Werich, když zjistil, že je dopoledne pryč. Neměl jsem žádný plán stran oběda. „Já bych měl chuť na pstruhy.” Na pstruhy a vůbec ryby jakéhokoli druhu mě mohl kdykoli kdokoli nalákat vždycky. „Víte, kde mají ohromné pstruhy? Dole na navigaci mezi Jiráskovým a Palackého mostem, jak je ta restaurace u přístaviště parníků. Tam je nějaký pan Slapeta, co to tam vede, a ten má pořád čerstvé pstruhy a umí je udělat.” Protože jsem se svým autem zůstal stát před televizí, přisedl jsem k panu Werichovi a jeli jsme na ty pstruhy k té Vltavě. A pak se stala ta věc se zimním obutím. Od Mánesa pod Jiráskův most, kde před vánocemi bývají v sádkách tisíce kaprů a ještě teď je tam pozůstatek z této štědrovečerní kaprovraždy, uhýbá vozov- [pageend29]ka dolů na navigaci pod oba mosty. Zabočili jsme z nábřeží na tu spádovou komunikaci a najednou volkswagen se zimním obutím dostal smyk. Předek klouzal ke zdi a pak až k zábradlí a zas ke zdi a pak . . . pak už tam zábradlí me bylo, protože tam byly ty sádky. Ale ty už tam taky nebyly, protože jich většinu vyprázdnili a ráno odvezli. Takže tam byla jen Vltava a hloubka bůhvíkolik metrů a k té Vltavě předek vozu zrovna mířil. Pan Werich prohlásil cosi o prdeli a nějak zakroutil volantem. Nevím, kdo z nás byl v tom okamžiku bledší, protože pana Wericha maskovaly vousy. Jak zakroutil tím volantem, auto se vyrovnalo a zastavilo se. Přední pravé kolo bylo několik centimetrů od zvednuté vodní hladiny. Pan Werich z ničeho nic řekl: „Já to sice ještě nezkoušel, ale smrt utopením ve studené vodě, pane Škutino, musí být ukrutně nepříjemná smrt.” A chystal se vystoupit. „Počkejte, to nepomůže. Jak se hnete, tak se to dá do pohybu.” Dal mi za pravdu a zapálil si cigaretu. Na štěstí naši krasobruslařskou exhibici sledovali chlapi ze Státního rybářství, kteří tam likvidovali sádky, a než jsme se nadáli, byli u nás a auto přidrželi. „Takovou kliku panstvo nahoře nemá,” řekl pan Werich, když vystupoval zvozu, „aby je český lid přidržel, když v tom kloužou. Prostý lid nechá své panstvo kliďánko žuchnout do studené lázně a bude se na to zvědavě koukat. Máme holt kliku, že nejsme panstvo nahoře. . . A nikdy nebudeme.” Obrátil se na mne a dokončil to podobenství: „To je jediná jistota, kterou má klaun — že se nikdy nedostane nahoru. Ale zato má naději, že ho občas diváctvo přidrží. . . Občas. . .” Mužští v rybářských botách zatím odtlačili auto dál od břehu. Přitom se zjistilo, že pan Šlapeta v té restauraci u přístaviště otvírá až ve tři hodiny odpoledne. Pan Werich spatřil obrovské rybářské kádě na břehu. „Poslyšte, pane Škutino, tyhle kádě a to rybářství, v tom je něco biblického,” řekl a už lezl do té kádě a vypadal jako Kristus, který lámal a dával. A přitom kázal. Šel mi po zádech mráz, když jsem viděl, jak tam v té kádi čachtá, jak má mokré boty, pamatovav si (to je krásný přechodník. To nemám ze sebe. Takové přechodníky užíval velice rád pan Werich) — tedy pamatovav si, jak mi paní Werichová kladla na srdce, že Jan nesmí nastydnout a že mě osobně činí zodpovědným, že nikde nebude dlouho venku. A vůbec ne ve vlhku. „On ten můj mužský,” řekla doslova, „je takový žvanil, že není k udržení, jak má kolem sebe posluchače. Musíte ho hnát do tepla, když se dá někde do klábosení.” No jo. Jenže žeňte Jana Wericha do tepla, když stojí jako Kristus v kádi a chlapi od rybářství kolem něho. Furt ho něco zajímalo. Pak zjistil, že v obloucích pod Jiráskovým mostem hnízdí holubi. Chlapi se nabídli, že mu nějaké na- střílejí. „To by musel mít člověk zuby jako Tarzán.” „Ale ne teď,” říkali chlapi. „Na jaře. Až budou holoubátka.” A pak žvanili a žvanili, pan Werich měl boty durch a já věděl, že ho od pořádného nastuzení, chřipky či angíny nebo zápalu plic může zachránit jen lourdský zázrak. Anebo snad ještě svátý Tadeášek. Ale ten byl zrovna v generální opravě. „Vám přece musí být zima, pane Werichu,” řekl jsem káravě. „Zima? Jak by mi mohla být zima, když je tu sranda.” Asi to rybářství má do sebe fakticky něco biblického. Pan Werich jako zázrakem nenastydnul. Už druhého dne odpoledne jsme byli na těch pstruzích. Ale ještě před tím jsme byli u kameníků na Kampě a v kavárně Slávii. Takže to musím vzít popořádku. [pageend30]MADSON (In memoriam J.W., 4.2.1905 - 31.10.1980) Kresba Karla Trinkewitze Toho dne, 5. ledna 1968, kdy vyšlo v denním tisku komuniké z lednového pléna, byla zase Praha plná sněhu. Nechal jsem raději auto stát na Smíchově a k další cestě použil veřejného dopravního prostředku čili élinky neboli tramvaje. Taky trochu ze zvědavosti na veřejné mínění. Myslel jsem, že veřejné mínění bude ’auf a že se o ničem jiném nebude mluvit než o Lednu, který se ještě nepsal s velkým písmenem. Ale lidé — pokud četli noviny — četli dosud jen zadní stránky, a protože se včera zrovna žádný hokej nehrál, nečetli nic. A nemluvili o ničem než jako obvykle hudrovali, stěžovali si a nevypadali ani trochu na počínající obrodný proces. Pan Werich už na mne čekal před domem na Kampě a botou dělal šlápotu do čerstvě napadaného sněhu. Jako v té Čapkově povídce. Šlápota, která nevedla odnikud nikam. Dalo mu to moc práce, protože za tím účelem si musel stoupnout na nízkou větev stromu, řečeného zákr- sek, držet se rukama jiného stromu, obtisknout svou botu do čerstvého sněhu a zase ’sokolsky’ seskočit na cestu. „Co to vyvádíte, pane Werichu?”, zeptal jsem se, přistihnuv ho zcela překvapivě, neboť myslel, že jedu autem a žádné auto nepřijelo. „Šlápotu, pane Škutino.” Ocenil jsem artistický výkon a zeptal jsem se ho, co říká výměně Antonín Novotný — Alexandr Dubček. „No právě, pane Škutino. To je ta šlápota, co vede odnikud nikam. Celý národ si s tím za pár týdnů, až mu to dojde, bude lámat hlavu, kam to povede. Jak to, že nejsou vidět další stopy, že to je jen první krok a kde jsou ty další a že možná, než se udělají další, zavane vítr tu první stopu. . . Ale i ta první šlápota je nadějna', pane Škutino... nadějná!” Šli jsme zasněženým parkem po Werichův dům [pageend31]to vidíte, to bylo už v Babylóně. Z toho dělali věž. Než došlo k zmatení jazyků. A staří Egypťané. A ve středověku chrámy. To tu bylo v létech dvacátých stejně jako v šedesátých a bude to tady, protože bez toho se člověk neobejde. I když je velká civilisace. To se nakonec musí udělat rukama. Proto obdivuji řemeslníky, kteří něco umějí. Tyhle kameníky stejně jako truhláře. Jenže řemeslníci nějak vymírají. Ubývá kameníků, truhlářů ubývá, dobrých řemeslníků ubývá. I dobrých policistů ubývá — to je taky řemeslo a musí se to umět. To všechno zhltne civilisace. Ale nemyslete si, že jsem proti civilisaci. Chraň Bůh — totiž chraň příroda! Protože tyhle opracované kameny, to je taky civilisace. To dělalo Kampě. Bylo mrazivé ráno a nikde živáčka. V parku. Prošlapávali jsme stopy a bylo nám fajn. Povídali jsme si a najednou pan Werich otočil směr svých kroků a zamířil zpět ke Karlovu mostu. „Já mám takový nějaký strach, že je všechno jinak. ' Musím se podívat na Kamenný most... to jsem vždycky říkával taxíkářům: Kamenný most a dost!. . . Dokud stojí Karlův most, klidně můžeme fantazírovat.’ I v mrazu pracovali pod Karlovým mostem kameníci. Opravovaly se pilíře mostu a na břehu Vltavy ležely obrovské kvádry kamene, opracované stejně fortelně, jako se kámen opracovával před šestisty roky. „Panečku, to je materiál, co?” Sehnul se a rukama ohmatával kámen. „Tomu říkám materiál. A to se má zpracovat těmahle malejma ručička- ma. . .” Podíval se na své ruce a honem je zahanbeně schoval za záda. „Mými ne. Já to neumím. Ale obdivuji ty chlapíky, takové, co mají dláto a kladivo a co z toho udělají takové přesné věci, které se jenom vsunou tamhle do toho mostu. A tohle taky,” ukázal na opracované i neopracované kvádry, „jak [pageend32]tenhle. Protože ona je to gotika a na tom je baroko a ono to baroko není špatný pro oko. Já bych šel na pivo, co říkáte, pane Škutino?”, řekl, a tak jsme šli na pivo. Pak tohle všechno ještě jednou řekl do kamery a vložili jsme to do pořadu ’Přiložte životopis!’. civilisaci. Konec konců civilisace má spojovat odlehlé břehy a odstraňovat překážky. Tady chtěli dělat mosty... podívejte se na tu krásu...” Přestal mluvit a díval se na Karlův most jako se dívá jižan na polární záři nebo dítě na balon. Anebo jako se Jan Werich dívá na Karlův most. Není třeba žádného ’jako’, když se Jan Werich dívá na ’svůj’ kamenný most. A dost! „Dělat mosty, stavět katedrály — aby se lidi taky trošku zamysleli. To je taky civilisace. Ale ještě je civilisace taková, jak jsem viděl všude v Evropě. U měst jsou takové veliké baráky, jeden jako druhý. Vejde se tam moc lidí — výtahy, garáže — jsou to líhně. To jsou líhně na dělníky, na úředníky, na zřízence. To jsou vlastně skladiště štěstí a spokojenosti — takového štěstí a takové spokojenosti, kterou ty které státy a ideologie předpisují. To už je JENOM civilisace. Tohle,” a zas se podíval na Karlův most, „to se dá vytvořit lidskou fantasií, v tom se dá přemýšlet. Já myslím, že civilisace není dobrá, když je bez kultury. Člověk potřebuje ke štěstí a spokojenosti nejenom pohodlí tělesné, ale i duševní. Kultura a civilisace musí jít ruku v ruce, aby z toho vznikl takový nádherný most, jako je [pageend33]ZLOČIN s ROZUMEM KRIMINALISTICKÝ PŘÍPAD s AUTOPORODEM PODOB HUMORU a NAPĚTÍ MÁTE RÁDI DETEKTIVKY ? MÁTE RÁDI LEGRACI ? 5 paperbacků Vladimíra Škutiny Zločin s rozumem Máš na hlavě zahrádku, řekli moji rozkošní spolužáci (s ilustracemi Jana Brychty) Jezdec a smrt Kriminalistický případ s autoporodem Komi-krimi: Vagon strachu ...a na hrušce sedí diktátor (spolu s režisérem Jaroslavem GiHarem — koláže Karel Trinkewitz) Všech pět knížek vychází s ilustracemi a v jednotné grafické úpravě Dominika Wallenfelse v edici MAGAZÍN (CH-8025 ZÜRICH, Postfach 650) a stojí 38,- sfr. [pageend34]M S O [N] NÁŠ ROZHOVOR S JlŘÍM LEDEREREM aneb "Nedejte se, bojujte, držíme vám palce ... " Narodil se 15. července 1922 v obci Kva- siny u Rychnova nad Kněžnou. Po válce začal studovat Vysokou školu sociálni v Praze a současně pracoval jako novinář. Patřil k levici čs. sociálni demokracie a psal především pro týdeník Směr a pro Právo lidu. Od února 1948 a tzv. sloučení sociální demokracie s KSČ začíná jeho začarovaný kruh opakujících se konfliktů se státní moci. Odjel studovat literaturu a sociologii do Krakova, na počátku 50. let byl vyloučen ze Svazu čs. novinářů a stal se soustružníkem v ČKD. Po několika letech se směl k novinám vrátit — vedl později i kulturní rubriku Večerní Prahy. Zakrátko měl novinařinu opět zakázánu. V 60. letech působd ve studijním oddělení Čs. rozhlasu v Praze, ale i odtud musel odejít a živil se jako novinář na volné noze. V roce 1968 se stal jedním z nejznámějších redaktorů časopisu Reportér. V době "normalisace" byl jako jeden z prvých postižen zákazem výkonu svého povolání. Již v roce 1970 byl vzat do vyšetřovací vazby a v roce 1972 znovu zatčen a odsouzen na 2 roky za údajné "urážky" W. Gomulky. Po propuštění byl jedním z nejaktivnějších členů čs. oposice a patřil ke skupině prvních signatářů Charty 77. Několik dnů po zveřejnění Charty byl vzat znovu do vyšetřovací vazby a na podzim 1977 obviněn z "kon- spirativního spojení s čs. emigranty", ze "zasílání písemných příspěvků časopisu Svědectví a Listy' a odsouzen za "podvracení republiky" na 3 roky vězení... Jak se máte? Myslím zdravotně. Cítím se velmi dobře, protože tady mohu hodně pracovat. Lékaři mě však stále varují, že mám příliš vysoký tlak a že je to prý nebezpečné. Nezabývám se tím, aby se ze mne nestal hypochondr. Hypochondrie člověka totálně podlamuje a je pak k ničemu. Co nyní děláte, kde bydlíte? Najali jsme si barák v Griesbachu v Dolním Bavorsku. Je tu krásně, krajina podobná mým Orlickým horám. Z okna koukáme na louky, pole, lesy, vidíme ovce a krávy. — A co dělám? Každé dopoledne trávíme se ženou v Pasově, kde chodíme do Goethe-lnstitutu, pilně se učíme německy. Ale kromě toho musím každý týden Svobodné Evropě odevzdat část svých pamětí. Dál pro Svobodnou Evropu píšu občas politické komentáře. Komentáře píšu i pro deník Passauer Neue Presse, to jsou jediné německé noviny, které mne požádaly o spolupráci. Někteří přátelé říkají, že jsou reakční. Když jsem sem přišel, prohlásil jsem, že využiji každé demokratické tribuny, z níž mohu svobodně říkat to, co považuji za nutné. Dál do tohoto deníku občas píšu fejetony o kulturních problémech Československa. I když Passauer Neue Presse nemá celoněmecký ohlas, jsem rád, že mohu publikovat. V únoru 81 musím odevzdat novou knížku o Polsku, o jeho poválečném období. Zachytí události až do dnešního dne. Tahle knížka vyjde německy. A nakladatelství Bund-Verlag v Kolíně zároveň vydá i můj Vězeňský zápisník, jediný rukopis, který se mi podařilo propašovat z vězení. Jsou to úvahy o knížkách, které hrály roli v mém životě. Tyhle obě knížky vyjdou i česky. Ta o Polsku v Indexu, ten zápisník u Škvorec- kého. Indexu jsem už odevzdal rukopis sborníku "Když se řekne Werich", který jsem sestavil v roce 1976 k 70. narozeninám Jana Wericha. U Škvoreckéhó má vyjít ještě můj "Jan Palach", knížka, kterou jsem napsal před několika lety. Aie začátek se mi moc nelíbí, budu jej předělávat. O "Palacha" má zájem i jedno švýcarské nakladatelství. Dále zpracovávám velké téma: Problém lidských práv ve Východní 33 [pageend35]Evropě, dělám to na smlouvu pro Ade- nauerovu nadaci. Kdy jste naposledy publikoval? Zde ve vyhnanství a dříve, doma ? V Československu jsem měl zákaz publikovat od roku 1969. Ale i tam jsem navzdory všem zákazům publikoval. Celou dobu. Dokonce mi tam vyšla docela pěkná knížka — přirozeně pod cizím jménem. A honorář šel taky na jiného člověka. A zvlášť jsem měl legraci z toho, že když jsem v roce 1972 seděl na Borech, tak mi moskevský rozhlas vysílal slušnou uměleckou reportáž — a ta reportáž byla dokonce chválena. Nikdo ovšem nevěděl, že já jsem autorem. Navzdory všem zákazům a pronásledování jsem publikoval i v zahraničí. Například v exilovém Svědectví a v Českém slově a i v londýnských Times něco vyšlo a v německém časopise Christ und Welt. Mimořádnou radost jsem měl v ostravském vězení v roce 1979, když jsem se dověděl, že mé "České rozhovory" vyšly česky v Petlici a v Indexu a německy u Roh- wolta. Jak vidíte, dá se dělat všelicos a policajti jsou na to krátcí. Jak jste to šikanování a trojí věznění vůbec vydržel ? Vydržet se to dá, jenže je důležité, jak to vydržet — aby se člověk nevrátil s podlomeným zdravím — hlavně psychickým. Aby člověk zůstal sám sebou. A proto je nutné všemi prostředky potlačit jakýkoli strach. Není to snadné, ale jde to. Budu o tom něco publikovat. Víte, mně nejvíc pomáhali moji nejbližší svými dopisy, především moje žena Eluš. Těžko se to dá vyprávět, co tyhle dopisy pro mne znamenaly. Já jich od ženy za tři poslední roky dostal do vězení asi pět set. Bez nich bych možná byl jiný, nebyl bych tak silný a odolný. Díky těm dopisům jsem věděl, že na mne přátelé doma a v zahraničí nezapomínají. I když jsem byl tvrdě isolován ve vězení, nikdy jsem neměl pocit samoty. A co na to všechno rodina? Jak to snášela? To by bylo dlouhé vyprávění. Velmi těžko to snášela Monika, naše dcerka, které je dnes jedenáct. Zatýkání, domovní prohlídky, hlídání pražského bytu a chalupy v Doubravičce, výslechy matky a nej bližších — to všechno ještě šlo, s tím se smířila, ale nemohla se smířit, že nemá doma tátu. Mnoho se naplakala. Psala mi krásné dopisy a malovala dojemné obrázky, které taky hovořily. A má žena byla jedinečná. Já jsem ji z vězení mnohokrát psal v tom smyslu, že to se to krásně sedí, když má člověk takovou ženu, která mu i na dálku v každé chvíli pomáhá. Které knihy z posledních let na Vás zapůsobily ? Nejvíc se vracím k Masarykovi, každou chvíli něktéré jeho dílo beru do ruky. Za jedinečnou knihu pokládám vzpomínky Naděždy Mandelštamové. Dál mě donutily mnoho přemýšlet Hranice růstu, studie, která vznikla z podnětu Římského klubu. Skvělý je romám Žid Süs od Liona Feuchtwangera. Zvláštním a silným dojmem na mne působilo vyprávění Josefa Frolíka Špion vypovídá. Okouzlilo mě Městečko, kde se zastavil čas od Bohumila Hrabala. S kým se teď stýkáte? Mám pocit, že jsem pořád ve styku s přáteli doma. Jsou pořád ve mně, hovo- řívám s nimi, prodebatovávám mnoho věcí. Většinou totiž vůbec si pořádně ne- uvědomuju, že už vlastně nežijú v Československu. Je to zvláštní stav duše, který vylučuje jakýkoli stesk. S přáteli si pořád píšeme a dost často telefonujeme. A tady — mám pocit — že jsem nejvíc ve styku s Pavlem Tigridem a s jeho Ivankou, i když oni žijí poblíž Paříže a my v Dolním Bavorsku. Fakticky nejvíc jsem ve styku s Luďkem Pachmanem a jeho Evženkou, žijeme pár metrů od sebe. Neocenitelně nám pomohli v prvních měsících. Jinak jsem poznal obrovské množství nových lidí v mnoha zemích. Stovky lidí. I tady mám veliký počet vynikajících přátel — Milana Schulze, Tomáše Koštu, Dušana Havlíčka, Milana Kunderu, Ludvíka Aške- nazyho, Arnošta Lustiga, Mirka Baštu, Adolfa Miillera, Josefa Škvoreckého a mnoho mnoho jiných, už teď mě mrzí, na koho všeho jsem zapomněl. 34 [pageend36]DZ] S 0 INI Jaké máte plány? Nemám žádné plány na změnu toho obyčejného života. Zatím chceme zůstat tady v Griesbachu a pracovat. Kdyby se naskytla příležitost a já mohl někde třeba na universitě přednášet, tak bychom se přenesli jinam. Bylo by to výhodné, že bychom měli existenční základ. Ale tuhle možnost nevidím. Taky se o ni nestarám. V těchhle věcech já obvykle čekám, co mi život sám přinese. Jinak obsah mé činnosti zůstane nezměněn: Československo, Polsko, východní Evropa, to je předmět mých zájmů natrvalo. Především duchovní kultura této oblasti. A v tomto směru péče o sepětí domova s námi tady, respektive opačně, naše sepjetí s domovem. Mnoho věcí připravuju, ale o těch budu hovořit teprve, až se začnou realisovat, protože se taky leccos nepodaří. Nemalé jsou potíže finanční a peníze nám nikdo nenabízí. Je pravda, kdyby všichni emigranti dávali minimum na naši společnou věc, sešla by se velká suma, jenže to je zřejmě nereálné, nemyslíte? Vraťme se domů! Jak odhadujete perspektivu ? Nerad hovořím veřejně o svých "futu- rologických" úvahách. Člověk potom vypadá jako směšný prorok. Připomenu jen některé jisté věci, které budou ovlivňovat vývoj doma a v celé východní Evropě. Především vládnoucí režim ztratil jakousi společenskou podporu. Žádná sociální vrstva za ním nestojí. Je sám se svými tajemníky, předsedy, státní a veřejnou Bezpečností, s některými armádními důstojníky, prokurátory a soudci, se svými vězeňskými dozorci - je sám především se svými patrony: s okupační sovětskou armádou. Je jisté, že není schopen žádné hospodářské reformy, která by mu umožnila normální fungování ekonomiky. Proto je pravděpodobné, že nespokojenost lidí bude stoupat a bude se vyjevovat způsobem, vyvolávajícím strach vládnoucích. Jediným autentickým mluvčím potřeb, požadavků a tužeb naší veřejnosti je trvale Charta 77. A režim není schopen ji zardousit ani rozložit. Jeto obdivuhodné humanitní hnutí lidí vědomých a poctivých. Stoupenci Charty se rekrutují ze všech vrstev. Měl jste a míváte sny ? Obvykle si sny nepamatuju. Ráno vstanu, mám pocit, že se mi něco zdálo, ale nejsem schopen si to připomenout. Výrazné sny jsem měl několikrát ve vězení. Jeden takový sen o Jiřině Švorcové jsem v dopise vyprávěl Eluše, ale vězeňská censura jej vyškrtala. On ten sen totiž v podstatě ukazoval, že i ta straně věrná umělkyně si vlastně ve své duši myslí něco úplně jiného než vyhlašuje. A potom jsem měl překrásný sen o naši Monice: Náhle mě pustili z vězení. Přišel jsem domů, Monika byla ve škole. Čekal jsem na ni před školní budovou. Jak vycházela, hned mě zahlédla. Letěla ke mně, otevřel jsem náruč, do které mi ona skočila a silně mě objala. Já to její objetí dlouho, dlouho cítil ... Tady v Německu se mi jednou něco zdálo o Státní bezpečnosti; to je výjimečné, netrpím vězeňskými či policejními sny. Měl jste někdy strach ? Každý se bojíme — někoho nebo něčeho a taky o někoho, o něco. Od přírody nejsem žádný hrdinský typ. Trpíval jsem od války strachem z uniformy, já jsem se totiž za války dva roky schovával. I po válce jsem se bál policajtů. Mohl bych dlouho vyprávět, jak strach člověka pode- mílá, jak ho oslabuje, zbavuje sebedůvěry, dělá z něho hadr na podlahu. Kriminál mě naučil vědomě a soustavně překonávat strach, všechny jeho i fyzické projevy ovládat ... Když mě znovu v lednu 1977 zavřeli, měl jsem strach, že budu dlouho bez rodiny, že mě vyvezou do zahraničí a rodinu za mnou nepustí. Když má člověk strach, tak si strašně vymýšlí. Správné je lidové rčení, že strach má velké oči. Ale reálně jsem se opravdu bál, že mou ženu zavřou nebo vyvezou, a pak že naši Moniku hodí do dětského domova; konečně — tohle mi taky mnohokrát říkali. Ale zhruba během prvních pěti měsíců se mi podařilo všechen strach ovládnout, dostat se nad něj. Přejít do útoku, aby člověk znovu získal sebevědomí. Zažil jste i okamžik, kdy jste měl radost? Radost v kriminále jsem prožíval mnohokrát. Například když můj vyšetřovatel major Tita byl nervosní, když si ne35 [pageend37]věděl rady, kdy se mu vztekem chvěly ruce. Nebo když mi jeden ruzyňský dozorce po vynesení rozsudku u městského soudu pošeptal: Nedejte se, odvolejte se a bojujte, držíme vám palce. Nebo jsem měl radost ze všech dopisů své ženy. Z dopisů přátel, které jsem zpočátku dostával. Z projevu Vasila Bilaka, z něhož jsem se dověděl, že za deset měsíců roku 1977 stoupl počet stoupenců Charty třikrát. To byla mimořádná radost. Prostě v kriminále člověk neprožívá jen smutek, jak se mylně domnívají lidé, žijící před mřížemi. Děkuji za rozhovor. Chcete ještě něco dodat? Jen stručně o smyslu politické emigrace. Má před sebou trojjediný úkol: 1) národní svobodu, 2) státní nezávislost, 3) respektování lidských práv. Dnes obvykle zápasíme o třetí bod. Měli bychom si uvědomit, že náš zápas je mnohem, mnohem širší. Rozmlouval: Miroslav RYBÁR A na závěr: Co myslíte, existuje naděje, že my, exulanti, se někdy dožijeme doby, kdy se budeme moci vrátit do svobodného, demokratického Československa? Jestli my, to nevím, ale naše děti zřejmě už ano. Já se touhle otázkou jako časovou otázkou nezabývám. Zabývám se tím, aby tahle situace jednou nastala. Dělám pro to všechno, co je v mých silách. Ale zda se dožijú, to mě podstatně nezajímá, to totiž opravdu není podstatné. Podstatné je, zda o to všemi dostupnými prostředky a všemi svými silami zápasíme. Všichni. A my tady v zahraničí bychom mohli nesmírně mnoho pro to udělat, kdybychom nezapomínali, proč a odkud jsme to odešli. Mnozí z nás jako by za svou domovinou zavřeli dveře. I když si to jednou budou v duši, nikoli veřejně, vyčítat. My všichni přece máme možnost udržovat svou kulturu, to je to nejcennějši, co máme, to je naše paměť, to je naše svědomí. To není pivní spolka- ření, to není pouhé zpívání našich písní, ale to je přispívání na to, aby centra naší zahraniční kultury mohla žít, mohla existovat a pomáhat domovu. A těmi centry jsou naše nakladatelství — v Německu, v Kanadě, ve Švýcarsku —, to jsou naše časopisy v mnoha zemích. Nechci, aby to naši lidé v exilu kupovali z povinnosti, ale z vnitřní potřeby. A podle mého soudu — kdo se cítí politickým emigrantem, musí mít samozřejmý zájem o tato centra, mezi něž patří i galerie, protože nejen slovní kultura, ale i výtvarná a hudební odehrává významnou roli. BÜROMASCHINEN Rosengartenstr. 3 CH-8037 Zurich U nás dostanete psací stroje s českou, německou nebo francouzskou klávesnicí. Rovněž automatické šicí stroje velmi levně a s pětiletou zárukou! Provádíme SERVICE a OPRAVY všech značek se zárukou Zavolejte naše sympatické telefonní čisto 01 - 44 66 44 a budete určitě spokojeni! 36 [pageend38]M S B [Ml Fotografie Ivana Kyncla z cyklu «Důchodci v ČSSR» 37 [pageend39]LABORATOŘ Z PUTIMI DO PUTIMI Tak jako dobrý voják Švejk putoval z Putimi do Putimi, putoval spisovatel Ota Filip z Mnichova do Curychu, ač měl putovat jen z Mnichova do Mnichova. Ota Filip píše taky pro Neue Zürcher Zeitung recense knih a divadelní kritiky. Jaroslav Gillar a já jsme ho proto pozvali na naši premiéru komedie ” ... a na hrušce sedí diktátor”, kterážto se konala dne 11. a 12. února v Mnichově v Theater Am Einlass. Obratem jsme od Oty Filipa dostali následující odpověď: 2. 2. 1981 Mladíku Škutino! Starce dopis nadechl, nadchl, tak do Curychu přijede, jelikož — mám vždycky postranní úmysly — mám o tyátru povídat na dvou německých stanicích — v Hamburgu a ve Frankfurtu, v nejlepším vysílacím čase. Jenže, zmatkáři, musím vědět, kdy mám přijet — 11. nebo 12. února? Radši bych přijel už několik hodin před premiérou, natočil několik (jistě velice vtipných) rozhovorů, mrkl se na divadlo, přespal, a brzy ráno fičel zpět do Mnichova, jelikož bych to všechno musel tady v Bavorském rozhlase střihnout, namluvit a poslat drátem do Hamburgu a Frankfurtu. Mladíče, máš čtyři úkoly: 1) Přesně sdělit, kdy se premiéra v Ein- lassu koná! Přijel bych ten den dopoledne. 2) Obstarat mi nějaký přenocování v Curychu z dne premiéry na příští. Tak, abych mohl příští den ráno kolem sedmé vyrazit zpět do Mnichova. 3) Neožrat mě v Curychu, neb bych hrozně v rozhlase žvanil, což budu stejně, ale ne tak moc. 4) Hlásit vše telefonicky co nejdříve. Stran curyšských koček jsem samozá- sobitel. Žehnám Ti, mladíče, a uprav ten zmatek! Ozvi se! Kdybych nebyl doma, jelikož fičím právě do Vídně, manželka jest doma, stačí jen říci přesně den premiéry v Einlassu! Tvůj Ota Obratem jsme odpověděli: Vážený a milý Oto, pane redaktore, potvrzujeme příjem Tvého dopisu z 2. února 81 a sdělujeme následující: 1) Premiéra naší komedie se koná dne 11. února ve 20 hodin v Theater Am Einlass, v ulici téhož jména — Am Einlass. Přijet tedy můžeš ten den dopoledne i odpoledne, popřípadě na kole. Je to za rohem. 2) Nocleh jsme Ti zamluvili v hotelu Rechthaler Hof v Arnulfově ulici (Ar- nulfstrasse) přímo proti hlavnímu nádraží. Pro Tvou informaci: každý Ti sdělí, kde je hlavní nádraží (německy Hauptbahnhof!). Budeš moci tedy vyrazit ráno v 7 hodin do centra Mnichova. Nejlépe podzemní dráhou. 3) Neožereme Tě v Curychu, jelikož Tě 38 H U M O R IS T O V A [pageend40]ožereme v Mnichově. 4) Hlásili jsme se telefonicky hned po obdržení dopisu. Tvá žena pravila, že ví, kde je divadlo i ulice «Am Einlass» a že se domnívala, že Ty to víš také. Je vidět, že Tě dost nezná. Stran curyš- ských koček hlásíme, že žádné sebou nebereme. Zato bereme na vědomí, že jsi samozásobitel. Nazdárek v Einlassu! Tvoji věrní obdivovatelé Jaroslav a Vláďa PS. Na důkaz našeho obdivu Tě žádáme o souhlas k otištění Tvého vzácného dopisu s naší odpovědí ve chvalně známém a populárním časopise ’’Magazín”, vycházejícím v Curychu, nikoli v Mnichově, na rozdíl od divadla Am Einlass, kde je tomu naopak. V Mnichově v divadle nás čekal tento dopis: 9. února 1981 Vysoce vážení autoři, režiséři! Potvrzuji příjem Vašeho milého dopisu ze dne 6. února 81. Na premiéru přijedu na kole. Nocleh v hotelu Rechthaler Hof v Arnulfově ulici nemohu akceptovat. Nemají tam hlídané parkoviště jízdních kol. Stran opití se: domluvíme vše po premiéře, jestli budete mít ještě náladu. Má žena ví vždy více než já, takže jí bylo dosti divné, že hlásím odjezd do Cu- rychu do divadla Am Einlass. Ještě se mě zeptala, jestli si neberu lyže. Řekl jsem, že jo. V této poněkud komplikované souvislosti mě poznámka stran samozásobitel- ství v kočkách kompromituje. Mám v Cu- rychu siamskou, foršus jednoho švýcarského nakladatele na knížku, kterou jsem ještě nenapsal. Samozřejmě, že trvám na tom, aby mé vzácné dopisy byly otištěny, ba dokonce si přeji, aby vzácný přítel Vladimír Škuti- na poskytl veřejnosti další informace o mé cestě do Curychu do mnichovského divadla Am Einlass. Jinak Vám, holomkové, přeji na dnešní premiéru: Zlomte vaz! Váš Mnohem pikantnější příhoda se stala režiséru Václavu Wassermannovi. Byl pozván, aby slavnostně zahájil jakousi konferenci v Domě kultury v kterémsi krajském městě. Václav Wassermann se tedy dostavil do krajského města do Domu kultury a zahájil konferenci. Pak se zjistilo, že měl zahájit úplně jinou konferenci v úplně jiném krajském městě. Ale nikdo nic nepoznal. Ani Václav Wassermann ne. Jen zahajovač, který měl původně zahájit onu konferenci, kterou pak místo něho zahájil Václav Wassermann, se dožadoval svého honoráře. Řekli mu: „My už tu jednoho zahajovače máme!” Postavu Zahajovače pak výtečně ztvárnil Václav Havel ve své hře Vyrozumění. Celá Filipova putimsko-curyšsko-mni- chovská anabase mi připomněla dvě legendární historky. Známý psychiatr profesor Bouchal byl pozván, aby zahájil mezinárodní symposium v hotelu International. Profesor Bouchal se několikajazyčně připravil, zakoupil letenku a odletěl v určený den z Brna do Prahy. Když se v určenou hodinu dostavil do hotelu International v Praze, zjistil, že symposium psychiatrů se sice koná v hotelu International, ale v tom brněnském. Radio-TV-Hi-Fi-Grámo L. Vondrášek Hochstrasse 10 8330 Pfäffikon ZH Prodávám a ■ opravuji Pp, pv aparáty všech značek. Stačí zavolat 01 - 950 35 44 39 [pageend41]KULTURNÍ INFORMACE CO PŘIPRAVUJEME V roce 1979 se na titulní stránce Magazínu objevila reprodukce obrazu Ro- nalda Persana. V té dobé Persan opustil Československo a usadil se v Německu. Od té doby má již za sebou řadu úspěšných výstav v Hessensku. Nyní vystavuje v Galerii Pegasus v Essenu a jeho obrazy se těší zaslouženému zájmu. Persan přemýšlí o smyslu života, o cílech a všech nebezpečenstvích života a tyto jeho hluboké myšlenky se v jeho obrazech obrážejí. Ronald Persan se připravuje též na výstavu v galerii v Pfáffikonu, již na letošní vánoční výstavě bude zastoupen spolu s mladým talentovaným umělcem Janem Friedern z Bernu. Oba Galerie Krause již nyní připravuje velkou výstavu curyšského malíře Šedivého. Touto akcí chce oslavit jeho sedmdesátiny. Stále větší obliba a stále větší okruh zájemců se soustřeďuje kolem Ivana Hlo- bila, který vystavoval v dubnu s Kristo- forim v Pfáffikonu, zúčastní se společné výstavy v Ženevě a připravujeme pro něj též výstavu v německém Kettwigu. Karel Trinkewitz se může rovněž pochlubit úspěchy v Kettwigu a v Hamburgu a o jeho díla projevila nyní zájem americká galerie. OSKAR KRAUSE potom s řadou dalších budou vystavovat na společné výstavě českých umělců, která bude zahájena 12. září v Ženevě. Jan Kristofori má za sebou celou řadu výstav v Norsku, skončila jeho výstava v Berlíně, neméně úspěšná v Hamburku a v Kettwigu a v dubnu vystavoval tradičně nejen v Pfáffikonu v Galerii Krause, ale i v blízkosti St. Gallenu v Galerii Burghardt. Od 5. května vystavuje svůj cyklus "Lidská práva" v museu v severoněmec- kém městě Unna. Během této výstavy se pořádají různé přednášky. Všechny akce jsou ve spolupráci s Amnesty International. Kristofori se samozřejmě bude podílet i na oné společné výstavě v Ženevě a připravuje se jeho výstava v Bonnu. RESTAURANT FROHSINN WINZNAU b. OLTEN Podnik, vyznamenaný za ■ ij W6 i Vám nabízí speciality nejen z vlasti, ale také maďarské, jugoslávské, čínské, italské a z Jižní Afriky. Přijďte se přesvědčit, že vyznamenání, které nám bylo uděleno, nebylo neopodstatněné. Radíme však: reservujte si místo předem. Telefon: 062 - 35 29 50. (V pondělí máme zavřeno.) J + A ROŽNOVJAKOVI 40 [pageend42]•• ... A NA HRUŠCE SEDÍ DIKTÁTOR! Tato komedie vychází ze situace, která je modelová pro naše dny. Teroristka unese diktátora. Chce za něho výkupné a vydírat vládu požadavky teroristické skupiny. Mezitím je svržen diktátor. Teroristická skupina, k níž patří únoskyně, je rovněž potřena. Občanská válka likviduje extrémní strany, aby nastolila nový a definitivní teror. Diktátoři tedy ztrácejí své trůny dřív, než se sami stanou obětmi teroristů. Násilí není ve hře představováno v podobě tragické, ale groteskní. Každý diktátor je vězněm svého prostředí; terorista Tartuffem svého svědomí. Diktátor zbavený moci přestává zajímat politickou protistranu. Terorista bez násilí se zbavuje vlastní identity. Oba řežou tutéž větev, ale na opačném konci. Na opuštěném místě pod hruškou zůstane diktátor a teroristka. Třebaže sami, vedou dál dialektický boj o uchopení moci. V tom smyslu si i vymění role — teroristka je zajatcem diktátora. Je to hloupý a marný zápas, v němž není vítěze. Svět se uzavřel před diktátorem i teroristkou. Oba jsou zapomenuti. A především — od pádu diktátora už nikoho nezajímají! Jejich vzájemné pouto musí zákonitě dospět k nové morální kvalitě: uvědomit si přítomnost toho druhého. A naučit se navzájem slyšet. V okamžiku, kdy se to stane, hra končí. Touha po naději je silnější, než skepse z násilí. A touha je to, co přežívá. Vždy a všude. A nebude jí nikdy dost. Jaroslav GILLAR Komedie Jaroslava Gillara a Vladimíra Šku- tiny ” ... a na hrušce sedí diktátor’ měla dne 11. února 1981 premiéru v divadle Am Einlass v Mnichově. Komedie vyšla v knize KOMI- KRIMI v edici Magazínu ”5 podob humoru a napětí’. ••• M KRÁL UBU - V CURYCHU Absurdní tragikomédie, napsaná koncem minulého století (lánscenace 1896 skandálem). V postavě Ubu jako by Jarry předvídal postavy usurpátorů a velkopodnikatelů příštího století. Parodie Mackbetha Napoleona, zrovna tak jako jednoduchého bojovníka o koryto bez rukaviček. Ubu, dohnán svou nenasytnou manželkou, spáchá atentát na krále a zmocní se trůnu. Po několika zuřivých pokusech o zládnutí země, THEATER cAM EINLASS Am Einlass 4-5 ■ Telefon 2608280 lidu a ekonomie státu prohrává a odchází do exilu, rozhodnut nechat se jmenovat finančním ministrem. 41 [pageend43]m NEBEZPEČNE ČASOPISY Foreign Affairs Research Institute uveřejnil důvěrnou směrnici oddělení propagandy UV KSČ, v níž se upozorňuje, že ”přes zostřená opatření se v roce 1980 dostalo do ČSSR ilegálně větší počet výtisků Tigridova Svědectví, Pelikánových Listů a Skutinova Magazínu”. (CNA) m ZEMŘEL STANISLAV DVOŘÁK Ještě v říjnu minulého roku nás s úsměvem vítal na nádraží, když jsme po celonoční jízdě přijeli do Vídně natáčet scény jednoho z dílů televizního seriálu ’’Padělané vraždy”. Stanislav Dvořák se narodil 24. září 1920 v Jistebnici u Tábora. Bývalý šéfredaktor časopisu Spoj v Praze a v posledních letech representant filmové a televizní produkce ’’Rhein- Film” v Rakousku opustil v roce 1972 svou vlast a žil v emigraci ve V ídni. Jeho zamávání na vídeňském nádraží, při odjezdu štábu, bylo posledním sbohem. Krátká zákeřná nemoc přervala neočekávaně jeho život plný elánu a plánů. Nedočkal se našeho společného cíle, nedočkal se premiéry nového televizního seriálu, na jehož zrodu se podílel. Stanislav Dvořák zemřel ve V ídni dne 22. února 1981. Jaroslav GAJDA •• V režii argentinského režiséra Jorge Fisz- sona uvedla Helena Kořínková v březnu v Curychu premiéru své ”one-woman-comedy” jakousi symbiosu pantomimy rukou, tance, stínohry, hry s objektem a maskami a mluveného slova. 42 m JAROSLAV GILL AR inscenoval v Bernu svou jevištní adaptaci Dostojevského ”Něžné”, známou z jeho pražského i curyšského provedení. V současné době zkouší v Luzernu komickou operu H. Goetze ’’Zkrocení zlé ženy’ podle stejnojmenné Shakespearovy předlohy. m LITERÁRNÍ FOND JANA ZAHRADNÍČKA. V Los Angeles byl v minulém roce při Klubu československé kultury založen literární fond Jana Zahradníčka s cílem udělovat, zpočátku obročně, později každoročně, cenu za nejvýznamnější české básnické dílo, vydané doma či v exilu v uplynulém období. 0 udělování ceny bude rozhodovat porota, sestávající z osobností našeho kritického a literárního exilu. Zájemci o přispění na tento fond mohou zaslat svůj dar na: CZECHOSLOVAK CULTURE CLUB - FOND J.Z., Account No.32-17616- -6. PACIFIC FEDERAL SAVINGS, 12335 Venice Blvd., Los Angeles, CA 90066, USA. ••VELKÝ ÚSPĚCH SOKOLSKÝCH ZIMNÍCH HER. Zimní sletové hry, zahajovací podnik jubilejního V. sletu svobodného československého Sokolstva v zahraničí, konané 14. a 15. února, byly úspěšné v každém směru a představovaly zdařilý úvodní krok do posledního údobí sletových příprav. Účast překonala všechna očekávání a skutečnost, že se zúčastnili sokolští lyžaři ze 7 zemí a 3 světadílů, byla nejvýmluvnějším svědectvím, že to byl skutečně podnik všeho zahraničního Sokolstva. Dějištěm her byla horská obec St. Ulrich am Pillersee v malebném prostředí tyrolských Alp, která byla již v týdnu předcházejícím hrám poznamenána sokolských ruchem, neboť velký počet účastníků využil zimních školních prázdnin k týdennímu pobytu v krásné horské krajině a k přípravě na lyžařské závody v rámci sokolského lyžařského výcvikového tábora, který se tam konal od 8. do 13. února. [pageend44]DOPIS Z PRAHY 'HLASU AMERIKY' ... Jsem pravidelným posluchačem «Hlasu Ameriky ». Slyšel jsem tedy i «vzpomínku pana Škutiny na Jana Wericha». Neměl jsem právě možnost pořad nahrát na magnetofon a proto vás žádám o opakování. Pracuji na exponovaném místě a dopisy z ČSSR do západních zemí a zejména do USA musí být označeny zpáteční adresou — jinak je pošta nepřijme. Při tomto «nedopatření» by dopis dojít nemusel. Jinak by tato maličkost ohrozila mou existenci a budoucnost mých dětí. (Falešnou zpáteční adresu neradno uvádět — pošta kontroluje občanské průkazy!) Nyní se mi naskytla možnost vám dopis poslat. Spolu s více než desítkou přátel vás prosím o opakování vzpomínky pana Škutiny — pořadu natočeného v Curychu a vysílaného v sobotu 2. listopadu. Současně vás prosíme, abyste předem na pořady s panem Škutinou upozorňovali, abychom si je mohli nahrávat. S co nejsrdečnějšími pozdravy Ota z Prahy 2 (Nejen Otovi z Prahy 2 redakce Magazínu znovu oznamuje, že vzpomínka Vladimíra Škutiny vychází v knize «Tak už jsem tady s tím vápnem, pane Werichu» v edici Magazínu a od 20. dubna ji Vladimír Škutina čte na pokračování na rozhlasové stanici «Svobodná Evropa».) Fotografie Ivana Kyncla z cyklu «Pražští Romové» 5. VYDÄNÍ "TANKOVÉHO PRAPORU' Skutečnost, že v dosavadních vydáních se prodalo přes 7000 výtisků, dává naději, že tento fragment z doby kultů najde nové, a možná i staré čtenáře. Páté vydání bude totiž bohatě ilustrované — autorem obrázků je Jan Brychta — a vyjde ve třech podobách: obvyklý paperback (sfr.12,—), knížka vázaná (sfr.22,—) a konečně vyjde také omezený počet číslovaných a autorem podepsaných výtisků na luxusním papíru (sfr. 26,—), Věříme, že o tohle jubilejní vydání patrné nejpopulárnějšího humoristického románu současnosti budete mít zájem a těšíme se na vaše objednávky. GALERIE KRAUSE ÚŘEDNÍ PREKLADY Vašich dokladu pro veškeré oficielní účely provádí do tří dnu za poloviční ceny než velké překladatelské kanceláře ING. JIRÍ KOMÁREK, dipl. překladatel Nordstrasse 278 8037 ZÜRICH telefon 01 - 44 74 02 43 [pageend45]Protože podle sebe soudím, že místo, kde člověk žije, vždycky jistým způsobem formuje jeho osobnost i projev, dřív — než jsem navštívila Karla Trinkewitze — podívala jsem se na plán Prahy a hledala ulici „U průhonu". Zjistila jsem, že ateliér Karla Trinkewitze tvoří s výtopnou holešovického nádraží a jatkami města Prahy téměř rovnostranný trojúhelník. Vidět osobnost a dílo, ovlivněné takovým geniem loci, nebude k zahození, řekla jsem si. První dojem byl ohromující. Dokonale uklizená a čerstvě natřená střelnice. Nespočet barev a tvarů. Litery na plechovkách a v lahvích. Popsané plechovky, zavěšené v prostoru i volně rozmístěné po nábytku. Oslnivě červené, zelené a modré míče s písmeny v kontrastních barvách. A zelené, modré a červené vodní řasy, vlnící se mezi stropem a podlahou. Na zdi tikal jakýsi přístroj a odněkud z transistoru unikal vytrvale hlas řečníka, přenášený ze Španělského sálu. Bylo to minulý čtvrtek. Sedněte si, řekl vlídně pan Trinkewitz a ukázal na černou krychli, umístěnou na červeném čtverci. Místo pro nohy výrazně 44 určoval oranžový plstěný kruh. Ztratila jsem v tu ránu veškeré sebevědomí a zapomněla jsem se dokonce stylizovat, ačkoliv to obvykle dělám, když s někým mluvím poprvé v životě a chci učinit dojem. Pan Trinkewitz zapnul kroužící reflektor a větrník. Střelnice se dala do pohybu a světlo v nepravidelných intervalech přejíždělo i můj obličej. Přístroj na zdi tikal. Támhle, řekl pan Trinkewitz sugestivně, a usměrnil můj pohled gestem ruky, támhle ten sloupec plechovek, to je visu- elní báseň. A obraz, před kterým sedíte, představuje džezovou skladbu. Chtěla jsem se zeptat, co představuje obraz, na kterém sedím, ale zdálo se mi to pro začátek nevhodné. Řekla jsem tedy: Jak vzniká takový obraz? Takový obraz se napřed vypočítá, řekl pan Trinkewitz. Nerada počítám, přiznala jsem se bez mučení, spíš si jen tak . . . žiju. Snad taky proto mě většinou potkávají nevypočitatelné věci. Třeba zrovna dneska. Potkal mě v Mostecké ulici pan farář od Jezu- látka. Nevím co dřív, povídá, a ke všemu abych sháněl řezbáře. Urazil jsem ručičku [pageend46]velikonočnímu Ježíškovi. To je tím, že už jsou fofry i v kostele . . . Chvíli bylo ticho. Nechcete chlazenou Coca-colu?, zeptal se pan Trinkewitz. Nedělejte si škodu, povídám mu. To nic, uklidnil mě. Až ji vypijete, udělám z plechovky další báseň. Zatímco jsem pila Coca-colu, vzal Karel Trinkewitz z police pečlivě seřazených knih svazek, spočívající mezi Marxem a Platonem. Dlouho a s tichou naléhavostí mi z něj četl o matematických metodách v sémantice. Bylo to krásně nesrozumitelné. Představte si, skočila jsem mu do řeči, že u mne zazvonil nějaký Jurgis Brédikis z Litvy. Protože znal jinak jen francouzštinu a já němčinu, mluvil na mne hodinu litevsky. Je to řeč, ve které nenajdete jedno slovíčko, které by vám něco připomnělo. Nakonec ze zoufalství zavolal do hotelu jakéhosi Durauskise a ten mi lámanou češtinou vysvětlil, že pan Brédikis je proslulý litevský kardiochirurg a že se před pětačtyřiceti léty narodil v mém pokoji, když tam bylo litevské vyslanectví. Dojalo mě to. Abych panu Brédikisovi naznačila, jak ho chápu, řekla jsem jediná dvě litevská slova, která znám: Žalgiris Kaunas. Je to název ženského basketbalového mužstva. Jurgis Brédikis mi dlouho tiskl ruku, pak pohladil kamna a odešel. Opakovalo se ticho. Z transistoru stále tichounce zazníval projev státníka ze Španělského sálu. Čím bych vám udělala radost, pane Trinkewitzi, když tady ničemu nerozumím ? Pronásledovalo mě pomyšlení: co kdybych začla například kukat? Nejen tak obyčejně, ale synkopicky vzhledem k tikajícímu stroji? Ale nenašla jsem odvahu nabídnout to nahlas. Pan Trinkewitz načínal další báseň Co- ca-coly. Měl krásné pohyby a chytré ruce. Otevíral plechovku soustředěně jako chirurg, který vstupuje do třetí komory mozkové. Jste dokonale pořádný. Jste nejpořádnější šaman, s jakým jsem se potkala. Pořádek je smysl pro řád, konstatoval. Všechno tady má svůj řád. I písmena na plechovkách a barevné plochy na obra- mäk š o m 45 [pageend47]zech mají svůj řád. Znovu mimoděk zalistoval v nějaké knize. Když budete vytrvale házet kostkami, na kterých jsou místo čísel písmena, začnou se po určitém množství hodů písmena zákonitě řadit ve slova, řekl. Jste dábelsky mazaný, pane Trinkewitz, a já se vás bojím. A je to zajímavé, protože se například vůbec nebojím jedné šílené paní z Lázeňské ulice. Zrovna předevčírem mě telefonicky prosila, abych přestala dělat černého psa před jejich domem, protože černé psy nesnáší. Jinak že o mně musí napsal Goebbelsovi. . . Její řeči mě naopak vždycky uklidní, jako že mě odjakživa uklidňují blázni. Ale bojím se střízlivých. Bojím se vás, protože vypadáte na to, že se nechcete bát ničeho. . . Jestliže hodíte kostkou s písmeny několikrát, pokračoval si klidně pan Trinkewitz, začnou se objevovat celé věty. Seděla jsem na černé krychli, umístěné v červeném poli. Seděla jsem v určitém úhlu směrem k panu Trinkewitzovi, protože nebylo možné sedět jakkoliv jinak, | když to určovala oranžová plstěná podložka pod nohy. Pan Trinkewitz mi dolil Coca-colu. Najednou mi napadlo, že jsem tím, jak sedím, vlastně poslušně přijala řád obrazu, položeného na zemi, jakkoliv mu nerozumím. Rozčilovalo mě to. Nestává se mi často, abych dělala to, co nechci. Anebo si to aspoň namlouvám. Pan Trinkewitz vzal do ruky prázdnou plechovku od Coca-coly, obracel ji s potěšením a citem v prstech a vysvětloval mi slovy i vláčnými pohyby, jakým technickým způsobem je možno rychle a přesně v ose navléknout provrtanou báseň na tenkou nit. Nepřestal se při tom ani na okamžik povzbudivě usmívat. Dalo mi strašnou práci se nezeptat, proboha, pane Trinkewitz, proč mám uvádět vaši výstavu zrovna já? To, co se mi líbilo, když jsem k vám vstoupila, byl přece můj sen. Váš původní záměr je právě to, čeho se bojím. Ale stejně jsem se nezmohla na slovo. Až za dlouhou chvíli jsem vyslovila dočista jinou otázku: smím povědět úvodem něco úplně jiného, než ode mne čekáte? Naopak, budu rád, řekl. Smyslem toho, co dělám, je dokázat, že svět se 46 [pageend48]DEMOKRAT FERDINAND PEROUTKA nedá vysvětlovat i vnímat nekonečným množstvím způsobů. Svou odlišností to jen potvrdíte. Jak tak mluvil, vlídně a sugestivně, vyvstala mi v paměti zvláštní vzpomínka: Jednou jsem namátkou otevřela telefonní seznam u hesla Novák-Nováková. Na začátku jednoho odstavce stálo: Luiza Nováková, výroba korzetů a podprsenek a ve stejné výši na předchozí stránce: Karel Novák-Newell, ilusionista a eska- motér. Napadlo mi tenkrát, že oba dělají totéž, jakkoliv jsou jejich pracovní postupy zcela odlišné. Podívala jsem se na bledý rabínský obličej pana Trinkewitze. Mohl by mít v telefonním seznamu označení HuSlO- NISTA a eskamotér. A chtěla bych jednou zahajovat jeho příjemně zlomyslnou vernisáž, kde by nebylo návštěvníků jako takových, ale kde by každý — jako já minulý čtvrtek v ulici U průhonu — alespoň na zlomek času chtě nechtě musel vstoupit do jeho obrazu a díla jako bezmocný a demaskovaný objekt a uvědomit si v té podivné chvíli s pokorou sám sebe zevnitř, a kolem tu střelnici, které se říká svět. JINDŘIŠKA SMETANOVÁ (1969) Bylo mi šestnáct let, když mi Ferdinand Peroutka otiskl ve svých Svobodných novinách (poválečne'm následovníku slavných Lidovek Karla Čapka, Karla Poláčka, Eduarda Basse atd.) můj první fejeton. Když krátce nato otiskl druhý, zavolal si mě do své šéfredaktorovny v domě U Topičů na Národní třídě a názorně mi vysvětlil, proč je potřeba škrtnout tenhle odstavec a proč tamhleta věta je jalová. Ferdinand Peroutka byl bezesporu největší novinář a stylista, s nímž jsem se kdy v životě setkal. Nač potřebovali jiní tlustospisy, vyjádřil Ferdinand Peroutka v několika lapidárních větách. Připadal jsem si znovu šestnácti- a sedmnáctiletý v šéfredaktorovně Lidovek, když jsem se začetl do Peroutkova Demokratického manifestu a do jeho Budování státu. Stylistická bri- lanee, hutnost, zázračný odpozorovací talent a střízlivý odhad možností a vzdáleností — to je Peroutka. Ferdinand Peroutka mohl mít mnoho přívlastků. Jeden však patří k jeho jménu nad ostatní: Ferdinand Peroutka - DEMOKRAT. „Snad více Bdí uctívá slovo svoboda než slovo demokracie,” píše v' 22. kapitole Demokratického manifestu. „Ovšem, svoboda je cíl, avšak zatím demokracie je způsob, jak svoboda přichází na svět. V přítomné historické situaci svoboda nemá více šancí než kolik jí dá demokracie.” Knihy Demokratický manifest a Budování státu jsou pro mne nejen dokumentem a učebnicí demokracie. Peroutkovy knihy jsou pro mne ukazatelem budoucí cesty. A jistotou, že demokracie je tím jediným možným řešením stávající politické krise. I když řešením zdlouhavým a zdánlivě beznadějným. Jsem vděčen Franku Svehlovi a Universum Sokol Publications, že knížky vydali. A měli by si je přečíst především všichni ti, kteří rozhodují, koho v exilu zatratit a s kým nemluvit. 47 [pageend49]Před dvanácti lety se usadila v Holandsku mladá česká výtvarnice ANITA KYDALOVÁ, zaměňovaná někdy za známou a v Praze žijící tapisérku Kybalovou nejen pro podobnost jmen. Tvůrčí doménou Kydalové je totiž rovněž svět textilních technik, jež si osvojila důkladně během svých studií na Umělecko-průmyslové škole v Uherském Hradišti a na Rietveld Akademie v Amsterdamu. Její dílo, jež není zatím známo a po zásluze oceněno krajanskou veřejností, je pozoruhodné jak svými vysokými estetickými kvalitami, tak i svou technickou dokonalostí, v níž se zračí navíc dosti ojedinělý tvůrčí naturel umělkyně. Textilní techniky nabízí dnes, jak známo, více než kterákoliv jiná oblast výtvarné aktivity, možnosti formálních experimentů, obvykle na základě kombinací různých textilních materiálů navzájem, či i s dalšími cizorodými objekty ze dřeva, kůže, papíru, umělých hmot atd. Tyto koláže, asambláže a jiné kompositní postupy sice přinášejí více či méně zajímavé, nečekané či přímo šokující formální výsledky, avšak stejně tak i mnohá nebezpečí, jimž jsou zde vystaveni nejen jedinci průměrných a méně zdatných uměleckých kvalit. Snadné dosahování příslušných formálních efektů, obdivovaných často nekritickým poublikem, mívá za následek zpovrchnění pracovní metody ve spěšné produkci artefaktů efemerních uměleckých hodnot, kdy původní tvůrčí experimentování a hledání adekvátního výrazu bylo degradováno na samoúčelnou hru s prázdnou a mrtvou formou. Práce Kydalové působí v tomto ohledu sympaticky opravdovostí jejich tvůrčích záměrů a vnitřní odpovědností, s níž přistupuje k jejich realisaci. Svědčí o tom výmluvně i její volba obtížné a náročné techniky klasického tzv. pravého gobelínu, jejíž provozování zůstalo v současné době omezeno jen na několik málo francouzských dílen se svým centrem v Aubus- sonu. Kydalové však nevyčerpává svůj zájem o gobelín jen zvládnutím jeho nesnadné techniky, ale snaží se prozkoumat a ohledat pro své vlastní tvůrčí chtění jeho širší slohově estetické možnosti, podmíněné historickým vývojem této královny textilních uměleckých odvětví, jež ji ostatně podnítilo k jejímu momentálnímu studiu dějin umění na Universitě v Amsterdamu. Kydalová si tak vytváří solidní tvůrčí basi, jež ji umožňuje rozvíjet odpovědným způsobem své tvůrčí hledačství a ověřování si ideové nosnosti příslušných forem a kdy realisaci každého jejího díla na vlastním tkalcovském stavu předchází důkladná přípravná fáze v kresbě a na rozdíl od vžitých postupů nikoli v kartonu, ale v akvarelu, jež má pak často hodnotu i samostatného artefaktu. Názvy těchto děl — "Radost ze slunce", "Oáza", "Revolta” atd. naznačují myšlenkový okruh, v němž osciluje její tvůrčí úsilí. Tyto tapiserie, v nichž se projevuje kromě technické solidnosti a rukodílné pečlivosti Kydalové i její citlivý smysl pro barevnou rovnováhu, se vyznačují překvapivě širokým výrazovým rozpětím. Je to na jedné straně projev jejích subjektivních citových reflexí v lyrických subtilních či expresivně robustních komposicích, v nichž se uplatňují často styliso- vané figurativní motivy, či na druhé straně monumentální výtvory s velkorysým komposičním rozvrhem abstraktních tvarů, vázaných pevnou lineární výstavbou, jež sugerují nadčasovost přírodního a kosmického dění a dokládají tak i kontemplativně-racionelní založení umělkyně. Toto dnes ne zcela samozřejmé technické mistrovství tapisérií Kydalové stejně jako jejich vysoká formální úroveň a obsahová závažnost jsou reálným příslibem budoucího nadějného vývoje jejího uměleckého naturelu. JEDINÉ SVOBODNÉ ČESKOSLOVENSKÉ HUDEBNÍ NAKLADATELSTVÍ NA SVÉTÉ C/OJIfií PALLAS AUGUST SÖDERMANS VÄG 61 S-752 49 UPPSALA "POSTULÁT 22" — tajně nahraná deska v Polsku ve spolupráci se "Solidaritou", o které Walesa říká (na zadní straně obálky): „Všichni, kdo milují svobodu, by měli tůto desku poslouchat ... " RÁDI VÁM POŠLEME SEZNAM VŠECH VYDANÝCH DESEK. NAPIŠTE SI O NÉJ! 48 [pageend50]ROZHOVOR S OLGOU NEVERŠILOVOU — V nakladatelství F R AM AR v Los Angeles vyjde letos sbírka „Lahvová pošta". Je to vaše básnická prvotina. Co vás to napadlo, psát a vydávat básničky, které dnes nikdo nečte? Očekáváte snad od života na stará kolena také ještě vavříny? „Básničky, jak vy říkáte, píšu vlastně odjakživa. Že vycházejí knižně tak pozdě, to má několik příčin. Je to moje svědomitost, neobratnost v praktických věcech a taky vliv okolností. Začala jsem publikovat v celkem pozdním věku, kdy mnoho lyriků a lyriček už opouští poesii a obrací se k próze. Já se teprv tehdy odhodlala k tomu, že přestanu pokládat své verše za „pokus". Jako leckdo z mé generace i já jsem strávila drahně času čekáním na příznivější situaci a odklízením (nikoli odklizením) vnějších překážek — daleko víc než psaním. Máte pravdu, že dnešní časy vnímání poesie zrovna nesvědčí. Lidé žijí intensivně a dávají si dobrovolně předpisovat i způsob a náplři své duševní činnosti. Masová poptávka po poesii existuje jen v její lehce nebo těžce pokleslé podobě — u šlágrových textů, a i tam je slovo spíš doprovod hudby. Rozhodně je dnes skoro šílenství psát tiché básně tištěné na papíře a cokoli si od toho slibovat. Ale myslím si, když je někdo přesvědčen, že to umí, je jeho povinností tak činit bez ohledu na to, jak je to beznadějné. Přinejmenším povinností k jazyku a kultuře, v níž žije. To. je ovšem nebezpečné stanovicko, protože otvírá dveře i diletantům a gra- fomamúm. — Vy jste samozřejmě přesvědčena, že to umíte ? „Myslím si, že to někdy umím. — Čím račte být v občanském povolání? „Jsem vyškolená slavistka, pracuju jako knihovnice a vyučující. — Srovnává se to s funkcí matky a služebné ? „Ne." — S básněním ? „To spíš." — A to se divím. „Proč?" — Představuju si, že jsou dva typy Udí — jedni se zmocňují světa intelektem, druzí obrazotvorností a citem. Vyškolené slavistky a básnící — říkala jste účetní? — by tak stály na různých stranách barikády. „Ale to si to hrozně zjedodušujete. Třeba už jen v práci s jazykem se u toho, kdo píše básně, uplatní obojí ve stejné míře. Kdo si chce řeč podrobit a sloužit jí, musí ji dobře znát a hodně o ní vědět a přemýšlet o ní. A že i jinak se básně a myšlení nevylučují, ale spíš navzájem potřebují, to vám nemusím dlouze vykládat. " — Můžete nám říci něco rozumného k vaší sbírce? Co má znamenat ten její název? „Poselství v láhvi je způsob komunikace v jistých extrémních podmínkách. Název má navozovat představu, že ve sděleních jde o situaci permanentního troskotání. Dále se zde sugeruje uzavřenost v průhledném, omezeném prostoru, dejme tomu uzavřenost v příjemné narko- se Švýcarska, kde zrajeme pod skleněným poklopem jako kousky sýra. Snad to má upozorňovat i na zvláštní zajatost žen, které bývají v láhvích uzavřeny ještě do menších speciálních voňavkových flako- nů. Konečně to má znamenat i všechno ostatní, co si do toho vloží ten, kdo čte. Neboť báseň je to, co je její čtenář." — Máte nějaký názor na život a na svět? „Na to máme moc málo času. Snad jen tolik: myslím si, že jsme jen to, co jsme, že máme jen to, co máme, a že bychom si tudíž neměli navzájem ztrpčovat tenhle jedinečný a jediný život. Potřebovali bychom víc schopnosti vciťování, pak bychom nedokázali tak ubližovat druhým." 49 [pageend51]- Máte nějakou devisu pro vSední den? „Mé každodenní heslo je: je nutno pracovat — a nedoufat. — Ale stejně doufáte, jinak byste asi nic nepsala ? „Co je vám do toho ? ' Rozmlouvala Olga Neveršilová ~musc ort III III eedromcs Bireggstrasse 22a, 6003 Luzern Telefon 041 - 55 75 20 / 44 39 25 music discount PIANA Od 2900,- Fr. - VARHANY A VEŠKERÉ DALŠÍ HUDEBNÍ NÁSTROJE SE ZÁRUKOU NÁJEM od 30,-Fr. Při koupi se plně započte. TV - RADIA - MAGNETOFONY HI-FI zařízení atd. za nejnižší DISCOUNT-CENY, minimálně však 15% pod katalogovou cenu. HLAVÁČ Jiří Eichenstrasse 18 6015 REUSSBÜHL Tel. 041-55 75 20 - 041-44 39 25 (s automatem za mé nepřítomnosti) ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ ■ VÁŽENÝ PANE REDAKTORE, jaksi mi to nedá, abych nenapsala pár řádků, i když jde jenom o recensi Hejlovy knížky Ex offo (Magazín č. 6/80, str.25), kterou vydali nedávno v Torontu. Četla jsem tu knížku hned, jak jsme ji dostali, a proto mě dost udivil pan Beneš svým tvrzením, že je to příběh, v němž hrají r i i ’černí Chartisté a bílí Vnitráci’. Nějak jsem si nemohla vybavit, že bych v Hejlově knížce něco o Chartistech četla, a tak jsem po ní sáhla znovu. A jak jsem četla, tak se mi zdálo, že pan Beneš tu knihu moc pořádně nepřečetl, protože děj knihy se odehrává zhruba na přelomu let 74 a 75 (viz explicitní zmínku na str. 120) a první verse byla dopsána v Praze 28. listopadu 1975, jak se praví na poslední straně. Do vzniku Charty chybí tedy víc než dva roky a všechno, co pan Beneš o Chartistech píše, je v této souvislosti bezpředmětné. Většina postav Hejlovy knihy jsou naproti tomu nepochybně příslušníky ’intelektuálky’, abych použila Klimentova termínu (viz Hodina naděje, almanach české literatury 1968-1978), a intelektuálka jako sociální úkaz dnešního Československa je daleko širší a početnější, než ta tisícovka statečných lidí, co podepsali Chartu. Neodvažuji se odhanout, kolik z Hejlových postav by asi Chartu podepsalo, kdyby kniha Ex offo se dočkala pokračování. Zdá se mi, že moc by jich nebylo. Z intelektuálky, která čítá tolik desítek tisíc, se našlo jenom pár stovek, co podepsali, protože někteří signatáři do intelektuálky nepatřili. Pan Beneš má možná pravdu, že ten, kdo si myslí, že příslušnost k Chartě dává člověku automaticky andělská křídla, bude zklamán. Nobody’s perfect, jak se případně praví v Americe, a ani Chartisté zajisté nejsou dokonalí. Za Chartu mluví její dokumenty a skutečné osudy signatářů. Když už chce pan Beneš o nich vydávat soud, měl by to udělat na základě něčeho jiného než zrovna Hejlovy knihy. Objektivity a snaha dopídit se pravdy však bohužel asi není nejsilnější stránkou pana Beneše, jak o tom svědčí v téže recensi i mírně demagogické dovození, jako by Kunderův Žert byl nezaslouženě přeceněn, nebo poznámka, že Neffovy Trampoty pana Humbla literární kritika čtenářům zatajila, přestože je to kniha ’nesrovnatelně poctivější než Zerť. Nevzpomínám si, kdo recensoval Neffovu knihu, ale protože v Československu nevycházel tehdy jenom Plamen, vsadila bych krk, že ji v Hostu do domu 50 [pageend52]recensoval patrně Oleg Sus a že se jistě dočkala mnoha jiných recensí. V Hostu do domu se často publikovalo leccos zajímavého — právě v něm vyšla v šerém dávnověku roku 54 Treful- kova zdrcující kritika Kohoutových veršů. Cosi se mi taky mate, že Kunderův Žert recensoval mimo jiné obsáhle Václav Černý. Ráda bych tedy věděla, kterážto ústa si to udělala patent na moudrost a na správný názor. Co se snaží pan Beneš tady implikovat? Pokud jde o trpěného Neffa, nezdá se mi, že by byl dnes v Československu jen trpěným autorem. V sedmdesátých letech, kdy Kohout a Kundera, které pan Beneš zjevně nemá rád, mohli psát leda tak do šuplíku a vydávali je jenom v zahraničí, Neffovi vychází doma jedna knížka za druhou v solidních nákladech. Nic proti tomu, Neff je dobrý spisovatel a ve vydavatelském suchopáru sedmdesátých let byly jeho knížky aspoň jakýmsi osvěžením. Moc by mě ale zajímalo, jestli by pan Beneš psal o Neffovi taky jako o ’hochovi, kterému bylo povoleno psát’. Jinak bych Vám chtěla poděkovat za knížku Vězeň na hradě plném bláznů. Moc se mi líbila. Vypůjčila jsem si z ní citát pro nas'e letošní PF, které je určeno převážně přátelům doma. A přestože je už po Hromnicích, přeju Vám i celému magazínskému kolektivu v letošním roce hodně zdraví a úspěchů. Srdečně Zdenka Brodská (Farmington Hills, U.S.A.) MORAVŮV HAVLÍČEK konečně vychází! „V chalupách smutných přísný obraz měli a mému dětství o něm vyprávěli — že pevný byl a hrdina” (Karel Toman) I mému dětství o něm vyprávěli. Z tatínkovy velké pražské knihovny se na mne dívaly moudré Havlíčkovy oči. Nepřipadal mi ani trochu přísný. Jako malého kloučka mě ta tvář fascinovala a přitahovala. Dívával jsem se na portrét na plaketě a znal jsem osud tohoto velkého muže dřív než pohádku 0 šípkové Růžence a 0 perníkové chaloupce. Žadonil jsem, aby mi maminka vyprávěla o osudu pána z plakety. ”Že pevný byl a hrdina.’ Karel Havlíček Borovský se stal mým prvním a největším klukovským idolem. A zůstal jím dodnes. Celý život sbírám síly a materiál ke knížce o něm. Má se jmenovat ’Spi, Havlíčku” a mělo by to být podobenství o posledních měsících a dnech Havlíčkova života. Podobenství s rokem 1969 a s dneškem. Proto, když jsem v lednu 1979 přišel do exilu a doslechl se, že Jiří Morava píše knihu o exilových létech Karla Havlíčka Borovského, byl Moravův rukopis mým vůbec prvním exilovým čtivém. Byl jsem unesen materiálem, dokumenty a zpracováním. Uvědomil jsem si — jako nej čerstvější emigrant — že právě Havlíčkova 51 [pageend53]exilová léta mi budou injekcí a poutem a paralelou a odrazovým můstkem. Vně komunistické klece žije více než jeden a půl milionu Cechů a Slováků ... Totiž — Čechů a Slováků v emigraci žije mnohem víc. Ale jen jeden a půl milionu se jich k českému a slovenskému původu hlásí. Někteří z nich v skrytu duše uvažují, že by měli kleknout na kolena a poprosit Husáka a jeho pasáky o odpuštění. Říká se tomu "upravení vztahů". Pro všechny takové jsou Moravova „Exilová léta KHB* přímo nepostradatelnou literaturou. Neboť všechno už v historii našeho národa bylo. Nihil novum sub sole! I takovýmhle antinostalgikem jsou Havlíčkova exilová léta v Moravově knížce. Jiřího Moravu jsem tedy poznal napřed jako havlíčkologa. A výtečného. Jeho pohled na Havlíčka a jeho havlíčkovskou knížku můžeme směle zařadit vedle Masarykova Havlíčka a Peroutkova Havlíčka. A to je nejlepší visitka Moravo vy práce. Poznal jsem tedy Jiřího Moravu nejprve jako havlíčkologa. Pak jako jednoho z prokletých českých existencialistů. Pak jako básníka. Pak jako Tyroláka. A pak osobně. Všechno tohle v Moravově havlíčkovské knížce je — Morava havlíčkolog, Morava existencialista, Morava básník. A Morava Tyrolák. A je to dobře. Znovu si listuji — já, exulant — v knize exulanta Moravy o exilpvých létech Karla Havlíčka Borovského a ma'm' nad knížkou dobrý pocit. Moravova knížka se nebojí odstranit falešné legendy kolem Havlíčka. Svou dokumentární přesností je pravdivá. I když nám někdy bude lito, že to všechno bylo jinak, než jsme si vysnili. Odstraňování falešných legend je dvojnásob důležité pro nás v exilu. Právě proto, že nám je dovoleno vykládat dějiny a ne jejích falsifikát. Vyplňujeme tak nejen mezeru v české historii a splácíme dluh Karlu Havlíčku Borovskému, ale především splácíme dluh sami sobě. Člověk se ma' a musí vracet ke svým kořenům. To na jedné straně. A na straně druhé — jestliže jsme se jednou rozhodů odejít z komunistické klece, pak se nesnižovat k olizování husích nohou. Nenapadá vás některý z Havlíčkových epigramů? VLADIMÍR ŠKUTINA Naše dnešní ukázka je z knihy O SVOBODĚ MOCI, kterou právě vydává INDEX (400 stran, 20,— DM). Kromě známé eseje Václava Havla "Moc bezmocných" obsahuje příspěvky dalších téměř dvaceti známých i dosud neznámých chartistů. Ukázka je ze statě V. Bendy: ... Započnu velmi zjednodušeným schématem současné politické stratifikace v Československu. Drtivou většinu obyvatelstva tvoří ti, kdo jsou "loajální" vůči systému, přičemž režim nepokládá za loajalitu souhlas, nýbrž slušně honorovanou "spoluvinu", jejíž míra i ocenění jsou sice odstupňovány, na níž se však nicméně podílejí všichni — od posledního dělníka po prvního ministra. Takticky je to systém bezmála dokonalý: téměř každý má alespoň nějaký osobní zájem na zachování statu quo a téměř každý se alespoň nějak podílí na výkonu represivních funkcí režimu. Strategicky je to ovšem systém katastrofický, a to hned ve dvou směrech. Zaprvé nikdo nevěří (možná ani první tajemník) v jeho perspektivy, a proto každý hledí vykličkovat se ze závazků svého postavení a naopak vytěžit co možná nejvíc (a co možno nejrychleji) z jeho výhod s heslem "po nás potopa". Za druhé systém neustálého ponižování a donucování k aktivní účasti na různých hanebnostech vyvolává v manipulované většině pocity bezmocnosti a viny — a stupňující se nenávist jako jejich logické východisko (v posledních letech jsem prošel rozmanitými soci- 52 [pageend54]álními prostředími a míra této nenávisti mě občas naplnila hrůzou). Pokud se tato "loajální" masa probudí (nebo pokud ji něco probudí) ze své otupělosti, pak je její pohled upřen v podstatě do minulosti: s polovědomou a neujasněnou touhou po restauraci a se zuřivou touhou pomstít svůj zmarněný život a současně smýt své viny v krvavém běsnění (a naplňuje-li tento fakt, třebas jen nejasně tušený,režim hysterickým strachem, pak i pro oposici znamená spíše hrozbu promrhání budoucí šance než posilu). Tu nepatrnou menšinu obyvatelstva, která je uvědoměle a zjevně politicky neloajální, lze zhruba rozdělit do dvou kategorií: První tvoří "liberálové", koncentrovaní na dimensi přítomnosti a snažící se výlučně hic et nunc vykázat a legitimovat svůj postoj: je pro ně charakteristický důraz na mravní a existenciálni polohy, nápravu současného člověka a popřípadě "drobnou práci" na změně k lepšímu, provázený skepsí vůči změně politických forem a vůči radikalismu, přesahujícímu úroveň pouhého "morálního příkladu". Do druhé kategorie zahrnují celou škálu "socialistických" orientací — od socialistů neurčitého ražení přes sociální demokraty a eurokomunisty až po trockisty. Společná je jim výrazná orientace na budoucnost, spjatá tak či onak se změnou (ať již revoluční nebo reformní) daného stavu. Z výhod této orientace — z její precisnosti a srozumitelnosti a tudíž i všeobecné přitažlivosti — plynou i její nevýhody: přehlížení přítomnosti a volunta- ristická interpretace minulosti a tedy i stálá hrozba toho, že za cenu krůtě reálných obětí zůstane proklamovaný ideál pouhou teorií. Nicméně právě díky naprosté elementár- nosti a "obnaženosti" politické situace, díky tomu, že v rámci evropského úzu u nás nelze hovořit o politickém životě — neřku-li o oposici — a že přitom jakákoliv svobodně pojatá iniciativa (byť třeba při pěstování poštovních holubů) se automaticky stává politickým aktem par exelence i se všemi praktickými důsledky pro jejího nositele, tedy díky tomu snad se nad touto schematicky popsanou rozdílností začíná klenout jakási jednota: jejím dosud nejůspěšnějším a nejcharakterističtějším výrazem je volná občanská iniciativa Charta 77. Společenství signatářů Charty 77 (a mnohem širší okruh těch, kdo s nimi sympa- tisují a tak či onak je aktivně podporují) zahrnuje nejen prakticky všechny proudy "uvědomělé" politické oposice, ale i ty, kdo se z potřeby uchovat si svobodný lidský projev odmítli "etablovat" za cenu spoluviny a pokusili se o útěk z politického života (patří sem např. většina kulturního undergroundu, který tvoří jednu z nejpočetnějších složek Charty) a kdo se teprve v prostředí Charty 77 učí abecedě občanských — tj. v pravém slova smyslu politických — ctností, přičemž současně dávají "politickým" složkám Charty platnou lekci o lidské svobodě a o životě v Pravdě. Tato jednota je velkou školou pro své účastníky a sama o sobě představuje novum, z něhož by bylo možno čerpat nejedno poučení..... COIFFURE&WSMETIK&G Jsem kadeřnice a mám praxi. Nemusíte si brát ani taxi, jsem přímo v centru - u Globusu, učešu Vás dle Vašeho vkusu. Těším se na shledáni s Vámi na Usterische od 8,00 do 18,30 denně kromě pondělka. Milena Chod c/o RYF OF SWITZERLAND Usteristrasse 11 8001 ZÜRICH PAVEL BOŠEK MÁJ OPÉT V PRAZE Májové ráno zastihlo Prahu v nedbalkách. Ve svátečních nedbalka'ch. Rozesmáté dívky a nalévající se pupence a zvony kostelních věží znějí tak nově. Máj zachvátil Prahu a okolí, o venkově nemluvě. A byla-li kde ještě májová pobožnost, pak byla tak nějak jiná, nová, májová a věru člověka stojícího v kostele ani nenapadlo, že se klaní Bohu, ale každého hned napadlo, že vítá máj. Máj v Praze, dívky a pupence, úsměvy důchodců na lavičkách i v jejich domovech a výkřiky dětí v parcích. Básník píše do svého notesu tužkou, kterou si uřízl z rozkvetlé třešně, a verše, které mu proběhly hlavou, jsou verše radosti, byť byly již někdy dávno a někým jiným lépe napsány. Když je ma'j, tak se ti zdá, že i škodlivé ptactvo je ptactvem zpěvným. Když je máj, tak 53 [pageend55]láska, která na sebe nechala čekat celou zimu, přiběhne a herdou do zad ti v celé své cudnosti oznámí, že je tady a pro tebe. Mládí vítá máj, máj má rád mládí. Na velké ploše očeka'vá 50 000 mladých netrpělivě jeho příchod. Hostující soubor Svazu mladých Indiánů zpívá píseři, kterou zpívá již od roku 1896, totiž: Máj, rozkvetlý máj! Konečné! Přichází, samozřejmě vstupuje na tribunu, vždyť je to u nás, uklání se a energicky praví: May! 50 000 nedočkavých mladých, kterým dnes za mávátka slouží snítky květů z ovocných stromů, povstává, tleská, začíná, vždyť je to u nás — skandovat: Hynku, Viléme, Jarmilo!!! Autor indiánek, Karel May, se znovu uklání a tentokrát rozechvěle praví: Závidím vám, jakou ma'te vzdělanou, sečtělou a májovou mládež ! ŠEL SI DO ŠVÝCARSKA PRO SMRT Dnešní generace je kapánek nervózní. Tak Curych - například - se má zrušit jako nepodařený experiment, a to bezodkladně. Já nevím; zdá se mi to trochu unáhlené. Mně Curych zase tak moc nevadí. Jednou jsem tam sice dřepěl celou noc na kufru před nádražím, protože v noci vlaky v Curychu nejezdí. . . no ale prosím, zažil jsem už horší věci. S těmi občasnými občanskými válkami, které s oblibou vypukají na curyšské repre třídě, jaksi souvisí smutný konec zvěrolékaře U. z Bratislavy, posledně bytem v A., (BL), Dr.med.vet. et Dipl.Ing. «prakt. Tierarzt Sprechstunden nach Vereinbarung sonst täglich», čtyři řádky v telefonním seznamu, hrával také volejbal u Dreirosenbrücke, koupil si na to prý extra sportovní trenýrky a ponožky. Měl dceru, netuše, že se mu stane osudnou. Dcera měla kluka. Švýcara. Kluk miloval dceru. A s Dr.med.vet.U. se oba nemohli cejtit. Měli dojem, že je to nepodařený experiment, který se má zrušit, a to čím skór, ten U. Jednou se zase v rodině řešily problémy. Slovo dalo slovo a facka facku. Dnes ovšem, když dáte dítěti jednu dobře míněnou facku zlehka vší silou přes držku, o kterou si už dávno prosilo, tak to není jako dřív, kdy jsme dostávali popřesdržce preventivně, do foroty, a jako trénink pro budoucno. Co dnes medle udělá dnešní hezká holčička s fackou ? Uteče k babičce a odtamtud dlouze nadává klukovi, že je tak neschopnej, aby tomu zabránil. A jestli je skutečně takovej zbabělec, tak utrum. Konec. Šlus. Babička nerozumí, co si ti dva takovou dobu chrochtají, má jen tušení a počítá v duchu účet za telefon. No, a co dnes udělá pubertální mužské tele, aby vypadalo jako kavalír? Vezme tatínkovu brokovnici, sedne na moped a zazvoní. U. otevře, chlapec zmáčkne, bác, a je po něm! Generační problém vyřešen, nepodařený experimentální tyran zrušen. Po čase paní U. najmula zvěrolékařku, 54 [pageend56]aby zavedená živnost nestála. A dceruška? Jistě brzy pookřeje. Nejdříve asi prokleje policii a stát vůbec, a pak se poohlédne po novém fešákovi. Nejistoty nebo dokonce výčitky svědomí? Kdepak! Nenechte se vysmát! Proč by si měla slečna U. nějak komplikovat život!? J. ŽAHOUREK DOPIS Milí přátelé, právě dnes, kdy už tu máme všecku tu nádhernou přírodu v pravém rozpuku, vlastně v rozkvětu, přijuchal nám Váš prosincový Magazín s přáním šťastných a veselých vánoc...... Zatím jsem jeho obsah přehlédl jen letmo a musím popravdě konstatovat, že je pestrý, poutavý - zásluhou četných obrázků, karikatur a také obsahu. Upoutalo mě vícero věcí, ať již jsou polemického anebo kulturního námětu. Tematika je živá a vyburcuje čtenáře, aby Magazín přečetl tak řečeno jedním dechem. Jsou ovšem výhrady. Mám na mysli především článeček Oskara Krau- seho »Pět nul«. Nejsem člověk mstivý a dovedu lidem odpouštět; tak, že mě kvůli tomu mají moji známí za hlupáka. Neztotožňuji se však docela s názory na ty dva potenciálně hlavní darebáky »Pěti nul«. Ten druhý, který zemřel nedávno, rozhodně neodešel do exilu proto, aby zde pilně pracoval a snažil se pomáhat některým zde. Ten člověk myslel doma (a ještě více v exilu) jen a jen na sebe a do exilu se dostal nikoli z pohnutek politických a ušlechtilých, nýbrž jako podvodník, jemuž už doma napařili pokutu dvou milionů korun za podvody, které spáchal jen z pohnutek ziskuchtivých. Bohužel, podrobnosti tohoto druhu jsme se dozvěděli pozdě, až se odhalila LVJ S 0 [NI činnost »Pěti nul«. Ano, ten první zemřelý byl v jádru poctivec a do mafie se dostal jen proto, že jako jednoduchý člověk naletěl na demagogické řeči a vůbec ve své prostotě nedomyslel činu, když posílal výhružné dopisy, anonymně. Pokud se týká těch zbylých tří: rozhodně si nezaslouží pardonu jiný jistý mafista, už také proto, že ve své darebné činnosti nadále pokračuje. Také jeho činnost doma ve vlasti, za války, kdy si své jméno psal německy a pak gestapu prozradil jména všech, kteří pracovali v podzemním hnutí, čímž jim přivodil veliké utrpení. V dopise, který se mi dostal do ruky, napsal o něm jeden z postižených doslova - cituji: »Byl konfidentem gestapa, po jeho odtransportování z věznice byla provedena razie (čistka). S ní spojené zatčení a odvlečení asi šesti soudruhů (soc.demokratů, pozn.red.) - spoluvězňů bylo zaviněno jím. Mluvili o něm velice špatně a pokládají ho za jednoho z nejhnusnějších a nejbezcharakternějších zrádců pod sluncem....« Bohužel se nám tyto doklady, jako v případě toho druhého zemřelého, dostaly do rukou hodně pozdě po aféře, a pocházejí z pozůstalosti předního sociálně demokratického politika. Dnes se s tím nedá nic dělat, protože se všechno odehrálo před 30 léty a je to tudíž promlčené. Oskar jistě pochopí, že - kdo tuto záležitost zná do všech detailů - nemůže se dost dobře ztotožnit s jeho názory... Tím končím, blahopřeji k prosincovému Magazínu a zanedlouho se ozvu s prosbou o propagaci památníku »Poslední pocta«, který se už rozjíždí. Zatím vám všem srdečně tisknu pravici. JOŽKA PEJSKAŘ, FALLBROOK,USA DALŠÍ DOPIS Redakci Magazínu posíláme mnoho milých pozdravů a zároveň poděkování za dobrou četbu. Konečně vychází něco pořádného.... Přikládáme šek na předplatné ročníku 1981. Srdečně zdraví A.Mulavka (Monrovia) JINÝ DOPIS Nidau, 3.března 1981 Vážení redaktoři, musím Vám s lítostí oznámit, že ruším 55 [pageend57]předplatné na Váš časopis "Magazín” pro rok 1981, Trochu jsme byli zklamáni jeho snižující se úrovní, ať už se týká uveřejňování starých, notoricky známých vtipů, či tak zv. »Mini-krimi« p. V. Škutiny, které svým obsahem, dějovou stavbou či dialogy působí málo přesvědčivě (možná, že nám od té doby, co jsme odešli z domova, stouply i požadavky). Přeji Vám do Vaší další spisovatelské, redaktorské i filmařské činnosti mnoho úspěchů. S pozdravem VLÁD. MUSIL (Nidau) ČTETE DIKOBRAZ? Dikobraz, satirický týdeník Ústředního výboru KSČ, rozhoduje už 33 let o tom, čemu je dovoleno se v Čechách a na Moravě smát a čemu ne. I v exilu jsou věrní čtenáři Dikobrazu, kteří si jej nepřestali předplácet ani po roce 1968, kdy se odebrali na západ od Aše. Týden co týden zasílá Ústřední výbor KSČ těmto věrným čtenářům jejich oblíbený Dikobraz. Ti pak, po zevrubném přečtení, jadrném zasmání a zalitování, že holt taková legrace na Západě není, jej doporučují dalším. Nelze se tedy divit, že jim pod vlivem takové četby stoupají po odchodu z domova požadavky. DVOJÍ PŘEDVOLÁNÍ VE VĚCI SOUDNÍ Úřední věstník (ÚV) jedné švýcarské republiky, jaké to čtení, samá iluminace a absurdnost. Pro PT čtenáře jsem si dovolil z ÚV oxeroxovat a okomentovat dvě perličky, jakož je i přeložit ze zdeúředního německého blabla. Dvě sousta pro kronikáře, které říkají o naší situaci víc než celé vědecké spisy: Případ první: SOVĚTSKÁ FIRMA, O KTERÉ NIKDO NIC NEVÍ. Zodpovědný (lépe snad nezodpovědný) vedoucí firmy SOJUZINOSTRANS či SOJUSTRANSIT či SOVTRANSAVTO ať se neprodleně dostaví tam a tam. Jde po něm smírčí soudce. Bohužel není švýcarským úřadům známo ani jméno (ne)zod- povědného cizince, ani sídlo firmy. Snad prý asi v Moskvě G-200 nebo K12 nebo tam někde, kde medvědi dávají dobrou noc, mají v tom ti kapitalisti pěknej bördel - mezi námi. Kdo by snad souha vedoucího znal, ať jej zpraví, že se nachází se svou firmou v průseru. GERICHTLICHE PUBLIKATIONEN Vorladung Der verantwortliche Geschäftsführer der Firma V/O Sojusvneshtrans, nun firmierend mit V/O Sojustransit, und Sovtransavto mit unbekanntem Geschäftssitz (vermutlich Moskau G-200 oder Moskau K12, USSR), wird zur Verhandlung als Beklagter betr. Forderung vorgeladen vor das Friedensrichteramt Münchenstein, Akazienstrasse 3, auf Montag, den 9. 2. 1981, 14.1 5 Uhr. Das Friedensrichteramt Případ druhý: MANŽEL SE ZDRŽUJE V PRALESE. To - prosím - v dnešní době není nic zvláštního. Je to případ manžela Zdenič- ky Holečkové (jméno pozměněno). Zde- ninka nepláče, dohodli se ostatně už doma. Nejednalo se o skutečné manželství, jen o takovou menší transakci na pohlavní úrovni. Směnný obchod. «Něco» za něco. Divíte se? Nedejte se vysmát! Takových kšeftíků se uzavírají ročně stovky. Co má chudák holka dělat, když nemá ani na Čedok! Uvodorovní se pod prvním «inostrancem», kterého se jí podaří zala- sovat. A když «mouřenín splnil svůj účel», pustí ho k vodě nebo do rodného pralesa. Tak svět odplácí! K soudním líčením tohoto druhu by měl být vždy pozván zástupce našeho veľvyslanectva jako spolupachatel své vlády. Ta by měla platit soudní výdaje event, alimenty. Je to koneckonců jen «její dílo» ve sporu Zdenky Unumwanghové proti Jocobovi Osemwegie-Holecekovi. Vorladung Im Verfahren Zdenka Unumwangho-H...., Birs- felden, vertreten durch ....., Advokat, Basel, gegen Jacob .......... geb. 23. 3. 1942, Aufenthalt unbekannt im Niger State, Nigeria, wegen Ehescheidung wird der Beklagte gemäss § 65 der Zivilprozessordnung vorgeladen zur Hauptverhandlung vor das Bezirksgericht Arlesheim (Dreiergericht) auf den 22. 1. 1981,8.15 Uhr, unter Androhung eines Versäumnisurteils im Falle des Ausbleibens vor Gericht. Bezirksgerichtskanzlei Arlesheim J. ŽAHOUREK 56 [pageend58]J. Kubias: POHLEDNICE Z AMERIKY 1 První setkání Jmenuje se Howard Bill, v Nevadě se narodil, ženu propil v Arizoně, koně v Kanadě . . . Popěvek, který jsme si kdysi dávno zpívávali, pubertální návštěvníci kovbojek, mi náhle zazněl v uších při vstupu na půdu Arizony jako signál, aby mě pak v různých variacích provázel celým «divokým západem». Sedím v kinu American na Perštýně, hrají se «Dobyvatelé západu» a nechce se mi věřit, že nejsem v kinu, ale tváří v tvář skutečnosti. Krajina odpovídá evokaci přesně. Plochá, do nekonečna se rozprostírající rovina, horký vzduch a sluncem sežehlá, až na tvrdou zem spasená tráva, tu a tam nízká skaliska, za jejichž balvany tuším tvar rudého bojovníka. Vysoké nebe a daleký obzor, ohraničený modrými horami. To vše dohromady je prérie. Dnes ji protíná široký šedivý koberec asfaltu západní magistrály, občas přerušený kovovou mříží, aby kopyta zvířat neprošla. Pionýrskou minulost země připomínají dřevěné saloony u Buffalo Billa nebo u plukovníka Codyho. Saloony připomínají cestujícím nostalgicky atmosféru doby velkého stěhování na západ. Stěny vyzdobené zbraněmi a výjevy z bojů s Indiány, suvenýry, ukazující americkým dětem «hrdinné» dobývání západu. Kdo chce vidět víc, opustí trasu highway a vydá se do terénu. Tu se setká s minulostí méně sentimentální a heroickou - zbořeniště s prostou tabulkou: «Zde stával ranč, přepaden Indiány v roce 18 . . Ranč vypálen, všichni obyvatelé pobiti. Čest jejich památce!» O vyvražděném národu, bojujícím zoufalý a nerovný boj za svobodu a půdu, se taktně mlčí. Obrovské dřevěné totemy v místech bývalých sídlišt národa, který dnes už jen - pokud jeho příslušníci nesplynuli s dobyvateli — apaticky dožívá v reservacích. Film pokračuje a rozvíjí se dále ve známých obrazech. Vojenská pevnůstka s dřevěnými věžemi, kolikrát jsem ji viděl ostřelovat ohnivými šípy, za těžkými dřevěnými vraty rozlehlý dvůr, známé vozy s plachtami. Vystupuji na plošinu jedné z věží, abych se vrátil sto let nazpět. Ale ovšem, ani zde se čas nezastavil, to jen tato země je tak ohromná, že běh času se hned nepostřehne. Němé kovbojky byly vystřídány zvukovými westerny a další a další generace sledují napjatě obrazy z pionýrské minulosti veliké země a osudy jejich bílých dobyvatelů. Kovbojové v širácích a s širokými koženými opasky vypadají jako dříve, jen střelci už nejsou tak přesní, jako byli jejich dědové, a nenosí kolty proklatě nízko. Nejsou už ani tak dobrými jezdci a tak hlídají svěřená stáda pohodlněji z terénních aut. Kůň už není životní nezbytností a jeho krádež se už netrestá smrtí. A u dřevěných pultů saloonu se místo «ohnivé vody» pije Coca-cola a pivo z plechovek, označených názvem Budweiser. Americký západ už není dávno divoký, ale kouzlo dobrodružství ještě zcela nezmizelo, a tak si přečteme trochu s úsměvem a trochu s dojetím tabulku u silnice: «Navštivte pět mil vpředu vpravo od silnice indiánskou reservaci bez obavy, že budete skalpováni.» 2 Hachita, chřestýši a Nozales Hachitu jsme objevili náhodou před deseti lety, když jsme chytali hady. Hachita není saloon, to bychom mu křivdi57 [pageend59]li, Hachita je hospoda, spise putyka v Bohem zapomenuté krajině, něco mezi pouští a prérií kdesi na jihu Arizony na hranici Sonory;a to už je Mexiko. Do Ha- chity se nedostaneme snadno, neleží při hlavních silnicích, ale kdo je trochu dobrodružnější nátury a má nadto zálibu v chytání živých hadů, najde ji, pobude a zamiluje si ji. Kraj okolo Hachity je zvlášť bohatý na jedovaté chřestýše a s tím chytáním - to je tak: Nejlépe se chytají v noci, kdy se vyhřívají na silnici vyzařující ze dne nastřádané teplo. Není to práce pro každého, vyžaduje hbité ruce a notnou dávku odvahy. Jedete pomalu se ztlumenými světly, stále sledujíce pozorně vozovku před sebou. Spatříte-li hada, je důležité co nejrychleji zabrzdit, mohlo by se snadno stát, že hada přejedete a škoda, kdyby to byl zvlášť veliký nebo krásný exemplář. Od této chvíle závisí úspěch lovu na rychlosti a rozhodnosti. Z vozu ješte pomalu jedoucího vyskočíte už s připraveným nářadím. Hůl zakončenou vidlicí nasadíte plazu za hlavu, abyste mu zabránili v úniku. Není to tak snadné a vyžaduje to rychlost a hbitost. Pomocník zatím rozevře pytel, do něhož svíjejícího se chřestýše, snažícího se za každou cenu uniknout a kterého nyní držíte v ruce za hlavou nebo na konci těla, s většími nebo menšími, ale spíše s většími obtížemi vsunete. Hada musíte držet pevně a nepovolit, sebemenší povolení nebo zaváhání — a hada ztratíte, nebo jste kousnuti. Vyžaduje to notnou dávku' chladnokrevnosti, slyšet z bezprostřední blízkosti hrozivý zvuk chřestidla prudce jedovatého hada není právě příjemný pocit. Je to práce, při níž se tají dech a pro napínavost podívané se z chytání živých chřestýšů stala v Texasu show a závody, při nichž záleží na rychlosti a době, za kterou chy- tač určitý počet hadů, kteří jsou již nahromaděni v bednách, vyjme a strčí do pytle. Je to sice také napínavé, ale díváte se na profesionály a konečně - hadi již jednou chycení a nahromadění v bednách nemají velkou šanci uniknout. To naše amatérské chytání chřestýšů, kteří jsou v plné síle, v noci v přírodě a často za velmi svízelných podmínek je daleko zajímavější a má své zcela zvláštní - i když nebezpečné, a snad právě proto — kouzlo. Po probděné a napínavé noci, strávené lovem hadů, nás čeká horký den; v této končině vystoupí teplota ke čtyřicítce, a tak s radostí spatříme v dálce vysoký kovový stožár s pomalu se otáčejícím větrníkem. Tyto kovové větrníky, tak typické pro vyprahlé pouště a buše jižních států, jsou větrné pumpy a znamenají jen jedno: že je na blízku voda. Zastavíme a dva jutové pytle s nočním úlovkem šesti chřestýšů rozmanité délky a tloušťky uložíme po vůz, aby byli chráněni před nesnesitelným denním vedrem. Sami jdeme spasenou travou k pumpě. Krajinu zde již známe z dřívějška a tak víme, že nás čeká osvěžující koupel v kulaté vodní nádrži, určené dobytku k pití. Větrná pumpa a nádrž znamenají blízkost lidí a zvířat. Ale ranč je někde v dálce, na blízku žádní lidé, jen dobytek se tu potuluje a spásá zbytky trávy, a tu a tam leží na zemi nafouklá mrtvola telete, oběť kousnutí chřestýšem. Voda v nádrži příjemně chladí a žíznivá zvířata, zpočátku před vetřelci plachá, si zvykají a klidně pijí. Osvěženi koupelí pokračujeme v cestě. Odtud už není do Hachity daleko. Nízké, bíle natřené stavení, místo dveří kus látky chrání současně vnitřek před spalujícím vedrem. Několik stolů, ale sedí se hlavně u nálevního pultu, hostů není nikdy tolik, aby se k němu nevešli, ale trousí se do noci. Na stěnách lokálu visí zbraně, kůže, obrázky z lovů a z bojů, v dřevě nálevního pultu zatlučené kovové centy a dimy, vše jako v každém pořádném saloonu, ale toto není dřevěný kouzelný saloon z westernu, na ten si jen tato kamenná hospoda na samotě hraje. Za pultem vládne obstarožní kráska neurčitého věku, při své prvé návštěvě zde před lety jsme ji pokřtili na Růži prérie a už jí to mezi námi zůstalo. Je tu stále jako živý inventář a nás přivítá už jako staré známé. V Hachitě se nejí, v Hachitě se jen pije, hlavně pivo, a povídá. Padáte-li hladem, jen neochotně a z protekce vám Růže prérie připraví pokrm ze smažených vajec a slaniny a i za ten musíte být vděčni v této pustině. 58 [pageend60]Hosté Hachity jsou stále stejní; obyvatelé několika málo chat v okolí, náhodní cestující jako my, hledači a sběrači, nikoli sběratelé kamenů, které dodávají do bru- síren ve Phoenixu a které se pak prodávají v obchodech se suvenýry v hotelových halách a v obchodech evropských velkoměst. Zdá se, že množství krásných kamenů ve zdejší krajině je téměř nevyčerpatelné, jen znát lokality, ale ty jsou přísně střeženým tajemstvím sběračů. Do Hachity zajdou jako do své knajpy i pohraniční policisté. Jsme zde v pustině, ale na horké půdě, kde se pašují lidé z Mexika jako laciné pracovní síly. Všichni hosté Hachity jsou pod drsnou skořápkou prostí, dobrosrdeční lidé, spjatí s přírodou více než jinde. My jsme si Hachitu zamilovali, její atmosféru, to něco, co jsme jinde nenašli, že kdykoliv zamíříme do Arizony, Nového Mexika a Texasu na hady, ještěrky, škorpióny a žáby, vždy v ní strávíme příjemný odpočinek při několika plechovkách Budweiseru neb nebo Coorsu. A při hovoru, přerušeném včera před dvěma lety. K návštěvě Hachity patří už tradičně skok za hranice do Mexika. Neobdržev opakovaně z neznámých a mně nesdělených důvodů mexické visum, zbývá mi jen jedna cesta: dírou v drátěném plotě podle zvyku pražských kluků. Hranice mezi Arizonou a Mexikem nerozděluje jen dva státy, ale dva světy. Za drátěným plotem jsme okamžitě obklopeni osmi až desetiletými kluky, pokřikujícími «girls, girls» a snažícími se nás dovést za čtvrt- dolar k jen o málo starším sestřičkám, od nichž v příznivém případě uzavření obchodu obdrží další čtvrtdolar. Američtí rancheři z blízkého i vzdálenějšího okolí se sem jezdí povyrazit při laciném alkoholu. V Hachitě jsme slyšeli od policistů nejen o výstřelcích amerických mladíků, ale i o výstřelech, končících tragicky. Mexičané mají zde, na horké pohraniční půdě, často strach zasahovat proti «bavícím se» Američánkům a tak volají na pomoc policii svého velkého souseda. Není divu, že Mexičané ze Sonory se dívají na své sousedy všelijak, ale hlavně se závistí, jako chudí příbuzní na bohatého strýčka. Američané jim oplácejí neskrývaným despektem. Vesnici Nozales za hraniční čarou ovládá díky sňatkům svých četných dcer jediná rodina. Vše, co potřebují obyvatelé městečka k živobytí i k rozptýlení, je produkováno a distribuováno touto rodinou. Přespíte v jejich hotelu, navečeříte se - a dobře - v jejich restaurantu, popijete a zatančíte si v jejich baru, potře- bujete-li holiče či kadeřníka, je zde jejich salon. Obchodní centrálou rodiny je obchod se smíšeným zbožím. Opravdu smíšeným, kde dostanete vše, nač si pomyslíte a jen se divíte, jak se vše do tohoto dlouhého úzkého krámu, vypadajícího spíše jako skladiště, vejde. Před nedávném dostala tento obchod věnem nejmladší a poslední dcera, ale protože se jejímu manželu líbí více svobodný a volný život gauče na ranchi, řídí obchod hlavně matka. Zde nakoupíme zboží, které jinde tak levně nedostaneme, počínaje již obligátně do USA pašovaným rumem a jinými nápoji, pro sebe a přátele kožené kabáty s třásněmi ä la John Wayne, různé rarity, jako vysušené mořské rejnoky, vypadající na stěně jako malé příšerky, želví krunýře obřích rozměrů, kožené opasky, šachovnice s figurkami z barevných kamenů, pestrobarevné kusy látek jen tak k ovinutí těla, pancha, mexické a texaské klobouky. A jak v této směsi nejrůznějších pachů chutnají ušmudlané a přeslazené bonbony a cukrovinky, vesměs nebalené, při jejichž konsumaci nesmíte pomyslet na hygienu. Po nákupu si přímo v obchodu objednáte a zaplatíte ostrou mexikánskou večeři v restauraci jedné z dcer, aby ani cent nepřišel do cizích rukou. Ostatně, jako devisoví cizinci, platící tvrdým dolarem, tu jsme nekorunovaní králové. Pokladnu ovládá matka rodiny, seňora úctyhodné váhy, jako většina žen zde v jejím věku. Seňora, sledujíc očima nezvykle dlouhý sloupec nakoupeného zboží, mě okamžitě diagnostikuje jako cizince neamerického původu, a protože mi nebyl neznámý názor zdejších obyvatel, ani mě nepřekvapuje její otázka přímo na tělo: «Máte rád Američany?» Bleskově mi došlo, co se ode mne očekává, a tak jsem 59 [pageend61]přirozené odpověděl. Reakce nastala okamžité. Tučná tvář seňory se roztáhla do přátelského úsměvu a hned jsem byl nazván caballero a z účtu byla škrtnuta položka za pěkný texaský klobouk - čtrnáct dolarů - prý na památku. Památka je pečlivě uschována v mé skříni, ale — po pravdě řečeno — má odpověď nebyla právě upřímná: mám rád lidi i s jejich chybami, ale cítil jsem, že nemohu tuto seňoru zklamat. 3 New Orleans Motto: Mississippi, Mississippi. Na světě jsou města, která mají to štěstí, že jsou slavná. Lidé navštěvují rádi slavná města, jejich umělecké poklady, historická místa, rodiště vynikajících lidí. Nebo pro jejich krásné panorama. New Orleans vděčí za svou slávu Mississippi, slavné «Staré» řece černošských spirituálů, čtvrti Vieux Carré, přežívající nostalgicky francouzskou koloniální minulost města, a konečně, ale zdaleka ne naposled, hudbě. New Orleans je kolébkou blues a v hospůdkách Vieux Carré se dosud hraje jazz ve své původní podobě. Jedno patří k druhému a celek vytváří onu půvabnou a jinde neopakovatelnou atmosféru města. Mississippi je také slavná řeka, mohutná a dlouhá, taková americká Volha, širo- kája americkája. Dosud ji tu a tam brázdí kolesové pavlačové parníky, známé z lodi komediantů, dnes už jen z tradice a symbolicky opatřené dvojicí štíhlých komínů na přídi a s pohánějícím obnaženým kolem vzadu. Reka, při jejíchž březích se odvíjejí osudy milionů lidí amerického středozápadu a jihu, na jihu hlavně černých, má právo být slavná. Stará řeka inspiruje nejen černé zpěváky spirituálů, ale i básníky na vzdáleném konci světa. Mississippi, Mississippi, až má loď ztroskotá, zazpívej mně, Mississippi, o kráse života. Reku, která jednou vstoupí do literatury, nelze zapomenout, jedno, je-li to veletok nebo malá kamenitá Svratka na Českomoravské vysočině, nebo třeba věčně studená Zdobnice v Orlických horách. Mississippi má navíc i krvavou historii. V jejím ústí se rozhodlo, komu bude patřit tato část Nového světa, a z bývalé francouzské državy zůstalo jen poetické jméno státu — Louisiana, a pak, Vieux Carré New Orleansu. Ta Vieux Carré. Evropanu, unavenému z jednotvárné šedi amerických downtow- nů, je najednou dobře v těch úzkých uličkách s francouzskými jmény, kypících životem, utichující teprve k ránu. New Orleans je sice americké město, i ono má své mrakodrapy a široké avenue, ale to na něm není důležité. Důležité je, že New Orleans je kus Evropy na americké pevnině a že návštěvníci neposílají pohlednice s mrakodrapy, ale s uličkami Vieux Carré, s jejich domy, s pavlačemi na štíhlých sloupech a s nostalgickými lucernami minulého století. Ta Vieux Carré. Hospody, hotýlky, bary, krámek na krámku, voní to tu jihem, ale i kořením a vůněmi dálného východu. Lze tu koupit vše možné i nemožné, starožitnosti, čínské kuriosity, věcičky, kde musíš dlouho hádat, k čemu vlastně slouží, rozkošné maličkosti zcela k ničemu nepotřebné, ale nacházející zde přesto své kupce. Voňavá kadidla, hořlavé tyčinky exotických vůní. V maličkých butykách se lze proměnit v prince nebo černokněž- níka a procházet se tak v ulicích. Nic zde není nemožné. New Orleans je kolébkou blues, Vieux Carré žije stále hudbou a v jejích hospůdkách se dosud hraje původní jazz. Zde se zrodilo mnoho velkých i menších postav jazzové éry, a snad jen zde, v New Orleansu, se mohla a snad musela narodit jedna z největších, člověk zlatého srdce, nezapomenutelný Sachmo. Louis Armstrong zde v nejnuznějším prostředí slums prožíval své dětství, zde se za pobytu v polepšovně naučil hrát na trubku a zde dobýval později na pódiích malých barů a hospůdek svých prvních úspěchů, než si podmanil svou trubkou svět. Z této tradice žijí dnešní černošské kapely dodnes. Ty bary ve Vieux Carré, ty hospůdky v rue Bourbon, v rue Royal, v rue Dauphine, z nichž zní po celý den dlouho do noci táhlé zvuky trubek černošských 60 [pageend62]hudebníků. Občas vyjde kapela do uliček, vyhrává chodcům, aby pak, provázena jimi, zaujala opět místo na pódiu své hospůdky. Tmavomodré blues Jaroslava Ježka. Jsou tři hodiny ráno, uličky plné lidí, spící děti v náručí rodičů. Takový je New Orleans ještě dnes. Ještě se nechce domů, táhne to k řece. Jdu teplou nocí pomalu utichujícími uličkami k Mississippi. Dívám se na mohutnou, kalnou a líné tekoucí Starou reku a do jejího šumotu se mi mísí verše Vítězslava Nezvala. Mississippi, Mississippi, až ztroskotá můj vrak, zazpívej mně, Mississippi, pohřební zpěv jak pták. 61 [pageend63]^20\* DEUKnTESSEn-SPEZIňLITňTEH BLEICHERWEG 20. 8002 ZÜRICH I! VÁM NABÍZÍ ! ! s perfektní obsluhou, lahodnou chuti mnoho a mnoho nejrozmanitějšich dobrot, z nichž jenom pro ilustraci vyjmenováváme: UZENINY: moravské klobásy, špekáčky, pražská šunka, pražské párky (i v konzervě na dovolenou pro každou příležitost), husí játra, domácí tlačenka, čabajka, uherský salám bez papriky i s paprikou, jitrnice, jelita. PEČIVO: spec, český chléb, vydrží po celý týden čerstvý; dále pak dobroty jako na př. makový závin, jablkový závin, pagčky, bábovky, české koláče, a jako novinka: RAKVIČKY, a to se šlehačkou nebo i bez ní. SALÁTY, KRÉMY: vlašský salát, český rybí salát, český bramborový salát, žampionový salát, brynzový krém, liptavský sýr a mnoho jiných pochoutek. K PITÍ: Plzeňské pivo v různém baleni, budějovický Budweiser, Tuzemský rum. Becherovka, Jelínkova slivovice, Singrovka. A DÁLE: Tvaroh na strouhání, Znojemské okurky, nové koření, český 8%-ní ocet, kremžská hořčice, hotové houskové knedlíky v prášku nebo v mraženém provedení, hotové ovocné knedlíky. Současně Vám připomínáme naši nabídku a zcela novou službu: Starosti o hostiny a PARTY přenechte s plnou odpovědností nám. Stačí pouze zatelefonovat a vše je vyřízeno. My pracujeme za Vás. Zajistíme vše od A do Z, samozřejmě včetně dodáni na místo a obsluhy ke stolu. Jistě budete s naším perfektním personálem i Vy spokojeni. Teď už stačí jen zvednout sluchátko a vytočit 201 55 59 nebo 201 55 68.... Také nezapomeňte, prosím, na to, že do 15. května u nás probíhá " A K T I O N ’ na mlýnky na mák. Původní cena 35,60 Fr. byla na tuto dobu zredukována na 29,80 Fr. Těšíme se opravdu na Vaši účast, na Vaše připomínky. Přijďte se přesvědčit o našich službách k Vaší naprosté spokojenosti. POLAK & SYN POZOR - ZMENA ! Dne 3. ledna 1981 jsme převzali (odkoupili) obchod a zásilkovou službu. Protože pan David se vzdal jakékoliv maloobchodní činnosti, nabízíme Vám naše služby. Volejte pouze telefon 01 / 201 55 59 nebo 01 / 201 55 68. Děkujeme. POLAK A SYN, BLEICHERWEG 20, 8002 ZÜRICH 62 [pageend64]PROJEV DOBRÉ VŮLE - DOBRÁ RADA Oleje STELLA jsou klinicky vyzkoušené mnohostranné produkty pro zdraví a sport. „CELÁ PRÍRODNÍ LÉKÁRNA V JEDNÉ LAHVIČCE”, tvrdí jeden zkušený profesor medicíny, nadšený účinkem olejů STELLA. NERVY - SRDCE - ŽLÁZY - KREVNÍ OBĚH - REVMA ARTRITIS - HOREČKY - ANGINA - CHRONICKÁ RÝMA .... Produkty STELLA expedujeme již do 17 zemí!!! UČINÍTE OPRAVDOVOU RADOST (doma i zde) RODIČŮM, PŘÍBUZNÝM, PŘÁTELŮM. Vaše objednávky vyřídí buď: BIOLOGISCH NATURWISSENSCHAFTLICHES FORSCHUNGSINSTITUT 8044 ZÜRICH, Kraftstrasse 25 nebo: BELLEVUE-APOTHEKE 8001 ZÜRICH, Theaterstrasse 14. Telefon 01 - 344411 63 [pageend65]Móda nemusí být drahá Největší výrobce na světě 64 [pageend66]wiňfeřftiu^ leben Životní pojistka u švýcarské pojišťovny není jen bezpečné finanční zajištění, ale i jistota trvalé hodnoty uloženého kapitálu Jiří Popper, organisačni vedoucí Winterthur-Leben Subdirektion Zürich Region West 8045 Zürich, Uetlibergstrasse 194 Tel. 01 / 35 74 42 winterthúř vie [pageend67]A.Z. 8048 ZÜRICH Postretouren und Adressänderungen erbeten an: 8025 ZÜRICH, Postfach 650 MAGAZIN ZEITSCHRIFT IN TSCHECHISCHER SPRACHE JOURNAL EN LANGUE TCHEQUE Verlag, Administration, Redaktion / Editeur, administrateur, rédaction MAGAZIN, CH-8025 ZÜRICH, Postfach 650 Chefredaktor / Chefrédacteur....................................................................... Vlad. Škutina Erscheint/ parait..................................................... sechsmal jährlich / six fois par année Druck / Impression Graphic, Creation & Print, Zürich; Max Gstöttner, Regensburg [pageend68]