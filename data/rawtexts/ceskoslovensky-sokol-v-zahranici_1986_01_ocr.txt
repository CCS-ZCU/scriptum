Ročník XXXVI. ČESKOSLOVENSKÝ SOKOL V ZAHRANIČÍ Číslo 1. (351.) ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ LEDEN 1986 Sokolskému bratrstvu, čsl. demokratické krajanské a exilové veřejnosti: DO ROKU VI. SOKOLSKÉHO SLETU Ústředí československého sokolstva v zahraničí, které je dočasným nástupcem a zástupcem násilně umlčeného sokolstva v naší vlasti a sdružuje 4,000 sokolských příslušníků v 5 župách, 32 jednotách a pobočkách ve 12 zemích svobodného světa, uspořádá za šest měsíců svůj slet. Na tento, v pořadí již šestý slet svobodného československého sokolstva v zahraničí, který se bude konat ve dnech 3.-7. července 1986 v Curychu ve Švýcarsku, srdečně zveme všechny čsl. demokratické krajany a exulanty. Sokolské slety v naší vlasti byly nejkrásnějšími slavnostmi našeho národa, neboř vyvěraly ze srdcí a duší jeho příslušníků a byly spontánním vyjádřením jeho tužeb a smýšlení. Ze sokolských sletů byly čerpány podněty růstu a rozletu národního sebevědomí a slety byly proto skutečnými lidovými slavnostmi v nejkrásnějším smyslu tohoto čs sokolstvo v zahraničí pojmu. Měly také vždy VI. SLET • ZŮRICH 1986 veliký význam politický. Stačí jen připomenout čtyři všesokolské slety: VI. slet r. 1912 byl předzvěstí a přípravou boje o znovuzískání svobody a samostatnosti, zahájený dva roky na to za I. světové války a v němž podíl Sokola při tvoření čsl. legií a v domácím odboji byl rozhodující; VIII. slet r. 1926 byl jednoznačným odmítnutím rozrůstající se nákazy fašismu a podstatným podepřením demokratických sil v národě; X. slet r. 1938 byl manifestačním projevem odhodlání jednotného národa k obraně svobody, demokracie a nezávislosti republiky; XI. slet r. 1948, jediný po II. světové válce a zatím také poslední sokolský slet ve vlasti, byl spontánní demonstrací sokolstva a s ním většiny národa proti rudé diktatuře nastolené komunistickým únorovým pučem. Slety Cs. sokolstva v zahraničí vědomě navazují na tuto slavnou a hrdou tradici. Navazují na všesokolské slety, které byly mohutnou vzpruhou naděje a víry celého národa v lepší a opět svobodnou budoucnost - již kdysi za Rakouska, později za nacistického útlaku a nyní za komunistického režimu v okupované vlasti. Naše zahraniční slety navazují na minulost, aby vzácné a osvědčené sokolské hodnoty zůstaly nejen národu uchovány čisté a nenarušené, ale také silné a připravené na vše, co nás čeká v blízké a daleké budoucnosti. V tom je také jejich veliký význam politický. [pageend1]Události poslední doby naznačují, že světové dění se opět dostalo do pohybu. Nemůžeme zatím s plnou jistotou odhadovati jakým směrem a jakou rychlostí se pohyb uskuteční. Je však naší povinností, abychom všemi silami podporovali vývoj, který jako vždy v lidských dějinách, musí nakonec spěti k dosažení jediného cíle, o který lidstvo bojuje: svobody. Předním sokolským úkolem v této závažné době je zvýšení naší ostražitosti a nesmlouvavého odporu proti bezpráví a zločinnosti mezinárodního komunismu, který uvrhl lid v naší vlasti do novodobého otroctví a nezměrné kulturní, duševní a mravní bídy. Vláda, která z Prahy řídí režim usilující o vyhlazení humanitních tradic našeho národa, se udržuje při moci jen surovou silou a terorem a musí být podepřena sovětským okupačním vojskem. Za svou proradnou úlohu, kterou pomáhá Moskvě zotročovat náš národ, je právem hluboce opovrhována drtivou většinou obyvatel naší vlasti. V tomto zápase nemůže být kompromisu pro nikoho z nás s režimem násilí a lži ve vlasti a proto musíme bezvýhradně odmítat a odhalovat všechny nástrahy a činy, jimiž tento režim usiluje o narušení naší jednoty a znemožnění naší činnosti. Patří mezi ně tak zvaná úprava vztahu k republice, podmíněna přísahou věrnosti ČSSR, která má za úkol rozvrátit náš exil i když je jasné, že hlavním cílem režimu je zlomení páteře odporu a vymýcení víry v lepší zítřek těžce zkoušeného lidu v Československu. Vzdor obtížným podmínkám, daným našim rozptylem po světě, musíme vytrvalou činností pomáhat zachovávat a živit tuto víru v nové osvobození naší vlasti a zdolávat vše, co by tuto víru mohlo oslabit. V tomto odporu zločinné ideologii komunismu, bude náš slet v Curychu významným příspěvkem. Bude nejen sletem našeho Cs. sokolstva v zahraničí, ale všeho sokolstva, neboř se jej zúčastní početné výpravy sester a bratří českého a slovenského sokolstva v Americe a Jugoslávského Sokola ve svobodném světě. Naše letošní oslava velikosti Tyršovy sokolské myšlenky se bude sice konat pod cizí oblohou, ale pod vlajkami svobodného Československa, svobodného sokolstva, a pod vlajkami států, v nichž sokolstvo nadále pokračuje ve své činnosti, která mu byla ve vlasti znemožněna. Obdobně jako všech pět sletů předcházejících, stane se i tento slet velkou národní a politickou manifestací za nové osvobození naší vlasti. Zveme proto všechny demokraticky smýšlející Cechy, Slováky a Podkarpatské Rusíny ve svobodném světě, bez ohledu na jejich politickou, náboženskou či jinou příslušnost, aby společně s námi na sletu v Curychu se stali mluvčími umlčeného a svobody zbaveného lidu v Československu, vyjádřili věrnost ušlechtilým ideálům z nichž vznikla svobodná Československá republika a pomohli vytvořit společný svaz důvěry v kladné hodnoty našich národů, jimiž se nám podaří zdolat všechny těžkosti a překážky a jejichž výsledkem bude obnova svobody a demokracie v Československu. Tam svět se hne, kam síla v dobra službě se napře! o s t Re d i Če s k o s l o v e n s k é h o s o k o l s t v a v z a h r a n ič í Zdeněk M. Dobrovolný jednatel Jan Waldauf starosta 2 [pageend2]ZPRAVODAJSTVÍ VI. SLETU ČS. SOKOLSTVA V ZAHRANIČÍ - 1986 ČS. SOKOLSTVOV ZAHRANIČÍ VI. SLET • ZÚRICH 1986 Propagační nálepky Sokolským jednotám byly zaslány aršíky sletových nálepek na dopisy. Nálepky se sletovým znakem (v červeno-bílém provedení) by neměly chybět na žádné korespondenci sokolských příslušníku. Zájemci si je mohou objednat u činovníků svých jednot. V jednotách jsou rovněž k dostání kulaté propagační sletové nálepky pro motorová vozidla. Jsou účinnou a vkusnou propagací sletu a doufáme proto, že auta všech našich příslušníků jimi budou ozdobena. Sletový plakát Sletový plakát, vyobrazený v listopadovém čísle našeho časopisu, je v tisku a bude rozeslán v polovině února. Plakáty budou vytištěny s vhodnou jazykovou mutací podle místa určení a v dvojím provedení - v menším množství v obvyklé plakátové velikosti, ve větším množství v zmenšené, letákové velikosti. Sokolští příslušníci se žádají o získání povolení k jejich umístění všude kde se shromažáují naši krajané a exulanté - v našich tělocvičnách, v budovách a místnostech jiných spolků, u krajanských podnikatelů a obchodníků a jiných vhodných místech. Sletové ubytování K ubytování se sletovému výboru již přihlásilo na 800 hostů, převážně ze zámoří. Návštěvníci sletu se znovu upozorňují, že v době konání sletu se současně konají oslavy 2000 let města Curychu na které přijedou návštěvníci z celého světa a každé lůžko hotelů, motelů a pensionů Curychu bude v té době obsazeno. Lhůta daná hotely a ubytovacími institucemi, s nimiž sletový výbor spolupracuje, končila v listopadu minulého roku. Další přihlášky budou proto přijímány a vyřizovány prostřednictvím dopravního spolku města Curychu až do vyčerpání kapacity - ovšem bez záruky ubytovacího odboru, na vlastní risiko objednavatele. Posletový autokarový zájezd V rámci sletového pořadu bude pro zahraniční zájemce připraven na pondělí 7. července 1986 celodenní okružní autokarový zájezd po Švýcarsku se zajímavým programem. Trasa bude: Curych, Solothurn, Bern, Interlaken, Lucern, Curych. Cena: $ 30 (U.S.). Přihlášky musí být podány do konce února 1986 na adresu: Turnverein Sokol, Postfach 1110, CH-4502 Solothurn 2, Switzerland, a úhrada jízdného současně poukázána na: Union Bank of Switzerland, 4502 Solothurn, Amts- hausplatz 1, Konto Nr. 745.871.JI D, TV Sokol. Posletový tábor mládeže Tábor bude uspořádán v Bursenbergu v Rakousku ve dnech 8. až 20. července 1986. Protože kapacita tábora je 50 osob, zajistí zájemcům účast jen včasné přihlášky. Cena: 250.- Fr. Mládeži, cvičící na sletu, bude poskytnuta 50% sleva na táborném, takže zaplatí pouze 125.- Fr. 3 [pageend3]Vstupenky na sletové podniky Formuláře objednávek vstupenek na sletové podniky byly rozeslány do jednot Ústředí čs. sokolstva v zahraničí, na ústředí Americké obce sokolské a Slovenské tělocvičné jednoty Sokol v USA a na cestovní kanceláře, které zajišťují hromadné lety a zájezdy na slet. Jednotliví zájemci si mohou objednat vstupenky prostřednictvím nejbližších sokolských jednot. Ceny vstupného na jednotlivé podniky jsou uvedeny na poslední straně tohoto časopisu ("Předběžný pořad VI. sletu). DARY NA SLETOVÝ FOND DARY NA SLETOVÝ FOND Výkaz č. 7. (Dárci v Montrealu v Kanadě, není-li jinak uvedeno). 250.00 dol. A.K. Velan 200.00 dol. R. Nehasilová, Cicero, USA 100.00 dol. Národní rada žen svobodného Československa, New York, Ludvík Rychtera, Cleveland, USA, Dr. Miloš Vítek 50.00 dol. S. Cornová, Toronto, M. Cvachovcová, Toronto, P. Falto- vá, Dr. N. Každan, D. Košacký, Dr. Z. Mézl, J. Tuši, Vacl Mfg. Co. 30.00 dol. J. Konečný, Nejmenovaná 25.00 dol. V. Chochol, Nejmenovaný, J. Gazda, H.J. Kaufman, M. Kent, Nejmenovaný, Calgary 20.00 dol. A. Dojáček, J. Hruška, Alexandria, M. Loukotová, Dr. J. Z. Maxant, C. Štěpán, J. Nový, B. Voráěek, T. Zvěřina 10.00 dol. A.J. Polák, Nejmenovaný 5.00 dol. J. Fellmann, Toronto Evropská oblast (Dárci ve Švýcarsku, není-li jinak uvedeno). 460.- Fr. Sokol St. Gallen 200.- Fr. R. Jonas, Lausanne 100.- Fr. D. Hoffmann, Genthod, F. Paukert, Ženeva 50.- Fr. Dr. Z. Novotný, Oberbipp, H. Bringhen, Visp, O. Janák, St. Gallen, P. Anděl, Balm, J. Mazáček, Winterthur, Z. Halama, Fallanden, S. Dušánek, Oberrieden, J. Dvořáček, Zollikerberg 33.- Fr. M. Brepta, Solothurn 30.- Fr. M. Uher, Liebefeld, M. Šmídek, Burgdorf, Dr. Z. Štěpánek, Solothurn, J. Řehák, Winterthur 25.- Fr. B. Akrman, Ittigen 20.- Fr. J. Hlinovský, Lucern, J.V., Emmenbriicke, J. Grimm, Bern, V. Mářa, Jona, J. Bachmann, Emmenbriicke, K. Laube, Langendorf, A. Zálešák, Solothurn, B. Halama, Pfaffhausen, I. Beránek, Brugg 15.- Fr. V.D., Curych 10.- Fr. J. Jordán, Emmenbriicke, J. Dražan, Liebefeld. Všem dárcům srdečně děkujeme. - Sbírka pokračuje. 4 [pageend4]POMAHATELSKÁ ŠKOLA ÚSTŘEDÍ V CANBEŘE Zora Kašpárková Řada měsíců uběhla od první zprávy, že v Austrálii bude uspořádána pomahatelská škola Ostředí ěs. sokolstva v zahraničí. Nejprve jsme tomu mnoho nevěřili. Austrálie je zemí vzdálenou a výlet sem, za jakýmkoliv posláním, je značné finanční vydání. Víme to z vlastní zkušenosti, když se chystáme na slet. Cas plynul a myšlenka jednáním nabývala na určitosti. Když bylo stanoveno přibližné datum, uvědomila jsem si, že představa, sen, se mění ve skutečnost. V tom okamžiku se dosud potlačované úvahy, obavy, dostaly do popředí. Cvičitelské školy měly vždy přesný rámec technický, praktický i ideový. Znám náročnost, která byla na nás kladena již ve školách pomahatel- ských, ač jsme byly jen dorostenky, ve věku mezi 15-18 lety. Vzpomínky i zkušenosti z dávné minulosti týčily se proti holé skutečnosti. Víme všichni předobře, že se náš sokolský život podstatně liší od sokolského života doma, v jeho kolébce, kde byl požehnán téměř všemi, kde příslušnost k sokolské rodině byla nejlepším doporučením, jak je tomu v exilu? Žijeme v rozdílném prostředí i kultuře, obklopeni cizím jazykem. Jsme pouhou etnickou skupinou, která má sice dost příznivců mezi krajany, ale bohužel i dost nepřejících nepřátel, ač jejich motivaci k tomu neznáme. Generační problém v našich sokolských řadách nabývá na síle. Jsou tu staří - pamětníci. Násilně přetržený vývoj válkou dal vznik skupině střední - kteří aspoň pamatují, že Sokol byl, a pak ti mladší - kteří neví nic, co horšího, že nechtějí ani znát. Pro ně je Sokol místem cvičení, spíše sportu, nebo moderního, dala bych přednost slovu 'módního', tělocviku. Myšlenka a tím i osobní povinnost k celku jim zůstává cizí, nechtějí často ani respektovat organizační zřízení, které podceňují. Neuvědomují si, že jen v pořádku, přesnosti a v osobní disciplině se může dařit velkým činům. Jistě velký podíl na tom má i skutečnost, že ti mladí z domova mají vypěstovaný podvědomý reflex: ošiá zřízení jak můžeš, kývni a neber to vážně, raději zapomeň, slovo je pro ně nezávazné. Nu a všechny tyto myšlenky prošly mojí hlavou, obavy z nadcházející školy nabývaly na síle. Jak dalece bude členstvo ochotné školu přijmout? Obávala jsem se zklamání u bratří i sestry, kteří váží tu dalekou, nákladnou cestu, svůj čas, aby se nám věnovali. Vzdálenosti, které dělí jednoty jsou tak značné, často nepřekročitelné, že přímo dávají podnět k ilusím, že tam, kde to neznám, je vše dokonalé. Jen málokdy zmínka, poznámka v některém článku, nesměle řukne otázkou: "Nemají tam též problém?" Konečně se přiblížil den příjezdu našich hostí. Jak proběhla škola v Sydney a Melbourne, bude popsáno tamnějšími přímými účastníky. U nás v Canbeře? Jako na zlost, nebyla ani stoprocentní docházka. Chyběly dvě, pro opravdu závažnou příčinu. Těžko naše setkání v cvičební hodině nazvat ško5 [pageend5]lou, když nám na zádech sedl pět, ba i šest křížků, ale bylo to přátelské zacvičení, výměna zkušeností, názorů i kritiky z předsletového nácviku. Hosté viděli cvičební hodinu jakých je do roka bezpočtu, každou středu, které jsou dány možnostmi prostoru (fysiotherapie) i věkem cvičících. Nic jsme nepředstírali, ani netajili. Na nich je nyní hodnocení. Během těch tří dnů, které byly pro Canberru vyhrazeny, jsme s hostmi prošli a sjezdili co se dalo, aby náš nový domov poznali. Večery jsme trávili dlouho přes půlnoc diskusemi, vyprávěním, vzpomínkami a hledáním nových cest, rozbíráním problémů o dětech, mládeži, tělocvičné náplni i jazykových potíží atd., co jich dnes doba přináší. Nechyběly ani úvahy nad sletem, přípravami a jeho organizací, těžkostmi se ho účastnit. Závěrem tohoto článku má být shrnutí a hodnocení, zda pomahatelská škola splnila či nesplnila svůj úkol. Proti této otázce kladu další: "Je vždy nutné, aby se něčeho určitého, stanoveného, dosáhlo a splnila se představa?" Vždyř vybudování vztahu mezi lidmi, překlenutí vzdálenosti mosty, má nesmírný význam a je-li setkání posilou v práci těm, kteří žijí daleko, bez možnosti vzpruhy, pak jistě byl dosažen i splněn úkol. (Očekáváme další zprávy a dojmy o pomahatelské škole v Austrálii od sester a bratří v Sydney a v Melbourne; budou uveřejněny v následujících číslech.) VZPOMÍNÁME ... Před pěti roky, 22. ledna 1981, zemřel v Montrealu v necelých šedesáti pěti letech přední exilový básník Pavel Javor - Dr. Jiří Škvor. Montrealská a kanadská česká obec ztratila obětavého kulturního pracovníka, zakladatele montreálské odbočky Společnosti pro vědy a umění a spoluzakladatele jejího ústředí ve Washingtoně a redaktora jejího čtvrtletníku Proměny. Jeho předčasným odchodem utrpěla velikou ztrátu naše zahraniční sokolská obec, neboř byl vždy a ve všem také věrným vyznavačem Tyršovy sokolské myšlenky, pro jejíž rozvoj v exilu vykonal mnoho dobré práce. Zasloužil se podstatně o zdar mnoha sokolských podniků, včetně dvou významných sletů konaných v Montreale (1955 a 1967) a zastával mnohé sokolské funkce - byl několik let vzdělavatelem a pak starostou sokolské jednoty "Masaryk" v Montreale. Bezprostředně před svou smrtí napsal úvodník do našeho věstníku, nadepsaný "Pramen vody živé...". Uvedl v něm: "Sokol v zahraničí žije i dnes těmi ideály, z nichž se zrodila Československá demokratická republika a jež hájíme i v cizině. Sokolské bratrství je pramenem vody živé, pramenem, který se může - pod nepřízní osudu - stát na čas méně slyšitelným, aby pak vyrazil v ještě větší síle a čistotě." Zachováme mu trvalou čestnou památku! (M. V.) 6 [pageend6]ŽALOV ROMAN KOKRDA V pondělí, 2. prosince 1985, zemřel v Londýně vzácný československý vlastenec, účastník bitvy u Zborova v I. světové válce a čsl. zahraničního odboje za II. světové války, oddaný člen Sokola, bratr plk. Roman Kokrda. V krematoriu Golders Green se s ním rozloučil předseda Csl. obce legionářské v zahraničí, bratr mjr. gšt. M.F. Kašpar, z jehož projevu vyjímáme: "Bratr Roman, podobně jako většina jeho spolubojovníků, jejichž průměrný věk v roce zborovské bitvy byl 23 let, se narodil v poslední dekádě XIX. století, v níž vyvrcholilo jedinečné údobí celého jednoho století. Vyzbrojen duchovně a kulturně čtyřmi údobími našeho obrození - Dobrovského, Kolláro- va, Palackého a Havlíčkova - národ se od r. 1862 vyvíjel i fysickou zdatností soustavy Tyršovy, takže koncem století, kdy se rodí naše první legionářské pokolení, je ve stavu jakési nedočkavosti a netrpělivosti na osudnou hodinu v evropských dějinách. Dočkali se, na Východě u Zborova, na Západě u Arrasu. - Po Zborovu a Bachmači nastala nejtěžší doba našich legií na Rusi, když se octly v krvavém víru bolševické revoluce před nastoupením oné velkolepé anabáse přes Penzu, Samaru, Ufu, Celjabinsk a Bajkal do Vladivostoku a odtud domů, do vlasti, samostatného Československa. Po Mnichově bratr Roman Kokrda viděl jasně, že osvobození Republiky přijde opět ze zahraničí a že jeho místo, jako legionáře, rozeného ze Střel- ských Hostie u Strakonic, kraje Husova, musí být v zahraničním vojsku. Po těžkém ale nutném rozloučení s chotí Ludmilou, která v jeho nepřítomnosti poznala hrůzu nacistických koncentračních táborů, odešel do Francie. Po francouzském tažení a příchodu do Anglie, které shodou okolností panoval král Jiří VI., narozený v témže roce jako on - 1895, zůstal s polní jednotkou. Stal se osvětovým důstojníkem. V této funkci se staral o to, aby se jméno vojáků toho národa, o němž zde mnoho nevěděli, dostalo do všech vrstev obyvatelstva. Jeho dočasnými zbraněmi se staly vzorné sokolské družstvo, fotbalová jedenáctka, brigádní hudba a mužský sbor, s nimiž procestoval britský ostrov v nákladním automobilu. Britové se mu také za to, ze úspěchy našich zájezdů značně přispívaly na britský válečný průmysl, odměnili řádem Britské říše - OBE. Byl též nositelem americké Medal of Freedom a vysokých vyznamenání československých i spojeneckých. Po odmítnutí spolupráce s komunistickým režimem odešel se svou chotí 1. června 1948 do třetího exilu, do Anglie, kde se věnoval oněm dvěma zbraním, které bylo nutno i v míru pěstovat - Sokolu a Legionářské obci v zahraničí. Obě tyto obce jej jmenovaly, za jeho zásluhy, čestným členem. Choř Ludmila mu zůstala do posledního dechu největší mravní posilou. Loučíme se dnes s bratrem Romanem a věříme-li, že tam někde za oponou věčnosti je kus našeho československého nebe, přejeme mu, aby se znovu setkal s těmi, které tak vojensky a mužně obdivoval a ctil - s těmi Vilímky, Céčky, Šveci, Vašátky, Gayery, Luži, Lišky a Cíly a všemi ostatními příslušníky onoho velkého a nesmrtelného legionářského Bratrstva. Věříme s Tebou, bratře Romane, že téměř sedmdesát let po Zborovu, přijdeš mezi své a poznají Tě." 7 [pageend7]JOSEF JOSTEN V patek 29. listopadu 1985 náhle zemřel v Londýně významný novinář a neúnavný bojovník za svobodu, bratr Josef Josten. Svůj boj ve prospěch vlasti a národa zahájil za II. světové války, kdy po mnichovské tragedii se dostal do Anglie, kde se zbraní v ruce, pérem i rozhlasem bojoval za osvobození Československa od nacistických okupantů. Po válce se vrátil domů a působil v ministerstvu zahraničí jako poradce Jana Masaryka. Po komunistickém puči v únoru 1948 musel znovu opustit vlast, usídlil se v Anglii, kde až do konce svého života vyvíjel velikou činnost, aby varoval Západ proti sovětské proradnosti. K prvnímu výročí únorového puče vydal anglickou knihu "Oh, my country" (vyšla česky s názvem "Československo žaluje..."), 25 let vydával znamenitý český týdeník "Čechoslovák" a anglické zpravodajství F.C.I. o událostech a poměrech v zemích sovětského impéria. Vydal Kozákovu studii - návod komunistickým stranám k zneužití parlamentní demokracie k uchvácení moci a po invasi v srpnu 1968, bohatě ilustrovanou dokumentární knihu "Anno humanitatis", s vylíčením hrubého sovětského násilí na našich národech. V posledních letech se neúnavně věnoval práci anglického výboru VONS. Svou vytrvalou a velmi účinnou prací si vysloužil nenávist sovětského a československého režimu a byl proto také na listině těch, kteří měli být likvidováni komunistickou tajnou policií, jak potvrdil Josef Frolík, autor knihy "Špión, který vypovídá". Za velkou a obětavou práci, v níž jej vzácně podporovala jeho manželka Patricia, dostalo se mu mnoho zasloužených uznání a poct, m.j. vyznamenání "Polonia Re- stituta" od polské vlády v exilu a britský řád MBE, který mu byl předán osobně anglickou královnou Alžbětou II. Bratr Josten zdůrazňoval také vždy veliký význam sokolské myšlenky a práce v životě národa a v činnosti vedoucí k novému osvobození vlasti; při setkání v Londýně, začátkem května 1985, se těšil na VI. slet Čs. sokol- stva v zahraničí v Curychu. Bohužel, nedočkal se... PETR CHRASTINA Na Floridě, během vánoční dovolené, zemřel náhle, ve věku 64 let, věrný příslušník sokolského bratrstva, bratr Petr Chrastina z Montrealu. Narozen 27. července 1921 v Brně, mladý Petr vstoupil do sokolského žactva v Praze, kam se rodina přestěhovala. Byl příslušníkem sokolské jednoty v Hodkovičkách, od roku 1929 Sokola Dejvice. Cvičil dobře na nářadí a byl výborným hráčem odbíjené. - Do Kanady přišel po únorovém komunistickém puči v r. 1948, stal se majitelem velmi dobře prosperujícího podniku Enco Mfg.Co. a byl veřejně činný v mnoha exilových a krajanských spolcích, všude, kde bylo zapotřebí pomoci. Byl zakládajícím členem Sokola "Masaryk" v Montreale, dlouhá léta členem výboru, několik let místostarostou a v posledních letech organizátorem hlavního společenského podniku v Montreale, oblíbených sokolských šibřinek. ČEST JEJICH SVĚTLE PAMATCE ! 8 [pageend8]HLÍDKA VZDĚLÁVACÍ Če s k o s l o v e n s k o s t v s o k o l s k é v z d Ěl a v a c Í pr Ác Mnozí Slováci pohlížejí na Sokol jako na spolek výhradně český, mají dojem, že se v něm nebudou cítit "doma" a proto do něho nevstupují. Na druhé straně, sokolští činovníci jsou nespokojeni s pomalým a nepatrným pronikáním sokolstva mezi Slováky. Obě strany mají jednu společnou překážku: nedostatečné chápání sokolství a sokolstva ze stanoviska československého. U Slováků se to dá omluvit, protože ti poznali sokolstvo jen krátce a to většinou z české praxe, která v mnohých případech i na Slovensku byla málo československá. Ti mladší pak, kteří Sokol nepoznali vůbec, jsou zde v zahraničí vystaveni vlivům, které Sokolu a jeho činnosti nepřejí a které líčí Sokol jako organizaci Slovákům cizí nebo dokonce nepřátelskou. Chceme-li tento neblahý stav napravit, musíme v tom směru vyvinout mnohem větší úsilí než doposud. Sokolstvo, které bylo v národním směru průbojníkem, mělo by v prvé řadě uplatňovat vždy a všude stanovisko československé a překonávat úzký rámec čistě český. Ceskoslovenskost ovšem nespočívá v pěstování slovenského národopisu, v něžném vzájemném opěvování a v almužnictví, ale ve vzájemném studiu, v mužné vzájemné kritice, v ujasňování společných cílů na základě naprosté rovnoprávnosti a rovnocennosti obou národů, českého a slovenského, v ujasňování společných cílů a ve věcném hledání cest k tomuto cíli. V tomto pro Sokol důležitém a nutném úsilí mají největší odpovědnost sokolští vzdělavatelé. Dosud nepracují dost soustavně a z toho vyplývají stížnosti jak Slováků (ti však obyčejně stížnosti ani nepřednášejí, ale chladnou a odcházejí), tak i Cechů. Pro vzdělavatele to znamená: Teoreticky: vše řešit se zřetelem na celek Cechů i Slováků s důsledným zdůrazněním slovenské svébytnosti; Prakticky: do programu sokolské vzdělávací činnosti a do jednotlivých podniků vkládat důsledně slovenské věci - proslovy a přednášky o slovenských lidech a otázkách a užívání slovenských autorů. Do knihoven zařazovat slovenské knihy, do čítáren slovenské časopisy, v sokolských časopisech a věstnících psát soustavně také o slovenských věcech. Organizačně: stůj co stůj získávat do organizačních složek Slováky; je jich velký počet ve všech krajanských střediscích v nichž působí naše jednoty. Je však třeba hledati cesty, jak s nimi navázat styky; nejdříve společenské, získat jejich přátelství a důvěru, a pak je rozšířit na styky sokolské a přivést je aspoň k částečné spolupráci ve slovenských otázkách sokolských. Je samozřejmé, že to vše nebude možné uskutečnit najednou a že míra úspěchu bude odvislá od místních poměrů. Je však třeba si uvědomo- vati tyto potřeby a dosavadní neuspokojivý stav postupně zlepšovat. Je to důležitý úkol našich vzdělavatelů nejen pro tento sletový rok, ale pro budoucnost našeho Sokola vůbec. (- h.) 9 [pageend9]př e d v o l b a mi č in o v n ik ů Jan Fellmann Začátkem nového správního období v jednotách jsou na valných hromadách voleni činovníci pro další rok. Protože se chceme v tomto roce krajanské a ostatní přátelské veřejnosti představit pěkným sletem v Curychu, bude tento úkol svými požadavky a úkoly činnosti mimorázové zatěžkávající zkouškou zdatnosti všech složek naší organizace. Náš vrcholný podnik, slet, má být hrdým výrazem a výsledkem práce nás všech. V této souvislosti znovu odkazuji na dobře sestavenou knížku sestry Provazníkové, "Rádce sokolských činovníků", která velmi dobře popsala, co který činovník má vykonávat ve výboru. Chtěl bych také zdůraznit, že kromě potřebné dobré vůle a lásky k věci sokolské by každý měl považovat zvolení do výboru jednoty za vyznamenání. Rozhodně není správné nechávat vše na bratru starostovi. Název jeho funkce neznamená, že chceme, aby se ustaral. Je ovšem jasné, že by bylo ideální, kdyby se členové sami o práci hlásili. Ne, nesním - viděl jsem v životě mnoha jednot, že se nám bratři a sestry ochotně hlásili k pomoci, když výbor usnesl potřebu plnění dalších úkolů. Bratři vzdělavatelé, dejte členstvu vědět, že nemusí čekat na vyzvání ke spolupráci. Máme toho tolik, co nás čeká, a je proto opravdu na všech, na každém z nás, kolik a jak dobře vše splníme. Chcete pohnout světem? Pojáte se tedy napřít! r o z jíma n í v e z r a l é m v ě k u Václav Ženíšek Je krásné na mládí vzpomínat - ale také rozjímat. To, čemu jsme kdysi nepřikládali příliš váhy, stává se ve starších letech prakticky i filosoficky životní důležitostí. Učíme se i v pozdním stáří. Pamatuji, že mně kdysi někdo do památníku napsal: "Nejvýnosnější obchod by byl, kdyby bylo možné kupovat lidi za cenu jakou skutečně mají, a prodávat za cenu, jakou si sami přisuzují." Toto mne přivádí na výrok jednoho vědce o chemickém rozboru lidského těla, podle něhož součet materiálových prvků, z nichž lidské tělo sestává, t.j. železo, voda, zinek, fosfor, atd., dosáhne ceny nejvýše nějakých 10 dolarů. Víme ovšem dobře, že hodnota člověka se neposuzuje podle materiálu ze kterých je složeno jeho tělo, ale podle schopností a inteligence, přírodou mu daných. 10 [pageend10]Pan Iacocca, nynější president americké společnosti Chrysler, je ceněn v milionech, poněvadž zachránil společnost před úpadkem a tím i práci a obživu pro statisíce lidí, zatím co cena některého politikáře by mohla být skutečně vyjádřena pouze v ceně těch chemických prvků jeho těla. Pan Iacocca dává možnost výdělku tisícům lidí, ale některý politik nás stojí jen hromadu peněz, které na jeho činnost musíme platit. Dspěšní lidé nejsou jen ti s vysokým vzděláním. Vrozené vlastnosti jsou důležitější. Je jen nutno je objevit. Není každému dáno přírodou stejného nadání a schopností, ale i když jimi někdo oplývá, nedostane se mu vždy příležitosti tyto vlastnosti uplatnit. Jsou lidé uzavření pro sebe, kteří se nikdy nepokusili o jakoukoliv aktivitu a proto také nikdy nepřišli na to, jakými schopnostmi oplývají. Kolik průměrných občanů, čtoucích denně dychtivě sportovní zprávy jen proto, že se nikdy žádných sportů aktivně nezúčastnili, si nikdy neuvědomí, že je v nich možná ukryt talent přímo olympijské úrovně. Jen ta přímá, osobní aktivita, objevuje talenty. Kolik našich průměrných členů teprve uvedením do vedoucích funkcí, se projevili jako vynikající vedoucí pracovníci. Není prázdné přísloví, že "funkce dělá člověka". Vzpomínám si, jak v mé sokolské jednotě, ještě v letech třicátých, si sestry zvolily náčelnici. Takovou prostinkou postavičku. Vidím ji stojící před šikem asi osmdesáti žen, rozpačitou a nesmělou. Během roku se z ní vyvinula výborná odbornice a organizátorka. Kolik z vás - pasivních členů Sokola, by ku svému vlastnímu překvapení zjistilo, že převzetí jakékoliv funkce není jen obětování se druhým, ale také osobně prospěšným sebezdokonalením. Bylo by dobré tímto vyprovokovat v každém jednotlivci trochu přemýšlení, do které kategorie se každý sám zařazuje: do kategorie tvorů, kterým příroda dala pouze tělo, nebo do kategorie tvorů lidských s plně vyvinutým ústrojím rozumovým, s ochotou dáti svoje schopnosti službám civilizace. Je krásná česká písnička o pohádce: "V stáří se člověk už neptá, proč si tak osud s ním hrál, tiše jen pohádku šeptá, byl jednou jeden král..." Ano - jen to kruté, nebo uspokojivé pomyšlení, zda jsme ve svém životě dělali dobré jen pro sebe - nebo také pro nějaký užitečný, veřejně prospěšný účel. PODĚKOVANÍ Všem, kdo mi poslali pozdrav k narozeninám, z celého srdce děkuji. Potěšil a posílil mou víru v sokolské bratrství a sester- ství. Lituji, že nemohu poděkovat všem osobně. Bylo těch pozdravů příliš mnoho na moje stařecké síly. Tím víc si jich válím. Doufám, že pochopíte a omluvíte. Na zdar! Vaše Marie Provazníková. 11 [pageend11]HOVOŘÍME K SOKOLSKÉ MLÁDEŽI STAŘÍ A MLADÍ Staří a mládí jsou dva světy, které vždycky zdánlivě stály, stojí a budou stát proti sobě. Proč je tomu tak? Protože staří jsou konserva- tivní, neradi se přizpůsobují novým věcem a myšlenkám. Staří nejdou rychlým tempem, protože nemohou, nestačí svými silami. Staří lidé žijí ve vzpomínkách na doby dávno minulé, které v nich zanechaly nejvíce dojmů. Podle toho se pak v životě řídí a těmito myšlenkami uvažují a vše nové s nimi porovnávají. Mládí je výbojné, jde vpřed za každou cenu, přes překážky rychle, s tempem doby, jak velí svět. Mladí se postaví za všecko nové, protože tolik nezná, neuvažuje, nemá zkušeností a nemá s čím srovnávat. A právě proto si staří s mladými často nerozumějí. Ale nebudou si také ani dnešní mladí rozumět jednou s těmi, kteří přijdou po nich. Stáří se zdá mladým směšné. Nemohou pochopit, že tolik lpí na tradicích, starých vzpomínkách a názorech. Nechápou, že se již nemohou přizpůsobit právě ti z nich, kteří nemají již tak pružného ducha. Mládež se starým posmívá, že jsou směšní, a vidí na nich jen povrch. Duše však i při stáří bývá krásná, schopná velkých činů a obětí. Není řídký případ, že stará žena žila v nouzi, strojila se směšně, šetřila jak mohla a když zemřela, ukázalo se, že ze svých skromných příjmů našetřila dost velké jmění a odkázala je dobročinným účelům. A kolik mladých by si umělo odříci a pamatovat na druhé? Proto stáří nemůžeme odsuzovat, ale musíme ho chápat a snažit se mu porozumět. S problémem stáří a mládí se setkáváme v rodinách, kde jsou rodiče příliš staří a setkáváme se s ním také v Sokole. Mladí, podle svého temperamentu, by chtěli prosadit své nápady a zlobí se, že staří jim vše brzdí. Tu dochází ke stížnostem, že si jedni s druhými nerozumějí. Jenomže mladí zapomínají, že staří mají dlouholeté zkušenosti, že vidí kousek dál dopředu než oni, právě proto, že prožili tolik let v sokolské práci a že to nedělají proto, aby mládež v jejich snahách brzdili, ale pro dobro věci. Nemohou být všude jen staří, protože sokolstvo chce žít i když staří odejdou. Ovšem, zase nemohou vše řídit pouze mladí, kteří nemají žádnou zkušenost. Čeho je tedy zapotřebí? Aby se mladí nejen v Sokole, ale i v životě naučili ctít stáří, nepřezírat je jako něco nepotřebného a zbytečného. Ctít je pro jejich rozhled, moudrost, zkušenost a rozvahu, nevidět v nich svoje nepřátele, uvědomit si, že staří to s nimi dobře myslí, i když je někdy brzdí v jejich rozletu. Dělají to ne pro sebe, ale pro dobro společné věci. Staří opět postoupí svá místa mladým, aby s nimi mohli spolupracovat a zaučit je a vychovat si schopné následovníky. A tak společnou prací pro dobro věci se vyrovnají rozdíly věku i názorů. Začněme v Sokole. Dr. Miluše Waitová 12 [pageend12]KRONIKA FRANTIŠEK PECHÁČEK V únoru vzpomeneme vzácného sokolského cviči- tele, mezinárodního závodníka, tvůrce tělocvičných skladeb a příkladného obětavého československého vlastence, bratra Františka Pecháčka. Narodil se 15. února 1896 v Záhornici u Poděbrad, jako syn deputátnického dělníka; po přestěhování do Nové Páky vstoupil do dorostu tamní sokolské jednoty a sokolství od té doby zasvětil svůj život. Jiz jako dorostenec na sebe upozornil nevšední vytrvalostí v nácviku, záhy se vypracoval na vynikajícího cvičence na nářadí a v lehké atletice a získal četná prvenství v okrskových a župních závodech. Po skončení I. světové války se usídlil v Praze, stal se členem Sokola na Smíchově, později v Karlině. Pod vlivem myšlenek Tyršových se stal nadšeným sokolským pracovníkem a vlastencem v nejkrásnějším slova smyslu. Vynikal i nadále jako cvičenec a cvičitel, byl členem družstev ČOS na mezinárodních závodech v Antwerpách (1920), Lilie (1921) a v Lublani (1922). Očastnil se také zájezdu COS do Chicaga v Americe r. 1921. Bratr Pecháček byl vynikajícím tělocvičným odborníkem a organizátorem. Napsal velký počet článků a úvah v odborném tělocvičném tisku, zejména v časopise COS "Cvičitel". Byl zvolen do cvičitelského sboru mužů COS a později pověřen vedením stálých cvičitelských škol COS v Tyršově domě v Praze. Složil také několik velmi úspěšných tělocvičných skladeb, mezi nimi cvičení "Sokolská brannost" a památnou skladbu cvičení mužů "Přísaha republice" pro X. všesokolský slet v Praze r. 1938. Po okupaci vlasti nacisty se ihned plně zapojil do sokolského odboje a byl vedoucím odbojové organizace "Jindra". V boji proti nacistům uplatnil významně své organizační schopnosti a vytvořil velmi výkonnou skupinu odboje. V této činnosti prokázal velikou prozíravost, odvahu a obdivuhodnou statečnost. O významu jeho skupiny svědčí, že když byli svrženi parašutisté Gabčík a Kubiš k atentátu na Heydricha, konala se jejich první schůzka v bytě bratra Pecháčka. Za svou odbojovou činnost byl 20. července 1942 zatčen gestapem, podroben tvrdým výslechům a nelidskému mučení, a odvlečen do koncentračního tábora v Mauthausenu, kam byla později také uvržena jeho manželka Míla, rovněž činná v odboji. Tam také oba, po těžkém utrpení, byli dne 3. února 1944 popraveni. Položili své životy za svobodu vlasti, které tak oddaně sloužili. Jméno bratra Františka Pecháčka zůstane trvale čestně zapsáno v sokolských dějinách jako zářný příklad šlechetného vyznavače Tyršovy myšlenky, obětavého vzorného sokolského cvičitele a ryzího vlastence, který své vlasti přinesl oběř nejvyšší. 13 [pageend13]RODNÁ VESNICE SE PROBUDILA František Pecháček František Pechácek, umučený nacisty v koncentračním táboře Mauthausenu, napsal následující vzpomínku na své sokolské začátky před svým zatčením gestapem. Rukopis se podařilo zachránit a vzpomínka měla být vydána po válce, v r. 1948, k 40. výročí sletu Sokolské župy Tyršovy, jímž vzpomínka zahajuje; komunistický puč v únoru 1948 vydání znemožnil. Rukopis bvl doručen do zahraničí pro archiv Ústředí čs. sokolstva v zahraničí a vzpomínka vychází nyní, u příležitosti 90. výročí narozenin a 42. výročí smrti bratra Pecháčka. I. Bratr Karel Starý Karel Starý byl sokolský bohatýr. Narodil se 10. května 1885 v poděbradském předměstí "na Hrázi", vyučil se strojnictví a v tomto povolání přišel o své pravé oko. Do Sokola vstoupil jako jinoch v Poděbradech, stal se vynikajícím cvičencem, cvičite- lem, náčelníkem a mezinárodním závodníkem světového jména. Roku 1909 odešel jako učitel tělocviku do Vilna v Rusku, kde také založil sokolskou jednotu. Tam jej zastihla 1. světová válka. Vstoupil do čsl. legií, účastnil se mnoha bojů a 12. srpna 1918, při útoku proti bolševickým oddílům u Durřul na řece Bělé před Uralem, padl. V roce 1907 závodil v družstvu COS na mezinárodních závodech v Praze, r. 1909 v Luxemburku, r. 1910 v Londýně, r. 1911 v Turíně, r. 1913 v Paříži a - r. 1918 padl ve válce. Byl nejvšestrannějším závodníkem nejen v našem družstvu, ale mezi všemi závodníky na mezinárodních závodech, kterých se zúčastnil. Byl obdivovaným cvičencem na nářadí, stejně jako obávaným v tělocviku prostém a téměř neporazitelným v sokolském zápase. Karel Starý dovedl svým zjevem a svými výkony nadchnout. Byl vzorem, jaký bychom i v dnešní době marně hledali. A tento Karel Starý byl příčinou mého sokolského osudu. V roce 1908 byl konán slet Sokolské župy Tyršovy v Městci Králové. Je to okresní město mezi Poděbrady a Bydžovem v rovině polabské, k němuž se sbíhají silnice z vesnic hospodářsky vyspělého kraje. Při okresní silnici, spojující Městec Králové s hlavní silnicí, vedoucí z Poděbrad do Jičína, leží vesnice Záhornice, kde jsem vyrůstal ze svých dětských let. Často rád vzpomínám po letech na chlapecká léta v Záhornici, kde jsem na návsi se spolu- rostenci hrával bojovně špačka, který nám často zazpíval v rozbitém okně 14 [pageend14]ústy rozhněvané tetky. Tam jsme se utkávali bojovně, dvě strany. Závoděn proti dolnímu konci, tam jsme dovedli najíždět se stříkačkou k ohni i když nehořelo, napodobujíce cvičení záhorských dobrovolných hasičů, tam jsem klekal u oltáře a naléval víno páterovi o mších v záhorském kostele a pomáhal kostelníkovi rozhoupávat velký zvon na nízké dřevěné věži. Tam pod těmito hlasy zvonu rostl jsem v hloučku záhorských kluků, jeden z nejlepších žáků ve škole, nejrychlejší hráč na návsi, uznávaný kapitán kluků dolní vesnice, který nosil největší dřevěný meč se žlutým "střapcem" a pro častá vítězství byl ve škole nejčastěji napomínán. Tak jsem vyrůstal v duchu vesnice, jako mých starších pět bratří přede mnou - a jak rostli v Záhornici všichni v letech svého dětství, až přišel obrat, který dovedl zvednout hladinu klidné vesnice nad normál všedních dnů. "V Králově Městci bude sokolský slet", překvapil mě starší bratr zprávou o jedné červnové neděli v roce 1908. On prý tam bude cvičit jako dorostenec s králové-městskými, kde se ve městě učil poctivému krejčovskému řemeslu, a zval mne, abych se přišel podívat příští neděli na toto sokolské cvičení. Nejevil jsem valný zájem, proto mi bratr hned vysvětloval: "To je něco jiného, než cvičení záhorských hasičů" (kteří měli v okolí nejlepší pověst a my byli na tuto pověst hrdí), "uvidíš několik set Sokolů cvičit najednou na cvičišti, ale jak cvičit.' Když cvičí hasiči, je to pěkné, když cvičili v Městci vojáci, kteří projížděli městem z manévru, bylo to krásné, ale jako Sokoli to nedokáže nikdo. Ti cvičí ve stu jako jeden." Moje zvědavost stoupala úměrně s odhadem bratrova líčení - hasiči, vojáci, ale nejlepší Sokol , to srovnání znělo mi stále celý týden až do příští neděle. Myslím, že jsem byl ráno té neděle první ze Záhornice ve Městci a před osmou hodinou jsem zazvonil v obchodě, kde byl bratr v učení. Připraven na dopolední zkoušky, šel se mnou na sletiště, kde se konaly zároveň závody mužů na nářadí, v běhu, skoku dalekém, vysokém i o tyči, v hodu oštěpem s poutkem do terče, ve vzpírání činky a v zápase. Bratr musel nastoupit ke zkouškám prostných dorostenců a tak jsem zůstal sám v tom ruchu závodů a zkoušek. Bylo to všecko příliš obsáhlé, nechápal jsem mnohé z toho, co se kolem dělo a vysvětlení se v mé hlavě nenarodilo. Zastavil jsem se u skoku dalekého. Skákalo se odrazem na můstku, do písku, nasypaného v ochozu cvičiště. Bylo jednoduché pochopit účel skoku, zvláště když rozhodčí měřili pásmem a každý výkon hlasitě ohlašovali. Nepamatuji, které družstvo právě skákalo, ale nejlepší závodník skočil 480 cm. Byli vystřídáni družstvem z Nového Bydžova. Z těch hned první, tuším, bratr Fuchs, skočil 506 cm. S obdivem jsem si prohlédl vítěze. Byl jsem přesvědčen, že takový výkon se již nikomu nepodaří. Bydžovští odešli, nastoupilo další družstvo. Mezi diváky nastal šum a šeptání: "Poděbradští s Karlem Starým". Po prvé jsem slyšel jméno Karel Starý, ale nechápal jsem, proč vzbudil zvláštní pozornost. Tlačil jsem se mezi diváky u místa doskoku, oči jsem měl přesně zaměřeny na místo dopadu bratra Fuchse z Bydžova. Uvažoval jsem v duchu, jak se asi přiblíží závodníci z Poděbrad k tomuto místu. Vrchník zavolal jméno "Karel Starý". Diváci ustoupili o krok od doskočiště. Uvolnil se mi výhled. Přelétl jsem očima rychle můstek a zastavil se s obdivem u závodníka, připraveného k rozběhu. Vysoký, silák s černou páskou na jednom oku, stál chvilku napjatě, nezakrytým okem se díval k můstku. Rychle jsem se obrátil očima k místu dopadu a zatím se již závodník rozbíhal. Slyšel jsem jen úder odrazu, tupý, krátký zvuk, a již svištěl písek od 15 [pageend15]nohou dopadu. Strnul jsem údivem. Místo Fuchsova doskoku zůstalo nedotčeno, nové stopy se objevily mnohem dál. Zatím již měřiči hlásili: 562 cm. Vyběhl jsem ze zástupu diváků, kteří tleskali, ale pro mne se náhle otevřel jediný zájem: Karel Starý! Šel jsem za ním jako zmámený, sledoval každý jeho krok, viděl jsem jej běžet, druzí za ním zůstali daleko, viděl jsem jej házet oštěpem do terče, viděl jsem jej vítězně zápasit a konečně jsem jej uviděl cvičit na hrazdě. Byl to první veletoč, který mé klukovské oči spatřily. Točil je Karel na hrazdě s takovou lehkostí a elegancí, že jsem zůstal stát s otevřenými ústy. Tmavomodré kalhoty, vzorně napjaté, chvěly se při převracení těla do stoje o rukou a mohutně odražená roznožka ze stoje ukončila krásnou ukázku cvičení závodníka, sletového vítěze. To bylo příliš pro můj malý rozum! Sta cvičenců procházelo cvičiště, ale nikdo mě nezajímal, ani nástup na zkoušku prostných mě nestrhl, až teprve prostná několika set cvičenců přivedla mě opět do údivu. Ale i v té chvíli jsem hledal mezi všemi Karla, jednookého vítěze. Přestal být pro mne důležitý všední běh životních lidských zájmů, neobědval jsem, nevrátil se do města, jen jsem se krčil na cvičišti v obavě, abych na odpolední župní vystoupení nepřišel pozdě. V mé paměti však nezůstala vzpomínka na slavné sletové odpoledne - snad proto, že bylo příliš velkolepé, co jsem nemohl pochopit, a v hlavě zůstal z těch velkých dojmů chaos. Vrátil jsem se zneklidněn domů. II. Ohlas župního sokolského sletu byl veliký. Zapůsobil mohutně na kluky v Záhornici! Výsledkem toho bylo rozhodnutí, že budeme cvičit jako Sokoli. Sami jsme se také okamžitě pustili do příprav, které se v našich rozumech zdály nejnutnější. Především jsme se chtěli Sokolům podobat. První "sokolská pětka" záhorských kluků rozumovala. Stojí mnoho peněz taková čapka, košile a pás a v kapsách našich kalhot byly velké díry, v těch se pětníky neudržely. K mámě jít s prosbou bylo vyloučeno, žádost by vyřídilo zamítavě koště. A tak se i v naježených hlavách kluků zrodil nápad: "prozatím budeme bez košile, jen čapku a pás si opatříme. Sami si je ušijeme z černého papíru z homolového cukru." A rozběhli jsme se ke všem kupcům ve vsi. To bylo radosti za půl hodiny! Střihali jsme pásy, sešívali čapky, na pás a na čapku kreslili sokolské znaky bílou barvou a největší ozdobu jsme přišívali za čepice - slepičí péro. Kdo by poznal, že není sokolí? Jak nám tehdy slušely čepice, posazené nad umouněnými čely. Ty jiskry zápalu v očích a úsměv kolem rtů pomáhaly zkrášlit veselé klukovské hlavy nově zrozených Sokolů. Vždyř i naše záhorské spolužačky se nezmohly na víc, než na protáhlé "jééjej...", když nás spatřily po prvé. A věřím dosud, že nám tehdy opravdu záviděly, když jsme pevně prohlásili, že Sokoly, jako my, být nemohou. A dovolili jsme jim jen si sednout nedaleko na zahradě, když jsme cvičili. To byl náš druhý krok na cestě být Sokoly. Bez voleb, samozvaně rozhodl jsem, že budu náčelníkem, Pepík Smutných podnáčelníkem, a na zahradě u Válků bylo naše první cvičiště v důvěře, že nás pantáta ostrým slovem nezažene. (Dokončení příště) 16 [pageend16]SOKOLSKÝ TĚLOCVIK Milé sestry a milí bratři: Obracím se na vás prostřednictvím stránek našeho časopisu. Nemohu s vámi mluvit osobně, ač bych tak činil strašně rád, jako se mi na příklad podařilo s bratry Hosákem a Novákem ze Sokola Sydney v Austrálii, kteří se u nás ve švýcarském St. Gallenu "na skok" zastavili. Chtěl bych s vámi mluvit, diskutovat, protože vím, že bychom více a také rychleji vše potřebné vyřešili. Bohužel, naši největší překážku, vzájemnou odloučenost, nepřekonáme a vzdálenosti nezkrátíme. Nesmí to však být na závadu naší činnosti; naopak, setkáme-li se opět po dlouhé době, zdá se, že jsou naše vztahy ještě vřelejší. A to také má být. Dovedete si jistě představit, že v současné době mám na srdci záležitosti týkající se našeho sletu. Na všechny župy a některé odloučenější jednoty jsme rozeslali informace náčelnictva Ostředí. Tyto budete nyní dostávat v stále hojnějším počtu. Cím kratší doba k sletu, tím více papírů. Věřte mi však, že je to nutné, nic není zbytečné. - Pro zajištění zdaru sletu potřebujeme žádané informace, neboř musíme včas plánovat, počítat místa a organizovat. Není to lehké při té naší roztroušenosti po celém světě. Proč se právě o těchto záležitostech teá zmiňuji? Jsme na začátku všeho, na začátku, kdy od vás již něco konkrétnějšího potřebujeme. Na příklad, docházejí první oficielní přihlášky. První vlaštovky. Ale - přihlásili se 6 mužů do družstva odbíjené, nemohou být do stejného družstva jako náhradníci přihlášeny 3 ženy! Také není možné hlásit do sletového turnaje družstvo sestávající z 3 mužů a 3 žen. Turnaj smíšených družstev nebyl přece vypsán. Zmiňuji se o tom, neboř byly rozeslány přesné podmínky a také my musíme od vás vyžadovat jen přesné odpovědi, to znamená přesně a správně vyplněné přihlášky. - O všem se dá mluvit a jednat, ale zatím potřebujeme správně a do stanovené lhůty včas zaslané odpovědi. Pro evropské župy připravuje župa Švýcarská společnou secvičnou sletových cvičení. Doufám, že se nám podaří zajistit vhodný a všem vyhovující časový termín a pochopitelně i vhodnou jednotu, která by tento důležitý podnik sletové přípravy zorganizovala. Jakmile bude vše dojednáno a zajištěno, dostanete včas veškeré potřebné informace prostřednictvím župy Švýcarské. Přeji vám všem mnoho úspěchu v novém roce a těším se na shledanou s vámi všemi na sletě v Curychu. Sletu zdar! Bernhard Zoder náčelník Dstředí Cs. sokolstva v zahraničí 17 [pageend17]PÉT MINUT DENNĚ PRO ZDRAVÍ Bernhard Zoder Chodit spát se slepicemi si opravdu nemohu dovolit a myslím, že nejsem sám. Také v sobotu a v neděli vstávám skoro tak brzy, jako v pracovní den. Bohužel ale nerad zjišťuji, že i když pravidelně cvičím v naší jednotě, čili tělo má pravidelný pohyb, ráno vždy potřebuji alespoň "pět minut" na rozhýbání. Cvičit do taktu podle hudby v rozhlasu se mi nepodařilo a tak jsem se pokusil sestavit sám pro sebe cviky, které by mne opravdu v nejkrat- ší době, to znamená během pěti minut, pěkně rozhýbaly. - Chcete-li, cvičte se mnou. Cviky jsou lehké, dobře se pamatují a po pěti minutách, aniž byste se unavili, budete se cítit jako znovuzrození. 1. Minuta Upažením vzpažit dovnitř zkřižmo (hluboce se nadechnout); upažením lehce švihnout do připažení zkřižmo (vydechnout). 10 krát. Upažit. Skrčit únožmo povýš levou, kolenem dotyk levé paže. 10 krát. Totéž pravou. 2. Minuta Vzpažit. Předpažením zapažit, podřep, mírný předklon; vztyk, vzpřim, zpět do vzpažení s mírným záklonem. 10 krát. Stoj rokročný, předklon. Předpažit pravou k levé noze, zapažit levou. Vyměnit paže. Ramena se pohybují ve stejném rytmu. 10 krát. 3. Minuta Vzpažit. Střídavě hmit záklonmo a předklonmo. 10 krát. Skrčit upažmo, prsty rukou dotyk ramen. Uvolnit paže a kroužení lokty. 10 krát napřed a 10 krát nazad. 4. Minuta Leh vzadu. Zvolna přednožit povýš, zvolna zpět, těsně nad zemí výdrž 3 vteřiny, leh vzadu. 5 krát. Leh vzadu skrčmo snožmo. Vytáčet nohy střídavě vlevo a vpravo, ramena a trup pokud možno pevně na zemi. 10 krát. 5. Minuta Leh vzadu, vzpažit. Hluboký předklon, dotek špiček nohou. 10 krát. Stoj o lopatkách, ruce podpírají boky. Střídavé skrčování nohou - "jízda na kole". 20 krát. 18 [pageend18]na níž přednášeli bratr Dr. Zdeněk Bidlo, náčelnice Ústředí sestra Dagmar Bergová a bratr Dušan Berg, byli účastníci, zejména dorostenci a dorostenky, velmi nadšeni. Škola byla velkým přínosem další sokolské činnosti v Austrálii. ŽUPA AUSTRALSKÁ Čestné umístění sokolů na mistrovství světa v sálové cyklistice. Na mistrovství světa v sálové cyklistice, 24.-26. října v St. Gallenu ve Švýcarsku, tvořili družstvo Austrálie členové Sokola Sydney, kteří se jako nováčci v těžké světové konkurenci před 3,500 diváky velmi čestně umístili. V turnaji kolové, v němž zvítězila čsl. dvojice sourozenců Jana a Jindřicha Pospíšilových před T. a A. Steinmeierovými z NSR, se sokolská dvojice bratří V. Nováka a V. Sosnovce umístila ve skupině B na 6. místě a v celkovém pořadí na 12. místě. V soutěži krasojízdy, v níž zvítězila E. Maggiová (Švýcarsko) před B. Gudru- novou (NSR), sestra J. Nováková ze Sokola Sydney získala 18. místo, sestra B. Hosáková 19. místo. S členy sokolského družstva, jehož vedoucím byl bratr R. Hosák, se sešli příslušníci švýcarských sokolských jednot a zástupci Ústředí, bratr místostarosta V.F. Svoboda a bratr náčelník B. Zoder. Po mistrovství bylo sokolské družstvo, spolu s družstvem Japonska, pozváno na zájezd a exhibiční utkání v Německé spolkové republice. Pomahatelskž škola Ústředí. Škola, pořádaná koncem listopadu a začátkem prosince v Sydney, v Melbourne a v Canbeře, byla velmi úspěšná. Průběhem školy, Canberra NÁCVIK NA VI. SLET v Curychu zdárně pokračuje. Na oslavě 28. října předvedly ženy již celou skladbu cvičení s kuželi, nácvik tanečního vystoupení, "Polky" ze Smetanovy Prodané nevěsty, je také již dokončen a prostná mužů a žen jsou nacvičena do konce III. oddílu. POMAHATELSKA ŠKOLA Ústředí byla vítanou příležitostí předvést vzácným a milým hostům ze Švýcarska, sestře náčelnici Ústředí D. Bergové a bratřím dr. Z. Bidloví a D. Bergovi, co umíme a neumíme a k užitečné výměně zkušeností a názorů. Byly to krásně tři dny na něž budeme dlouho s radostí a vděčností vzpomínat. Melbourne EDUARD BOROVANSKY, baletní mistr, rodák z Přerova (nar. 2. února 1902), který v Austrálii založil balet (zemřel 18. prosince 1959), byl uctěn pamětní deskou, která bude umístěna v budově Australského baletu v Melbourne. Na financování desky, zhotovené z podnětu Csl. obce legionářské, se podílel Sokol Melbourne a další čsl. spolky celé Austrálie. POMAHATELSKA ŠKOLA USTRE- Dí se konala 4.-6. prosince v sokolovně jednoty. Byla pěkně navštívena, měla zdárný průběh a výbor jednoty doufá, že cenné zkušenosti, které vedoucí školy, bratr dr. Z. Bidlo, sestra D. Bergová a bratr D. Berg ze Švýcarska účastníkům předali, 19 ZE SOKOLSKÉHO SVĚTA [pageend19]se prospěšně projeví ve zvýšení počtu cvičících v tělocvičně. M. VLACHOVA, dlouholetá zasloužilá členka jednoty, oslavila 12. prosince své 85. narozeniny. F. NEDVĚD, věrný člen jednoty, při slavnosti kladení věnce u pomníku Neznámého vojína našimi legionáři, utrpěl srdeční záchvat, jemuž podlehl ve věku 65 let. JOSEF KOPECKÝ, obětavý člen jednoty, který svými štědrými dary se velmi zasloužil o vybudování Sokolského národního domu jednoty a pomáhal všem dalším spolkům, jakož i nově příchozím krajanům, dne 18. listopadu náhle zemřel ve věku 69 let. Sydney ODDÍL KOLOVÉ A KRASOJIZ- DY úspěšně representoval jednotu a Sokol všeobecně na mistrovství světa v sálové cyklistice v St. Gal- lenu ve Švýcarsku. ' VYBAVENI TĚLOCVIČNY v sokolovně bylo obohaceno zakoupením švédské bedny, dvou šplhadel a vysoké žíněnky. VYBUDOVANÍ SPORTOVNÍHO STADIONU před sokolovnou bylo po dobu několika měsíců předmětem mnoha jednání se správou obce a dalších spolků a organizací. Po- daří-li se stadion vybudovat, bude to další velký přínos sportovní činnosti jednoty. POMAHATELSKA ŠKOLA pořádaná koncem roku v sokolovně jednoty byla mimořádně důležitou událostí a vedoucí školy, bratr Dr. Z. Bidlo, náčelnice Ústředí sestra D. Bergová a bratr D. Berg si zaslouží veliké uznání za její pečlivě připravený a vzorný průběh. POSLEDNÍ CVIČEBNÍ HODINA v roce, 6. prosince, byla opět, tradičně již, věnována plaveckému výcviku a konala se v moderním plaveckém středisku Warringah Aquatic Centre, za účasti 34 žáků, žákyň a dorostu a 18 členů. ODDÍL NOHEJBALU uspořádal 29. listopadu 1985 zdařilý dvoudenní výlet lodí po Pittwater. Sestra VEVERKOVA, milá a všemi oblíbená členka jednoty, náhle navždy opustila naše sokolské řady. MARTIN POLESY, ^ dlouholetý obětavý člen jednoty a úspěšný podnikatel, který tiše, tím však vydatněji pomáhal postiženým ve vlasti i novým emigrantům v Austrálii, zemřel 11. září 1985 následkem nehody při jízdě na koni. Svůj oblíbený jezdecký sport zahájil jako dorostenec v Sokole Smíchov a zůstal mu věrný i po příchodu do Austrálie v r. 1950. Jižní Afrika - Springbok Hodně se dnes v celém světě píše a mluví o Jižní Africe. Ne všechno je pravda o skutečném dění kolem nás. Možná, že slovo dění není správný výraz, protože se toho v Jižní Africe ani mnoho neděje. Denní život ubíhá asi stejným tempem jako všude jinde ve světě a chceme-li se my, Jihoafričané, vzrušit drastickými informacemi popisujícími nepokoje v našem hlavním městě Pretorii nebo v Johannesbur- gu, musíme si koupit kanadské, či evropské noviny. Tam se však nic nedočtete o sokolech v Jižní Africe. Žijeme zde klidně, pozorujeme jak nám dorůstají děti, jezdíme na kávu k přátelům a neběháme po ulicích s puškami a pod. Máme však přece něco nového, čím se můžeme pochlubit: Chodíme pravidelně cvičit a to je snad největší změna v sokolském životě Jižní Afriky. 20 [pageend20]Pravidelné sokolské cvičení za vedení bratra náčelníka Pinááka a sestry náčelnice Pináákové, jsme zahájili v březnu 1985. Cvičíme každou středu s průměrnou účastí 9 mužů a 10 žen. Nacvičit prost- ná na slet do Curychu si ještě netroufáme, ale kdoví, jak to bude na slet pozdější. Rádi bychom však na slet do Curychu přijeli a doufáme, že nám to ta naše denně klesající měna dovolí. Kromě několika sokolských podniků a akcí během roku, sešlo se nás v říjnu 65 sester a bratří, abychom vzpomenuli založení Československé republiky. Vzpomínkovou slavnost jsme měli na palubě makety historické lodi "Dromedaris", zakotvené u břehu Santaramy v Johannesburgu. Na stožáru lodi vlála československá vlajka vítající účastníky. Celá posádka byla československá, kromě barmana - na tuto funkci nemají naši bratři kvalifikaci. Místní československý časopis v popisu oslavy uvedl mimo jiné: "Po úvodních tónech Suková pochodu "V nový život" zazněla lodí československá hymna. Poté se ujal slova starosta sokolské jednoty Springbok bratr Jan Drahota, který ve svém projevu zhodnotil význam 28. října 1918, vyzvedl zásluhy T.G. Masaryka a M.R. Ste- fánika, zavzpomínal prvních dvaceti let republiky, která se svým moderním sociálním řádem stala modelem demokratického státu v Evropě. Vzpomněl také osudových ran fašismu, který přetrhl léta hospodářské a mravní prosperity československých občanů, a ještě horšího komunismu, který dokončil konečné zardoušení všeho dobrého a demokratického a dosud drží ve svých chapadlech celou východní a část střední Evropy, včetně našich obou národů. Odsoudil tak zvanou "úpravu vztahů" s komunistickým režimem a zdůraznil nutnost se oprostit od osobních malicherností a postavit se bok po boku za uskutečnění nového osvobození naší staré vlasti. Je nutné nešetřit prostředky, energií a časem, tak jak jimi nešetřili všichni, kteří se zasloužili o 28. říjen 1918. - Po proslovu bratra starosty Drahoty si přítomní poslechli z magnetofonového záznamu hlas prvního presidenta T.G. Masaryka z roku 1922, kdy na pražském hradě promlouval k dětem. Dčastníci oslavy zůstali potom v družné zábavě na lodi až do pozdních hodin. Pověstné "muž přes palubu", se však ani jednou neozvalo." ŽUPA KANADSKÁ Montreal VALNOU HROMADOU, konanou 3. listopadu 1985 ve spolkové místnosti domu České misie, dovršila jednota 35 roků tělocvičné a národní činnosti v Montreale. Výroční zprávy činovníků byly shrnuty v malém svazku, spolu se zprávou hospodářských a účetních dozorců, ze které vyplynulo, že jednota opět dobře hospodařila a její jmění vzrostlo o další dva tisíce dolarů, a to přes značné výdaje za tělocvičnu pronajatou na devět měsíců dvakrát týdně. - Hlavní zprávy, náčelníka a náčelnice jednoty, byly velmi obsažné a podrobné. Sestra Alice Havlová a bratr Jiří Kořistka v nich referovali o činnosti v tělocvičně (62 cvičebních večerů, úterý a čtvrtky, s průměrnou docházkou 10 v úterý a 21 ve čtvrtek), o letní odbíjené v přírodě, o župních podnicích (zimní a letní hry), kterých se jednota zúčastniia, nebo je pořádala. Závěrem apelovali na to, aby nový výbor se věnoval problému mládeže - nejen jejím získáním a účasti na činnosti, ale hlavně také otázce jejího vedení a jejího udržení v tělocvičně. Podle zprávy matrikářky, 21 [pageend21]sestry Z. Kentové, má jednota jen 17 příslušníků pod 18 let (3 dorostenky, 5 dorostenců, 4 žákyně, 5 žáků), zatím co členů je 123 (50 žen, 73 mužů). Cvičících všech složek bylo od září zařazeno celkem 36. - Valná hromada byla dobře zorganizována, takže účast byla velice pěkná: 47 členů a 1 host. Na další období byl starostou zvolen bratr Alois Fogl, místo- starosty bratři Ing. Vladislav Zajíc a Jaroslav Král, náčelníkem bratr Josef Hřib, náčelnicí sestra Mary Anně Dobrovolná; jinak zůstal výbor prakticky nezměněn. - Čtyři členové jednoty, kteří jsou v ní od jejího založení v roce 1950, byli všichni na valné hromadě: sestra Anna Cardová, bratři František Bartoš, Milan Dressler a Alois Fogl. JEDNOTA ZAHAJILA PŘÍPRAVY NA VI. SLET v Curychu a na sletový fond přispěla obnosem 300 dolarů ještě před létem. Sbírka, provedená bratrem Foglem, vynesla dalších téměř 2,000 dolarů, takže včetně přímého daru manželů Vanc- lových, bylo z Montrealu do sletového fondu odesláno na 2,500 dolarů. Ottawa OZNÁMENI SBÍRKY NA SLETOVÝ FOND, připravené jednotou, bylo uveřejněno na první straně časopisu místní odbočky Čsl. sdružení v Kanadě, "Ottawský zpravodaj". Sbírku provádí starosta jednoty bratr Karel Pinke. Toronto PŘÁTELSKOU BESEDU pro nově příchozí a jejich děti, uspořádala jednota dne 6. října 1985 ve spolupráci s torontským Dámským odborem Čsl. sdruženi v Kanadě. OSLAVU 28. ŘÍJNA uspořádala jednota společně s ostatními čsl. spolky v Torontě. V hodnotném pořadu, uváděném sestrou B. Rohno- vou, vystoupily zpěvačky Růžena Márová z Londýna v Kanadě a Alena Bílková ze Švýcarska, žactvo Masarykovy doplňovací školy recitacemi básní Karla Čapka a Jaroslava Seiferta a členové Nového divadla v Torontě vzpomínkovým pásmem na 28. říjen 1918. Hlavní projev přednesl bratr Jiří Corn, předseda Čsl. sdruženi v Kanadě. Pořad, zahájený modlitbou kazatele J. Nováka, byl doplněn zdravicí předsedkyně K-231, klubu bývalých čsl. politických vězňů v exilu, sestry E. Ottové. STAROSTKA JEDNOTY sestra Radmila Locherová, ve své funkci vedoucí kulturního odboru Masarykova ústavu v Torontě, připravila velmi zdařilou výstavku přínosu čsl. národnostní skupiny Kanadě v rámci festivalu "Heritage Fair", konaného na torontské radnici. PRAVIDELNÁ CVIČENI členstva a dorostu se konají každou středu večer v tělocvičně školy George Harvey Secondary School. Cvičení mužů a dorostenců řidl náčelník bratr Dita Engel, cvičení žen náčelnice sestra Eva Sabolová, cvičeni dorostenek sestra Wendy Janoušová. Cvičení žactva se koná v sobotu odpoledne v tělocvičně školy West Park Secondary School a navazuje na vyučování čsl. doplňovací školy. Při cvičení žákyň působí sestry K. Forstová, A. Janoušová, M. Klečková, K. Makovcová, E. Sabolová, V. Waldaufová, při cvičení žáků bratři D. Engel, A. Forest a M. Turek. ŽUPA ŠVÝCARSKÁ Nžcvičná na VI, slet Župnl nácvičná prostných na VI. slet v Curychu se konala ve sportovní hale ve Windischi. Organizovala 22 [pageend22]Ji jednota Baden. Na této, v pořadí druhé nácvičné, byly procvičeny 3 oddíly společných prostných mužů a žen, celé cvičení žen s kuželi, I. oddíl cvičení dorostu a 1. oddíl cvičení žactva. Celkem cvičilo na této nácvičné 100 mužů a žen a 15 dorostu a žactva. Přítomnost cvičenců a cvičenek z jednot mimo- švýcarských prokázala, že se nácviku věnuje náležitá pozornost ve všech evropských sokolských jednotách. Příští nácvičná se bude konat 16. listopadu v Solothurnu. ŽUPA VÍDEŇSKÁ Film V.-Jubilejního sletu Župa Vídeňská uspořádala v sobotu 19. října 1985 filmový večer ve Slovanské besedě, na němž byl předveden dvoudílný barevný zvukový film V.-Jubilejního sletu Cs. sokolstva v zahraničí ve Vídni r. 1982. Film pořídili bratři Dipl.inž. Ota a Emil Ceškovi a jejich zásluhou mohli tedy vídeňští sokolové konečně shlédnout záznam sletu, když se dosud nepodařilo zhotovit oficielní sletový film. Dalším smyslem filmu bylo iniciativně zapůsobit na příslušníky Sokola vzhledem ku kvapem se blížícímu VI. sletu v Curychu, aby se zapojili do nácviku sletových prostných a tím podpořili dobrou sokolskou a národní věc. Župní pochod zdatnosti Každoročně konaný župní pochod zdatnosti konaný na oslavu 26. října, byl také letos velmi zdařilý. Pochodu z Nussdorfu přes Leopolds- berg a Weidling na župní hřiště v Kierlingu, kde se všem dostalo pohoštění, se zúčastnilo 50 příslušníků župy, z toho potěšitelně velký počet mládeže. Vídeň III. 85. VYROCí ZALOŽENÍ jednoty bylo oslaveno 28. září 1985 v sále VII. odboru JSM v Schútzengasse. V sále zcela naplněném diváky, byl pořad zahájen slavnostní znělkou Suková pochodu "V nový život", po němž uvítal přítomné starosta jednoty bratr Novotný. Sestra vzdělava- telka poté připomenula kolik obětavosti a nadšení bylo třeba k zdolání všech potíží, jež jednotu provázely od jejího založení a upozornila na nové úkoly, jež jednotu čekají před nastávajícím sletem v Curychu. Pak následoval bohatý program klasické a lidové hudby, ukázky gymnastiky žen a rytmiky dorostenek. Pořad obohatila sestra Líbalová literárním pásmem "Čeští spisovatelé o Sokolu" a oslava byla ukončena krásným hudebním Dvořákovým Largem. Další činnosti jednoty zdar! Vídeň XI. ZABAVNE ODPOLEDNE, pořádané společně s odborem Českého srdce a okresní organizací Cs. socialistické strany ve spolkové místnosti Sokola Vídeň XI., bylo velmi úspěšné. O výbornou náladu se zasloužil hudební soubor "Bohemia". Vídeň XII.-XV. MIX-TURNAJ V ODBÍJENÉ, uspořádaný jednotou 27. října 1985 v sportovní hale Erlaa, byl zahájen uvítáním účastníků starostou jednoty br. P. Floriánem a stručným proslovem vzdělavatelky sestry G. Sionové o významu 28. října. Turnaje se zúčastnilo 7 družstev vídeňského Sokola a Orla. Finálový zápas družstva Orla a Sokola Vídeň XVI., svým napínavým průběhem strhoval diváky k opětovnému potlesku. V úporném boji zvítězilo družstvo Orla a zaslouženě získalo putovní pohár. 23 [pageend23]PORAD VI. SLETU ČS SOKOLSTVO V ZAHRANIČÍ VI. SLET • ZÚRICH 1986 Čtvrtek 3. července 1986 Cs. sokolstva v zahraničí Curych, Švýcarsko - 1986 Večer - * Zahájení sletu, otevření sletové výstavy * Divadelní představení "Odpoledne u Smetanu" Hotel Nova-Park, Badenerstrasse 420 Pátek 4. července 1986 Celý den Odpoledne Večer * Sletová soutěž v odbíjené Sporthalle Allmend, Allmendstrasse (Vstup volný) * Schůze cvičitelských sborů mužů a žen Ústředí * Seznamovací večer a tanec na uvítanou Kongresshaus, Claridenstrasse 3 (Vstupné Fr. 20,-) Sobota 5. července 1986 Celý den - * Sletové závody v nářačovém tělocviku Tělocvična Schulhaus Doltschi, Doltschi-Weg (Vstup volný) Odpoledne - * Účast na oslavě Mistra Jana Husa v Kostnici (autobusový zájezd) * Schůze výboru Ústředí Cs. sokolstva v zahraničí Večer - * Slavnostní sletová akademie Kongresshaus, Claridenstrasse 3 (Vstupné Fr. 20,-) Nedele 6. července 1986 Dopoledne Odpoledne Večer Zkoušky všech složek Hlavní sletová vystoupení Stadion Letzigrund, Badenerstrasse 504 (Vstupné Fr. 5,-, 10,- a 15,-) Sletová veselice na rozloučenou Kongresshaus, Claridenstrasse 3 (Vstupné Fr. 20,-) Pondělí 7. července 1986 Celý den - * Den sokolské mládeže (celodenní výlet do Alp) * V. valný sjezd Cs. sokolstva v zahraničí Večer - * Schůze Svazu sokolstva ve svobodném světě Úterý 8. července 1986 * Zahájení posletového sokolského tábora v Alpách Bůrsenberg, Rakousko Če s k o s l o v e n s k y s o k o l v z a h r a n ič í - c z e c h o s l o v a k s o k o l a b r o a d Majitel a vydavatel: Ostředí československého sokolstva v zahraničí Owner and publisher: Czechoslovak Sokol Abroad Vychází měsíčně s výjimkou července a srpna Published monthly except July and August Předplatné $ 6.00 (U.S.) ročně - Subscription $ 6.00 (U.S.) per year Administrátor - přijímá změny adres a předplatné ze všech zemí: Subscription orders, changes of address should be addressed to: Otto Stehlík, 1665 Bloor St.East, Apt. 1001, Mississauga,Ont., Canada L4X 1S4 Redaktor: Jan Waldauf, 2333 Kenbarb Rd., Mississauga, Ont., Canada L5B 2E9 [pageend24]