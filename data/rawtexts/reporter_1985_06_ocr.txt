REPORTÉR PROHLÁŠENÍ 0 DODRŽOVÁNÍ HELSINSKÝCH DOHOD PODEPSALI VŠICHNI ČLENOVÉ ÚSTŘEDNÍHO VÝBORU KSČ POLITIKA - KULTŮRA - KOMENTÁŘE - REPORTÁŽE A LITERÁRNĚ ZÁBAVNÝ 1985 6 [pageend1]RUT KOHNOVÁ (narozená 1937 v Třebušicích u Mostu, žije v Mnichově) Pod jejíma rukama se už od mládí všechno měnilo v umělecký tvar, ať to byla modelovací hlína, pokusy s olejovými či akvarelovými barvami nebo s různými druhy textilu. Jako druhé ze šesti dětí věřící křesťanské rodiny, kde verše z bible byly podstatnou součástí každodenního života, a navíc po tatínkově infarktu výtvarné umění studovat nemohla - a tak tyto své schopnosti poskytovala dětem jako učitelka, kterou se shodou okolností vzdor špatnému kádrovému posudku směla stát. Na pražskou Akademii výtvarných umění chodila občas - ze známosti - k profesoru Karlu Hladíkovi na sochařství. A tak se profesionálně mohla začít výtvarným uměním zabývat až po odchodu své rodiny do Spolkové republiky Německo v srpnu 1967, kteréhožto příkladu rok poté následovali i její rodiče a čtyři sourozenci, kteří zvolili exil ve Švýcarsku. V uplynulém desetiletí se podílela na celé řadě významných výstav (pravidelná účast na Salonu v Haus der Kunst v Mnichově, Kunst-Messe v Basileji, InterArt v Salcburku, výroční přehlídky organizace německých umělkyh Gedok, jejíž je členkou, atd.), samostatně vystavovala hlavně v Německu a ve Švýcarsku, několik jejích obrazů zakoupily státní bavorské sbírky. Pozornost kritiky vzbudila technika, kterou sama pro sebe vyvinula: je to kresba barevnými pastelkami na dřevěném podkladu, kterou dociluje zvláštní průzračnosti a poezie. Vznikají tak obrazy, které mají blíž k malbě než ke kresbě. V roce 1983 měla v Mnichově velkou výstavu ke stému výročí narození Franze Kafky »Pocta zeměměřiči K.« (95 obrazů), o které pochvalně referovaly všechny seriózní mnichovské noviny i televize. V tomto roce vystavovala v Mnichově a v Ingolstadtu samostatně obrazy, inspirované hudbou skladatelů J. S. Bacha, F. Chopina, R. Schumana a L. van Beethovena. 1. Pocta zeměměřiči K. (94x81) 2. Portrét s papouškem (81 x 94) 3. Z cyklu »Hudba« (24 x 36) 4. Zimní slunce (70x50) 2 [pageend2]OBSAH REPORTÉR Ročník 2 Číslo 6 Listopad 1985 Portrét Rut Kohnové ............................. 2 DOPISY.............................................. 3 Karel Hykl: Poznámka k historii aplikace marxismu............................. 6 Ján Mlynárik: Július Alberty ako problém prenasledovanej historiografie .... 7 Zbyněk Čeřovský: Pumpaři od zlaté podkovy - legenda a skutečnost .... 8 Vladimír Valenta: U nás v Albertě .... 9 Ján Mlynárik: Správa o potupe lekárskeho stavu......................................................11 Jožka Pejskar: Kdo byl a jaký byl Dr. Petr Zenkl .................................... 12 Ivan Sviták: Sbírka nálepek...................... 14 Alkoholismus v Československu............16 Jarosl.Drábek ml.: Paragrafy vesmíru . . 17 Př. Barák: Poštovský panáček...................17 Vlad.Valenta: Chvála rakouského vína . . 18 Jar.Drábek ml.: Zapadlí vlastenci .... 19 E L K ........................................................ 20 MAGAZÍN Vladimír Škutina: Jaký je rozdíl mezi klaunem, šaškem a Kašpárkem v ČSSSR 23 Jindřich Lion: Doba kompjútrová .... 23 Ant. Měšťan: Na rakouské Šumavě .... 24 Rozhlásek Járy Meců ...............................25 Jiří Hochman: Dotazna a poradna .... 25 Ota Rambousek: Charge............................26 Ludvík Kantůrek: Jak se točilo s Vlastou Burianem, Hašlerem a Haasem .... 26 Milan Zelený: Genealogie.........................27 Vlad. Veit: Byl císař pán opravdu vůl? . . 28 Ota Ulč: Školení o pštrosech...................28 Nanynka neproletářka...............................29 Z OBSAHU PŘÍŠTÍHO ČÍSLA: Věra Blackwellová: Vietnamská válka po 10 letech na divadle a v TV • • B. Netopil: Exilový film pod vlastní střechou • • Milan Zelený: Mlynářův spolužák •• Arnošt Wagner: Zpráva milovníka zvířat • • Dagmar Vaněčková: Jiný azyl - jiný mrav •• Pavel Stanislav: Nápady sběratele kreslených vtipů •• Jiří Valter: Sorry....... NA SHLEDANOU S PŘÍŠTÍM ČÍSLEM V LEDNU 1986! DOPISY DOPISY DOPISY DOPISY DOPISY DOP DOPISY DOPISY DOPISY DOPISY DOPISY DOP PROČ? Pod titulem »JEN HLOUPOST NEBO ZÁŠKODNICTVÍ?« vyšel v č. 5 Reportéra článek Karla Nešvery, který je povětšině reakcí na televizní pořad západoně- mecké ARD o problémech západního protiútoku v případě útoku z východu. O obsah článku a vojenskopolitické úvahy autorovy teď nejde. Jde mi o zcela neodpovědný útok na Listy, který autor z málo pochopitelných důvodů považoval za vhodné na závěr článku přilepit. »Není náhodou,« píše Nešvera, »že vážné slovo Václava Havla adresované konferenci západních mírových hnutí v Amsterdamu, v němž český kritik režimu nabádavě říká, že úsilí o mírové uspořádání světa zahrnuje i boj za lidská a občanská práva a že bez nich není skutečný mír možný, našlo negativní kritickou odezvu právě v řadách takzvané československé socialistické opozice a v jejich odpovědích na Havlův dopis v jejich orgánu LISTY.« Tím článek, vlastně psaný o něčem jiném, končí, a tedy vyznívá. Znaje autora, musel jsem si Nešverova slova číst několikrát, abych se přesvědčil, zda se mi to nezdá. Bohužel ne. Především celkové zjištění. Věta je zcela zjevně míněna pro ty čtenáře, kteří neznají ani Listy ani Havlův dopis. Autor ovšem zná oboje, ale počítá s neinformovaným čtenářem. Místo aby ho po dobrém novinářském mravu aspoň nejelementárněji informoval, roubuje na jeho neznalost ještě dezinformaci. Z ní pak vyvozuje závěry, které nemohou být jiné než falešné. To je ostatně úkol každé dezinformace. Dále. Co je to vlastně »vážné slovo Václava Havla« ? Je to rozsáhlý článek nazvaný »Anatomie jedné zdrženlivosti«, ve kterém Havel vysvětluje západní veřejnosti důvody zdrženlivosti, kterou pociťují mnozí občané v zemích sovětského bloku vůči západním mírovým hnutím. Havlův text je jak kritický tak konstruktivní a psán tak, aby vzájemné porozumění, jako cestu k rostoucí spolupráci, mezi lidmi obávajícími se zbrojení a válečného nebezpečí, podpořil. Jakmile Havlův text došel, byl vydán v Listech jako mimořádná příloha letošního 2. čísla. Jako příloha v nákladu větším, než je běžný náklad čísla Listů; to proto, aby mohl být rozesílán a distribuován i samostatně, doma i v zahraničí. Na základě tohoto a samozřejmě i jiných českých vydání v cizině byly pořízeny překlady do řady jazyků, které byly vcelku nebo ve výňatcích otištěny v mnoha publikacích, zejména v tiskových orgánech západních mírových organizací. Tak se dostaly i tam, kam byla »Anatomie« bezprostředně určena, tj. na amsterodamský mírový konvent v červenci tr. Navíc k uvedeným cizojazyčným verzím byla účastníkům konventu (na kterém se sešlo přes tisíc lidí) rozdána anglická verze v umělecké úpravě, vydaná stockholmskou Nadací Charty 77. Tuto brožuru distribuovali spolupracovníci Listů přítomní na konventu. Ostatně by se těžko v nezávislém československém tisku našel časopis, ve kterém vychází soustavně tolik článků a projevů Václava Havla, dalších autorů v Československu potlačovaných a perzekvovaných, i dokumentů Charty 77 jako takové, nemluvě o Sděleních VONSu (Výboru na obranu nespravedlivě stíhaných), jako jsou Listy. Ve světle uvedených faktů, dobře známých i Karlu Nešverovi, se jeví jeho tvrzení, že Havlovo »vážné slovo.... že úsilí o mírové uspořádání... zahrnuje i boj za lidská a občanská práva«, prý našlo »ne náhodou« »negativní kritickou odezvu právě... v jejich orgánu Listy« jako plod myšlení až příliš tvůrčího. A ještě. »Takzvaná československá socialistická opozice« (ostatně co je na ní takzvaného — československá? socialistická? či dokonce opozice?) — tedy ona svou »negativní... odezvu« prý projevila ve svých »odpovědích« na Havlův dopis. Jaká je skutečnost? Žádné »odpovědi« Listy neuveřejnily. Uveřejnily osobní reakci na dopis, z pera dr. Adolfa Muelle- ra, který Havlův text ocenil, s něčím souhlasil a s něčím polemizoval. To nejsou »odpovědi« čs. socialistické opozice — to je subjektivní autorský příspěvek. Kdyby něco takového — třeba polemizujícího ať s Muellerem, ať třeba s Havlem — byl napsal Karel Nešvera, Listy by to byly klidně uveřejnily. Listy totiž — jak je známo jednak všeobecně, jednak i Nešverovi — záměrně uveřejňují seriózní projevy různých názorů. Dokonce v tom spatřují část svého poslání. A navíc právě toto je čtenáři doma i v cizině oceňováno. Možná, že ne Karlem Nešverou. Ale proboha proč? Je mi líto, že byl Václav Havel Nešverou takto, třebas nepřímo, zatažen do nepříjemného dohadování. Pokud to nějak pomůže, omlouvám se mu za to; po letech věznění, perzekuce a statečného úsilí o — cituji právě jeho — život v pravdě by si byl zasloužil něco jiného, než aby jeho jméno posloužilo za hůl, kterou se někdo pokusil z těžko pochopitelných důvodů bít příslovečného psa. VLADIMÍR TOSEK Odpověď Karla Nešvery: V poslední době došlo v západní Evropě k silné polarizaci ve vnitřní politice. Za příklad může sloužit Spolková republika Německo, kde po vládní změně ovládla nyní opoziční sociálně demokratickou stranu levice a z jejíhož vedení postupně odcházejí politici s tradičním sociálně de3 [pageend3]mokratickým postojem. Současná levicová opozice v Bonnu je ve svém vztahu k státu destruktivní a ve svém úsilí znovu získat vládní moc působí dojmem, že »čím hůř tím pro nás lip«. Přitom se zdá, že volání po socialistických experimentech v hospodářské politice nejsou jen volebním lákadlem, ale skutečným programem v případě převzetí vládní odpovědnosti. V zahraniční politice se pěstuje systematický antiamerikanismus a opoziční politici se podílejí na protiameric- kých demonstracích, na nichž se sdružují jak naivní idealisté — podle Lenina "užiteční idioti” — tak členové militantních bojůvek — můžeme se domýšlet, odkud financovaných —, kteří jezdí na demonstrace od jedné ke druhé po celé republice. Polarizace v západní společnosti se musela projevit i v československém exilu, složeném z lidí rozdílných minulostí. Na zneužití mírového hnutí a vzrůstající antiamerikanismus upozornil ve svém dopise amsterodamské konferenci Václav Havel. V závěru svého článku jsem vyslovil politování nad tím, že pochopení pro socialistické experimenty, mírová hnutí, přehnané ekologické iniciativy a zeleno- rudé koalice projevuje ve svých prohlášeních a hlavně v projevech svých čelných představitelů právě československá socialistická opozice, soustředěná ve Skupině Listy. Za prvořadý úkol československé politické opozice považuji nadále varovat před nebezpečím zleva. Inkriminovaný článek v Listech, při okázale proklamované objektivnosti, však projevuje dojemné pochopení pro levicová mírová hnutí a pro — jak se v článku píše — »nespokojené se stavem světa«. Socialisté kolem Listů jsou jistě proti potlačování lidských práv ve východním bloku — jak by mohli nebýt — a pro vyrovnané odzbrojování mezi bloky, ale zdá se mi, že jejich benevolentní pohled na destruktivní síly v západní společnosti je přece jen krátkozraký. KAREL NEŠVERA K »JIŽNÍ POLOKOULI« V Reportéru č.4/85 jsem doslova interpretoval vyjádření ministra (a to zcela úmyslně): »Ministr práce nedávno uvedl v rozhlase, že asi 5 generací nepozná, co je to pracovní úvazek. Situace se prý může vylepšit za 10 let.« A za tím následuje moje věta: »To jsou slova ministra, ne moje, aby mi zas někdo nenadával.« Kritik z Adelaide z toho ovšem sestavil pointu svého dopisu tím, že ocitoval výše uvedenou větu ministrovu, a připsal: »Máme tu tím pádem před sebou spoustu zajímavé práce, totiž za těch 10 let vytvořit těch 5 generací.« Měl jsem za to, že čtenář pochopí tu hrůzu země, kde ministr dokáže dvěma větami vytvořit obvyklý kýč dnešní doby, nicméně opět jsem se mýlil. Vinen jsem já! A asi ano. Měl jsem spíše napsat, že premiér státu Victoria prohlásil v televizi, že zde máme nejlepší vládu na světě. To by možná čtenářům stačilo, oni to už určitě někde slyšeli. Nikoho nehodlám odrazovat od cesty do Austrálie. Nicméně ani nikoho lákat. Takže zcela na závěr si ještě dovolím případné emigranty pouze upozornit, že pokud v ČSSR nebyli v ROH, tak tady do toho vstoupí — povinně! Navíc si nechají říkat do soudruhů! Pro ty, kteří by se jaksi zdráhali nechat se titulovat ’’soudruhu”, pro ty zde práce není. To jsou holá fakta — bez uvozovek. Jako všechna předešlá, která jsem uvedl. Na závěr uvádím z »Našince« č.23/85. Jiří Sahula ze Sydney tam píše: »Připadá mi, že tato země (myslí Austrálii) je ještě víc rudá, než ta moje předchozí... Začal jsem ji nazývat "Zoologickou zahradou Vladimíra Iljiče Lenina”.« Já pro ni mám ještě přilehlejší označení. Ale to si nechám pro sebe. Bible hovoří o lidském krachu bez Boží vlády. Nemám co dodat! ZDENĚK KAŠŤÁK, Sydney OTCOVÉ A SYNOVÉ - O lidské tragedii Krištofa Haranta V Reportéru č. 5 se dočítáme o historické postavě Krištofa Haranta. Pan Harant byl nejen cestovatel, hudební skladatel a voják, ale — a to hlavně — člověk. Krištof Harant měl ženu, a děti, a sny, a měl také obavy a naděje a nejistoty: a jeho konec byl nejen neblahý, ale i tragický — a ne pouze historicky či politicky, ale především lidsky. Život lidskej, totiž, je tak složitej, že život člověka je proti tomu . . . Krištofova třetí žena byla paní Anna Saloména, žena to nestálá a nespolehlivá, tak jako celá tehdejší doba. Pan Krištof sám byl katolíkem až do stavovského povstání r. 1618. Jaká to ironie osudu: necelé tři roky po jeho vzpupném a trucovitém přestupu jej navštěvují právě jezuité, aby mu poskytli poslední útěchu a doprovodili jej na popraviště. Jaké obavy mu asi ztěžují (či zlehčují?) tyto poslední minuty ? A co jeho žena, paní Anna Saloména? A tři synové? Co ti? Proč vlastně umírá? Pro co jiného než pro své děti a pro svoji ženu — a čert nechť vezme těch pár budoucích historiků! Jak milosrdná smrt může být. Paní Anna Saloména se stala katoličkou hned po té popravě. Všechny tri kluky dala vychovat jezuitům. Za manžela si pak vzala nikoho jiného než pana Heřmana Černína z Chuděnic, který jako hejtman staroměstský celou popravu českých pánů řídil. I když byl Heřman Černín Harantův blízký přítel a příbuzný, pro jeho záchranu zřejmě moc neučinil; už kvůli té paní Saloméně. I svého vlastního bratra Diviše Černína nechal popravit to stejné odpoledne. Zrada je zrada, a zrada v nevhodné době je zrada zřejmě neodpustitelná. Harantovi synové se s panem Černínem nakonec soudili o matčino dědictví: dokonce i zdánlivě nenasytný Valdštejn se zamíchal, aby něco z pozemků utrhl. Pan Heřman Černín pak již nenáviděl kdekoho. Nejmladší syn, pan Václav Rudolf Harant, se stal převorem augustiánského kláštera v Táboře a získaných peněz použil na stavbu táborského kostela a kláštera — pilíře to katolické protireformace. Převor Harant pak působil i v Praze na Zderaze a cestoval jako jezuitský misionář na panstvích brandýském, lomnickém, studeneckém a poličanském. Snažil se stavět i v Chrudimi, ale zde byla dominikánská a kapucínská konkurence příliš silná. V Táboře ale augustiáni pod vedením převora Haranta vzkvétali po dlouhá léta. A jeho bratři? Jan Vilém Harant byl císařský podplukovník a pan Leopold Jiří Harant císařský plukovník: oba bojují po dalších třicet let za vítězství církve katolické a Habsburků v naší vlasti. Dalo by se o Harantovi psát a historicky jej analyzovat ad infinitum. Je třeba se ale učit, a snad někdy i poučit: jak hodně se časy mění a my v nich.... Čine? MILAN ZELENÝ neMUKL Jako každý živý jazyk, i čeština se vyvíjí. Neustále vznikají nová a nová slova a současně řada jiných slov zaniká, upadá v zapomnění a v tom nejlepším případě jich užívá jenom starší generace. Příkladů na to se najde bezpočet. Mám např. dopis od Jiřího Voskovce, který — ač mluvil do své smrti výtečnou češtinou — přeci jen ztratil kontakt s jejím vývojem a ve zmíněném dopise se táže, co to znamenná »dělobuch«. Nebo si lze připomenout pohoršení československé cenzury, když Josef Škvo- recký v jedné ze svých povídek použil lidového výrazu »žáves«. Národ si zkrátka vytváří slova, která vhodněji vyjadřují smysl věci. Tohle není vlastnost jenom češtiny, ale každého živého jazyka. Lze uvést příklad z angličtiny, který si můžete lehce ověřit. Slovo »greenhom« známe z dob našeho mládí. Avšak dnešní anglicky mluvící mladá generace v Kanadě už toto slovo nezná. Pro nováčka, zelenáče, si vymysleli termín »rookie«, který je jim z nějakého důvodu bližší. Na lágrech se pojednou dnes už z nezjistitelného důvodu začalo říkat vězňům »MUKL« a vězňové se tak oslovovali i vzájemně. Název je to nepřeložitelný a sotva ho najdete v nějakém slovníku. Nenajdete ho ani v naučném slovníku. Pokud byste se ho mermomocí snažili někde vyhledat, pak je pro vás jediná nadějř, že existuje slovník brněnského žargonu. A to ještě za předpokladu, že moje informace je správná. Tak jako »topr« je klobouk a »hozny« kalhoty, tak »MUKL« je údajně výraz pro parťáka, bracha, kámoše. Jiná verze říká, že »MUKL« je zkratka pro »Muže určeného k likvidaci«, což je sice také možné, ale dosti nepravděpodobné. Nicméně, řekne-li se dnes mezi Čechy či Slováky — lhostejno zda v republice nebo v exilu — o někom, že je MUKL, automaticky se tím předpokládá, že se jedná o politického vězně. A v tomto okamžiku se mi to začíná nelíbit. Na Jáchymovsku byla sice určitá období, kdy na jednotlivých lágrech byli pouze vězni odsouzení tzv. Státním soudem, čili političtí vězni. Na jiných lágrech pak byli soustředěni vrazi — to byl lágr Eduard. Na jiných pak vězni s menšími či většími kriminálními delikty. Později však Státní bezpečnost tuto praxi opustila, začaly přesuny z jednoho lágru na druhý a museli jsme si svépomocí zjišťovat, kdo je či není politický vězeň. Ale termín MUKL se vžil, a tak kde kdo na lágru byl MUKL. Politický vězeň, vrah, násilník, komunista či podvodník. Konec konců i přetím byl pod pojmem MUKL zahrnut i kdekterý bomzak, byť i on byl technicky vzato politickým vězněm. Náhle jsme tedy i my, političtí, byli označováni či označovali jsme sami sebe stejným názvem, kdo byl zcela normální kriminální případ. Bohužel se tento zvyk (či lépe řečeno zlozvyk) přenesl i do exilu, takže MUKL, který má sotva dva semestry právnické fakulty a promuje sám sebe na »doktora«, je či může být pro nezasvěcence měřítkem pro ostatní politické vězně. Nebo MUKL, který neváhá okrást svého druha z vězení o jeho celoexilové úspory a který podvodně, neprávem pobíral welfare čili státní sociální výpomoc, ač má svůj vlastní podnik, nejen že se hanebně zachoval k zemi, která mu dala to, co mu jeho vlastní zem odepřela, ale vrhá prapodivné světlo, spíše stín, na ostatní politické vězně. »Muklovská« organisace, v jejímž čele je bývalý aktivní komunista, je věru podi4 [pageend4]vuhodná protikomunistická organisace, vzdor tomu, že onen soudruh předseda se ohání protokoly tzv. bývalého Státního soudu, podle kterých byl členem partaje jenom proto, aby mu nebyl znemožněn přístup k cenným informacím, kterými bohatě zásoboval západní zpravodajské služby. Všichni máme v živé paměti, že za agenty Ameriky označil tentýž Státní soud např. Rudolfa Slánského, Bedřicha Gemindera a řadu dalších, takže podle téhož výkladu by se zmínění soudruzi měli stát čestnými členy »muklovské« organisace v exilu post mortem. Technicky vzato je to ovšem správné, protože i oni byli odsouzeni podle zákona na ochranu republiky. Že je to ve skutečnosti nesmysl, není nutno zdůrazňovat. Se společenstvím bývalých politických vězňů se to má podobně jako s exilem. Do kriminálu i do exilu se dostali lidé, kteří se sice více či méně aktivně zapojili do boje proti komunismu, ale se kterými mne pro jejich charakterové vady nic nespojuje. Snad jen to, že jsme po určitou část svých životů byli v komunistickém lágru či v případě emigrace že žijeme mimo hranice naší vlasti. Bylo by omylem se domnívat, že jak v kriminále tak i v exilu byl či je výkvět národa. To byl a je pouze vzorek národa. Lidé dobří a stateční právě tak, jako lidé méně dobří, zbabělci, a v některých případech i lidé vyloženě špatní. Příklady na to jistě každý z nás najde ze svého okolí a ze svých zkušeností. Hovořit tedy o »čistotě« exilu je sice možné, ale sotva lze tu »čistotu« uskutečnit, zvláště pokoušejí-li se o tu »čistotu exilu« lidé toho typu, o kterých byla řeč výše. Domnívám se, že je to věc zásady. Nebráním se označení MUKL, pokud je tím míněno, že jsem byl v kriminále či na lágru. Právě tak nenamítám nic proti označení »emigrant«. Oba názvy jenom velice zevrubně vymezují určitý společný životní úděl, ale v žádném případě neznamenají a priori čestného člověka. Název MUKL mi póuze označuje člověka, který byl zavřený. Nic více! O jeho charakteru a mravním profilu mi neříká pranic. Krátce bych řekl, že sice každý politický vězeň byl »MUKL«, ale ne každý »MUKL« byl politický vězeň. LUMÍR SALIVAR, Toronto PROTI KOMU NEBO SPÍŠE PRO CO? Tázající se většinou podivují, proč někteří exulanti mají na mušce exil, když by se měli vlastně strefovat do Československa. Řekl bych, že je to poněkud malomocné stanovisko, neboť každý nechť si laskavě zvolí taktiku sám, neboť každý sám je zodpovědný za svoje počínání. Ne- řku-li již, že každý umí šachy jinak, a někdo již pochopil, že bude-li Sajuz hrát simultánku, tzn. s několika Západy a ne jen s jedním, tak snadno svou hru vyhraje. Jaký je náš potenciál na této straně? Tisíce všelijakých organizací podmiňovaných stejným počtem názorů proti totalitní struktuře jednoho nařízení - jedné knihy. A tyhle tisíce organizací v zásadě zatím nepochopily, co to je Sovětský svaz. Chceš-li svého nepřítele znát, musíš jej číst. A ony si přelouskly sotva Marxe, aniž by vzaly v potaz, že hybnou pákou celého projektu je leninova teorie. A naši emigranti, kteří utekli proto, aby si na Západě mohli koupit porsche, jej také nečetli. Zde asi nestačí amatérština rčení, ”měl jsem se tam blbě”. Tam se má kdekdo blbě, ani Husák si nemůže nakonec vyjet do Alp. Takže to chce nejspíše slušnější výklad a hlavně patřičný příklad. Kritizujeme západní politiky pro jejich naivitu, s kterou přistupují k expansi Sovětského svazu. Právem, nicméně nabízí se také otázka, proč? Pakliže západní politikové vidí celkový postoj exilu, tak se mu nelze ani divit. Kdybych se narodil zde na Západě, mám dojem, že bych se neméně nešikovně potácel od jedné blbosti ke druhé, shlížeje na uprchlíky z protivníkovy strany. Rčení Leninovo o teroru bych zřejmě odmávl domněnkou, že něco podobného napsal zřejmě po požití většího množství dobré ruské vodky, že to přece žádný rozumný člověk nemůže brát vážně v těchto dnech. Asi by mi nedošlo, že nás Leninova idea již začíná fyzicky rozdělovat ... že Rusové (také rodní bratři Čechoslováci) trénují teroristy, kteří s úspěchem unášejí letadla a kladou bomby na letištích s úmyslem vyvolat hrůzu před cestováním. Říkal bych si — ’’nějací extrémisté”, bez adresného určení! Jenže až budeme mít strach nasednout do letadla, tak nám odpálí telekomunikační družice a uvedená simultánka může začít. Ale nepředbíhejme. Velká duše Ronalda Reagana toto pochopila. Proto program, zvaný »Star Wars«, který jediný může zabránit disko- nektování světa a udržet systém dvou stran: té sovětské a západní. Žádná simultánka! Jenomže: Kdo nastoupí po něm? Americký demokrat? Ten, který velice kriticky sleduje naše exilové počínání a říká si, že když se s komunistickým táborem dohodne tolik bývalých utečenců, co si s ním ’’upravují vztahy”, proč by se s nimi nemohl nakonec i on dohodnout ? A zde jsme u kořene věci: Uvidí-li Napoleon, že polovina jeho armády mává na nepřítele šátečky místo puškami, sbalí fidlátka. Neboť zde není nepřítel jenom vpředu, ale taky vzadu — za zády. Jednoduchý přepočet, že? Nemůžeme přece chtít, aby nám inteligentní člověk dělal neustále hlupáka — aby za nás táhl břímě a my ho za to kreslili s bradavicí na nose, kterou tam máme vlastně my, neboť právě kvůli ní si nevidíme na špičku nosu. Otázka zněla »Proti komu nebo spíš pro co?« Jak patrno výše. Nejdříve proti těm, co mě mohou uhodit klackem zezadu, a to proto, abych mohl čelit těm, jež mám vpředu, na východní linii. Proto! ZDENĚK KAŠŤÁK, Sydney FAŠISTÉ A ANTISEMITÉ MEZI NÁMI Zdalipak by se ještě sehnal tucet lidí, kteří si vzpomenou, co to byla Edmund Burke Society ? Na vrcholu své pochybné slávy, koncem šedesátých let, »Společnost Edmunda Burkeho« čítala asi dvě desítky členů. Zdála se být složena stejným dílem z malých kanadských gangsterů čtvrté třídy, několika frustrovaných východoevropských emigrantů, zatímco poslední část členstva tvořili informátoři RCMP, kanadské policie, jež nad bojůvkou vykonávala nevtíravý dozor. Ideologicky byla E.B.S. třikrát převařený Ku-Klux-Klan proti černochům, proti katolíkům, proti komunistům a proti židům. Nikoli nezbytně v tomto pořadí, ovšem. Praktická činnost spočívala v malování hákových křížů na zdích torontských synagog a v parádování v hnědozelených košilkách střihu SA. Důvod, proč si ty patetické »ersatz- fašisty« pamatuji já, je malá příhoda ze srpna roku 1970, když jsme v Torontě pořádali naši první protestní autokolonu k 2. výročí sovětské okupace. Projížděli jsme Torontem, 400 aut a 1000 lidí. Lidé byli ještě plm vzteku a nikdo nikoho nemusel přemlouvat k demonstraci. Zakončení bylo před radnicí, kde jsme kladli věnec k pomníku padlých. Všechno probíhalo prima, až u pomníku najednou stálo asi pět hnědozelených burkeovců se svými nacivlajkami. A uprostřed stál jeden s vlajkou československou. Byl to samozřejmě trapas, ale po krátké poradě jsme rozhodli, že je budeme prostě ignorovat, jako když tam nejsou. Alternativa byla vyvolat pranici, ale to jsme nechtěli riskovat. Všechno dopadlo dobře, nikdo si jich nevšímal, fašisti tiše odešli a já myslel, že to tím skončilo. Ale ne: v příštím čísle »Našich hlasů« se objevila reportáž o demonstraci s dokumentárním snímkem kladení věnce, hnědokošiláči v diskrétním pozadí. Málem jsem zapomněl: ten obtloustlý burkeovec s naší vlajkou totiž nebyl nikdo jiný, než vydavatel Našich hlasů. No, co vám mám povídat? Byla to ostuda! Lidi mi vynadali až z Edmonto- nu, jak to, že pořádáme společné demonstrace s fašisty a »co by na to tatíček Masaryk« . Vzpomněl jsem si na tu patnáctiletou historku, když jsem dostal do ruky poslední Naše hlasy. Yes, Sir. Tytéž Hlasy a tentýž vydavatel. Edmund Burke Society může být už jen jméno ze zaprášeného policejního spisu, ale Naše hlasy nás stále zásobují čtením pro poučení. A k zamyšlení! Tak se totiž jmenuje článek v Nových hlasech z 24. srpna 1985 od Josefa Horkého. ... Za 17 let, po které sleduji exilový tisk, je toto poprvé, kdy se objevil podobný, otevřeně antisemitský článek na stránkách českých zahraničních novin. Až dosud jsme takové perly četli pouze v pražské Tribuně. ... ... Četl jsem tuhle článek o bývalých komunistech, který končil závěrečným axiomem »jednou komunista, vždycky komunista«. Já si nejsem zcela jist, mo- hu-li s tím souhlasit. Zdá se mi, že to upírá lidem nezadatelné právo se mýlit a později ten omyl napravit. Ale jestliže to platí, je totéž pravda i o jiných politických vyznáních? Platí dejme tomu obdobně »jednou fašista, vždycky fašista« ? V případě našeho autora a jeho vydavatele se to zdá být pravděpodobné. Co dělat, každý národ zřejmě má svou patologickou sedlinu. To může být smutný fakt. Nicméně nás to nezbavuje povinnosti vstát a veřejně říct, že tihle pánové nemluví za československý exil. ZDENĚK OTRUBA, Toronto Kromě dopisů, které jsme doslovně nebo zkráceně přetiskli, tu máme ovšem řadu dalších. Nemůžeme bohužel všechny publikovat, nemáme tolik místa a museli bychom tak činit na úkor jiných rubrik, jako např. v minulém čísle na úkor přílohy »Magazin«. Čtenáři nám píší o všem možném, jejich dopisy vyjadřují spokojenost i nespokojenost (to častěji) s tím či oním. V případě nespokojenosti jim často ani nemůžeme pomoci, mnohdy píší kritiku (nezřídka velmi ostrou) na vše možné. Tak třeba z Austrálie nám píše paní K.V., že ji bez předchozího ohlášení jednou navštívil jakýsi pan Svoboda a prý jí doslova vnutil své dvě knížky »Autostopem kolem světa«. Zaplatila, odložila, po několika dnech se do nich prý podívala a zjistila hrůzostrašný ’’pravopis”. Její peprnou kritiku na tento ’’pravopis” přetiskovat nebudeme, i když se s jejím názorem ztotožňujeme, totiž že by se 5 [pageend5]s naším krásným jazykem takhle zacházet nemělo. Jiného názoru než ona a my jsou však třeba v redakci časopisu »Západ«. Jejich postoj k "pravopisu” Jiřího Svobody je naprosto kladný, prý si na to čtenář brzy zvykne. Proč ne? Na všechno si člověk může zvyknout. Další dopis je z Johannesburgu v Jižní Africe, z něhož vyjímáme jen krátce: »Dne 3. září tr. zaslali mluvčí Charty 77 dopis biskupovi Tutu, v němž se solidarizují s jeho bolševickou nenávistí vůči USA a západní civilizaci. Je to typický důkaz desinformovanosti v dnešním Československu, když mluvčí Charty 77 sednou na lep propagandě komunistických agitátorů. ... Mají samozřejmě právo na to si vyhledávat spojence kdekoliv, ale musí to být právě amerikanobijec, který je zřejmě placený Moskvou? ... « K tomuto dopisu bychom chtěli dodat, že mluvčí Charty 77 se v dopise biskupovi Tutu (Dokument Charty 77 č. 77/ /21/85) nesolidarizovali s antiamerickou hysterií biskupa Tutu, nýbrž pouze s ním osobně a s jeho »snahou o dialog a nenásilný přechod«, což samozřejmě obojí svědčí o naprosté neinformovanosti mluvčích. Biskup Tutu totiž jakýkoliv dialog zásadně odmítá a je naopak pro násilný přechod. Má-li příkazy z Moskvy, pak je plní poslušně: odmítl i pozvání asi čtyř tisíc Čechů a Slováků, dnes již občanů JAR, k otevřené diskusi v televizi o lidských právech v ČSSR a JAR. — Pochvalně nám píše pan F.M. ze Švýcar o Husově sboru, který se snaží švýcarským úřadům vysvětlit, co by to znamenalo pro ty dva tisíce nových uprchlíků z ČSSR, kdyby je Švýcaři poslali zpátky domů. Dává návrh, aby se místo nich poslali domů ti, kteří po obdržení švýcarského občanství hned prosili soudruha Husáka, aby jim legalizoval pobyt v zahraničí a nyní tedy mají pasy dva: švýcarský i československý. (Dva pasy mají, ale charakter pražádný!) — Z dalšího dopisu se dovídáme, že se v Československu proslýchá, že prý na obchodování s americkým obilím do SSSR se podílejí také čeští emigranti a, je-li tomu tak, že by mohli část toho obilí, které potom SSSR prodává svému malému bratru za drahé peníze, posílat rovnou do své staré vlasti a že by tedy mohlo být levnější. - Z toho plyne malá útěcha pro nás; komunisté tedy nemohou zabrat celý svět, protože: kdo by jim potom dodával obilí? Redakce PŘI NÁVŠTĚVĚ USA NAVŠTIVTE ČESKOU HOSPODU LITTLE PRAGUE RESTAURANT SMALL PLACE WITH GREAT FOOD 5626 HOLLYWOOD BLVD. LOS ANGELES, CA 90028 TELEFON 213-462 4466 NA VAŠI NÁVŠTĚVU SE TĚŠÍ MAJKA A HONZA DRVOTOVI KAREL HYKEL POZNÁMKA K HISTORII APLIKACE MARXISMU Kritika marxismu se právem zaměřuje i na jeho nejrozmanitější aspekty, doposud však, zdá se, si jen málo všímá jistého historického faktu, který souvisí s praktickou aplikací marxismu. Jde zde o naprostý rozchod marxismu s proletariátem. Na marxistického nositele dějinného vývoje a pokroku — proletariát — se v praxi s touto rolí úplně zapomnělo. Ani ne snad proto, že už v původním marxistickém významu sotva někde existuje, ani proto, že jeho pokračovatel, dělnická třída, tvoří ve vyspělých, rychle se vyvíjejících společnostech jen malé procento obyvatelstva a že v roce 2000 tam bude tvořit procento již zcela zanedbatelné. Spíše proto, že ani v dobách, kdy byl na vrcholu svého politického významu, nestál proletariát o roli přisouzenou mu marxisty, ale hlavně, že ve vyspělých zemích, kde se domohl skutečného společenského významu, nebylo prostě vůbec možné marxismus aplikovat. Všechno je totiž jinak, než se praví v marxismu. Použitelnost — a také nebezpečí — marxismu nespočívá v tom, co nám hlásá, v historických úkolech, kterými pověřuje »proletariát«, ale ve spojení této nauky se společenskou, vývojovou, historickou zaostalostí. Ukázalo se, že marxismus není aplikovatelný v indus- triálních, tedy »kapitalistických« společnostech. Pokud byl po 2. světové válce aplikován v zemích Střední (dnes už však také Východní) Evropy, stalo se tak vnějším zásahem, nikoliv spontaneitou místního proletariátu či v důsledku vnitřní společenské nutnosti. V každé z těchto zemí by už byl také aplikovaný marxismus — pokud jde o vlastní obyvatelstvo — dávno svržen (ve východním Německu 1953, v Polsku několikrát, zejména 1956 a 1980/81, v Maďarsku 1956, v Československu 1968) a je proto udržován nadále při životě toliko násilím, pouze vnějším donucením. Aplikací marxismu byl učiněn v těchto zemích veliký historický skok zpět, neboť se tam dospělo ke společenským strukturám, které odpovídají spíše stavu předindustriálního, předkapi- talistického vývoje těchto zemí. Marxismus se tedy »osvědčil« jako přiměřený systém jen v jednom okruhu případů, a to ve své aplikaci na podmínky společností nepříliš vývojově pokročilých. »Zabral« v takových zemích a společnostech, kde se většinou prolínaly prvky života vlastní rodovým a kmenovým pospolitostem s prvky feudalismu, kde přežívaly silné pozůstatky starých až prastarých vztahů mezi lidmi, s mohutným reziduem dřevních norem lidského jednání, tradic a způsobu života. Marxismus jako systém myšlení a jednání, který měl původně sloužit k překonání »kapitalistického« vývojového stupně společnosti, byl fakticky aplikován k překonání předkapita- listického vývojového stupně společnosti. Výsledky jsou evidentní. Spojí-li se chybný systém s něčím, pro co ani nebyl vytvořen, tj. s masou lidí, kde jednotlivec ještě není vyvázán z rodových, patriarchálních, popřípadě feudálních vztahů, kde ještě není vnějšně ani vnitřně emancipován a stále ještě nepředstavuje lidské individuum v soudobém slova smyslu, pak se nutně vytváří společnost pozůstávající z uzounké vládnoucí vrstvičky nahoře a z obrovské disponibilní masy dole. Vládnoucí vrstvička, která má zpravidla sama v čele všemocného panujícího jedince, disponuje pak zcela neomezeně a nekontrolované jak lidmi, tak všemi materiálními prostředky společnosti. Nevládne pouze, ale přímo vlastní. Vlastní lidi, věci i vědomí lidí. Za takovýchto okolností však už nemůže působit marxismus — ani kdyby nebyl chybný - ve smyslu svého obsahu, autenticky, zde už může fungovat jen jako ideologická kamufláž. Také tak funguje. Lidem se ideologicky vtlouká do hlavy všemi prostředky jako falešné vědomí skutečnosti. Skutečnost se pak stylizuje do souladu s ideologií tu hlouběji, tu méně hluboko, v poslední době už jen na svém zcela vnějším povrchu, tak, aby ne- popírala vypěstované falešné vědomí již na první pohled, úplně zjevně a očividně. Velice vhod zde přišla bohatá tradice Po- těmkinových vesnis. Marxismus pak jako ideologická kamufláž slouží k odůvodnění a posvěcení nejméně humánního, nejdespotičtějšího společenského zřízení. Konoe konců, ani v tomto případě tu ne- zniklo nic nového pod sluncem. Není to poprvé, kdy tyranie následuje po rozpadu rodové společnosti. Rozdíl oproti minulým případům spočívá jen v tom, že nynější tyranie má v rukou technické, organizační, mocenské a zastírací prostředky dvacátého století. Tuto ideologickou hru lidé dosud tak docela neprohlédli ani na Východě, ani na Západě. Přes zjevný úbytek se najde ještě i dnes dost takových, kteří jsou dokonce i touto obyčejnou kamufláží nakupených slov dosti značně popleteni. Jediný, kdo se nedá oklamat, není nikdo z lidí, ale je to člověk ekonomický. V ekonomických vztazích, vazbách a souvislostech marxismus na člověka nepůsobí, a to ani jako ideologická kamufláž. Ekonomika v reálném socialismu prostě nefunguje. Pokud bylo někdy někde dosaženo v tomto systému relativního ekonomického úspěchu, stalo se tak vždy za cenu pro »socialismus« dost nepříjemnou a trapnou, totiž tak, že byly opuštěny principy »socialismu« a přijaty principy »kapitalismu«. Děje se tak odjakživa, »Nepern« počínaje. Země, které byly před »proletárskou revolucí« soběstačné ve výživě svého obyvatelstva a ještě v hojném množství potraviny vyvážely, musí je teď dovážet. Rovněž v hojném množství, a nejen potraviny. Socialismus neustále produkuje a reprodukuje jen svou ekonomickou nezpůsobilost. Tato údajně vývojově nej- vyšší společenská formace, která by se měla lišit od těch »nižších« především přímo řádově vyšší produktivitou společenské práce, by bez »kapitalistické« pomoci zašla hlady. Reálný socialismus je schopen života toliko už jen jako parazit produktivní společnosti. Nezpůsobilost ekonomiky a z ní plynoucí parazitický způsob existence společenského systému pak určuje všechny jeho podstatné vlastnosti a funkce. Hypertrofovány jsou ty vlastnosti a funkce systému, které směřují k donucování, násilí, ovládání, expanzivitě, a naopak, ve 6 [pageend6]stavu zakrnélosti setrvávají ty obory, které řečenému účelu neslouží. Aby nějak vyvážil nezpůsobilost ekonomiky nepřirozenou dynamikou obrovských aparátů, které řídí myšlení a jednání vlastních lidí od kolébky až ke hrobu. Kromě toho vytvořil obrovskou armádu, postavil obrovskou policii. Aby úspěšně pronikl do těla a organismu svého »kapitalistického« hostitele, vyprodukoval obrovské výzvědné, propagandistické a diversní či jinak zasahující aparáty. Naproti tomu vlastním lidem zakázal samostatné myšlení, rozhodování a především jednání. Lidské individuum či lidská skupina zde smí jednat nezávisle pouze ve sférách, které nemají ani nejmenší společenský a už vůbec žádný politický dosah. Totální donucení pak paralyzuje všechno spontánní, dusí každou lidskou iniciativu a tvůrčí aktivitu. V této situaci kultura, ač bývá dotována ze státních prostředků, chronicky churaví a odmítá poskytnout nějaké výsledky. Více méně totéž platí i o vědě. Společnost jako celek pak naprosto nepředstavuje monolitní společenství svobodných socialistických lidí, ale rozpadá se ve skutečnosti na vládnoucí a vlastnící špičku, ovladatelské aparáty a ovládanou, bezprávnou masu. Masa nenalézá samozřejmě svůj účel sama v sobě, ale je jí zjevován seshora jako ideologicky zastřená nevolnická služebnost účelu mocenské špičky. Existence parazita je vždy dvojznačná. Na jedné straně má zájem na udržení života a dobrého stavu hostitele, na druhé straně ho svým růstem, mohutněním a stále rozsáhlejším parazitickým působením ničí. Je-li však hostitel zničen, hyne i parazit. Proto je i zahraniční politika reálného socialismu dvojznačná, vnitřně rozporná. Na jedné straně expanze, agrese, anexe, na druhé straně někdy i skutečná snaha udržet pokud možno přijatelné vztahy. I když, samozřejmě, si lze také představit tuto snahu o dobré vztahy jako dobrou potěmkinskou taktiku: Zatím co ruce rdousí třeba Afganistán, ústa volají »mír, mír, mír!«. Neboť, bu- de-li mír zachován, přijde v přiměřené době po Afganistánu na řadu zase někdo jiný. — I panující věrchuška si je vědoma nepříjemné skutečnosti, že likvidací hostitele vlastně páchá sebevraždu i parazit. Proto se mimo jiné line podzemím jako jeden z proudů zahraničního působení věrchušky ono podpovrchové ujišťování Západní Evropy, že v případě své finlan- dizace by si mohla beze všeho ponechat svůj »kapitalismus«. Každému, kdo zná z vlastní zkušenosti zákonitosti a nutnosti imanentní reálnému socialismu, je zcela jasné, jak by takováto záležitost dopadla doopravdy. Společenský pohyb si navlékl v poslední době sedmimílové boty a spěje rychle dopředu. Lidé byli strženi proudem vývoje už i v nejsocialističtější společnosti a pociťují již také socialismus jako vnucený, násilný a pravdu jen předstírající systém. I tam, kde se ještě před poměrně nemnoha lety zdálo být všechno v pořádku, kde lidé unavení neustálým dozorem a každodenní honičkou za základními životními nezbytnostmi raději vůbec nemysleli, se už objevily nejrůznější postoje a tendence pro socialismus velice nebezpečné. Dnes už i v nejvýchodnější Evropě, kde reálný socialismus vznikl jako systém odpovídající právě tam dosaženému stupni, způsobu a podobě společenského vývoje, se pomalu proklu- bává vnitřní společenský konflikt. Východu podle všeho nezbude nic jiného než kousnout do kyselého jablka a udělat něco s ekonomikou. Zbavit reálný socialismus — půjde-li to — jeho dosavadní parazitní formy existence. Nový muž na špičce společenské pyramidy stojí před nesnadným rozhodováním. Zvednout ekonomiku a překonat parazitismus může jen tehdy, překoná-li základní, určující vlastnosti a zákonitosti reálného socialismu. Neboli vlastně: překoná-li reálný socialismus jako takový. Dost nesnadný úkol. A hodně podobný úkolu, jako když se má uříznout větev, na které člověk sám sedí. Situace rozhodně málo záviděníhod- ná. Naše starost to ovšem není; nicméně, bezstarostní můžeme zůstat jen do té chvíle, dokud tam na druhé straně nezačnou hledat východisko z řešení neřešitelného, popřípadě kompenzaci vnitřního debaklu v nějaké další agresi, svou velikostí a rozsahem úměrné velikosti a rozsahu vnitřního debaklu. V každém případě by patrně bylo pro nás dobré jednat nadále s vědomím, že zánik hostitele má nesporně za následek i zánik parazita, zatím co zánik parazita v žádném případě neznamená zánik hostitele. Právě naopak, znamená konec neustálého ohrožování a vydírání »hostitele«, tedy úlevné oddechnutí svobodného, demokratického a právě proto také produktivního světa. O porobených národech nemluvě. (MM) JÁN MLYNÁRIK JÚLIUS ALBERTY AKO PROBLÉM PRENASLEDOVANEJ HISTORIOGRAFIE Keď sa pripomína perzekúcia slovenských historikov za Husákovej normalizácie, uvádzajú sa obyčajne mená vedeckých pracovníkov z bratislavských vedeckých ústavov alebo vysokých škôl. Neuvádzajú sa už mená historikov, ktorí pôsobili na mimobratislavských inštitúciách, v krajoch a okresoch Slovenska, ktorých význam na tvorbe národnej histórie bol nemalý a ktorých takisto, a to v množstve ešte väčšom, postihla pomsta režimu. Boli to učitelia a profesori dejepisu na stredných školách a pedagogických fakultách, pracovníci múzeí a osvetových zariadení, historici, zaoberajúci sa regionálnou históriou, obecnejšie známou pod názvom vlastiveda. Normalizátoři vyčíňali nielen v celonárodnej, ale aj regionálnej historiografii. Vedúcou osobnosťou, ktorá po metodickej stránke formulovala postuláty slovenskej vlastivedy, bol Július Alberty. Bola to isto výnimka, ak pracovník Pedagogickej fakulty v Banskej Bystrici sa ujal tejto morálnej funkcie a ak práve on, a nie vedúci profesor bratislavskej univerzity, alebo ktosi tam pracujúci, dokázal celistvo nastoľovať aktuálne problémy. Za vlády amatérizmu v slovenskej historiografii, ktorá bola perzonifikovaná činnosťou a tvorbou Miloša Gosiorského, došlo k nedoceneniu, resp. k podceneniu vlastivedného výskumu. Na regionálnu historiografiu sa marxistické dejepisectvo dívalo s podozrením, ako na predlžovanie kontinuity tzv. buržoáznej vlastivedy, dôležité bolo iba to, čo sa postulovalo v ústredných historických pracoviskách a čo predstavovalo celoslovenský ústredný výskum. Všetko ostatné, čo vychádzalo z analýzy miestneho materiálu, sa považovalo za "trochárstvo”, miestnu vedu, čosi, čo rozvoju slovenského dejepisectva nemá čo pozitívne priniesť. Albertymu sa podarilo rehabilitovať tvorivým spôsobom slovenskú regionalistiku, vyzdvihnúť jej skutočný význam pre celoslovenskú historiografiu. A pretože to bol tvorivý a mysliaci historik, jeho osud po nastolení Husá- kovho režimu nemohol byť iný, než osud trebárs Júliusa Mésároša alebo Jozefa Jablonic- kého. Július Alberty sa narodil 19. augusta 1925 vo Vyšnej Pokoradzi v Rimavskosobotskom okrese. V rokoch 1943 až 1948 vyštudoval históriu na Filozofickej fakulte Slovenskej univerzity v Bratislave. Všeobecná čistka v slovenskej historiografii postihla aj Júliusa Albertyho nielen ako tvorivého historika, ale aj ako pedagóga a pedagogického funkcionára. Alberty bol súčasne vedúcou osobnosťou stredoslovenskej pobočky Slovenskej historickej spoločnosti a mal zásluhu na tom, že zjazd Slovenskej historickej spoločnosti roku 1965 v Banskej Bystrici mal taký úspech. V podmienkach krajského centra predstavoval vyhranenú, svojskú osobnosť, ktorá sa za pokusu o spoločenskú reformu totalitného systému angažovala vo všetkých dôležitých podujatiach, čo Albertymu vynieslo neskôr degradáciu a nevyhnutnosť živiť sa podradnou prácou, ktorá bola hlboko pod jeho vzdelanostným priemerom a odbornými schopnosťami. Metodikou slovenskej vlastivedy sa Július Alberty začal zaoberať od svojho pôsobenia na pedagogickej fakulte v Banskej Bystrici. V krajskom časopise Smer v auguste 1959 uverejnil metodickú stať Regionálna história a ako ju využiť. V tomže časopise v januári 1960 napísal článok Pred celoslovenskou konferenciou o regionálnej histórii. Na tejto konferencii mal hlavný referát; podobný predniesol tiež na zjazde Slovenskej historickej spoločnosti roku 1959. Hoci sa v spoločnosti všeličo hýbalo, bolo odvážne, ak Alberty vyslovil kritiku na adresu Dejín Československa, ktoré sa od roku 1951 používali ako učebnica. Uviedol, že vedecký výskum túto učebnicu rýchlo prekonal a zdôraznil, že "vedecká koncepcia dejín totiž nespočíva iba na prehodnocovaní", čím sa dištancoval od stalinského chápania výkladu slovenských dejín v škole. Stotožnil sa s tvorivými prúdmi v československej historiografii, ktoré akcentovali základný monografický výskum s tým, že "výskumnú prácu uzavrieť nemožno" a že je potrebná drobná analytická práca, aj s využitím miestnych prameňov, aby sa dosiahol uspokojivý základný prehľad dejín. Július Alberty akcentoval komplexný vedecký výskum národnej minulosti, ktorý aktívne čerpá nielen z ústredných archívov a prameňov celoštátnej pôsobnosti, ale je založený aj na podrobnej analýze miestneho archívneho, časopiseckého a memoárového materiálu. Iba takýto výskum môže viesť, ako zdôraznil Alberty, "k odstráneniu miestami sa objavujúcej schematičnosti poňatia (platí to v znásobenej miere pre dejiny Slovenska, v ktorých sú neprebádané celé úseky spoločenského života)”. Bratislavskí vedúci historici isto takúto kritiku neprijímali s pochopením. Pracovať totiž s miestnym bohatým materiálom vyžadovalo obetavosť a výnimočnú heuristickú pracovitosť, časté cestovanie z miesta na miesto po regiónoch; kompletovanie nespracovaného archívneho materiálu bolo náročné na čas. Avšak inak sa vtedy, za všeobecného nespracovania okresných či krajských archívov, ktorým chýbali základné inventárne a katalogizačné pomôcky, pracovať nedalo. Celoslovenská história v istom smysle sa rekonštruovať - najmä v nových dejinách - inak ani nedala, o čom svedčí vtedajší monografický výskum. Július Alberty už vtedy upozornil, že veľké územné úpravy, ktoré denne menia profil dedín a miest, sa aj napriek úsiliu obetavých pracovníkov "nepodarí vždy zachrániť cenné pamiatky hmotnej a duchovnej kultúry ako aj pamäti účastníkov”, čím dochádza ku kultúrnym stratám. Jubileum významného slovenského regionalistu Júliusa Albertyho nám pripomína jeho dielo pre slovenskú historiografiu, jednak však aj stratu, ktorú slovenská historiografia jeho necitlivým vyradením utrpela. 4M* 7 [pageend7]ZBYNĚK ČEŘOVSKÝ PUMPAŘI OD ZLATÉ PODKOVY - LEGENDA A SKUTEČNOST Čím je člověk mladší, tím má raději pohádky. To jsem si myslel dříve. Později se ukázalo, že i člověk ve zralém věku se nedovede této lásky zbavit a sem tam se nechá nějakou tou nepřirozenou událostí ukonejšit. Když však je člověk nucen žít v reálně-socialistické skutečnosti, tak z těch pohádek a nepřirozeností vůbec nevychází. Režim mu denodenně předkládá masovými sdělovacími prostředky, jež zřejmě mají nahradit maso a proto jsou tedy masové, různé fámy a pohádky, které ho mají odvést od světa reality a každodenních problémů. Ještě za pobytu v té vším lidem milované společnosti jsem jednoho zcela neurčitého večera shlédl televizní film »Pumpaři od Zlaté podkovy«. Pro pamětníky chci upřesnit, že ona benzinová pumpa stála u Zdib na severním okraji Prahy na křižovatce silnic vedoucích na Mělník a Teplice. Dnes už po ní není ani památky, ale byla to pumpa velice významná. Tehdy mě ani ve snu nenapadlo, že budu s tímto filmem později konfrontován, až mě bude režim převychovávat a přeškolovat z kvalifikovaného inženýra na brusiče kamínků, zvaných šatony u n.p. Preciosa Jablonec, a to v zařízení, zvaném Nápravně-výchovný ústav se zpevněným režimem Plzeň-Bory. Film měl, jako obvykle, zcela normální československý děj. Skupina zlodějů se začala na úkor socialistické společnosti obohacovat rozkrádáním pohonných hmot. Bdělá a neúnavná Bezpečnost se o tom dověděla, nasadila do této party svého supermana, zamíchali do toho trochu sexu, trochu napětí a všechno skončilo, jak mělo být. Viníci byli postaveni před soud, superman odměněn a povýšen a Bezpečnost byla vychvalována do nebes. Scénář zapomněl na špicla a nevykreslil nesnesitelnou lehkost bytí v reálném socialismu, takže pravda byla opět zase daleko od skutečnosti. Škoda preškoda, že film nepokračoval dalším dílem. Ten by byl zcela jistě daleko zajímavější než díl první. Musel by dát totiž nahlédnout do tajemné kuchyně ministerstva spravedlnosti a jeho pracovních táborů s honosnými názvy. A kdyby se přidržel reality a řekl skutečnost, pak by se všichni občané Československa jistě a ještě větší měrou dali na kradení, protože by se ukázalo, jak je to výhodné. Krádeže pohonných hmot nejsou v tomto režimu ojedinělé. To je horečka. Kradlo se od doby, kdy tato čerpací zařízení a dislokace přešly zcela do majetku lidu. Vzpomínám na velké aféry v Plzni, Lounech, Hradci Králové, na Jihlavsku, Lučenecku, v Košicích a už ani nevím kde. A moje první setkání bylo ve věznici v Hradci Králové, když Bezpečnost stejným způsobem odhalila podobnou aféru v Havlíčkově Brodu. Po věznici se říkalo, že až je budou soudit, musí si pronajmout krajský soud kinosál, aby se tam obžalovaní vešli. Bylo jich přes stopadesát a zahrnovali všechny profese, podle známé Werichovy písničky: »Ten zas dělá to a ten zas ono«. Skoro se zdá, že se Československo vrací do prvobytně pospolné společnosti, kde nejsou třeba peníze, protože vše probíhá na základě směny. Pumpař potřebuje maso, řezník benzin, vedoucí z potravin látku na šaty, textilák jižní ovoce, tirák má přebytek poukázek na naftu a zahraniční řidiči valuty. Benzin a nafta jsou majetkem všeho lidu a kdo nekrade, okrádá rodinu. Ale pozor! Má to jedno úskalí. Krást se musí ve velkém a počítat na zadní kolečka, až to praskne. A je dobré mít nashromážděné valuty nebo zlato. Jak důležitý je tento poznatek, ukáži později. Jeden chudák z téhle havlíčkobrodské party si nevzal tohle ponaučení k srdci a tak mi vyprávěl, že když ho přišla Bezpečnost zatknout, samozřejmě brzy ráno, začal splachovat pětistovky do záchodu a co to potom dalo policajtům za práci, než rozebrali stoupačku a asi za sto tisíc pětistovek vytahali ven. Pak lkal a naříkal, že jich tam spláchl víc, než policajti tvrdili, takže jich museli »ty kurvy« za několik desítek tisíc sami ukrást, ale na druhé straně se zase radoval, že škoda není tak vysoká a že se brzy dostane domů. Měl pravdu. Dostal později jen čtyři roky, sešli jsme se na Borech a dnes už je doma, užívá spokojené penze a dalších nakradených peněz, převedených na spořitelní knížky manželky. Kdyby si vzal předchozí ponaučení k srdci, možná, že se do kriminálu ani nedostal. Berou všichni: policajti, soudci, prokurátoři i bacha- ři, ale když člověk nastrká prachy v hotovosti do záchodu, nemá je pak čím uplácet. Náš muž od Zlaté podkovy šel na to od lesa. Byl to formát s velkým rozhledem a zkušenostmi. Vyznal se v tlačenici a počítal na zadní kolečka. Budeme mu říkat pan Šťastný. Předně se rozvedl a vzal si za manželku exklusivní ženu. Letušku od československých aerolinií. Ta se vyznala také v tlačenici a hlavně uměla to, co neuměl on: cizí jazyky a poskytování tělesného blaha na správných místech. Když to prasklo, dostal pan Šťastný deset let, což je i na československé poměry hodně. Ale pozor! Má-li člověk v hlavě mozek místo otrub a myslí-li na zadní kolečka, ne-li kola, hned je mu jasné, že se žádná kaše nejí tak horká, jak se uvaří. A tak když jsem se dostal na Bory a pak mě poslali na vytoužené pracoviště všech muklů — na vězeňskou knihárnu vázat a kazit knihy, sešel jsem se s dvěma okolnostmi. Na umyvárně byla docela Zachovalá automatická pračka a na kni- hárně podivný človíček, zvaný Béďa, který si tam odpykával svůj osmnáctý trest. On sice říkal, že je posledním členem pražské galerky, ale to se jen tak vytahoval. Kradl jen lidem a tak ty tresty neměl tak vysoké. Přišel třeba do vagonu a ukradl spícímu cestujícímu peněženku. Ale ještě dříve, než se dostal k druhým dveřím vagonu, už ho policajti čapli. Takže s tou galerkou to nebylo tak docela pravda. Tenhle Béďa ale dělal zeď panu Šťastnému, když upadl do osidel Bezpečnosti. A pan Šťastný, později odsouzený ten a ten, se zase o něj staral v kriminálu. On tam měl totiž tak významné postavení, že mi to asi nebudete chtít věřit. Dělal vrchního brigadýra knihárny. To je vlastně svrchovaný šéf, který rozhoduje o všem. O výrobě, o muklech, o jejich odměnách, ale dokonce i o tom, který ba- chař bude oficielně knrhárně šéfovat. On si to mohl dovolit, zůstalo mu přes deset milionů, dvacet kilo zlata, dva domy a krásná milostpaní, která o vše s velkou péčí se starala. A také platila. Pan Šťastný měl svého čimelíka, tedy mukla, který se mu staral o prádlo. Dalšího, který mu nosil jídlo, třetí mu uklízel a stlal, a osobního strážce, aby mu nikdo neublížil. Krásná milostivá přijížděla každý pá- tek odpoledne vlastním mercedesem na Bory, aby si vyzvedla svého dočasně vzdáleného chotě. Samozřejmě, že předtím správně pobesedovala s pány náčelníky a přivezla jim vše, co potřebovali oni nebo jejich manželky. Jednou také dovezla onu pračku a osobně za osobního doprovodu náčelníka v hodnosti plukovníka sboru nápravné výchovy dohlédla na to, aby byla dobře instalovaná a možná, že čime- líkovi, jenž se staral o manželovo prádlo, provedla instruktáž. Když pak všechny obdarovala úsměvem a vnadami (mukly) a bachaře hmotnými pozornostmi, odjela do Prahy. V neděli večer byl pan Šťastný v doprovodu své šťastné manželky zpět na Borech a zlé jazyky pravily, že se vracela až v pondělí ráno, protože musela v Plzni neprodleně zařídit dovolenou na příští dva dny. Když byl pan Šťastný po pěti letech věznění předčasně propuštěn, z čehož strávil větší část ve vyšetřovací vazbě, věnoval svoji pozornost prostřednictvím své krásné ženy našemu trochu přiblblému Bédovi. Posílala mu každý měsíc balík s rozmanitým zbožím, ač normální mukl má nárok na balík jen jednou za tři měsíce a někteří vůbec za celé dva roky a strašně se těšila, až Béďu pustí, že se jim bude starat o domácnost, zahradu a psa. Milostivá totiž již vedla v Řevnicích či Řevníčově dobře zavedený motorest se specialitami a její šťastný manžel Šťastný byl již přeškolen na provozního. Myslím, že to byl muž na správném místě a protože Béda byl propuštěn dříve než já, měli jsme možnost sledovat, jak si ho milostivá opravdu odváží jako svého sluhu do jedné ze svých ukradených vil. A jistě se všichni mají dobře, jestli Bédu neprepadla jeho kleptománie a potřeba někoho okrást, ač to vůbec nepotřeboval. Sluší se ještě dodat, že onen dobře zavedený motorest je často navštěvován příslušníky ministerstva vnitra a sboru nápravné výchovy a podle kolujících pomluv jim je tam poskytováno materiel- ní, tělesné a duševní potěšení. Ale to může být jen pomluva, stejně jako ta, že se na doličné knihárně na Borech rozkrade za měsíc knih, časopisů a mód za desetitisíce. Kdyby mi někdo nevěřil, ať se nechá zavřít na Bory a na umyvárně ta pračka ještě jistě je. Za mé přítomnosti ji využíval také jeden z vypečených brigadýrú, známý to pražský zloděj aut a lupič jménem Prihara, současný to konfident státní bezpečnosti. Pro ty, kteří to budou v Československu číst, nechť si vezmou ponaučení. Nelze si všechno nechat, co se ukradne. Je třeba počítat se zadními koly. A ta kola jsou natažené ruce a otevřené kapsy policajtů, soudců, prokurátorů a bachařů. A také soudních znalců, ale i ředitelů organizací, třeba např. restaurací a jídelen, zvaných RaJ, což nemá s rájem nic společného, ale více se zlatokopeckým clai- mem z Londonových povídek o Klon- dyku. (liln) 8 [pageend8]VLADIMÍR VALENTA U NÁS V ALBERTĚ Kronika ZÁPADlého vlastence Tak už jsem zase doma — pomyslel jsem si s úlevou, když jsem před 14 dny přistál na letišti v Edmontonu po dlouhé cestě z Curychu. Ale taky jsem se za tu úlevu zastyděl, protože »doma« je jenom, a jenom může být, v Praze, kam se asi těžko kdy podívám, jestli to budou ti pitomci na Západě tak válet, jako to válí. Nevím, jestli jsou tak bezmocní nebo slepí. Nebo tak chytří, že netahají svoje cíle a argumenty na povrch. Nevím... Říká se teď, že se Reagan školí, jak argumentovat v Ženevě s Gorbačovem a Brzezinski k tomu dodává, že hlavní je ’’nalít” do presidenta, co chce, a kam dlouhodobě směřuje. Starý Reaganův přítel a poradce praví, že se nesmí Reaganovi říkat, co nemá říkat, protože by to asi vykecal. Už se děsím, když si vzpomenu na to, jak skončil Carter, Brzezinského žák, pusou na Brežněvově líci. Co se asi stane Reaganovi? Prostě nevím, co vůbec tam budou dělat v té Ženevě. Mám podezření, že všechno to vyjednávání s Východem je v podstatě podvod. Je to prostě tak velký průmysl, je v tom tolik synovců a neteří, jak z Moskvy tak z Washingtonu, kteří krásně žijí na dietách a platech ve valutách, že to prostě už nikdo nemůže zastavit. À lidi, které pořád někdo straší, že je za tři minuty válka, platí jako pitomí. Ovšem podávat si ruce s bolševiky je nečistá práce a potřebuje příplatek na mejdlo. Proč si podávat ruce? V tom mě Reagan zklamal. Nedávno byl u něj nový sovětský zahraniční ministr Shevernadze, Eduard. Reagan se ho zeptal: »Poslechnou, Shevernadze, než jim podám ruku, je to pravda, že zavedli v Gruzínsku ve věznicích metody, že místo policajtů tlučou politické vězně kriminálníci přímo na celách ? Neříkaj, že ne, tady to čtu, tady to mám černé na bílém!« A kdybych byl americkým presidentem, ruku bych mu nepodal, na to si může platit nějaké lidi. Já vím, možná, že Reaganovi ho přišlo líto. She- vernadzova žena Nanuja, takto novinářka - chtěl bych ty její noviny číst! — na něj vyzradila, že je impotentní — pardon: dává prý přednost straně před rodinou. To se často stává. Už Šolochov, tuším, píše v jedné povídce, kterou neukraď jako ’’Tichý Don”, o komisaři, který zimpoten- covatěl z toho, jak střílel osobně své oběti (teď si nejsem už vůbec jistý, pomozte mi někdo, nebylo to přímo v "Tichém Donu”!?). Taky pověstný velitel z roku 1950 z plzeňské věznice na Borech na osobně zavedený teror doplatil impotencí. »Je to pravý leninec,« diagnosuje to žena Nanuja. Německý prokurátor Blaschtowitschka, který prožíval sadistické rozkoše při popravách na Pankráci, tedy v jistém smyslu taky leninec, nakonec nepřišel ani tolik o to dole, jako spíš o to nahoře. Pověsili ho brzy po válce za krk. To ovšem sem nepatří. Nemohu si však pomoci, švejkovské parafrázování se dneska nejlépe hodí do mezinárodně-politického komentování. Ten druhý, a vyšší, enkávedista, který stejně udatně to kosí v diplomacii jako na poli s kombajnem, jak nám dojemně vylíčil jeho dávný kamarád Mlynář, zatím dělá pitomce z amerických reportérů a politických přicmrdávačů, kteří si ani nedovedou přečíst interview s ním v originále, aby zjistili, že o tom ministrovi, co chrápe na zasedáních sovětské vlády, se ruské publikum nikdy nedočetlo. Prostě ty nejprostší podvody kombajnéra Gorba- čova mu Američani zblajznou. Nejvíce se těším na to, co si bude Nancy povídat s Rajsou. Rajsa je totiž filosof- ka a paní Reaganová obyčejná herečka. Tedy ’’filosofka”: je to učitelka marxis- mu-leninismu, aby bylo jasno. Ono se to nějak nedalo přeložit, aby to blbě nevypadalo. Taky — která skutečná filosofka by se vdala za partajního tajemníka zapsaného u NKVD, ne? ! A to nemluvím o jeho familiji: jeden znalec mi řekl, že ze Stav- ropolu, stejně jako z celé Ukrajiny, bylo všechno obyvatelstvo buď vyvražděno, vyhubeno či odvlečeno na Sibiř — až na udavače. Když si tohle dám dohromady, tak nevím, mám-li plakat nebo se smát, když poslouchám v rádiu a v televizi vážné úvahy o balistických střelách a všem ostatním, co se má v Ženevě vyčachrovat, a neslyším jediný hlas: »Poslyšte, není to podvod ? Proč tam lezeme ?« A tak si jen připomínám jednu starou pražsko-židovskou anekdotu: Povídali si lidi v kavárně, jaké špatné roky nadcházejí, a jen pan Kohn se usmíval, až to nakonec bylo druhým divné a ptaj se: »Poslechnou, Kohn, jim je to jedno, že tu do roka může bejt Hitler? A že s náma pěkně zatočí? A že může bejt co nevidět válka? A že bude hlad?« Pan Kohn jen pokrčí rameny a povídá s úlevou: »Pánové, jedno mi to není, ale já mám rakovinu.« My máme zase úlevu v tom, že Československo už na tom hůře být nemůže. Rok 1968 a zrada Západu v Helsinkách, jemuž se ten ’’třetí koš”, jenž byl vždycky prázdný, dneska hodí leda na sbírání brambor, udělaly svoje: nevracím se domů do Prahy, ale do Edmontonu na druhé straně světa. Soudruh Gromyko, o němž si někdo myslí, že jako předseda Nejvyššího sovětu se hádá o ceny boršče v nejvyšší sovětové kantyhě, zatím potahuje ty dva paňáci (nebo paňácy?), aby jinými slovy opakovali světu stejnou oblbovačku, při které jeho samého na Západě už prokoukli. A zatímco si Západ láme hlavu, kde šije Michal a Rajsa, Michal Gorbačov si přizval za předsedu vlády chlapíka se stejným životopisem, jako měl nebožtík Ustinov, jenž se zasloužil o vyzbrojeí SSSR. Ovšem soudruh Ryškov bude vyzbrojovat i nadále a zuřivě. Zatímco na Žápadě budou počítat rakety... * * * Letos koncem léta jsem pobýval v Curychu u svého přítele Vladimíra. Už po několik let spolu provádíme to, co se nazývá po anglicku ’’speculative writing”, čili píšeme filmové scénáře na prápor, bez fór- šusu čili předstřelu, pravopisně: zálohy. A beze smlouvy, s jedinou jistotou, že to stejně nikdo nekoupí — a tak to nýčko pomalu budeme přepisovat na knížku, kterou nám zase nikdo nevydá, leda že sami do toho vrazíme peníze. Ale k věci: jednou ráno se ozval telefon a Vladimír pak povídá, že volá jeho radiová stanice, že jim volali z Prahy »Přátelé Karla IV.« a aby jim bylo blíže vysvětleno heslo, které nyní vidí na každém rohu v pražských ulicích: »PEVNĚJŠÍ SOCIALISMUS - TRVALEJŠÍ MÍR!« Vladimír hned povídá, že je tady zrovna Vladimír Valenta, takže prý něco vymyslíme. Nebylo mi to jasné. Neptal jsem se, ale myslel jsem si, že na socialismus v exilu má patent Pelikán, tak proč nezavolali jeho, a hned jsem si začal lámat hlavu a spekulovat. Zdálo se mi to tak chytré, že jsem pokračoval v přemýšlení i když Vladimír odešel do svého kumbálu a já byl u druhého psacího stroje, s nímž mám věčný rozpor: tam, kde mám na svém stroji po americkú a vůbec po zápaďácku »Z«, tam on má »Y« po česku, takže pořád píšu takové blbiny jako: Mz yase bzlz uraýenz. A namísto scénáře o československých legiích jsem se rozepsal, co odpovědět v rádiu přátelům našeho dobrého krále Karla IV. Tady je to: PEVNĚJŠÍ SOCIALISMUS - TRVALEJŠÍ MÍR Když jsem byl v Leopoldově v kriminále, tak nám - jako všude jinde v československých kriminálech a na vojně předtím - vyvářeli takové pevné knedlíky — »blbouny«. Ale neřekl bych o nich, že byly trvalejší. Mívali jsme tam strašný hlad a hned jsme to spolykali. Ale vlastně ano, teď si vzpomínám: strašně dlouho nám to pak leželo v žaludku. Takže ano: je jistá souvislost mezi těmi přídavnými jmény »pevnější« a »trvalejší«. Přemýšlím také, co může být pevnější. Niť je pevnější. Když si chci přišít knoflík a vezmu si niť, o níž mi žena řekne, že je pevnější, hned se nejdříve pokouším ovinout si ji okolo prstů a přetrhnout. Zkouším to, jestli žena mluví pravdu. S nepevnou nití bych tak nečinil. Kdykoli nám někdo poví, že to či ono je pevnější, boucháme do toho, kopáme, dokud to neroztrhneme, nerozbijeme, neroztřískneme, a to jen proto, abychom dokázali, že se nám lže. Podobné je to s adjektivem »trvalý, trvalejší«. Je trvalá ondulace — já se svou holou lebkou nemůžu, ale zkuste to jít s trvalou do deště... Je trvalé pečivo; prašťte do něj, uvidíte, jestli je pevnější... Prostě si nemyslím, že je zdrávo přistupovat k takovému heslu dialekticky. Představte si: přijdete do práce, slušně po staročeskú pozdravíte »Dobře placené práci čest!« a podíváte se na to heslo. Máte hned navozeno dialektické myšlení ? Ovšemže. A máte taky dilema: buď ta práce bude dobře placená nebo bude socialismus pevnější a mír trvalejší. Musíte se bolestně rozhodnout. Pokud se toho míru týče - přímým protikladem je válka. Cítíte, jak to nepříjemně zní? Už mě ani poslouchat nechcete. Co tedy »politika vedená jinými prostředky«? Tak definuje válku Clausewitz. On tohle řekl dávno před Leninem. Já myslím, že »trvalejší mír« by se i Clausewitzovi mnohem lip líbil. »Trvalejší mír«, to je taková neprohraná válka. Jako v Afganistanu. Tam teď budou mít trvalejší mír. V srpnu 1968 vypučel trvalejší mír u nás v Praze. A tenhle trvalejší mír potřebuje pevnější socialismus. Ovšem, já si nejsem jist, že v Československu je ten nejlepší socialismus. Já si vážím v tomto směru Velké Británie. Tam pochopili, že to přídavné jméno »pevnější« je v dialektickém rozporu se socialismem. A tak tam to běží perfektně: jednou zvolí labouristy a ti udělají socia9 [pageend9]lismus. Vezmou kapitalistům fabriky a do pěti let se to všechno prožere. Pak zase zvolí konzervativce a ti přinutí ty kapitalisty, aby si ty zplundrované fabriky vzali zpátky a nadělali zase nějaké národní jmění. A pak, když lidi vidí, že by to tak stačilo zase na jedno volební období, řeknou »dost« a zvolí labouristy, kteří opět ty fabriky znárodní. A tak to jde pořád dokola. Funguje to. Ne, že bych to doporučoval vám; v Československu se nechali kapitalisti vyhynout. Takže vlastně odpověď je v tom, co je zamlčeno: »ČÍM pevnější socialismus, TÍM trvalejší mir.« V tom zamlčeném »čím« je to řešení. Zazpívejte si se mnou ten starý operetní popěvek: Čím, čím, čím je to, že je to jak zakleto! Čím ? Čím ? Čimčarára čím ? Sotva jsem to dopsal, hned s tím spěchám zaVladimírem.On se právě ’’otevřel” ve svém kumbále. Dal jsem mu to a on povídá: »Jé, já to zrovna odvysílal, ale nevadí, já to můžu zrušit a odvysílám tohle.« On totiž vždycky napovídá svoje plky do rádia telefonem na kasetu či magnetofon a pak může jít nakupovat do Migros. Vladimírovi se ten text líbil, ale povídá, že o těch Angličanech to vypustí, protože páni, nikoli ti čeští, upomínají vždy, že se nemají kritizovat jiné národy. Já na to, že to není přece žádná kritika, ale sranda, a že nemůžou posuzovat československého posluchače jako svoje publikum, pro které je největší srandou, když se v televizi spustí rolceroyce z kopce a nechá explodovat. Takoví blbci u nás, tedy ti, co poslouchají zahraniční rádio, zase nejsou. Ovšem, bohužel, Vladimír stejně jako já jsme páté kolo u vozu v otázkách propagandy, takže jsem si zase text vzal, aby Vladimír svoje vysílání nechal jak je, jen s těma knedlíkama, jak jsme o tom na začátku povídali. Ale když teď o tom přemýšlím, tak mi to pořád nejde z hlavy. Prý půlka českého BBC jezdí do Prahy. Kanadské vysílání prý taky existuje, mně se však zdá, že vymřelo s Jiřím Škvorem. Jednou mi Mirek Zástěra povídal, jak Kissinger drží pod palcem Hlas Ameriky, když oblboval svět se svou »détente”. Kdybychom měli v Československu moře, tak bychom mohli aspoň ’’pirátsky” vysílat z nějaké lodi, jako to dělají komerční stanice okolo Anglie. Pozdravte ty československé hrdiny, novináře, kteří musí v exilu denně polykat sliny hořkosti a škrtat texty, které napsali v zápalu nadšení a inspirace. Pro ně neplatí »First Amendment«, čili svoboda slova. Oni dělají zázraky propagandy, která není jalová, ale já myslím, že bychom neměli ke všemu mlčet, dělat jako že nic nevíme, co se v tom vysílání děje. My taky v těch státech, které financují toto vysílání, platíme daně. Nebo rejpám do něčeho, co je tabu? Jo, málem bych zapomněl: Vladimíre, opatrně s tím Karlem IV. On byl něco, čemu by se dneska řeklo degaullista a jeho táta byl na tom ještě hůře: přímo válčil s Angličanama, že ho nakonec musel rozseknout a propíchnout sám princ z Walesu! Kdyby ho ten princ potkal dneska v autobuse, tak by ho pustil sednout, protože král Jan byl docela slepej dědek. Ale to už zase odbíhám... * * * Je zřejmé, že otázka československých emigrantů, kteří ’’upravují své vztahy” k bolševické vládě v Československu, zůstává stále živá. Ačkoliv je každému z nás zřejmé, že jde v podstatě o motivy především citové, které jsou u každého z nás jiné, stejně jako jiné jsou osobní poměry a vztahy k příbuzným ve vlasti, nenechává to nikoho z nás lhostejným vůči akcím, které tak mnozí podnikají. Asi se budeme lišit v odhadu, kolik "našich” lidí vstoupilo ve styk s bolševicko-protek- torátními orgány, aby buď se legálně zbavili československého občanství anebo si "zlegalizovali” svoji podvojnou státní ob- čanskost. V posledním Reportéru byla noticka o stomiliónové částce, která byla získána jako výkupné z bolševického otroctví či feudálního nevolnictví. To znamená, že jen v západním Německu to byly desetitisíce tzv. politických uprchlíků, kteří skončili s politikou, ale chtějí být i nadále uprchlí, protože v západním žlabu je nasypáno víc zrní a méně řezanky. Pochybuji, že v Kanadě je to lepší s ’’úpravou vztahů”. Naše kritika je někdy hlasitá, někdy tichá. Osobní vztahy odumírají a bývalí přátelé se posílají do zadních končin. Proč je tomu tak? Proč se podařilo pražským bolševikům tak rozrazit masy československých emigrantů a paralyzovat prakticky československý politický exil ? Je to proto, že jsme paličatě trvali na politické čistotě každého jedince a nechtěli přijmout nějaké kompromisní řešení? Na příklad: vzdání se československého občanství není v očích kanadských úřadů něco, co by se jim nelíbilo. Naši krajané v USA ztrácejí od roku 1927 automaticky čs. občanství při získání občanství amerického. Zůstala tam pouze malá hrstka politiků, kteří nemají občanství USA dodnes, aby zůstali věrni jednak svému mandátu, který jim sice dávno prošel, ale jímž se dosud cítí morálně vázáni, jednak proto, že jednou osvobozené Československo bude potřebovat zkušené demokratické politiky, kteří nebudou mít ani formální svazek s velmocí, která s velkou pravděpodobností se o toto osvobození zaslouží. Tato úvaha už ovšem patří minulosti. Ostatní krajané v USA mají svoji situaci ve vztahu k Československu zjednodušenou svým jediným americkým občanstvím a buď dostanou nebo nedostanou visum k návštěvě Československa. My svoje krajany v USA nekritizujeme. Víme dobře, že lze takovou návštěvou vykonat i mnoho dobrého. Nejen pro příbuzné. A konečně — na co si máme nechat vzít svou vlast? Komu to prospěje? Tohle nejsou moje důvody. Kdysi mi jeden můj oponent k mému názoru, že výhodu v kanadském občanství shledávám právě v tom, že se nemusím vzdávat občanství země, kde jsem se narodil a odkud mne vyhnali okupanti a bolševičtí zrádci, řekl, že sedím na dvou židlích. Nu ano, Kanada a Československo (to svobodné a demokratické) jsou docela pohodlné židle. Obě tyto země jsou nejen dobré v hokeji, což je vše, co o nich vědí naši »upravenci«, ale stály spolu ve spojenecké koalici ve dvou světových válkách. Naše republika se zrodila ze společných ideálů svobody a demokracie, na nichž je založeno i státní uspořádání Kanady. Kdybych se vzdal československého občanství, cítil bych to jako mravní provinění nejen proti Československu, ale i proti zemi, která mně a dalším tisícům mých krajanů otevřela svoje brány a přijala mne v prostomyslné víře, že když utíkám před bolševiky, že musím být pro svobodu a demokracii a ne, že je mi politika fuk a že sem jdu jen proto, že se tu dají snáze namastit kapsy. Vím, je to naivní interpretace, mnozí Kanaďané mi už řekli, že jim je to jedno, proč jsem přišel, ale morálka je subjektivní pojem, kterou nám těžko může někdo jiný nadiktovat. Naopak kvalita našeho přínosu naší nové zemi a společnosti spočívá v hodnotách, které přinášíme, a ne v těch, které přejímáme. Těm kanadským přátelům vždy namítám na jejich velkorysé poznámky o tom, že to je lhostejné, proč jsme přišli do Kanady, otázkou, zda by jim bylo lhostejné v posuzování mého přátelství vůči nim, kdybych jim řekl, že jsem své předchozí VLADIMÍR VALENTA 10 [pageend10]kamarády zradil a podvedl. Proč to má být s Československem jiné? Tam jsou také živi lidé, moji přátelé, kteří očekávají od nás něco jiného než že si »upravíme vztahy«. Kdysi se myslelo, že by se ten kompromis nalezl v tom, kdyby kanadská vláda uzavřela bilaterální dohodu s Husákem, jež by byla obdobná s dohodou americkou. Pro mne je háček už v tom, že Husák není Masaryk. A od quislinga Husáka si nedám nic vzít. S tím jeho bolševickým protektorátem nechci mít nic společného. Konečně, než ho Brežněv udělal presidentem, tak byl Husák vždycky pro rozbití Československa a pro připojení Slovenska k CCCP. A od takového individua bych se měl nechat »zprostit« československého občanství? Kdybych tak učinil, tak bych měl pocit, že hlasuji pro tatarský leninismus v Československu. Druhý problém je v tom, že je těžké nutit někoho, aby si špinil ruce s těmi, jimž my sami bychom ruce nepodali. A i kdyby kanadská vláda se chtěla tak zašpinit, jak směšně bychom pak vypadali, až bychom tutéž kanadskou vládu kritizovali za to, že se zahazuje s bolševickým světem — což se bohužel děje nejen ve kšeftech, ale i v politice, viz npř. helsinské dohody. O hokeji a zpěvácích Rudé armády ani nemluvím. Já vím, tohle všechno jsou řeči, které nezbaví ty, kteří mají staré rodiče, starosti, jak by je aspoň jednou ještě uviděli. Také vím, jak bolestivý je stesk a touha po domově. Konečně můžete být katolíkem a ještě si nemusíte ukládat karteziánskou řeholi. Proto ani já neukazuji, jak kdo má jednat. Jen píšu, jak věci vidím. Nebo lépe: že sám jinak jednat nemohu. Ale abychom se nemýlili: svět se dívá. Například ve Švýcarsku jsou potíže s uznáním politického azylu nových uprchlíků. Jak to souvisí s celkovou mravní kvalitou československého exilu? Kdo má jít do Bernu orodovat za těch několik tisíc Čechoslováků, které třeba zítra popadnou a vyhodí ze země ? Kdyby nebylo už dříve zásahů těch několika paličáků, kteří protestovali, tak by je Švýcaři klidně posadili do letadla do Prahy, jak už se komusi stalo. Proč to mají být zase ti bláhovci, kteří si nehledí svých kšeftů jako každý pořádný upravenec, a telefonují, píší, jezdí, prosí, nadávají a přidělávají si vroubky u pražských bolševiků, kteří jim občas sdělují, na kolik roků je zase odsoudili? Proč by to nemohl být někdo jiný, kdo může do Prahy a může se tam pochlubit, co pro lidstvo udělal. Možná, že by mu to tam víc záviděli než toho bílého mercedesa, co si půjčil v Mnichově. Tím chci pouze říci, že všechno to, o čem povídám, má taky nějaký smysl. Věřím, že i když jako exil probendíme svůj mravní kredit, že jako jedinci se nebudeme muset červenat, když řekneme, že jsme exulanti z Československa. ____ (Říjen 1985) «M» JÁN MLYNÁRIK SPRÁVA O POTUPE LEKÁRSKEHO STAVU Občan Slovenskej socialistickej republiky sa čoraz častejšie dočíta v novinách o kampaniach proti úplatkárstvu v zdravotníctve, o lekároch, ktorí za ošetrenie či operáciu žiadajú protislužby alebo nedostatkový materiál, či vysoké finanční obnosy. Režimoví žurnalisti, no aj príslušníci partajno-byrokratického aparátu a súdnictva sa “spravodlivo” rozhorčujú nad tými, čo denne porušujú posvätnú Hyppokratovu zásadu dbať iba o dobro človeka a jeho zdravia bez akýchkoľvek podmienok. Možno konštatovať, že ide o jednu z kampaní režimu proti úplatkárstvu, korupcii a nečestnému jednaniu, ktorému sú raz vystavení profesori na vysokých školách, inokedy verejné služby, montéri, predavači nedostatkového tovaru a tie odvetvia, kde sa občan uchádza najčastejšie o pomoc, áno aj o pohrebnú službu, o posledné veci človeka. Avšak tieto kampane, aj tá najnovšia proti lekárom, má iba zakryť hlbinné problémy, ktoré sa za komunistickej vlády nahromadili a teraz prinášajú plody, ku ktorým sa strana a vláda nehlásia. O to väčší musí byť krik propagandy, o to hlasnejšia bubnová palba. Aby sa predhodila aj akási obeť, doplatia na to aj tí, čo poberajú najmenej „alebo za kampaňou, ako napokon je to vždy, vyriaďujú sa iné účty. Chcel by som uviesť osobnú skúsenosť. V trenčianskej väzenskej nemocnici na jar 1982 som sa stretol s lekárom špecialistom, dia- betologom z Handlovej. Mal vedúce miesto, vážnosť, väzením bol šokovaný, niet div, že putoval do nemocnice. Obvinili ho z úplatkov. Sprvu som tomu veril. Avšak po niekoľkých dňoch som sa ho spýtal, keď sme sa trochu zblížili, či má vilu. Nie, mám trojizbový štátny byt. Či má aspoň poriadne auto? Nie, 20 rokov starú oktáviu. Nuž teda čo si za 30 rokov lekárče- nia v Handlovej dosiahol? Nechal som vyštudovať svoje dve dcéry. To je všetko. Uveril som mu. A zakrátko som sa sám presvedčil, v Handlovej, že vravel pravdu. Obvinili ho, ako stálo v hlásení, či udaní, že si nechal naliať na nádražnej reštaurácii niekoľkokrát dve deci červeného - a nezaplatil. Ďalšie obvinenia boli podobné, dalo by sa povedať, niekoľkoko- runového rázu. Vravel mi, že platiť za víno chcel, blahovolné mu pokynuli, že je to zo známosti. Takisto aj iné honoráre chcel vyrovnať, ale nechceli to na ňom. O tom, ako kolegovia väzenskí lekári s ním v nemocnici zaobchádzali, radšej pomlčím. Faktom bolo, že ho z vyšetrovacej väzby prepustili. Keď mal byť súd, hlavná svedkyňa sa nedostavila. Odmietla, aby sa jej výpoveď súdne zaznamenala v jej byte. Celá vec sa stratila do neznáma. Avšak mladý nadšený český lekár, ktorý roku 1950 prišiel v rámci akcie pomoci Slovensku do Handlovej, nuž aj preto, že sa zahľadel do krásavice, dcéry chudobného baníka, prišiel o povesť, o česť; vieme si predstaviť, čo to v menšom meste znamená. V podstate išlo o to, že o miesto po 59-roč- nom diabetologovi sa strhol zákulisný boj. A obeťou tohto boja bol lekár, Čech, nekomu- nista. Keby zostal v Prahe, mohol robiť univerzitnú kariéru ako jeho viacerí kolegovia - on sám skončil s červeným diplomom, bol nadaný. Tu skončil s hanbou. Nechcem tvrdiť, že lekári neberú úplatky. Hoci som sa osobne presvedčil, že ich odmietli, hoci som ich dával nie ako úplatok, ale aby pomohli v posledných hodinách blízkemu. Chcem povedať, že za kampaňami proti úplatkárstvu je aj ľudská tragédia, aj šikanovanie, aj vyriaďova- nie účtov, podrazy, intriky. Režim dokonca vyzýva k anonymným udaniam. Na základe týchto udaní intrikuje a rozdeľuje zdravotnícku službu. Medzi lekármi je mnoho rozhľadených ľudí, ktorí vnútorne nesúhlasia s režimom. Tak ako môj známy z trenčianskej väzenskej nemocnice. Koľko je tu možností ”odrovnať” nezodpovednými anonymami alebo provokatérmi slušného lekára!? Ako ho zhanobiť, pošpiniť, spoločensky zdiskreditovať? A pritom vieme, že režim zdehonosto- val stav lekársky. Tento stav, ktorý kedysi požíval úctu celej spoločnosti, ako ju dnes požíva stále v demokratických krajinách Západu, bol zglajchšaltovaný, znevážený ako všetky ostatné — kňazský, učitelský, remeselnícky. Lekár sa stal zamestnancom, prestal byť osobnosťou, až na pár výnimek univerzitných profesorov. Radový lekár, pracujúci často v nevyhovujúcich podmienkach, natlačený do malých miestností s ostatným zdravotníckym personálom sa stáva zamestnancom, ktorému vrchnostensky poručí aj sestra či upratovačka. Viem o čom hovorím. A naviac, tento lekár, ako aj iný zdravotnícky personál, bol odkázaný na mzdu na úrovni lepšie k plateného kvalifikovaného robotníka. Za svoje dlhoročné a ťažké štúdium je odmenený iba málo výhodami, ani zďaleka nezaručujúcimi jeho postavenie v spoločnosti, aké by mal mať. Bavorský lekár — typ, ktorý poznám - bez vily, niekoľkých áut, víkendového domu v Alpách či na obrátenej strane Šumavy by bol spoločensky znemožnený. Keby jeho manželka umývala okná alebo niesla ťažký nákup, stratil by na mene. Bol by problém úplatkárstva v zdravotníctve skutočne taký problém, keby bol lekár adekvátne k svojmu postaveniu honorovanou osobnosťou? Keby sa nemusel starať toľko o materiálne statky a viacej o pacientov? Režimoví trubači na tieto otázky neodpovedia, lebo by museli volať na zodpovednosť vlastný režim, ktorý do zdravotníctva, ako napokon do všetkých odvetví spoločenského a hospodárskeho života vniesol vlčiu morálku násilia, nezodpovednosti a vulgárnosti. Český a slovenský lekár nepotrebujú úplatky. Potrebujú dôstojnosť a vážnosť - morálnu a materiálnu - ktorú im uzurpátorský režim odňal a nie je schopný navrátiť. Ml ČESKÉ A SLOVENSKÉ KNIHY, vydané v exilu i v Československu, gramodesky, reprodukce ap. Vám obstará ZÁSILKOVÁ SLUŽBA KNIH Mirka Šitavanc, Postfach 4188 D-6000 Frankfurt / M. Napište si o nabídkové seznamy! PSYCHOLOGICKÁ PRAXE P. Feyfar, lie. phil. (porady jednotlivců i partnerů, otázky školní, výchovné aj.; založ. 1980) NOVÁ ADRESA: Eulerstrasse 24, 4051 Basel, telefon (061) 22 20 30 Svou psychologickou poradnu, kterou vedu v Basileji už od roku 1980 a v niž se zabývám především krizovými situacemi mezi partnery jakož i problémy rodinnými, výchovnými a školními, jsem přemístil na Eulerstrasse 24. — Obdobně jako někteří jiní basilejští psychologové i já poskytuji svým klientům slevu při nižších příjmech a zaručuji mlčenlivost. Poněvadž z bohatých zkušeností ve státních službách vím, »jak to chodí« na úřadech, mohu poskytnout pomoc nejen v psychické tísni, ale i mnohou praktickou radou. P.S. Tyto vánoce vedu opět (německy s Fr. Noltem) Workshop »meditace-interakce« v Juře. 11 [pageend11]JOŽKA PEJSKAR KDO BYL A JAKÝ BYL Dr. PETR ZENKL Před deseti roky — 3. listopadu 1975 — zemřel v městě Raleigh v americkém státě Severní Karolina ve věku 91 let dr. Petr Zenkl, několikanásobný primátor města Prahy a náměstek ministerského předsedy. Od roku 1948 žil v exilu. Mladší, ale i střední generaci, žijící dlouhá léta v nesvobodě, Zenklovo jméno mnoho neříká, anebo vlivem komunistické indoktrinace má o Zenklovi pokřivené vědomosti. Pro československé komunisty byl dr. Zenkl nejúhlavnějším odpůrcem, neboť jim svou sociální činností a statečností bral vítr z plachet. V tomto článku chci především těm mladým čtenářům vysvětlit, v čem spočívá velikost Zenklovy osobnosti. Nebyl to státník, ba ani politik ve smyslu, jak je obvykle známe. Byl to především neobyčejně schopný a ve veřejnosti oblíbený sociální a samosprávný pracovník, který vstoupil do politické arény sice v době tzv. druhé republiky (1938-39), ve skutečnosti však až po válce v roce 1945, po návratu z nacistického koncentráku. Narodil se 13. června 1884 v jihočeském Táboře jako syn krejčího, kde bylo deset dětí. Po velmi úspěšných studiích dosáhl ve svém 23. roce doktorátu filosofie na Karlově universitě. Učil pak češtině na obchodní akademii v Praze-Karlí- ně a byl autorem několika učebnic češtiny. V roce 1914 se stal členem národně sociální strany, v r. 1919 byl zvolen starostou Karlina. Své studenty vedl k vlastenectví, což se projevilo pak v tom, že mnozí z nich vstoupili do našich legií. Zenklovy knihy a učebnice byly rakouskou vládou zakázány pro otevřenou kritiku monarchie. V roce 1918 stál před rakouským vojenským soudem obžalován z vydávání protihabsburských knih, avšak trestu unikl tím, že se záhy Rakousko- Uhersko rozpadlo. Po první světové válce byl dr. Zenkl pověřen ministerstvem sociální péče organizováním péče o pracující mládež a přestárlé. Když pak byl zvolen do městské rady Ústředního zastupitelstva v Praze, byl pověřen sociálním referátem. V tomto prvém desetiletí Československé republiky se Zenklova práce soustřeďovala kolem sociální péče, která vyvrcholila vybudováním Masarykových domovů v Krči, které se staly chloubou sociální politiky Masarykovy republiky. Masarykovy domovy v Krči — velké životní dílo Zenklovo Na dr. Zenklovi byla nejpozoruhodnější jeho životní filosofie; po celý život se řídil Masarykovým kredem: Kdo miluješ svou vlast, nemusíš o tom mluvit, ale udělej něco kloudného. O nic jiného nejde. Proto také veškerá Zenklova veřejná a politická činnost po více jak 70 let směřovala k tomu, aby vyvedla člověka z jeho bědného stavu, z jeho ponížení materiálního a fyzického, sociálního a duševního. Tyto Zenklovy zásady daly vzniknout velkému sociálnímu dílu, jednomu z největších, jakým se mohla první republika pochlubit — Masarykovým domovům v Pra- ze-Krči. Byly vybudovány z iniciativy dr. Petra Zenkla a díky jeho houževnatosti byly v plném rozsahu realisovány. Nebylo snadné přesvědčit tehdejší obecní zastupitelstvo Prahy, protože nikoli všichni jeho členové cítili sociální odpovědnost vůči občanstvu tak plně jako Zenkl, aby se pro myšlenku tak velkorysou a poměrně - podle jejich pojetí - nesmírně nákladnou, nadchlo. Ale nebyl by to dr. Zenkl, aby je nedovedl o tom přesvědčit. A tak 12. dubna 1926 rozhodlo zastupitelstvo návrh dr. Zenkla jednomyslně schválit. A zase jen houževnatostí Zenklovou se podařilo, aby do měsíce ode dne schválení už bylo započato se stavbou na pozemku pod krčským lesem, který byl tak šťastně samotným Zenklem pro tento účel zvolen v klidném a zdravém prostředí, v zeleném pásu a v komunikačně příhodném místě. Tam začala 16. července 1926 tehdejší Zenklova dvouletka. 28. října 1928, v den desátého jubilea založení Československé republiky, svítilo již dvacet budov jasnými barvami na pozadí krčského lesa. 2400 chovanců dospělých a na 450 dětí, od kojenců počínaje, mělo tu tehdy připraveno domov. Domov, který byl hoden nést jméno presidenta Osvoboditele — T.G.Masaryka. Prvé desetiletí československé státní samostatnosti oslavila obec pražská trvalým a vzorným příkladem, památníkem pochopení humanitního učení svého velikého presidenta. Ústavy se staly skutečným domovem dětí, starců a stařen. Tisícům dětí, jejichž zdraví bylo podlomeno, bylo zde vráceno, tisíce Pražanů našlo tu trvalé ulehčení v bolestných chorobách a tisíce jich tam pak přišlo v budoucnu, i když po roce 1945 sloužily jinému účelu, především jako nemocnice. Další Zenklovou zásluhou bylo vybudování tuberkulózního sanatoria ve Vysokých Tatrách (Vyšné Hágy). Pro tyto sociální úspěchy a zásluhy byl Zenkl nenáviděn komunisty, neboť jimi mařil jejich plány, podle nichž se chtěli stát budoucími zlepšovateli jen oni sami. Jejich zášť k Zenklovi se stuphovala ode dne ke dni, když se stal Zenkl jedním ze tří ředitelů Ústřední sociální pojišťovny, instituce, která měla na starosti široký program sociální péče o osoby přestárlé, invalidní i ostatní kategorie pracujících. V roce 1 937 byl dr. Zenkl poprvé zvolen primátorem hlavního města Prahy, podruhé pak ve volbách 29. května 1938, kdy kandidátní listina čs. strany národně socialistické, v jejímž čele bylo jméno dr. Petr Zenkl, obdržela 142 161 hlasů a stala se daleko nejsilnější stranou v Praze. Jeho kandidatura primátorská byla zajištěna nejen volební převahou, ale především uznáním jeho zásluh a schopností. Byl zvolen všemi českými i německými stranami — a bylo jich dohromady dvacet — s výjimkou pražských nacistů a českých fašistů. Avšak dříve než do roka a do dne byl dr. Zenkl z radnice vyhnán — spíše zbabělými Čechy než Němci. Po mnichovském diktátu nastala smutná kapitola československých dějin. V nacistickém koncentráku ohrožován komunisty V den, kdy Hitlerovo vojsko napadlo Polsko (1. září 1939), byl Zenkl odvlečen jako rukojmí do nacistického koncentráku v Dachau, odkud pak byl přemístěn do Buchenwaldu. V tomto koncentráku, kde pobyl šest krutých válečných let, byli vedle nacistů jeho největšími nepřáteli komunisté. Závěrečné dny byly nejhorší, neboť v nich bojoval o svůj život. Když se přibližovalo osvobození bu- chenwaldského tábora armádou generála Pattona, k níž vězňové upínali všechny své naděje, dostal nacistický velitel tábora strach, že blízkost amerických vojsk by mohla vyvolat revoltu. Proto se rozhodl, že několik desítek vybraných vězňů bude pro výstrahu popraveno. 5. dubna 1945 večer vyzývaly táborové amplióny celkem 46 vězňů různých národností, aby se ráno dostavili do politické sekce tábora. Bylo to předvolání na smrt. Již se vědělo, že mají být utraceni, patrně oběšeni. Petr Zenkl byl jediný Čech mezi předvolanými. Mezi vězni nastalo velké zděšení, napětí. V poslední chvíli, v okamžiku radostného vzrušení z přibližujícího se osvobození, mají zemřít ti, kteří šťastně přežili dlouhou válku a dlouhý žalář? Před baráky se tvořily rozčileně debatující hloučky a poslové přinášeli zprávy ze vzdálenějších ubikací. Byla to směs okouzlující naděje a směs nové, snad již poslední úzkosti. Neutlučená lidská srdce a neumlčená odvaha je na konci všech těch vzrušujících řečí, která vrcholí v rozhodnutí: Nevydáme je! Velitel tábora se svých vyhlédnutých obětí nedočká! Nyní bylo na předvolaných, aby se sami postarali o svůj úkryt, neboť nebyla možnost tábor opustit. Ti, kdož byli v dobrých vztazích s komunistickými funkcionáři tábora, kteří měli táborovou samosprávu ve svých rukou, to neměli mít těžké. V kuchyních, ve skladištích, v nemocnici bylo možno se skrýt za ostražité ochrany spoluvězňů. Ale — kdo ukryje Petra Zenkla? Komunisté, na vřelou přímluvu českých druhů, Zenkla ukrýt odmítají. Byla to totiž nečekaná a snad poslední příležitost, jak se ho zbavit. Až budou v Praze, pak městská rada jistě jeho památku uctí několika vzletnými slovy a minutou ticha — a bude od Zenkla pokoj. Leč v osudném okamžiku se ukázalo, že kromě komunistů jsou na světě ještě také lidé lidsky smýšlející. Do tábora v Buchenwaldu byli převezeni z trestnic ’’obyčejní zločinci” z povolání, aby se získalo místo pro nastupující zločineckou generaci. A poněvadž v táboře, kde žije mnoho tisíc lidí, hrozí vždy nebezpečí tyfu, bylo nutno konat pravidelně prohlídky jejich čistoty. Komunisté dali tento úkol Zenklovi, a to u vězňů »zelených«, což byli mnohokráte trestaní zločinci pro nejrůznější delikty. Byli označeni zeleným trojúhelníkem na prsou a na kalhotách. Při těch zdravotních prohlídkách se k nim Zenkl choval přátelsky a ti otrlí chlapi mu tuhle laskavost opláceli dobrými skutky. V nejkritičtějších dnech trávil Zenkl v úkrytu v tyfovém a v disenterním oddělení nemocnice, kam se každý bál vkročit, střídavě pak v kanalisační rouře a v psí boudě. A hle, přece jedna bílá vrána mezi černými krkavci: svědomí přec jen nedá spát jednomu českému komunistovi. Uvědomil si, že je nejdříve člověk, potom Čech a až nakonec také komunista, bouří se proti cynismu svých soudruhů a spěchá se svou pomocí. Tak Zenkl, maje aspoň tuto oporu v tak zoufalém nebezpečí, zase střídavě putuje pod podlahu, nebo mizí mezi osazenstvem bloku. Zde byl poznán a zase na svou pěst musel hledat nový úkryt před nacisty a před českými komunisty. Tolik očekávaný a tak vytoužený oka12 [pageend12]mžik nadešel: armáda generála Pattona osvobodila Buchenwald. Aspoň z jedné strany Petru Zenklovi smrt už nehrozí. Nebylo mu však souzeno, aby se radoval příliš dlouho. Radiový komentátor Edward R. Murrow, který doprovázel americkou armádu, ho již druhého dne uvědomil, že jeho život ještě i nyní je ohrožen, protože čeští komunisté, jak se Murrow dověděl, by neradi viděli Zenklův návrat do Prahy. Od Zenklových spoluvězňů francouzské národnosti se Murrow dověděl, že chtěli Zenkla vzít s sebou aspoň do Štrasburgu, aby se odtamtud snadněji dostal do Paříže nebo do Prahy, avšak tuto cestu čeští komunisté Zenklovi znemožnili přímým zásahem. Nezbylo mu tedy než vyváznout z obvodu tábora tajně, aby ho komunisté neutloukli. Ne zcela bez nesnází a bez nebezpečí se nakonec přece jen šťastně dostal k nejbližší americké vojenské stanici, která pohotově zařídila jeho odlet do Frankfurtu, Paříže a do Londýna. Teprve v Londýně se Petr Zenkl dověděl, že Američané zařídili, aby pro něj do Buchenwaldu bylo posláno letadlo. Až tady kapitán letounu zjistil, že Zenkl tábor již opustil. V Londýně byl srdečně přivítán těmi, kteří tam ještě zůstali. Neznaje ničeho z jiných plánů a jiných rozhodnutí, usiloval Zenkl o to, aby československé oddíly byly co nejrychleji ze západní fronty poslány do vlasti, zvláště pak letectvo, na pomoc ohrožené Praze, a žádal, aby americká armáda, rozložená už u Plzně, spěchala do Prahy. Po odjezdu presidenta Beneše z Londýna do Moskvy a Košic se představitelem československé vlády v Londýně stal dr. Hubert Ripka. Petr Zenkl se dovídá, že právě byl v Praze dosazen na primátorský stolec komunista dr. Vacek. Zenkl s ním mluvil telefonicky. Do své Prahy se její zvolený, vypuzený, ale nesesazený primátor vrátil téměř po šesti letech — 16. května 1945. To, že všechnu tu kalvárii přežil a přetrpěl, oznámil pražskému a československému lidu ve dvou rozhlasových projevech. Ten druhý patřil bojovníkům na barikádách. Po více jak třech měsících usilovných jednání ve vládě se mohl dr. Petr Zenkl opět ujmout funkce primátora hlavního města Prahy. Známky nastupující rudé totality Už tehdy, několik málo měsíců po válce, se projevovaly některé zjevy nastupující komunistické totality. Dosti početná vrstva českého národa (nikoliv Slováci!), ovlivněná rafinovanou propagandou z Východu, blouznila o komunismu, jiní »květnáci« vytušili kariéru když budou mít v kapse legitimaci KSČ, a tak, když komunisté záhy po příchodu Rudé armády obsadili většinu důležitých pozic ve státní a veřejné správě, došlo takřka k lavinovému přesypu značné části národa ke komunistům. Nastala situace, kdy lidé, kteří nenosili na klopě kabátu odznak — hvězdu a srp s kladivem — se odmlčeli. Bylo nebezpečí, že už v roce 1945 se komunisté uchopí moci ve státě. Jenže byla to situace, která nebyla ideální pro budování země, kdy bylo nutno vynaložit všecky síly národa k odstranění válečných škod a k obnově řádného chodu našeho hospodářství. V té vystoupil na jednom veřejném shromáždění na Smíchově dr. Zenkl a prohlásil: »Máme Svobodné slovo, máme Svoboné noviny, ale nemáme svobodu!« V další části svého, na tehdejší dobu neobyčejně odvážného projevu, vyzval Zenkl vedení KSČ, aby respektovalo svobody, ke kterým se komunisté zavázali v Košicích. Možno říci, že po tomto Zenklově projevu nastal aspoň dočasně obrat k lepšímu. Navíc Zenkl svým projevem narovnal páteř mnoha ustrašencům, kteří propadali pesimismu, a pozvedl sebevědomí demokratické veřejnosti. To bylo v srpnu 1945. Zenkl pak vystoupil ještě několikráte proti komunistickým snahám zavést v naší vlasti totalitu v samých začátcích obnoveného státu. Zášť komunistů vůči Zenklovi se stupňovala a vyvrcholila ve dnech únorového puče 1948, kdy ozbrojené závodní pučistické milice vyrazily do pražských ulic se standartou: »Republiku zachráníme, Zenkla z vlády odstraníme!«. Pro demokratický tábor se stal Zenkl symbolem boje za udržení svobody a demokracie v naší vlasti. A také v exilu. Velikost Zenklovy osobnosti spočívá především v tom, že se nikdy nebál otevřeně mluvit pravdu, o níž byl přesvědčen, že stojí za to, aby ji neohroženě hájil. Zenklovo politické krédo vcelku dobře postřehl v únoru 1969 v pražské televizi komunista, poslanec Vilém Nový, když na adresu československé veřejnosti prohlásil, že v době Pražského jara si vytýčila zcela jiný, opoziční program, než ten, který na lednovém zasedání 1968 schválilo plénum KSČ. Pokud se v programu veřejnosti hovoří o socialismu - tvrdil Vilém Nový v televizi -, pak jedině v takovém smyslu, že se nijak neliší od socialismu starého Petra Zenkla! Věru, lepší satisfakce se Zenklovi už nemohlo dostat. Dr. Zenkl představitelem čs. exilu Exil byl pro dr. Zenkla jen důsledkem jeho celoživotního postoje. Komunistický puč v únoru 1948 mu dal na vybranou: buď se vzdát boje a pravděpodobně předčasně zahynout, anebo v boji za všechno, za čím celým svým dosavadním životem stál, pokračovat. Když se mu ve vhodném okamžiku naskytla příležitost, uprchl i se svou ženou za dramatických okolností do exilu. Usadil se ve Washingtonu D.C., kde se ihned věnoval úsilí o návrat svobody a demokracie v Československu. Horlivě burcoval americkou veřejnost proti komunistické rozpínavosti, která ohrožuje celý svět. Psal články do amerického tisku, mluvil na shromážděních a informoval členy amerického Kongresu a vládní představitele o poměrech v naší vlasti. Nezapomeňme, že to byla léta padesátá, kdy si režim v Československu počínal nejkrutěji. Dr. Zenkl nikdy nepřestával zdůrazňovat, že otázka československá je otázkou světovou, ovšem nikoliv v tom smyslu, že by byla středem světového zájmu, nýbrž protože její význam, dosah a často i její obsah je kontrolován právě silami, pro něž jsou lidská práva, svoboda a demokracie v naší vlasti jen jedním z mnoha prvků jejích širokých a dalekosáhlých zájmů. Když v únoru 1949 - jeden rok po puči - byla ve Washingtonu D.C. založena Rada svobodného Československa jako představitelka a mluvčí československého demokratického exilu, byl dr. Zenkl zvolen předsedou jejího výboru. Z titulu této funkce vykonal nesmírně mnoho prospěšného pro československou věc: zasloužil se o urychlení emigrace mnoha exulantů, častokráte s úspěchem intervenoval ve prospěch vězňů, řadě uprchlíků dopo- mohl k existenci atd. Mnohé kulturní akce, vydávání českých knih, čítanek pro české děti v exilu jsou jeho dílem. Jeho časté projevy v Hlasu Ameriky a ve Svobodné Evropě posilovaly náš ujařmený domov. Vždy zdůrazňoval to, co si uložil sám a co očekával od Rady a od celého československého exilu, totiž: stát v cizině tam, kde bychom vždy mohli obstát před soudem československého lidu, to znamená: být naprosto nekompromisní v otázce československé, v otázce demokracie, v otázce základních lidských práv a svobod. Ze samé povahy jeho postavení jako představitele Rady svobodného Československa a československého exilu mu však připadlo za úkol udržovat československý problém na agendě světové politiky. Tento úkol plnil 25 let svého pobytu ve Washingtonu D.C. Když se 1 5. listopadu 1975 na Českém národním hřbitově v Chicagu loučil se zesnulým dr. Zenklem jeho nástupce ve funkci předsedy výboru RSČ dr. Mojmír Povolný, řekl závěrem svého projevu: »Co nám po sobě dr. Zenkl zanechává? Všem nepřátelům svobody československého lidu a všem podrývačům bratrství v lidských vztazích, proti nimž dr. Zenkl bojoval od svého mládí a nikdy tak usilovně, jako v posledních třiceti letech, nechť je dílo jeho života varováním a výstrahou. Dokud se v našem národě rodí takoví synové, dny komunistické diktatury v Československu jsou předem sečteny. Nám, svým přátelům, spolupracovníkům a spojencům, zanechal dr. Zenkl trojí odkaz: všechno své dokonané dílo, abychom na ně mohli být hrdi a našli v něm povzbuzení; příklad svého života, abychom nikdy nezemdleli v práci pro československou věc; a zápas, který mu osud nedopřál přivést ke konci, abychom v něm nesli pochodeň svobody, kterou nám předal. Slibujeme jeho památce, že neopustíme jeho dílo.« V roce 1956 nazval dr. Petra Zenkla přední americký publicista Brackett Lewis ve své biografii o Petru Zenklovi protikomunistickým championem. Tento čestný titul mu zůstane v československé historii zachován. Dr. Petr ZENKL (z profilu) a Jožka PEJSKAR před nádražím v Curychu v červenci 1960 13 [pageend13]IVAN SVITÁK SBÍRKA NÁLEPEK Calumniare audacter, semper aliquid haeret. Směle pomlouvej, něco se vždycky ujme. (Latinské prísloví) DĚJINY NÁLEPKY Reformní komunisté proti mně spustili polemiky několikrát - v Praze i v emigraci. Ačkoli každý má právo na sebeobranu, nemusí jí použít. Domníval jsem se, že pozdější historici srovnají mé názory, vyjádřené během národní kříse, s názory re- formistů, jež formulovali po své vlastní porážce, a budou ve svém hodnocení daleko objektivnější, nežli obě sporné strany dnes. Hluboké rozdíly budou zřetelné každému, kdo umí číst: co nebude jasné budoucímu kritickému čtenáři, jsou důvody, proč k mému jménu připojovali re- formisté nálepku extremismu, kdykoliv v Praze nebo v Mnichově pojednávali o mých hlediscích. Důvod je prostý: jakmile je jednotlivci přidělena nálepka a masové sdělovací prostředky ji začnou používat, pak nálepka se udrží ve vědomí publika alespoň do té doby, dokud uzavřená společnost znemožňuje obranu. První nálepky, které jsem obdržel v letech 1956-1959, bylo označení ’’marxistický revisionista, podezřelý sociální demokrat a intelektuální úchylkář”, které jsem si opravdu zasloužil články v »Literárních novinách« té doby. Není mi známo, jaké bylo pozadí intrik ve stranickém politbyru v té době, jak se tehdy lišily přístupy Vladimíra Kouckého, Čestmíra Císaře a Jiřího Hendrycha. Znám jen důsledky: pětiletý zákaz jakékoli publikace, ’’vyhnanství” z Prahy a jména těch, kteří rozhodnutí ochotně provedli a podpořili v tisku, jména Jaromíra Sedláka a Ireny Dubské-Mlynářové. (Usneseni ÚV KSČ z 24.března 1959, Zpráva o současné situaci ve filosofii, in' »Usnesenía dokumenty ÚV KSČ«, Praha, Svoboda 1960. Viz též autobiografické poznámky v mé brožuře »The Dialectics of a Concrete«, Chico, private print 1979). O sedm let později, v roce 1964, přišel druhý útok, nálepky byly znovu použity, bylo přidáno jen několik nadávek, ale důsledky byly závažnější. Tentokrát bylo už známé pozadí sporů v politbyru a v Ideologické komisi, kde vzrostl vliv Vladimíra Kouckého, když reformně orientovaný Čestmír Císař byl odsunut do Rumunska. Hlavním kritikem kulturních časopisů byl redaktor Rudého práva Oldřich Švestka, jehož iniciativu jsem oslavil napsáním Ha- jajovy pohádky »Jak se soudružka švestka rozzlobila«. Nebyl jsem kritizován sám, ale s mnoha dalšími podezřelými intelektuály. Byl jsem však jediný, kdo byl vyloučen z Cs. akademie věd. Švestka se opravdu zlobila a s ní tehdejší sekyráři strany, nyní vedoucí kolaboranti Jiří Šo- tola, Jan Fojtík, Ivan Hrůza, Vladimír Mlíkovský, Vladimír Ruml, Ladislav Hrzal a jiní. Tentokrát jsem byl povýšen na pro- tistranický element, na nezodpovědného rozkolníka, nositele intelektuální nákazy extrémního kriticismu. Toto vylepšení erbu mě přivedlo na práh vězení, přineslo mi druhý zákaz publikace a tytéž nesnáze se zaměstnáním, které poznali reformisté sami na sobě o něco později. Persekuce byla zřetelným výrazem počátků krise, jež byla nejdříve viditelná v umění a filo- sofii, v oborech zdánlivě nepolitických, a byla mnohokrát popsána. O čtyři léta později, v červnu 1968, zahájil třetí útok sám Drahomír Kolder, prosovětský konservativní člen politbyra, jenž mě obžaloval jako protisocialistického elementa, jako kontrarevolučního dobrodruha a pomlouvače strany. Veřejně v tisku se k němu málokdo připojil, ale pěkný soubor výhružných anonymních dopisů a pravidelné telefonické hrozby mě ujišťovaly, že jde do tuhého. Ostravský krajský tajemník Kolder měl zvláštní důvody, aby si se mnou vyrovnal účet za mé vystoupení v jeho vlastní základní or- ganisaci na dole Doubrava, jež podstatně přispělo k tomu, že nebyl zvolen delegátem na sjezd. O tři měsíce později, po okupaci, byla Kolderova iniciativa tvořivě rozvinuta sovětskou »Bílou knihou«, kolaborantským vysilačem »Vltava« a psaním časopisu »Zprávy«, kde jsem byl znovu povýšen na ’’jednoho z hlavních inspirátorú kon- trarevoluce”, na zjevného zločince a západního špiona. Autorem těchto nových nálepek byl bývalý tajemník Antonína Novotného Pavel Auersperg, kumpán Zdeňka Mlynáře z dob, kdy by právě jim — likvidátorům Literárních novin — málokdo v Praze podal ruku. Není divu, že tentýž Pavel Áuersperg citoval ve vysílání z 18. září 1968 s pýchou svého kumpána Zdeňka Mlynáře za jeho ochotu kolaborovat. Tento stoprocentní novotnovec, pózující nyní jako reformista, totiž hbitě a ’’realisticky” prohlašoval: »Já osobně půjdu touto cestou, i kdyby to někdo označil tím strašným slovem ’’kolaborace”.« A šel. Sovětští okupanti přirozeně lhali seč mohli, na tom nebylo nic divného. Co však překvapilo, byl nový demagogický útok vedoucích reformistú, členů politbyra, vedených Zdeňkem Mlynářem, tímto ’’realistou” před Husákem, tedy oněmi politickými bankrotáři, kteří podepsali zrádný moskevský protokol a hledali někoho, na koho svést vinu. Nebyl to tedy otevřený sovětský kolaborant a bezvýznamný Pavel Auersperg, byl to člen politbyra a kolaborant z přesvědčení, Zdeněk Mlynář, který uvedl Kolderovy nálepky znovu do oběhu, ale přetrumfl ho, když mě nazval tři týdny po okupaci nezodpovědným demagogem, politickým exhibicionistou a podněcovatelem protisocialistických psychos. (Zdeněk Mlynář: Všichni spoluzopovidáme...., Rudé právo, 15. záři 1968: »Ale je pravda, že začala vládnout psychóza, že neodpovědnosti se dostávalo příliš mnoho místa, že byla různě podněcována neodpovědná psychóza. Neodpovědní demagogové dostali dost prostoru, aby šířili svá hesla, a nenesli potom odpovědnost za důsledky. Budiž mi tu dovoleno jmenovat za všechny jednoho — Ivana Svitáka. Myslím, že to už nebyla politika, že to byl politický exhibi- cionismus a že takové hlasy, taková nezodpovědnost neměly mít takový politický prostor. Nemělo dojít k tomu, že jsme dali příliš mnoho prostoru tomu, aby se, řeknu to jednoduše, někdo pokoušel poplivat všechno, co jsme tady po léta dělali, aby se nasazovaly růžové brýle při pohledu na všechno, co znamenala kapitalistická demokracie. Nezodpovědnost dostávala často zelenou. Vím, co říkám, říkám-li tato slova.« Víme-li, jak mechanismus projekce působí v lidské mysli, musíme souhlasit se Zdeňkem Mlynářem, že on sám opravdu byl nezodpovědným demagogem, politickým exhibicionistou a podněcovatelem protisocialistické psychosy. Prokázal to svou řečí, v níž - jako první mezi refor- misty — prohlásil ozbrojenou intervenci z 21. srpna za »první krok k normalisaci« a otevřeně se vyznal v dlouhém televizním projevu ze své ochoty ke kolaboraci. Tento neuvěřitelně hnusný dokument odhalil nechtěně pravdu dialektické triády: okupace je normalizace demokratizace. Anebo bez triády: »Gegen Demokraten helfen nur Soldaten.« To je pravá tvář refor- misty, zbavená okrasné barvy líčidla, s nímž se představuje, když podpisuje svou »heroickou« cestu do Moskvy. Po Mlynářovi se přidali další a vodopád nepřátelské propagandy proti osamělému filosofovi byl pak tak intenzivní, že je obtížné útoky i zaregistrovat. Není to však ani nutné, protože šlo jen o opakování nadávek uplatněných originálně vedoucími kolaboranty a pak rozřeďova- ných pečlivými šmoky. Důsledkem této iniciativy Zdeňka Mlynáře, husákovského realisty již na podzim 1968, byla policejní opatření, zabavení všech mých písemností, zbavení občanství a odsouzení k osmiletému žaláři in absentia v tajném procesu. Jsem pyšný na toto další vyznamenání od byrokratické diktatury a nespím na navřínech osmiletého trestu za pouhou knihu. Všechny despotické režimy redukují vlastní kritiky na zločince a pak je uvězní pokud mohou. To je naprosto normální. NÁLEPKA V EXILU Abnormální je teprve fakt, že těchto nálepek je používáno znovu reformními komunisty v emigraci, že demagogické výpady nej'horších stranických sekyrářú jsou podávány jako »objektivní« a pseudově- decké popisy minulých událostí, snad aniž autoři sami znají prehistorii nálepek. Sbírka urážek z tak spolehlivých zdrojů jako Kolder, Švestka, Koucký, Mlynář, Rudé právo, Radio Vltava, Zprávy a Bílá kniha je upravena a v rozředěné versi znovu použita reformisty v emigraci — aniž se změnila podstata věci! Když se pak knihy českých reformistú objeví v cizích jazycích, jsou jejich názory přijímány jako prvotní prameny o událostech — ačkoli prvotními prameny vůbec nejsou — zaujatá hlediska se stávají zdánlivě »objektivní historiografií« a drzá nálepka bývalého kolaboranta je považována buď za ověřenou skutečnost nebo aspoň za důvěryhodný názor. Kdopak by vůbec mohl ověřit primární zdroje — dokumety a polemiky v české řeči? Některé z mých polemik byly uveřejněny — s R. Seíuc- kým, A. J. Liehmem, J. Kotíkem, A. Ostrým — některé jsou skryty v nepublikované korespondenci. Museí jsem se naučit reagovat na urážky mlčenlivým pohrdáním a surrealistickým černým humorem. Někdy však nemohu odolat pokušení, abych na nesmyslné urážky odpověděl vtipy, což se mi zdá být jediná přiměřená metoda, jež útoky udržuje v jejich bezvýznamnosti. V dalších odstavcích jednám s nesmysly absurdně, to jest přiměřeně nesmyslu. První skvost nové kritiky je písemná práce Ivana Bystřiny s dvouřádkovým titulem, jenž zní »Sociální stratifikace, úloha inteligence a pozice radikálních intelektuálů v přípravě a provedení Pražského jara« (Systémové změny, Index 1972). Název v sobě skrývá nostalgii autora nad nenávratností půvabu jeho intelektuální puberty, kdy jistě četl pečlivě Dějiny VKSb, protože už titul naznačuje, že to byla pro něj nezapomenutelná událost jeho moskevského mládí. Mezi stránkami 35 a 68 této studie je řada opravdových 14 [pageend14]skvostu, totiž 46 (slovy: čtyřicetšest) citátů z mých prací a mé jméno je uvedeno celkem čtyřiašedesátkrát, což je v průměru 3,3 Svitáka na jednu stránku. To je opojení Svitákem, toť propadnutí náruživosti vášně, ale také nebezpečná citáto- mánie, ba přímý skluz do nového kultu osobnosti. Přiznejme si, že 110 (stodeset) Svitáků je na naš malý národ přece jen příliš mnoho. Samozřejmě, že je správné mě citovat co nejvíce, protože každý je oprávněn zastávat můj názor, ale ”est modus in rebus” - existuje estetická mez, za níž se pověstná kvantita mění v kvalitu. A navíc není stylové, když mé citáty jsou řezány Rio Preisnerem a Ivanem Pfafiem. Jakpak přijdou k tomu, abych snižoval frekvenci jejich citátů v textu, jež je rovněž kvantitativně pozoruhodná? Souhlasím s obsahem svých citátů, zajisté, ale kde je estetika podání mých myšlenek, Bystřinovo malířstvím kultivované oko se smyslem pro proporci, pro hegelovskou míru? Nevytýkám autoru obsah článku, jenž opravdu nestojí za řeč, ale jeho styl, jenž prozrazuje člověka! Bystřina dospívá k závěru, že mé názory jsou »z valné části správné« a »zároveň hluboce nesprávné«, což je pěkný příklad z dialektiky pro duševně choré, zatím co já považuji své názory za »hluboce správné« a názory komentátora za zcela nesprávné. Metoda žurnalistů sovětské »Bílé knihy« je podobná metodě Bystřinově — totiž vytvoření umělých protivníků, jakýchsi strašáků z citátových hadrů neexistujících osob. Bystřina se stejně pečlivě soustředí na výběr citátů, jež podporují jeho apriorní vykonstruované obvinění, a dokáže pak spojovat zcela protikladná hlediska — např. Rio Preisnera a Ivana Svitáka — ačkoli dobře ví, že oba stojí na protikladných pólech. To Bystřinoví nevadí, protože potmě je každá kráva stejně černá a protože tak ve své »rafinovanosti« vyřídí dva protivníky najednou. Z hlediska reformovaného komunisty jsou všichni nereformovaní komunisté stejní, neboť opravdu, z hlediska hrušek jsou všechny ne-hrušky vskutku ne-hruš- ky. A proč by se hruška staralo o to, že okurka je kyselá a meloun sladký? Co by Bystřina řekl, kdyby tatáž metoda byla uplatněna na něj a kdyby byl spojen pojmově s Drahomírem Kolderem ? Surrealistická pojmová koláž a dekupáž může sloužit k našemu pobavení, ale Ivan Bystřina ji vzal vážně. Připomíná mi to epi- sodu z dějin surrealistického hnutí, kdy jeden z členů byl vyloučen z hnutí pro vrozenou hloupost, protože bral vážně surrealistické stupidity, míněné jako vtipy. Ponechal bych tyto názory bez odpovědi, kdyby nebyly znovu opakovány v nedávné německé knize, v systematické podobě a se starými Mlynářovými nálepkami, používanými nyní již třetím členem jeho týmu, Vladimírem Horským. (Vladimír Horský, »Prag 1968«, Mnichov 1975.) Ve zvláštní kapitole, věnované radikálním kritikům, autor shrnuje dřívější polemiky Jana Kotíka, Alexeje Kusáka a dalších. Častá quaternia terminorum a hra s isolovanými citáty je tak nepůvodní, že nezasluhuje zřetele. Autor obdržel svou akademickou hodnost od Ústavu marxismu- leninismu za svou disertaci o Spojených státech, což leccos vysvětluje. Co je naopak nové, je soubor epithet, nabitých nepřátelstvím, která reformistický sociolog přidal do mé sbírky, když píše o »agresivní difamaci, extrémních postojích vzdálených skutečnosti, exhibicionistických pamfletech a zoufaleckém radikalismu«. Děkuji za nevyžádaný příspěvek do sbírky nálepek, tentokrát nikoli z Prahy, ale z Mnichova. Slyšel jsem je dříve, ale z jiného směru. Podle Bystřinová příkladu Horský dokáže svést na společného jmenovatele liberální, socialistické a křesťanské postoje a zaútočit zároveň, jedním dechem, na všechny odpůrce reformistů (Tigrid, Preisner, Sviták) tím, že je redukuje na svá apriorní čtyři kriteria a pojednává pak o nich výlučně v negativním kontextu. Že by měl měřit jak názor reformistů tak názory jejich kritiků samými dějinnými událostmi a výsledky, to ho ani nenapadá, protože cílem jeho »metody« je zachránit neexistující prestiž poražených reformistů. Jeho kniha je ukázkou, jak reformisté chápou »vědeckou objektivitu«. Autor se postaví do role sudího jakési pojmové kopané, kterou hrají proti sobě dva týmy. Jeden je složený z reformních komunistů, většinou zkušených trenérů z dob despotismu, kteří se náhle rozhodli demokratizovat pravidla hry, a všech ostatních, kteří mají pochyby o jejich kvalitách. Naše Klapzubova jedenáctka reformních komunistů je líčena jako vzor politických ctností od začátku do konce. Jiří Pelikán jako střední útočník provede výkop, přihraje skvělému levému křídlu Ivanu Bystřinoví, který obejde obranu Petra Ludze a přihraje míč Antonínu Ostrému, jenž obratně dribluje kolem Rio Preisnera, pak obětavě přenechá míč Zdenkovi Mlynářovi, jenž vsítí gól proti bezmocnému brankáři Pavlu Tigridovi. Avšak hvizd pomezního rozhodčího znamená, že branka padla z ofsajdu, což nás ovšem nepřekvapí, protože druhá strana podplatila soudce. A opět útočíme: tentokrát Radek Selucký v jedinečné souhře s Otou Šikem postupuje nezadržitelně vpřed, zatímco Tonda Liehm a Zdeněk Hejzlar znemožňují nepřátelskou obranu. Bystřina s Mlynářem provádí klasickou českou uličku, já na bráchu brácha na mně, jeho dělovka do tyče rozjásá tribuny — a prohráváme pět nula. Hra pokračuje, Edvard Goldstuecker je připraven ke střelbě, když ho v záchvatu zoufaleckého radikalismu skolí Ivan Sviták! Avšak podplacený rozhodčí přehlédne foui a nařídí trestný kop — proti refor- mistům! Zatímco reformisté pokračují v útocích, skvělí obránci, brankář Saša Dubček, bekové Josef Smrkovský a Ludvík Svoboda jsou nepřekonatelní a nikdo o nich nemůže říci, že by ustupovali před útočícím nepřítelem. Jak tedy vysvětlit, že reformisté prohráli deset dva, zatímco ti, kteří vsítili branku nepříteli, Jan Pa- točka a Václav Havel, nebyli ani členovié reformního týmu ? Vysvětlení je prosté: našim hráčům svítilo slunce do očí. Prohráli, ale kam se na ně hrabou zoufalečtí extremisté a agresivní difamátoři, proti nimž nařizuje soudce Horský trestné kopy za radikalismus téměř na každé stránce svého agresivně difa- mačního, zoufalecky extrémistického pamfletu. SADISMUS PRAVDY . Knihy, které napsali členové Mlynářova týmu v Praze i v emigraci — Ivan Bystřina, Vladimír Horský, Zdeněk Mlynář, Antonín Ostrý —, jsou podle mého názoru zcela zavádějící. Především eklektická metodologie autorů je podivným kompromisem mezi přízemním elitismem a nadnesenými spekulacemi, tedy přístupem, jenž byl kdysi populární v Literárních novinách, ale neaspiroval zde na vědecký ráz. Metodologie autorů vnucuje čtenáři trvg- lou pochybnost, zda čte historický popis událostí (A. Ostrý), podivnou sociologii (V. Horský), parateologické pojednání (Zd. Mlynář) nebo apologetiku, inspirovanou četbou dějin VKPb (I. Bystřina). Kdokoli si váží dějinné přesnosti a má smysl pro pravdivé líčení podrobností, musí cítit odpor k spekulativním orgiím s čerstvě vyrobenými pojmy, jež nepopisují naprosto nic, ale zase prohlašují svou ortodoxní poplatnost Marxovi a Leninovi. Tito političtí komentátoři,. kteří se účastnili úsilí o proměnu českého vládního systému, jako by zapomněli abecedu marxismu. Nepokoušejí se totiž chápat politické konflikty jako výrazy třídních rozporů, sporů mezi masami a stranou, mezi byrokracií a intelektuály, mezi dělnickou třídou a novou vykořisťovatel- skou elitou. Kde je tedy ten Marx, na něhož přísahají ? Všichni tito autoři dále izolují události »pražského jara« na kritický rok 1968, takže ostudný prolog a ještě ostudnější epilog desetiletí vlády komunistické strany je tu jakoby »vyvažován« měsíci a týdny přijatelnější diktatury téže komunistické strany a jejích vůdců. Pravá velikost »pražského jara« má však málo společného s takovýmto přístupem. Obdivu si zasluhuje ono lidové pozdvižení, jemuž strana nedovedla ani zabránit ani je řídit, ani ho využít pro své cíle, dále živelná opozice byrokratické diktatuře a konečně neočekávaný posun k socialistické demokracii, tedy k účasti občana na politickém rozhodování, který byl v očích reformistů extrémistickým radikalismem, s nímž si vůbec nevěděli rady. Tyto nesporné novinky pražského jara - ovšem novinky jen v mezích stalinského systému — jsou naprosto zkresleně představovány jako zásluhy reformistů v komunistické straně, jako záměrné výsledky Akčního programu — pokuste se je tam najít! - a jako hluboké změny v tradici byrokratické diktatury, ačkoli se na tomto systému institucí nezměnilo ani v kritickém období naprosto nic. Skutečná role reformistických předáků, uveřejněná rozhodnutí komunistické strany a dějinné výsledky naprosto protiřeší domněnkám, které chtějí osobní rozmíšky stalinistů v politbyru povýšit na hybnou sílu odbivuhodného roku 1968, a inkasovat tedy pro komunisty falešné směnky demokratizace, které sice dali opravdu do oběhu, ale s plným vědomím, že směnky, jsou nekryté. Autoři, zvláště Horský, muHOTEL-PENSION Majitelka: Jana Šramová Zpříjemněte si u nás svůj pobyt, ať kratší či delší, budete-li v Norimberku. V létě máme k dispozici velkou slunnou terasu. — Místnosti cca pro 20osob pro soukromá setkání. — Máte-li čtyřnohého přítele, může přijít s Vámi. 8500 Nürnberg 40, Comeniusstr. 8 Telefon 0911/44 84 48 (přímo proti jižnímu východu hlavního nádraží) 15 [pageend15]sí tedy oddělit slávu roku 1968 jak od katastrofální minulosti, tak od ještě horší budoucnosti, aby skutečné vítězství, jehož docílil český lid proti komunistické straně a jejímu vědění, vyhlíželo jako vítězství reformistû a jejich dočasného ovládání komunistické ÿrany. Nejen autoři, ale i národ pociťoval jistě během několika měsíců až bezmeznou důvěru v reformistické vedení. Bohužel, dějinná pravda není cvičením v citové výchově, je spíše výcvikem k sadismu. Pravda je sadistická - pro reformní komunisty. Nemůžeme tedy od autorů čekat, že se stanou masochisty, aby sami na sobě pravdu objevili. Úloha mučedníků je slušivější. Hrůzná pravda pro reformní komunisty by musela spočívat v doznání, že smyslem pražského jara v reformistickém měřítku bylo posílení stranické mašinérie, nikoli demokratizace, tím méně demokracie, že sliby byly záměrně a vědomě liché a že demokratizace byla záměrným podvodem od začátku do konce. Akční program ztroskotal právě proto, že masy začaly být aktivnější, než strana očekávala, neboť právě ty zpropadené masy prokazovaly svou upřímnou důvěru v podvodnou ptákovinu, jež měla odbourat Novotného. Lidé vzali stranické vedení za slovo - za magické slovo demokratizace. Je-li tomu tak, proč bychom měli zásluhy za kladné stránky »pražského jara« připisovat stranickým šíbrům Mlynářova typu? Komunistickým intelektuálům — snad — ale reformistickým aparátníkům ? Jak mohli vůbec zahájit sledování cíle vágního »pluralismu«, jestliže se sami dále považovali — bez jakékoli přetvářky — za věrné lenince? A jak se měli osvobodit od praxe stalinismu, nejen od frazeologie stalinismu, jestliže nebyli ani schopni chápat »pražské jaro« v souvislosti s minulou ostudnou úlohou české - ne sovětské — totalitní byrokratické diktatuty? To reformní komunisté - teoretikové i praktikové — vůbec nedokážou, dokonce ani v emigraci ne, takže jim opravdu nezbývá jiná alternativa nežli podvodná apologie podvodu. Dvě desetiletí stalinského systému nemohou být »vysvětlena« »socialistickou« motivací útlaku, protože co platí, je despotická praxe a ne ideová motivace des- pocie. Jaký je rozdíl mezi útlakem a útlakem, terorem a terorem? A jakpak mohli mít reformní komunisté během pražského jara vic smyslu pro mezinárodní kontext, když dnešní eurokomunisté jsou stejně slepí a připravují si reprodukci české zkušenosti v evropském měřítku ? A přece je východiskem z dnešní slepé uličky jen ochota vůdců — včetně reformistû — vést lid a ne strany; důvěřovat národu, ne jednotlivcům; založit úsilí o demokracii na podílu občanů na moci, nikoliv na prosazování akčního programu vedení; skončit s elistickými výsadami a nežádat tedy totalitní moc jen o ústupky vůči středním vrstvám a inteligenci. Můžeme to očekávat od reformních komunistů ? Proč bychom se o to měli vůbec starat, jestliže očekáváme právě tento vývoj od národa a od sebe samých? Propasti jsou otevřené, ale my je zřetelně vidíme, takže do nich nespadneme. A budeme šťastni, když se jim vyhnou naši přátelé, reformovaní komunisté. V Praze jsem slýchával mnohokrát od svých přátel vtip, že můj problém prý je nevhodné načasování akcí, protože jsem stále pět let před politbyrem. Vzdálenost byla spíše deset let, ale proč se o to přít, když je tvrzení blízké pravdě. Opravdu jsem byl v roce 1956 kritizován stranou, protože jsem odmítal leninský model pro český socialismus, tedy udělal jsem to, co vedení strany udělalo o desetiletí později. V roce 1964 jsem byl vyloučen, protože jsem nepřijímal stalinský teror jako vládní formu pro kulturní zemi, a o sedm let později byly vyloučeny statisíce z těchže důvodů. V roce 1969 jsem byl zbaven státního občanství ČSSR, když jsem nepřijal Brežněvův panzermarxismus; desítky chartistů potkal stejný osud o něco později. A nakonec jsem byl odsouzen k osmiletému žaláři, protože jsem v roce 1968 prohlásil špinavý obchod s Moskvou za zločin, který po deseti letech odsuzují dokonce i ti, kteří jej sami spáchali. Tak zmizel člen politbyra Zdeněk Mlynář, v exilu se objevil chartista s tímtéž jménem a já jej srdečně uvítám do klubu extremistů. Bude-li logika věci pokračovat, pak reformisté dospějí k mým dnešním názorům někdy v roce 1988 a dospějí k pravdě, která je zřejmá již dnes každému, kdo ví, že hlediska stalinismu v jakékoli podobně jsou vždy ex definitione neslučitelná s pravdou. Jakmile uplatníme bezohlednost pravdy sami na sebe, zbavíme se omylů. Ačkoli nemluvím za žádnou organizaci a žiji ve skvělé izolaci kalifornského kaňonu, stále věřím v socialistickou budoucnost Evropy a Československa, ochoten čelit skutečnosti s pravdou »extremisty«, která se musí jevit reformistům jako sadistické cvičení. Pravda se opravdu může stát formou sadismu, protože je ex definitione krutá, excentrická, extrémistická, je extrémem poznání, je krajností sama o sobě. Konečná pravda o pražském jaru je skryta v propasti extremismu. Dělila mne a dělí od přátel — reformních komunistů. Mß ALKOHOLISMUS V ČESKOSLOVENSKU Před časem přinesl tisk západních zemí zprávy o katastrofálním alkoholismu v Sovětském svazu. Však také jedno z prvních opatření nového šéfa Kremlu Gorba- čova byla opatřeni, jež mají omezit kon- sum vodky. Obdobná situace je ovšem i v jiných zemích východního bloku. Tradičně v Polsku a Madarsku a, jak lze vyčíst z nedávno zveřejněných statistik, i v Československu, kde se spotřeba alkoholických nápojů za posledních 25 let zdvojnásobila. O tom, jak hrozivých rozměrů dosáhlo požívání alkoholických nápojů v našem bývalém státě, svědčí i skutečnost, že ta- mější tisk v poslední době zesílil propagandistickou kampaň proti pití lihových nápojů tím, že zveřejňuje zprávy o dopravních nehodách, na nichž se podíleli řidiči s promilemi alkoholu v krvi a o zločinech a přestupcích proti zákonu, jichž se dopustili podnapilí občané. Pravý rozsah nebezpečí, vycházejícího z nemírné spotřeby alkoholických nápojů však československý tisk nadále tají. Zpravodaj francouzské agentury AFP vypočetl, že kdyby se za rok vypité půllitry postavily na sebe, dosáhla by tato skleněná věž třikrát k Měsíci a devětkrát by obepnula zeměkouli. Češi a Slováci požijí ročně v průměru deset litrů čistého stoprocentního alkoholu, což je staví na 6. místo na světě. Statistika se vztahuje i na kojence a zapřísáhlé abstinenty, takže lze předpokládat, že spotřeba na hlavu činí dvacet litrů čistého alkoholu, rozředěného do piva, vína a tvrdých lihovin. Stále se zvyšuje spotřeba piva, a to i na tradičně vinařském Slovensku, takže je naplánována výstavba osmi nových pivovarů. O teplých dnech je totiž pivo pravidelně nedostatkovým zbožím. Jak zveřejnil policejní časopis »Signal«, polovina dětí do deseti let už ví, jak chutnají lihoviny a po dosažení desátého roku se stává - hlavně u chlapců - požívání lihových nápojů běžné. U patnácti až sedmnáctiletých nastává zlom a děvčata kon- sumují více alkoholu než mladí muži. To je zcela nový fenomen. Každý občan Československa vydá průměrně za rok za alkoholické nápoje 1600 Kčs, tedy více než polovinu průměrného měsíčního výdělku. Za pivo, víno a kořalky se ročně v Československu vydá více, než kolik státní rozpočet počítá na péči o rodinu a přesně tolik, kolik vydá na zdravotnictví. V uplynulém roce se v Československu událo 7188 dopravních nehod, při nichž byl alkohol spolujezdcem. Při tom zahynulo 224 lidí. Třetina těchto nehod alkoholizovaných účastníků dopravy se udála mezi 20. hodinou večer a 3. ráno. Při dopravní kontrole v městě s 75000 obyvateli se zjistilo, že mezi pátou a osmou hodinou ráno bylo 25 řidičů už (nebo ještě?) opilých, 44 podnapilých a 362 s alkoholem v krvi. Vláda, ve snaze snížit spotřebu piva, zvýšila v minulém roce jeho ceny o 40 až 60%. Spotřebu to nesnížilo, zato soudy byly zaplaveny žalobami proti hostinským (vedoucím n.p. Restaurace a jídelny), že dávají špatnou míru. Za více peněz začali lidé požadovat správnou míru. Příznačné je, že se zvýšením ceny piva vláda současně zvýšila i rodinné přídavky. Patrně si uvědomila, že částka na alkohol je jednou z pevných položek rozpočtu domácností. —kn— DENNÍ HLASATEL JEDINÝ ČESKOSLOVENSKÝ DENÍK VE SVOBODNÉM SVĚTĚ Vychází od roku 1891 ! Objednejte si ho na adrese: 6426 West Cermák Road, BERWYN, IL 60402, USA 16 [pageend16]JAROSLAV DRÁBEK ml. PARAGRAFY VE VESMÍRU Každý čtenář verneovek, J.M.Trosky a jiných utopistických románů z vesmíru docházel nezbytně k přesvědčení, že nekonečnost nebes je důkazem Božské neomylnosti a jakéhosi nadzemského řádu, před kterým musí obyčejný smrtelník stát s kloboukem v ruce ve věčné úctě. Časy se změnily. Do vesmíru se dnes lítá zcela pravidelně, kolem naší planety krouží desítky telekomunikačních oběžných stanic a nejpozději do deseti let je projektována první stálá vesmírová stanice s lidskou posádkou, která podle odhadů ro doku 2010 vytvoří deset milionů nových zaměstnání s obratem ve výši 70 miliard dolarů. Některé soukromé americké společnosti už dokonce vážně plánují průmyslovou výrobu ve vesmíru, farmaceutické firmy kupříkladu poukazují na to, že vesmír poskytuje ideální čistotu, kterou výroba léků vyžaduje, poněvadž je to prostředí, kde není mikrobů. Je neuvěřitelné, jak rychlými kroky jde postup ve vesmírovém bádání na poli strojařském, telekomunikačním, dopravním ba i lékařském. Doposud se ale ještě málo lidí zabývalo tím, jak se tato horečnatá činnost vypořádá s problémy právními. Psané zákony vesmíru silně pokulhávají, jsou-li vůbec v chodu, za činností na polích technických. A to jak v zákonech jednotlivých zemí, tak v zákonech mezinárodních. V oboru mezinárodním je to samozřejmě způsobeno řevnivostí mezi Západem a Východem a zeměmi třetího světa. V oboru domácím ve Spojených státech je viníkem nedbalost a často byrokratická nemohoucnost. Vezměme v úvahu řekněme toto: podle federálních zákonů v Americe je vražda nebo těžké ublížení na těle zločinem, je-li spácháno ve vesmírové raketě — nikoliv však, dojde-li k tomu na Měsíci, ve vesmírové oběžné stanici nebo při vesmírové procházce. A americký obchodník se v mnoha případech vyhne placení amerických daní, je-li jeho obchodní zisk z cizích zemí — nikoliv však, je-li zisk z vesmíru. Americký berní úřad totiž v jednom svém zvlášť prozíravém rozhodnutí považuje vesmír za »místo vůbec žádné«. Přes třista amerických soukromých společností obchoduje s americkou vládou na vesmírových projektech, ale komerčních zákonů co do zodpovědnosti za způsobené škody je pramálo. Přitom ale existuje zákon, že tito soukromí podnikatelé si musí obstarat pojištění v případě žaloby, kryjící též vládu Spojených států. A toto pojištění musí krýt nebezpečí odpadků ve vesmíru zanechaných, pokud se tyto odpadky samy nerozpadnou nebo neshoří — což někdy prý může trvat až dvěstě let. Samozřejmě že se dosud nikdo nezabýval uzákoněním promlčovací Ihůty v podobných případech. Neexistují také ještě vůbec žádné zákony, ani v Americe ani nikde jinde, co do povinnosti to smetí a harampádí ve vesmíru posbírat. Jestliže je zmatek a nedostatky v zákonech vnitroamerických, pak je úplný chaos ve smlouvách mezinárodních. Už v roce 1967 byla projednávána první vesmírová smlouva, ve které chtěly východní blok a třetí svět prosadit zásadu, že soukromé podnikání musí být z vesmíru a priori vyřazeno. Ještě dřív, než byl návrh smlouvy dán zúčastněným národům k ratifikaci, Spojené státy důvtipně a rychle utvořily soukromou telekomunikační společnost Comsat, která existuje dodnes. Sovětský blok se pak pomstil tzv. smlouvou o Měsíc, podle které Měsíc a všechna ostatní nebeská tělesa, včetně jejich přírodních zdrojů, mají sloužit jako »věčné dědictví celému lidstvu«. Tuto smlouvu Amerika, jako první a dodnes jediná země, co kdy na Měsíci přistála, pochopitleně odmítla podepsat. Mezitím, co tato potahovačka pokračovala na zeměkouli, ve vesmíru se americká raketa Apollo a sovětský Sojuz do sebe zapojily. V Ženevě v letošním roce zápolí 150 národů se sporem o tom, kdo a jak kontroluje místa na oběhovém kruhu telekomunikačních satelitů. Jako obvykle, západní svět tu stojí před koalicí Východu a třetího světa. A aby si také přišly pro svou misku kašičky, chudobou a hladomorem trpící země rovníkové Afriky si vymyslely, že nad svými zeměmi mají svrchované právo co do geostacionárního okruhu, což je pás asi 50 tisíc kilometrů nad zemí, který je pro telekomunikační satelity nejideálnější okruh. Poukazovaly při tom na starý římský zákon, podle kterého se majetkové právo vztahovalo od země až do nebes — zákon, který pochopitelně už průmyslové země dávno považují za primitivní a nedostačující. Těch několik právníků v Americe, kteří se uzákoněním vesmíru zabývají, poukazuje na to, že by se patrně potřebné paragrafy měly zhruba stylizovat podle vzoru zákonů admirality, neboli moře, neboť tyto zákony po sta a sta letech mo- řeplavby byly postupně vypracovány k jejich dnešní slušné formě a vyspělosti. Kámen úrazu ovšem je, že lidstvo už dávno uznalo za platnou zásadu, že širé moře, s výjimkou jen pobřežních pásů, o jejichž šířku se národy stále ještě handrkují, patří rovnoměrně všem. V případě vesmíru tento stěžejní bod ještě uznán nebyl a ve světě hvězdných válek patrně hned tak uznán nebude. Západní svět se právem obává, že by pak Sovětský svaz rychle vesmír znormalizoval podle vzoru východní Evropy a Afganistanu ... JEDE JEDE POŠTOVSKÝ PANÁČEK Tento lidový nápěv si pohvizduje mnohý listonoš při svém každodenním doručování poštovních zásilek. Zamysleme se však dnes nad tím, jak funguje tato služba v různých částech světa. Onehdy mi napsal přítel žijící u protinožců v Austrálii a jeho dopis jsem dostal za pouhých 6 dní. Vezmeme-li v úvahu zpracování zásilky australskou poštou, leteckou přepravu do Evropy, která trvá přibližně 26 - 28 hodin, a zpracování poštou západoněmeckou, je to obdivuhodný výkon. Poněkud déle, tedy 8-10 dní, trvá přeprava poštovních zásilek ze Spo- jenách států. V Evropě jsou snad nejkomplikovanější Švýcaři, protože doručení poštovních zásilek jejich poštou do sousedních zemí trvá často 4 - 5 dnů a tak je mnohdy lépe se s touto zemí pouze telefonicky spojit. Mile překvapují Spanělé, jejichž pošta doručuje normální poštovní zásilky do Západního Německa za pouhé 3 dny. Poněkud jiná je však situace v zemích východního bloku. Nedávno jsem odeslal pohlednici z Vídně do Ostravy. Po čase mi však adresát sdělil, že zmíněnou pohlednici obdržel za 16 dnů. Vyrazilo mi to dech. Kdyby to byl dopis, dalo by se s tímto časovým limitem jaksi počítat. Nebyla by to totiž záležitost pouze pošty, ale kompetentní čmuchal na ješte kompetentnějším čmudiacim úřadě by musel vyčmuchat, proč člověk žijící v Mnichově posílá zásilku z Vídně. A protože má vysokou čmuchalskou, jistě by si s tímto problémem v oněch rekordních 16 dnech poradil. Ale v případě obyčejné pohlednice, která překonala v tomto časovém limitu vzdušnou čarou vzdálenost přibližně 300 km ke svému adresátovi, mi nezbylo, než zavzpomínat na kamaráda žijícího u protinožců. Zdržení pohlednice ve Vídni je krajně nepravděpodobné. Rakušané totiž odbavují poštovní zásilky okamžitě. Československá pošta sice nemá pověst pošty zápa- doněmecké, ale pracuje - tak říkajíc - v rámci svých možností. Její povinností je však předávat zásilky přicházející ze západních zemí k již zmíněnému čmuchání a tuto cestu absolvovala s největší pravděpodobností také má vídeňská pohlednice. Zdá se, že kompetentní čmuchací úřady v Československu nemohly na mé pohlednici z Vidné nic vyčmuchat a proto ji musely alespoň očmuchat. Doba tohoto rádoby pracovního výkonu však poněkud přesáhla rámec obvyklého čmuchání, což nasvědčuje tomu, že na příslušný ch čmudiacich úřadech ztrácejí čich. Nejvyšší čas! Ale neměli bychom také zapomenout na poslední článek tohoto dlouhého řetězu: Na listonoše, na jejichž hlavy se zpravidla snese po doručeni takové pohlednice bouře nadávek a hněvu. A tak mi závěrem nezbývá, než se jim - milým poštovským panáčkům — zkrátka omluvit. Zdá se, že za nic nemohou. PŘEMYSL BARAK, MNICHOV OKENIA VŠECHNY DRUHY OKEN A DVERÍ speciální izolační sklo - parapety okenice - žaluzie »Simsbretter« - »Vorhangbretter« »Rafflamellen« MIRKO JEŘÁBEK, inženýr STV 8045 ZÜRICH, Manessestrasse 29 telefon 01 - 463 72 00 PENSION MORAVIA BAD ZURZACH poskytne ubytování pro Vaše zotavení, 150 m od termálních lázní. Pro krajany sleva! Familie Jarolimek Pension Moravia Schlüsselstrasse 59 8437 ZURZACH telefon 056-49 20 89 17 [pageend17]VLADIMÍR VALENTA CHVÁLA RAKOUSKÉHO VÍNA »Jaké víno chcete? Z Burgenlandu? Nebo Hochthaler?« »Které je sladší?« »To z Burgenlandu,« »Tak mi dejte to druhé. To tvrdší.« Seděl jsem venku u bazénu před horským hotelem nad Salzburgem, jenž ležel dole v údolí, přes něž bylo vidět na nádherné panorama skalnatých velehor někam na západ od Zugspitze. Utahaný človíček, asi gastarbeiter — zahraniční dělník —, jenž měl na starosti blaho turistů pokud se týče zahradních lehátek, černé kávy, švestkových koláčů a piti, mnoho vínu nerozuměl, a tak jsem se už víc neptal, odkud to »hauswein«, které přinesl, vlastně je. Nebylo špatné, dokonale se hodilo k odpolednímu horku a té nádherné horské panorámě. Jen se nalilo a sklínka se zapařila. Bylo studené, jako ta voda v bazénu, kde se nikdo nekoupal a do nějž skočit jsem dostal odvahu až když jsem ten půllitr vypil. Měl jsem zmlsaný jazyk ještě z předvčerejších ochutnávaček v Alsasku, kde jsou vína sladší a jemnější. Tady v Rakousku je víno jako ty kopce: není to žádná legrace. Pije se za účelem zahnat žízeň. Takové bylo také víno v Duren- steinu na Dunaji. Pod hradem, kde věznili Richarda Lví Srdce, v hospodě, jež nese jméno Richardova zachránce, pěvce Blon- dela. Abyste tu nalezli správný lokál, musíte jít po sluchu. Tam, kde řvalo asi patnáct Blondelú, jsme nalezli správné »heurige«. Seděli jsme v otevřené kůlně nad vchodem do vinného sklepa, vedle lisu na víno. Když se nezpívalo, hrála harmonika, jako by předříkávala slova písničky těm ochraptělým pijákům, kteří, když měli zavřené huby, dolejvali přes zavařené hlasivky bílé, trpké víno, jež jakoby nemělo naději uhasit jejich žízeň. Číšník se nezastavil a tak nebyla ani příležitost se zeptat, jak se to »heurige« jmenuje. Co je to »heurige« ? Letošní, vlastně už loňské víno. »Nouveau.« Nevím, co tenkrát nalévali Blondelovi, když mu vyschlo v krku, ale představoval jsem si, že to mohlo být ze stejného soudku a že to pro změnu zakusoval uzeným nebo špekem s tmavým chlebem, to vše servírované na dubovém prkénku s nožem. Už jsme si zamilovali dolní Rakousko, kde jeho víno je sedláčky nápoj. Nepije se nikde z malých sklínek nebo ochutnávaček, ale pěkně ze čtvrtek. Proto není mnoho příležitosti ochutnávat druhy. Po čtvrtce vína »přesedlat« není legrace. Je spíše radno zůstat u jednoho vína, pokud tam ovšem člověk nechce zůstat celou dovolenou. Nebo odejít po čtyřech. Co se vína týče, beru svoje povinnosti poctivě. V Langenlois, kam jsme dojeli ze sousedního vinného kraje Wachau a z města Krems, jsme se pokoušeli vcítit do prostředí a jít ve stopách Beethovenových, který asi měl na langenloiské víno celou dovolenou. Věděl toho tedy více než já, nejen o hudbě. Snad jsme nalezli jeho stopu — jestli někdy mohl zmizet panstvu na zámku — ve vinné uličce s portály vchodů do selských vinných sklepů, hned za kostelem, kde se musí zahnout doprava. Protože nosím čepici s velkým kšil- tem, nevidím nahoru a rozrazil jsem si hlavu o kamenný oblouk v brance, jíž se vcházelo do sklepa. Ale uvítání bylo srdečné a hned nás chtěli vést vzhůru — tady mají nad sklepem postavenou celou hospodu, ale já chtěl mezi místní hosty, kteří seděli okolo stolu v »kuchyni«, v jejíž zadní části byl vinný lis a vrata do sklepa. Tato budova není místo, kde se bydlí, tady se čepuje hostům. Tak je to zavedeno už od dob císaře Josefa II., o čemž jsem už ze školy věděl, že to byl osvícenec. A bratr Marie Antoinetty. On dovolil sedlákům, aby čepovali víno poutníkům, když portál svého sklepa, či domu, označí kusem smrčku nebo nějakou listnatou větví. Ale není to hospoda, je to návštěva v soukromém stavení. Jak se chovat, to už si řekne samo víno. Nalili nám zelený veltlín, nejpopulárnější rakouské víno. Bylo to heurige. Tvrdé, kyselé, protože nefalšované. Mají tu i jiné révy: Neuburger, Sylvaner, Riesling a i Muller Thurgau, onu zázračnou směs, jež je jako byste pili roztok z minerálů; ze země, z níž to víno roste. Seděli jsme u stolu s dvěma jinými vinaři, kteří jako by neměli svého vína dost, musí chodit na víno k sousedovi. Ceny jsou tu jako v Alsasku, jenže v šilincích. Vždycky si považujú za vyznamenání, když jsem pozván do sklepa. Podívat se na ty černé soudky s vyřezávanými reliéfy na dubových dnech, oslavující víno. Vino se tu natahuje do skleněného koštý- ře — asi litrové baňky s dlouhou, asi púl- metrovou násoskou, a i delší, kterou se víno nasává ze sudu. Záleží na dechu, dobré plíce nasají baňku plnou jediným vdechem. Ale i tady technika pokročila: už není třeba držet koštýř na rameni a držet konec násosky ucpaný ukazováčkem, aby víno nevyteklo. Prodloužená násoska uvnitř koštýře brání volnému výtoku vína. Zmizela tím prostota sklářského výrobku, která, aspoň pro mne, patří k půvabům vinného sklepa. Bohužel jsme neprošli ten večer jen jediným sklepem. Z »obchodní« či turistické návštěvy v jednom sklepu jsme se stali hosty našeho soustolovníka, který nás odtáhl k sobě do svého sklepa, jen několik desítek metrů vzdáleného. Pili jsme jeho poctivé víno dlouho do noci a nepochybovali o jeho ujištění, že tady se nevedou ty naivní kšeftařské machinace, které poškozují pověst celého rakouského vinařství. Červené víno tu pěstují všude, ale neprávem se s ním mnoho nechlubí. Znám červené, francké víno z Krems. Průhledné červené se zemitou chutí. Modrý Portugal je velmi rozšířený. V historickém Retz, až na moravských hranicích, nám ho nalili v gigantických městských sklepech. Byla to snad ta nejzaslouženější číše, jakou jsem kdy vypil. Sklepy jsou dlouhé asi 16 kilometrů a ačkoliv nás prohnali jen od vchodu na kraji města až pod radnici na náměstí a vzhůru po schodech jako do pátého patra, na odpolední procházku to stačilo. Jsou to sklepy tesané ve skále a materiál sloužil na postavení městských hradeb. Mnoho to městu nepomohlo. Jejich víno ochutnával kdejaký dobyvatel: čeští husité, Švédové, Prusové a jistě i Napoleonovi Francouzi. Jenom o Rusech se tu moc nemluví, třebaže jich tu bylo po válce posádkou až do podepsání rakouského »Stattsvertragu« velmocemi na tři a půl tisíce. Snad o dosud živých jen dobré... Ta současná rakouská vinařská katastrofa už má téměř čtyřicet zatčených. V jednom městě nestačila městská kanalizace odplavit všechno podezřelé víno dřív, než přišla vyšetřující komise. A přesto se to dá leda nazvat jako zločinná blbost. Rakouské víno je lacinější a to se líbilo velkým obchodním řetězům v západním Německu. Jenže dnes velkobchody zřejmě neobchodují s použitím ochutnávačů, ale pomocí chemiků, kteří sledují čísla cukernatosti. Je moc nezajímá, že každý rok je víno jiné. Oni chtějí vždy stejnou kvalitu, jak si na to zvykl jejich zákazník. Šlo tedy o to, aby se nepoznalo, co by udrželo sladkost na stejné rovině. Na jedovatost chemikálie nikdo zřejmě nemyslel. A ani ten osvícený císař Josef II., když povoloval ten obchod vínem, nepomyslel, že by mělo mít státní kontrolu. My jsme si nejvíce uvědomovali tu současnou pohromu ve vídeňském Grin- zingu. Pochopitelně cestovní kanceláře sem dosud vozí autobusové zájezdy, které si turisté předplatili ještě před propuknutím celé aféry. Ale pověstná nálada navzdory dobré muzice, výborné kuchyni (jako všude v Rakousku, hýřící zvěřinou, hříbky, smetanovými omáčkami, čerstvými pstruhy, wienerschnitzely a knedlíky), tu nebyla. Moje »heurige« obhlíželi turisté s podezřením a snad doufali, že hned první sklenička se mnou praští. Sami pili z originální flašky z roku 1961 v bláhové naději, že tenkrát glykol ještě nebyl vynalezen. A tak ještě před půlnocí odjížděly autobusy se střízlivými turisty, kteří nebudou mít s sebou na památku žádnou skandální historku 0 opilém tatínkovi nebo strejčkovi. Když jsem se ráno vzbudil, hlásil rakouský rozhlas zatčení, v pořadí třicáté- osmé, dalšího vinaře z Burgenlandu. Burgenland je krásný kraj východně od Vídně. Alpy již skončily za Semmerin- gem, ale přechod do roviny není ještě úplný. Městečko Eisenstadt, kde muzicí- roval po 30 let Joseph Hayden pro prince Esterhazy, se dívá se svahu dolů k vinicím okolo Neusiedlersee. Podle silnice na Rust je nekonečné moře vinic. A v každé vesnici jsou transparenty, kde se bude ochutnávat víno. V tom je tu dokonalá spolupráce, vesnice si nekonkurují a mají všechno spravedlivě rozděleno. Jezero není v nekonečné zeleni vinic skoro ani vidět. Na takový pohled jsem citlivý. Víno, jako i chléb, je požehnáním a plod lidské práce. Vždycky se dívám na vinice s úctou. Snad nic jiného z rostlin se nesepnulo tolik s člověkem, s jeho historií, blahobytem a radostí. A také s jeho potem i rozumem. Jaký je to paradox, co se tady v Burgenlandu s tím rozumem stalo. Přesto se sem turisté hrnou. Mají důvěru v prohlášení těch vinařů, kteří nepodlehli lákadlům obchodního úspěchu za cenu cti. V době naši návštěvy se hromadné ochutnávání konalo v Morbischi. V místním šenku nám rovnou řekli to, na co jsem se ptal už nad Salzburgem: »Veltlín je tvrdší...« a pohled šenkýřky bez dalšího slova odradil moje choutky ochutnat si sladší tokay, tramín nebo riesling. A v místní csardě — vždyť jsme už byli přímo na madárských hranicích — jsem si po desetiletích pochutnal na skvělém pajšlu s knedlíkem a moje průvodkyně měla tu nejlepší gulášovou polívku na světě. Nakonec byly ovšem i nezbytné palačinky, nezkažené šlehačkou. To jídlo, ta poctivost prostých vinařů, i šenkýřek, jsou zárukou, že se i rakouskému vínu vrátí ta dobrá pověst, kterou na čas mamon a kšeft promarnil. To víno, co se teď zelená na burgenlandských vinicích, musí někdo vypít. A ten si to nenechá jen pro sebe. To je proti vinařské přirozenosti, aby dobré slovo u toho chy- bělo. UMI 18 [pageend18]JAROSLAV DRÁBEK ml. ZAPADLÍ VLASTENCI Byl takový nevlídný prosincový večer. Napůl chumelilo, napůl crčelo a já, coby nový rekrut, jsem se zimou tetelil v blátě a rozbředlém sněhu na execíráku výcvikového střediska 69. americké armádní pěší divise ve Fort Dixu v New Jersey. Psal se rok 1953. Na Koreji bylo sice už od července příměří, ale podél 38. rovnoběžky proti sobě stály po zuby ozbrojené komunistické a americké jednotky, ochotny kdykoliv střílení obnovit. Čan- kajškovy ostrovy Quemoy a Matsu byly ve dne v noci z pevniny bombardovány dalekonosnými děly a každým dnem se čekala invaze. V Indočíně byli Francouzi na ústupu pár měsíců před závěrečným debaklem u Dienbienphu. I v Evropě se soudruzi už vypořádali s děnickými demonstracemi v Plzni a ve východním Německu. Studená válka byla prostě v plném proudu a nebylo tedy divu, že nás bylo jen ve Fort Dixu na výcviku skorém deset tisíc. Černý seržant Powell sčítal na execíráku mužstvo. Zvyšoval nám žoviálně náladu známou prostomluvou, jistě pocházející již od feldweblů římských legií, že vojna je sice odvěků lumpárna, ale bude-li více potu v kasárnách, bude míň krve na bojišti. A dodával filosoficky, abychom si dobře pamatovali, že když se to hýbá, tak se tomu má zasalutovat, když se to nehýbá, tak se to má zvednout a když se to zvednout nedá, tak se to má nabarvit na olivovou zeleň. S opovržením pak bilancoval naši bezprostřední budoucnost tvrzením, že v jeho očích je rekrut nízkost podobná velrybímu lejnu na dně mořském... A mezi svými pranostickými vklady vyvolával jména, jímž se rýsovala neradostná vidina šestnácti týdnů ve výcvikových útvarech infanterie: Allison, Campbell, Jones, O’Rourke. Dělal jsem podle rozkazu dřepy, aby se nám prý lépe spalo, a najednou jsem zbystřil sluch. »Vaněček, František,« za- ržál seržant a z nastoupených řad se ozvalo nesměle »Hýr, seržant«. A za chvilku »Řiha, Tomáš«, »Hronek, Zdeněk« a »Balabánek, Karel«. A zas tatáž, evropským přízvukem špikovaná trsá odpověď: »Hýr, seržant.« »Sprechen sie deutsch?«, zavolal v přívalu mezinárodní solidarity vítězně seržant Powell a z řad se ozvalo ulehčeně »Jawohl, herr seržant«. Hrome, říkám si, tohle přece nejsou německá jména a rozhodl jsem si to hned po rozchodu vyšetřit. A taky že to Němci nebyli - kluci všichni Čechoslováci jako polena a jen v naší rotě jich bylo skoro dvacet. Američané si je v lágrech v Německu naverbovali do armády na pět let pod příslibem amerického státního občanství po vykonání služby. Někteří z kluků byli veteráni od Dukly a odchovanci cizinecké legie. Pak už mě nikdy nepřekvapovalo, když jsem čas od času potkával služební oddíly, které při pochodu zpívaly Ptáčka Jarabáčka či Kolíne, Kolíne. Čecha všude najdeš, tak proč ne v americkém výcvikovém středisku. Jednou brzy poté si mě předvolal velitel roty do své kanceláře. To nikdy nevěstilo nic dobrého. Přihlásil jsem se, poslušně srazil škorny a zasalutoval: »Poslyšte, vojíne,« zašvitořil kapitán, »vy nejste americký občan, že ne.« »Prosím ne,« odpověděl jsem, nevěda, kam míří. S emigračním vízem v kapse jsem přece spadal pod odvodové zákony jako každý jiný Američan. »No, tak to vás teda musíme propustit z vojenské služby, protože jste v Americe jen na návštěvě a hosty samozřejmě nesmíme verbovat.« Chmurně k tomu dodal: »Pak vás ale budeme deportovat.« To byla ovšem zpráva na draka a tak jsem poprosil pana hejtmana o strpení, abych si mohl vše pořádně vyšetřit. Na divisním velitelství se pak ten přenáramný omyl rychle vysvětlil. Do Ameriky jsem sice v roce 1948 na návštěvní vizum přišel, podobně jako desítky tisíc druhých východoevropských uprchlíků, protože prostě tehdy jiné cesty nebylo. No, a jelikož v Americe není zvykem deportovat uprchlíky domů do komunistických zemí, vládní orgány nám masovým zákonem rozšířily pobyt na »permanent residen- ce«. Také mi ale bylo hned řečeno, že sice na vojně zůstanu podle odvodových zákonů ty dva roky, ale dokud nedostanu občanství, na které jsem čekal, posádkou se ze Spojených států nehnu. To zas proto, že na Koreji v amerických uniformách bojovali uprchlíci z východní Evropy, kteří americké státní občanství také ještě neměli. Někteří se dostali do komunistického zajetí, kde jim bylo spíláno americké cizinecké legie a teprve po dlouhém potahování v Panmunjom byli Americe vráceni. Po výcviku jsme se rozešli do různých jednotek. Já zůstal ve Fort Dixu jako zapisovatel u vojenského soudu a všichni ti Vaněčkové, Říhové, Hronkové a Balán- kové šli do parašutistických výcviků, k že- nistům a do jazykových a zpravodajských útvarů. Ztratil jsem s nimi od té doby styk. Až po letech jsem se dozvěděl, že mnozí se dostali postupem času do důstojnických škol a po pěti letech zůstali v americké armádě z povolání. Někteří to dotáhli na plukovníky i výš a dnes už jsou jistě všichni v penzi, jako většina vojáků- karieristů v Americe po 20 letech. Karel Václav Rais by mohl být na kluky hrdý. Jen úděl černého seržanta Powella byl méně šťastný. Přežil ardennskou nacistickou' ofensivu o vánocích 1944, byl jeden z prvních Američanů, který přešel rýnský most u Remagen a v roce 1950 byl na Koreji při vylodění a obchvatu amerických sil u Inčonu. Pár měsíců po příhodě na execíráku ho na cvičišti roztrhal granát, který mu mladý rekrut nešikovně upustil pod nohy. Rekrut byl šťastnější. Při výbuchu přišel jen o nohu. (MID “music art electronics Bireggstrasse 22a, 6003 Luzern Teleton 041 -55 75 20 / 44 39 25 piano music discount NOVÝ OBCHOD: Bruchstrasse 53, 6003 LUZERN PIANA, EL. VARHANY nájem od 30,— Fr. měsíčně — při koupi nájem plně započteme — totéž: Tý - RADIA Hi-Fi nejnižSi DISCOUNT ceny — minimálně 15% z katalogové ceny Hlaváč Jiří Eichenstrasse 18 6015 REUSSBÜHL Telefon: 041 / 44 39 25, 041 /22 88 40 Privat: 041 /55 75 20 ÚŘEDNÍ PŘEKLADY Vašich dokladů pro veškeré oficielní účely provádí do tří dnu za poloviční ceny než velké překladatelské kanceláře ING. JIŘÍ KOMÁREK dipl. překladatel Greifenseestrasse 19 8050 ZÜRICH Telefon 01/312 00 24 VE ŠPANĚLSKÉM MĚSTEČKU DENIA, NA POBŘEŽÍ COSTA BLANCA, budujeme KRAJANSKÉ STŘEDISKO Na výběr jsou byty, řadové i samostatné rodinné domky a krásné pozemky v blízkosti moře a městečka. Bližší informace podají: — Karel a Věra Divoký * Segantinistrasse 9, CH-8049 Zürich. Telefon 01 / 56 21 56 — Jan Stránský (Skandinávie) Smálandsvägen 7, S-597 00 Átvidaberg. Telefon o120- 14421 — Josef Voncina (Austrálie) Post Office, Oberon-NSW-2787 — Petr Pasterňák (Rakousko) Lindengasse 5, A-1070 Wien. Telefon 222 - 96 3779 - BENELUX Deni-Mar, Postbus 38480, NL-6503 AL Nijmegen. Telefon 080 - 440448 19 [pageend19]ŽIVOT MEZI KNÍŽKAMI Říkával jsem mu »Nazdar Unie«, protože pod touto hlavičkou rozesílal, objednával a staral se o české exilové knížky. UNIE JIRKŮ ovšem byla trade mark tradiční. Byla to reklamní agentura, jejíž ochrannou značku jste mohli číst na všech plakátovacích plochách v Praze až do února 1948. Divadla, nakladatelství, koncerty, biografy — to všechno v létech svobodné Československé republiky oznamovalo obyvatelstvu v českých zemích — především však v Praze — na oněch prkny pobitých stěnách pražských ulic, co bude nového. Po únoru 1948 přišli komunisté a sdělili Miroslavu Jirků, že už žádná Unie Jirků neexistuje, aby se odebral bud do vězení nebo do výroby. Mýlili se. Miroslav Jirků se sice odebral do výroby, ale Unie Jirků nezanikla. UNIE JIRKŮ obnovila svou činnost hned roku 1968, když Mirek se svou ženou Evou emigroval do Švýcarska a UNIE JIRKŮ se stala službou všem Čechům a Slovákům v exilu v jejich zájmu o české knížky, vycházející v exilu. Mnoho tisíc našich lidí svěřilo svou lásku k české knize do rukou Unie Jirků — do zasvěcené a trpělivě fungující péče Miroslava Jirků, který pro ně knížky objednával, rozesílal je, staral se o to, aby čtenáři dopředu věděli, co vyjde a o čem knížka je, kdo je autor — zkrátka Miroslav Jirků byl nejen knihkupec, ale především živá knižní poradna. Hlavička rubriky, pod níž je tento článek otištěn - ELK — je Mirkovým nápadem: EXILOVÝ LITERÁRNÍ KLÚB. Je to jeho dítko a jeho idea a jeho práce. Navazuje nepřímo na Evropský literární klub (jehož Miroslav Jirků mimochodem byl jedním ze zakladatelů a tvůrců). ELK se staral, stará a bude starat o propagaci české a slovenské kultury především mezi našinci v exilu. Snem kluků bývalo povolání strojvedoucího, letce nebo třeba kominíka. Já vždycky toužil být knihkupcem. Chodíval jsem jako malinký klouček s tatínkem do Součkova knihkupectví na pražském nábřeží naproti Mánesu a bral jsem knížky z regálů posvátně do ruky, abych aspoň vůní a hmatem okusil tu opojnou imaginaci knihy. S touto opojnou imaginací knihy jsem se setkal až pak v exilu ú Miroslava Jirků. Plné pokoje a sklepy českých knížek třídil, balil, psal průvodní dopisy, tahal obrovské balíky na poštu (a přečasto doplácel nakladatelům, protože objednatelé neplatili a Mirek Jirků nakladatelům nikdy nezůstával dlužný). Ještě jedna vlastnost mě k Mirkovi Jirků přitahovala: jeho smysl pro humor. Dovedl nejen vyprávět nejnovější anekdoty, ale dokázal legrací reagovat na nejzamotanější a nejzapšklejší situace tak, že se všichni kolem rozesmáli a přestali se zlobit, vztekat, cílit, prskat či hudrovat. V jedné jediné věci jsem však Mirkovi nikdy nevěřil: Od první chvíle našeho přátelství mi bez trpkosti a dramatizování sděloval, že v roce 1985 zemře — že to má psáno v Osudu, že to je rodinná tradice, že všichni jeho předkové po meči zemřeli v šedesáti a že to ví... Letos v říjnu Miroslav Jirků náhle zemřel. ELK — toto jeho dítko — zůstává stále dál součástí Reportéra. Jen ty tisíce českých exilových knížek zůstaly opuštěny. VLADIMÍR SKUTINA GERUNDIVUM Vzpomínky pretoriánů opustivších svou službu v sobě nesou zásadní rozpor. Záleží totiž jen na čtenáři, chce-li či nechce-li vzít nositele vzpomínek na milost. Chce-li či nechce-li uznat zdůvodnění, které bývalý pretorián podává, a uznat jejich společenskou platnost ve svém světě. Jméno Františka Augusta se vyskytuje ve vzpomínkách Adiny Mandlové, autorka ho vzpomíná v rouše čs. diplomata v Londýně — a nikoli nesympaticky. Můžeme tedy mít za to, že František August se odlišoval od svých kolegů už tehdy. Své odlišnosti dal posléze později výraz opuštěním pretoriánské gardy odchodem na západ. Britské nakladatelství Sherwood Press (1984) vydalo jeho knihu RED STAR OVER PRAGUE. Ve spolupráci, jak se po konsultaci s Františkem Augustem můžeme domnívat spolupráci nikoli nejšťastnější, s Davidem Reesem zde autor podává nejen výčet své služby československé zpravodajské službě ministerstva vnitra — té, kterou v Londýně krylo diplomatické postavení —, ale pokouší se — a v celku nejzda- rileji z toho, co jsme mohli číst — i o výklad situace uvnitř této služby a mentálního stavu jejích příslušníků tak, jak je pamatuje. Podle autora vedl k závazku především pocit, že ve spojenectví s Moskvou je záruka československé samostatnosti, národní svébytnosti a historické kultumě-civilizační tradice země. Můžeme připustit, že roku 1945 a krátce potom tohle mohlo pro mladého člověka, prošlého nacistickou okupací jako základní formující zkušeností, platit. Realita se ovšem od těchto principů lišila a vědomí, že neslouží své zemi, ale zájmům Moskvy, vedlo k rozporům. Další rozpor, podle autora vedoucí posléze k pádu ministra Baráka, byl v nacistické minulosti celé řady členů vedoucí garnitury KSČ. Československo neprocházelo — od roku 1945 do roku 1948 — jen obdobím »řízené demokracie« prezidentských dekretů, ale zejména údobím, kdy byla země plánovitě osazována ve všech odvětvích společenského a veřejného života přímými sovětskými agenty. Sověti bez obtíží převzali i větší -část agenturní sítě gestapa a sicherheitsdienstu, včetně slovenské HG, a operovali s nimi mimo vliv à nad hlavami jak KSČ tak čs. ministerstva vnitra. Další podstatná část byla do Československa dopravena v rouše reemigrantů. Ministr Barák byl na stopě nacistické minulosti členů exekutivního aparátu ÚV a členů ÚV KSČ přímo, a protože Sověti si nemohli dovolit odhalení své první garnitury v zemi jako spolku bývalých spolupracovníků s nacismem, ani osobní Chruščovovo přátelství neuchránilo Baráka osudu, který mu připravilo KGB. Zároveň ovšem vedl Barákův osud k rozčarování o smyslu služby uvnitř samého ministerstva vnitra — a připravil tak reluktantní vztah tohoto ministerstva k Novotného kamarile pro rok 1968. Vcelku lze autom přičíst k dobru, že rozlišuje mezi svými kolegy a nepřičítá jim, ze západu, zpětně kolektivní vinu, aniž se snaží vytvářet kolem nich, i kolem sebe samého, aureolu obětí ve vleku okolností. Tolik tedy ke kladům spisu, který by měl patřit k četbě těch, kteří se zajímají o společenské dění za fasádou východní Evropy. Těch, jež jsou dost chytří k tomu, aby pochopili, že společenské děje mají sice svůj průběh, ale jejich ovlivnění zpravodajskou službou je nejen možné, ale v dnešním světě i předem dáno. V podmínkách totalitního režimu pak činitelem determinujícím. Z důvodů, nad kterým autom Augustovi údajně vstaly vlasy na hlavě a které nemohl nijak ovlivnit, připojil jeho bristský koautor ke knize závěrečnou kapitolu, pojednávající o so- věstských plánech na přímou anexi Československa a jeho integraci do SSSR. Tato kachna, obávám se, snižuje hodnotu knihy. Nikoli, že bychom v zásadě nevěřili, že Moskvě by se nelíbilo rozšířit se nějakou tou další anexí, ale přímá inkorporace Československa je pro ni nepraktická. Což už ovšem nepatří do recenze a ostatně už o tom byla řeč jindy. Knihu RED STAR OVER PRAGUE dostanete za sedm a půl libry a poznáte ji podle obálky, ze které na vás zírá byvší Stalinův pomník na Letné. JAN BENEŠ KE ’’ZNOVUOBJEVENÍ” KAFKY V roce 1933 vyšel konečně 7. díl dlouho očekávané »Československé vlastivědy« Masarykovy Akademie práce (vydal ’Sfinx” B. Jandy v Praze). Čítával jsem si v tátově vlastivědě již dávno, před lety — a odrostl jsem jí, myslel jsem si. Až nyní: co asi psali o Kafkovi ve vlastivědách z roku 1933? To by mě zajímalo. A čtenáře jistě také. Bude to jen nějaká ’kafkáma” ? Či obvyklé ’’kafkésní” misinterpretace a nepochopení ? Anebo snad ’’kafkovské’ mlčení ? Čtu: »Prosaické dílo Franze Kafky ... je snad nej- úžasnějším fenoménem naší literatury a nepochybně vedle Rilkeho lyriky jedním nejpodivuhodnějším přínosem světovému písemnictví. Kafkovo dílo strmí zcela o samotě ve svém specifickém prostoru a ovzduší, není zde předchůdců a nelze si představili pokračovatele: leda lze říci, že u Kafky je výpravně zpředmětněna Pascalova mučednická touha po konečné hlubině bezpečnosti, že odosobňuje a rytmicky přehodnocuje Kierkegaardovu synthesi štvoucího lovce a štvané zvěři a že Dostojevského úporné hledání mravní pravdy jè u Kafky zbaveno syrově drastické a kriminalisticky sensační látkovosti a položeno do roviny všeplatné civilnosti.« Pak následuje rozbor hlavních Kafkových románů. Zdůrazněn je též vztah mezi Kafkou a Březinou (»Život jako mystická vina«). Čteme ve vlastivědě z roku 1933: 20 [pageend20]»Kafkova dikce je matematicky přesná, prosta jakýchkoli pfiměsků lyričnosti a citovosti, je neněmecky (sic) jasná, názorná, krystal i- nická, je do závratné dokonalosti zvládnuta a nadčasová ... její zduchovnělá dialektika připomíná slovesné umění scholastiků i talmudu. Tato prosa má jedinečnou schopnost zcela organické a nenásilné transcendentnosti a realisace čtvrtého prostoru.« Jsou zde též uvedeny krátké dějové obsahy některých jeho románů a zdůrazněna zásluha Maxe Broda na vydávání Kafkovy pozůstalosti. Spolu s Franzem Kafkou a Maxem Brodem jsou podobně popsáni Adalbert Stifter, Franz Werfel, Ernst Weiss, Paul Kornfeld a jiní, Kafkovi "duchovně spříznění” umělci. Čtěte: »Kafka je svého druhu únikem z ghetta. Ghetto je již pouhým svým pojmem isolovanost a egocentrické ulpívání lidské bytosti na svém já, věčné kroužení kolem vlastního středu. Kafka prožívá a domýšlí do zámezních důsledků trojí egocentrismus pražského intelektuála: ego- centrismus ghetta kmenového, ghetta sociálního i ghetta umělcovy duše; nastupuje křížovou cestu solipsismu prožívaného jako neodčinitelné provinění a smrtelný hřích. Svou monotemati- kou jástevní Golgathy dovršuje kulturní epochu vypjatého individualismu a klade na ni mramorový náhrobek svého díla.« Kafka je tedy, v roce 1933, "vrcholnou syn- thesí, jež stoupá z nánosu duchovních věků na slavném pražském eluviu”. Jeho spojení s Prahou "prozařuje každou stránkou tohoto díla”, jež jen zde se mohlo zrodit, jež jen z této lokality mohlo vzklíčit a vyrůst jakožto strom bolesti a zásvětní žízné. * (Toto si táta v téhle vlastivědě podtrhl; nyní to chápu: byl Pražák a bylo mu sedmnáct.) O nějakých třicet let později (to bylo mně sedmnáct a také v Praze) jsme s kamarádem zabloudili na přednášku profesora Goldstueckera v Městské knihovně. Vyprávěl o "Zámku”, o Kafkově "Zámku”. Zdůrazňoval návaznost Kafkovy charakterizace na ty nejlepší dělnické a proletářské tradice našeho národa. Vypichoval nutně dělnický původ geometra K. Díval se nám přitom přímo do očí. My byli mladí. Když ale zbytečně arogantní a nafoukaný pán začal dokazovat, že Kafkův geometr K. nosil dělnické modráky, a dokládat to citáty, začali někteří studenti pískat a vypískávat profesora, který tak po ’’kafkovsku” překrucoval realitu nejen velkého umělce, ale i Prahy samé. Vypískali ho. Odešli. Nesmáli se ale. Zůstali jsme tam sedět s kamarádem sami. On již na pódiu nebyl. Venku bylo zima a my byli znehybněni a uhranuti syrovým zážitkem nepravdy, mrazivé hrůzy ducha, zalykání se duše. Tehdy jsem si poprvé uvědomil, jak je nutné uniknout z Goldstueckerova ghetta: se vším a se vším všudy,is tou Československou vlastivědou. A i s ubohým Franzim, který (by) se nikdy nevzepřel. MILAN ZELENÝ ČESKÉ A SLOVENSKÉ KNIHY, vydané v exilu i v Československu, gramodesky, reprodukce ap. Vám obstará ZÁSILKOVÁ SLUŽBA KNIH Mirka Šitavanc, Postfach 4188 D-6000 Frankfurt / M. Napište si o nabídkové seznamy! KOHO NÁVIDÍ JAROSLAV HUTKA Od listopadu 1984 se luzemská kavárnička Roxy pokouší stát dostaveníčkem češtiny a krajanů. Malá kulturní setkání začala Járou Kohoutem a zpěvačkou Miluškou Šimkovou z Austrálie, pokračovala koncertem pro harfové duo, pásmem Seifertových veršů a konečně literární besedou s Jaroslavem Vejvodou. Vystoupení Jaroslava Hutky předcházela pověst. Jak už to při složitosti lidského charakteru a už příslovečné české nejednotě bývá, že prý nenávidí všechno české, každého a všechny dohromady. Byla jsem zvědavá, co je na tom pravdy a jak moc se Jaroslav Hutka od toho šedesátého sedmého, kdy byl trubadůrem a mluvčím rodící se mladé protestní vlny, změnil. Nešlo mi do hlavy, jak by mohl bojovat, i když jen písničkou a slovem za svobodu Československa člověk, který by neměl rád Čechy ? ! Po koncertě a krátkém rozhovoru jsem nabyla dojmu, že z Jaroslava Hutky mluví spíš zklamání ze zlé současnosti, z lhostejnosti a bezvýchodnosti, v jaké se svět dle jeho názoru octl. BLANKA KUBEŠOVÁ: Jakými změnami jste, pane Hutko, prošel od dob svých vystoupení na Sázavě a u Kohoutů ? A hlavně, jak se změnil váš projev, obsah textů ? JAROSLAV HUTKA: Myslím, že zásadně jsem se nezměnil. Poznal jsem Západ, moje vědění se rozšířilo. B.K.: Po tom, co jsem slyšela vaše skladby, bych spíš řekla »prosmutnělo« poznáním jedné pravdy navíc. Očividný nezájem Západu na osudu Československa zanechal stopy téměř ve všech vašich posledních textech. J.H.: Žánrově jsem se nezměnil. Po republice jsem udělal na jeden tisíc koncertů a i tady hrajú hlavně pro Čechoslováky. V Holandsku jsem vystoupení rozšířil o holandský a anglický repertoár. Snažil jsem se o to odjakživa, ale plně se mi to podařilo až tady: naučil jsem se psát naprosto svobodně a otevřeně, v tom je asi oproti dřív ten nejpodstatnější rozdíl. B.K.: Proč jste se rozhodl emigrovat zrovna do Holandska a jak se vám tam pracuje ? J.H.: To byla spíš náhoda. Kdybych se mohl ještě jednou rozhodovat, asi bych si vybral Německo. Už proto, že v Holandsku je poměrně málo krajanů, že je to malá uzavřená země, která není příliš nakloněná cizincům. Nežije a nepracuje se mi v ní lehko. Mrzí mě, dotýká se mě každá lhostejnost, zájem publika končí často tam, kde jdu v textech pod povrch věcí. Snažím se psát angažovaně a kriticky, protože podle mého veškerá katastrofa začíná tím, když se lidé přestanou zajímat a dívat se kolem sebe. B.K.: Jak se žije našincům v Holandsku? J.H.: Nemají to lehké ani po překonání prvních finančních potíží. Holandské veřejnosti je v podstatě jedno, co se děje v Československu, podle nich bychom se měli přizpůsobit a nedělat těžkosti. Strach o vlastní bezpečí a klid je sice pochopitelný, ale nemohu se s tímhle názorem ztotožnit, nemohu v sobě popřít nespokojenost a vlastní svědomí a zájem o osud své země obětovat ani tak veliké věci, jako je klid a mír na zemi. B.K.: Vracíte se z turné z Německa. Setkáváte se se spoustou mladých lidí. Jak se vám líbilo tam? J.H.: Nová generace na mne působí spíš bezradně, tady záleží hodně na rodičích, jak dalece dokáží v dětech vypěstovat pocit kontinuity, sounáležitosti ke staré vlasti. Já vidím všechno tak, jak to je, spíš neradostně. B.K.: To je z vašich skladeb cítit. Myslím, že dnes byste mohl být spokojený. Lokál není sice velký, ale našlapaný a vidím zde i několik mladých lidí, kteří rozhodně vyrostli už tady. A propos, který repertoár zpíváte nejraději ? Přišli jsme na moravské písničky při kytaře a je z toho téměř ostrý politický večer. J.H.: Zdá se mi, že ty moravské, které mám tolik rád, v tomhle světě pomalu ztrácejí smysl a čím dál radši zpívám a spoléhám se na vlastní texty. B.K.: Tady s vámi úplně nesouhlasím. Národní písničky tady jistě mají svůj význam a oprávnění, mají právě ten smysl sounáležitosti, o kterém jste se zmínil. Při vašem vidění světa a potřebě dožít se toho, aby byl jiný a přispět k té změně vlastní, co nejpoctivější prací, znamenají ovšem ty vaše texty pro vás něco jako životní poslání. Jaké máte plány do budoucna? J.H.: Plánuju věnovat se intenzívně angličtině a vybudovat v ní celý repertoár. Tím nezamýšlím jen možnost rozšíření publika a zrušení vázanosti na Evropě, ale především v tom vidím možnost větší a lepší informace, možnost udržení otázky Československa v širokém podvědomí. Uvažuji také o tom napsat autobiografický román. B.K.: Pokud vím, opustil jste republiku v roce 1978 z donucení, byl jste postaven před rozhodnutí vězení nebo emigrace. Kdybyste si mohl zvolit nyní, jak by to dopadlo ? J.H.: Stejně. Odešel bych. Jaroslav Hutka nevidí svět růžovými brýlemi, ale fakt, že na něj současný stav působí spíš depresivně, neznamená, že by se vzdával nebo hodlal smířit. Naopak. Z jeho textů přímo cítím touhu po životě, protepleném sluncem, u Hutky to znamená pravdou a svobodou na obou stranách, tedy i za tím ostnatým drátem Sám sebe považuje Jaroslav Hutka za zpěváka sedmdesátých let, kdy naděje a perspektivy byly zničeny příchodem tanků. BLANKA KUBEŠOVÁ ZPRÁVA DOKUMENTAČNÍ KOMISE K-231 Členové dokumentační komise K-231 v exilu vydali v roce 1973 svoji Zprávu o komunistických zločinech, která v pravém slova smyslu obletěla svět. Od té doby uplynulo již více než 12 let a současný Klub K-231 hodlá tuto Zprávu vydat ve druhém vydání, aby se s ní mohli seznámit ti, kteří tento sborník doposud neznají. Zpráva dokumentační komise K-231 obsahuje řadu otřesných svědectví očitých svědků a obětí komunistického teroru, včetně svědectví pana soudruha doktora Gustáva Husáka, jemuž se v tomto případě dá věřit. V jednotlivých kapitolách popisuje režim v různých věznicích, usvědčuje jednotlivé bachaře - vykonavatele komunistické zvůle, popisuje sprosté vraždy spáchané na bezbranných a nevinných a podává ucelený obraz o »komunistickém právu«. Zasvěcený doslov napsal člen Kruhu přátel K-231 Josef Škvorecký. Mate-li o tuto »Zprávu« zájem — a domníváme se, že by neměla chybět v žádné české knihovně —, pošlete nám svoji předběžnou objednávku na adresu: K-231, P.O.Box 2323, Postal Station "B“, Scarborough, Ont., Canada, M1N 2E9 Cena druhého vydání se bude pohybovat — vzhledem k inflaci — kolem kanadských $ 7.00 - 8.00. 21 [pageend21]GILLARŮV HAMLET Jaroslav Gillar se v Městkém divadle v St.Gallen představil v polovině září svou další jevištní prací. Po dlouhém zkouškovém období uvedl tento curyšský režisér v experimentálním tvaru Shakespearova Hamleta. Ve volném hracím prostoru, doplňovaném jen nejnutnějšími dekoračními prvky nebo naopak zase bombastickými závěsy s přesnou dramatickou funkcí, v dobových, ale také groteskně aktualizovaných kostýmech rozehrál Gillar jeviště uhrančivou divadelní fantazií. Vyložil tragédii dánského prince v sarkastické nadsázce, poukázal na relativitu lidského jednání a na utrpení hrdiny, toužícího po pravdě a po spravedlnosti v klasické dramatické básni. Zjevištnil Shakespeara očima divadelníka roku 1985. Vedle tragických tónů a dramaticky silně vypjatých scén pojal celou řadu komice se nabízejících výstupů humorně. Zdůraznil tak žánrovou bohatost a košatost Shakespearova dramatického výrazu. Při obsazování Hamleta vsadil na mladé umělce a na jejich dravý herecký projev, kterému mnohdy chyběla intelektuální hloubka, ale který přispěl Gillarovi k úspěchu jeho jevištní koncepce. Tato premiéra měla zasloužený divácký ohlas, hlavně u mladého publika, a prokázala znovu Gillarovu režijní průbojnost. Spolupráce krajanů (Richard Weber - pantomima, Jaroslav Prošek - šerm) dosvědčila, že se čeští umělci ve Švýcarsku zasluhují na vysoké úrovni o uměleckou atraktivitu činoherního souboru, tvořícího v podmínkách malého městského divadla. JAN PROCHÁZKA NOVÉ KNIHY Milan ŠIMEČKA: KRUHOVÁ OBRANA S podtitulem »Záznamy z roku 1984« vydal kolínský INDEX knihu zamyšlení nebo fejetonů filosofa Milana Šimečky, jednoho z nejpronásledovanějších signatářů Charty 77. O obsahu knížky nejlépe hovoří názvy některých z více než padesáti kapitol: O hledání na globu. O kruzích v písku. O mlčících většinách. O blahopřejných telegramech, uděleních řádů a přijetí. O jedné výhodě špatných politických systémů. O autě v bílé metalíze atd. Josef ŠKVORECKÝ: ZE ŽIVOTA ČESKÉ SPOLEČNOSTI Je to gusto číst zas úplně jiného Josefa Škvoreckého, s báječným humorem (znásobeným navíc vynikajícími ilustracemi Jana Brychty). Jsou to povídky, které snad byly původně určeny k čtení nahlas (což je prokazatelně případ text-appealových domácích prací z jazyka českého žáka Josefa Macháně z první půlky knížky). Stejně tak kazetový záznam Dereka Mac Hane, žáka ontarijské "kindergarten”, by se přelíbezně poslouchal, zvláště kdyby to osobně četl Josef Škvorecký. A nejsem sám, i posluchači Hlasu Ameriky praví, že poslouchat Josefa Škvoreckého je vždycky zážitek. V každém případě příjemným zážitkem je četba jeho nové knížky »Ze života české společnosti«, kterou vydalo »68 Publishers« v Torontu. Egon HOSTOVSKÝ: DOBROČINNÝ VEČÍREK Se zasvěcenou předmluvou o díle Egona Hostovského a s připojeným literárně kritickým rozborem všech knih od roku 1974 dodnes, vyznamenaných Cenou Egona Hostovského od Heleny Koskové, vychází román z roku 1958 (anglicky rok předtím) Egona Hostovského »Dobročinný večírek« z emigrantského prostředí - příběhy jednoho dobročinného večírku v newyorském hotelu ve prospěch evropských politických uprchlíků. Trpká, dokonale odpozorovaná satira — lze-li politický román jako satiru označit. 68 Publishers vydalo vedle nepochybně veliké atrakce MARTINY NAVRÁTILOVÉ »Já jsem já«, v níž se čtenář doví o politickém vyznání a o vztazích této světové jedničky, další dvě záslužné knihy. Především REJSTŘÍK KE ŠVEJKOVI Franka Marlowa (stálého autora Reportéra). Frank Marlow podává podrobný výklad ke Švejkovi, jeho jednotlivým postavám a místům děje. Výklad úplný a zasvěcený. Další knížkou je nové vydání jednoho z nejlepších romámů Egona Hostovského »DOBROČINNÝ VEČÍREK«. Je to víc detektivka než sžíravá satira na emigraci ? To nechť čtenář rozhodne sám. Z Indexu přišly hned čtyři knihy: »Kruhová obrana« MILANA ŠIMEČKY, zamyšlení nad hloupostmi života, které obklopují člověka v socialismu. FRANTIŠEK JANOUCH vydal konečně své »Ne, nestěžuji si«, kde líčí v malé normalizační mozaice své utkávání se s nově nastoupenou mocí v ČSSR po roce 1968 do svého odchodu do emigrace. — Kniha zesnulého sociologa JAROSLAVA KLOFÁČE »Sociální struktura ČSSR a její změny v létech 1945 až 1980« měla svou premiéru v Reportém, kde některé kapitoly byly otištěny. A konečně ve spolupráci s Listy vycházejí úvahy anonyma z Čech »Hledání smyslu a jiné úvahy z let 1978 až 1984« tak, jak ho napadaly nad absurditou života kolem sebe. -jg— OMBO ČESKOU, SLOVENSKOU A SLOVANSKOU LITERATURU NAJDETE U NÁS V NEJVĚTŠÍM VÝBĚRU KNIHKUPECTVÍ DIALOG Gutleutstrasse 13 D-6000 FRANKFURT/M. 1 telefon 23 52 80 PŘÍMÝ PRODEJ ZÁSILKOVÁ SLUŽBA Prodejna je denně otevřena NADĚJE až zemřu stane se má duše motýlem jehož křídla stesk napne k dalekému letu a prach mého těla ve vítr se promění který bude ve stopách mé touhy vát HELENA AESCHBACHEROVÁ Žije od roku 1973 v Curychu, kde působí jako básnířka a malířka. Své jemné akvarely často provází verši a naopak. Má zde za sebou již několik výstav a od 26. listopadu 1985 vystavuje v galerii Vista Nova v Curychu a od 30. listopadu v galerii Krause v Pfáf- fikonu. V nakladatelství Poezie mimo domov vydala knížku veršů »Mlhavé dny«. Brzy jí má vyjít sbírka básní v němčině. Německé verše zveřejňuje v Neue Zürcher Zeitung a v Tages Anzeiger. PŘIKÁZÁNÍ napni tvou touhu od slova ke slovu tak vzniká báseň mezi tahy štětce nech stesk rozplynout ať vytvoří obraz a naději žeň od ničeho k ničemu to znamená přežít 22 [pageend22]JAKÝ JE ROZDÍL MEZI KLAUNEM, ŠAŠKEM A KAŠPÁRKEM V ČSSSR ? Už jsem se mockrát vyznal, že mám rád klauny a proč mám rád klauny. Jednou jsme byli s panem Werichem na přehlídce klaunských adeptů. Většinou nebyli dobří, protože klaunské číslo vzniká někdy celé desítky let než je hotovo a tohle byli začátečníci. A pan Werich i já jsme se moc smáli a tleskali jsme. Když to skončilo, naklonil se pan Werich ke mně a zeptal se, co o tom soudím. »Hmm - zajímavé,« povídám, »hrozně špatné!« Pan Werich se rozesmál a řekl: »Hrozně špatné? Strašlivé! Ale já jsem ocenil, že jste se smál a tleskal. Já se smál a tleskal z kolegiality. Proč jste se smál a tleskal vy ? « A já mu vysvětlil, že mám rád klauny - i ty špatné, protože ze špatného klauna může být někdy dobrý klaun, že si na tom vážím odvahy obléci šat bláznovský a dělat si šprťouchlata z mocných a silnějších. Od té doby pan Werich, když se ho ptávali, proč se mnou rád spolupracuje, vždycky odpovídal: »Protože on mě má rád. On má rád všechny klauny a já jsem taky klaun. « A pak se podíval takovým tím pohledem zúžených očí, což dělával vždycky, když zkoumal, jestli to dopadlo. Ptáte se na klauny, šašky a Kašpárky v současných československých podmínkách ? Napřed musím vůbec definovat, co to vlastně klaun, šašek a Kašpárek je. Klaun je figura z anglických komedií 16. století - clown z latinského "colonus", sedlák. Taky se těm postavám říkalo Pickelhering - uzenáč. Italové v Commedia deH'arte měli harlekýna - ale ten už byl blíž šaškovi a pozdějšímu pierotovi. Nejblíž pro definici klauna je volný německý překlad Bauerntoepfel - vesnický nešika, hlupák, aie taky neotesanec, klacek. Slyšíte v tom "ťulpas"? Z téhle figury pak vznikl Hanswurst - kašpar, z něhož pak ve vídehském lidovém divadle vznikl Kasperl neboli náš Kašpárek. A když Matěj Kopecký roku 1795 uvedl na svém loutkovém divadle Kašpárka, stal se Kašpárek zafixovanou postavou pro novodobého královského šaška s rolničkami, jemuž není nic svaté. Po tomto divadelně historickém úvodu se mohu konečně dostat k pokusu definovat rozdíl mezi klaunem, šaškem a Kašpárkem v současných československých podmínkách. Kašpárci v dnešní socialistické truchlo- republice úplně vymizeli. / na pimprlo- vém divadle. / když se leckdy o některém člověku řekne »To je takový kašpar«, nikdy se to neřeklo o žádném komunistickém politikovi. A vůbec už ne, že je Kašpárek. S odvahou dělat si legraci z vrchnosti zmizeli i Kašpárci. Zůstali jen klauni a šašci. Klaun - to byl pan Werich. S moudrostí filosofa se stavěl nechápavým a dělal si legraci, předstíraje, že vůbec nic nechápe. Stejným způsobem jednají s režimem mladí lidé. A funkcionáři šílí, protože nejenže nerozumí legraci a nemají smysl pro humor, ale při své omezenosti nevědí, kdy si z nich mladý člověk dělá legraci a kdy to myslí vážně. A taky se dá říct, že lidé v dnešním Československu dělají z různých těch tajemníků a předsedů a náměstků šašky. Reálný socialismus je jedna velká klauniáda. Naproti tomu šašek je figura, která odchodem Palečka, šaška krále Jiříka Poděbradského, zmizela z českých zemí nadobro a nikdy se nevrátila. Šašek je cosi cizího ■ šašek je v českých zemích jen šašek - hlupec bez lidové moudrosti, bez jinotajů, náznaků a bez předstírané naivity. Je to zajímavé, jak právě v současných podmínkách Československé sovětské socialistické republiky došlo k znehodnocení šašků. Lidová moudrost nadělala šašky z nafoukaných, samolibých a ukrutně hloupých stranovládních činitelů. Šašek tedy degradoval na představitele marxis- ticko-leninské demagogie, zatímco národ, plný klaunů, se směje. A Kašpárek ? Kašpárek poza bukem čeká, až se otevře Blaník, aby spolu s blanickými rytíři vjel znovu do Cech - protože Kašpárek patří k blanickým rytířům. Mezi Škrholy a Šmidry nemá co dělat. Jenže, jak znám Kašpárka, tak určitě sedí pod Blaníkem a hlídá, aby někdo blanické rytíře nevzbudil předčasně. Neboť ví, že bude ještě hůř. VLADIMÍR ŠKUTINA JINDŘICH LION DOBA KOMPJÚTROVÁ Jak jsme se učili ve škole, prošlo lidstvo dobou kamennou, bronzovou a nevím, jakou ještě. Už je to příliš dávno, co jsem opustil školu. Vím jen tolik, že dnes žijeme v době kompjútrové. Tak se o ní budou učit školáci budoucích generací. Mám pochopení pro všechno moderní a nové, co lidem pomáhá, ulehčuje práci, zkráshuje život. / když jsem si vědom, že čeho je někdy moc, toho je často příliš. Na hru v šachy už dnes není zapotřebí partnera, kompjútr ho plně nahradí. Otec a matka novorozeňat už se dnes nemusí osobně znát, stačí, když propůjčí vědě své ovum a semena. A sebekomplikova- nější početní výpočty za nás vykonávají malé lehké kapesní minipočítače, které navíc ukazují datum, přesný čas a fungují s pomocí reprodukované hudby i jako budíky. V Japonsku už jsou v prodeji náramkové hodinky s televizní miniobrazov- kou. Člověku pomáhají a člověka nahrazují komplikované mechanismy bez duše a citu, roboty, o nichž se kdysi Kartu Čapkovi ani nezdálo. Život se mechanizuje, automatizuje, odosobřuje. Navíc se často vymyká lidské kontrole. Kompjútr si s námi dělá co chce. Mnohdy si z nás - je-li právě v příslušné náladě - tropí legraci. Nedávno jsem dostal od své autopojiš- ťovny upomínku, že mám zaplatit dlužnou pojistku, jinak mi v případě nehody nebude hrazena škoda. Jelikož jsem měl pojistku řádně zaplacenou, zatelefonoval jsem příslušnému úředníkovi a sdělil mu, že mají v záznamech nepořádek, který by měli odstranit. Úředník se vymluvil na kompjútr a řádně se omluvil. Čtrnáct dní nato jsem dostal další upomínku. Tentokrát už jsem netelefonoval, nýbrž poslal pojišťovně fotokopii útržku peněžní poukázky. Aby to viděli černé na bílém. Za dva týdny došla další upomínka, tentokráte už rázná. Vlastně to nebyla ani upomínka, spíše hrozba. Nechápal jsem, co se děje. Asi úředník neukázal kompjútru poslanou fotokopii. Nebo je kompjútr negramotný a neuměl to přečíst. Došel jsem tedy na pojišťovnu osobně. Tentokrát mě přijala mladá úřednice, hezká útlá blondýnka, která nad důkazy mého roztrpčení zrozpačitěla. Stává se občas, řekla, že kompjútr nebere naše příkazy na vědomí. Je tvrdohlavý. A dělá si z nás legraci. Jestli tomu tak je, pak má špatný smysl pro humor, řekl jsem jí. Ale kompjútr chrlil upomínky dál, i když už jsem v mezidobí zaplatil další čtvrtletní splátku. Přemýšlel jsem, co podniknout. Chtěl jsem mu poslat osobní dopis a promluvit si s ním jako chlap s chlapem. Milý kompjútře, byl bych mu napsal, chápu, že chceš někoho někdy vyvést aprílem, ale to musí být prvního dubna. Všechno chce svůj správný čas. Chápu také, že někdo není stále v dobré náladě, ale proč pod tím mají trpět nevinní lidé ? Znejišťuješ mě za volantem, může se stát neštěstí. V nebezpečí jsou lidské životy. Nevím, jak pracují kompjútry mimo Rakousko. Ten můj je bezesporu zákeřný, špathácký, jedovatý. Jako kdyby do něj nalili trochu glykolu. Kdo ví! S dopisem jsem si to rozmyslel. Jestliže nereagoval na fotokopii poukázky, jak mám obměkčit jeho kovové srdce poukazem na lidskou nouzi? Co je mu konec konců do nás ? 23 [pageend23]Z opatrnosti jsem raději přestal řídit auto. Co kdyby se stalo - znáte přece zákon schválnosti - nějaká nehoda a můj kompjútr ji neuznal, protože mu podle jeho záznamů dlužím nezaplacenou splátku. Přesedlal jsem na dvojku. Na svoje nohy. Chodím pěšky, jak to činili ve své době naši dědové a pradědové. Vrátil jsem se do doby, kdy vládlo ještě lidské teplo a pochopení, kdy byl ještě člověk člověku člověkem. Kdy jsem autopojist- ku platil poukázkou pojišťovně, kde jí zpracovával účetní, lidská bytost, s níž bylo možno v případě potřeby lidsky pohovořit. Začal jsem žít v době, o níž se snad jednou budou děti učit jako o šťastné do- bě kompjútrové... ím FLORIDA Uvažujte o budoucnosti! Ted' je vhodná doba investovat v USA. Zprostředkujeme Vám seriosně prvotřídní pozemky, apartementy, domy a investiční podíly na větších objektech. Vyřídíme všechny formality. Organisu- jeme nezávazné prohlídkové lety z Hamburku, Frankfurtu a ze Ženevy. Můžete začít již s US-dol. 1 200,-. Napište si o informace na: Postfach 1173, CH-8036 Zürich, zn. FLORIDA, anebo volejte telefon 01 - 241 51 01 v Zürichu. ANTONÍN MĚŠŤAN NA RAKOUSKÉ ŠUMAVĚ Od června do září se vydávají na cestu milióny turistů v celé Evropě. Přeplněné dálnice a silnice, davy cestujících na nádražích a letištích jsou přitom jen předzvěstí toho, co čeká cestující na konci jejich pouti: plné hotely a restaurace, přeplněné pláže, nepřetržitý proud lidi na turistických stezkách. Chcete-H se těmto průvodním, velmi nepříjemným jevům takzvané masové turistiky vyhnout, musíte si vybrat dovolenou jindy než v červenci a srpnu — pokud ovšem můžete. Je ostatně ještě jedna možnost: najit si takové oblasti, kam masová turistika ještě nepronikla. Zdálo by se, že najít oázu klidu ve střední Evropě dnes už nejde. Přece však takové oázy jsou. K nim patří oblast Šumavy na rakouské straně. Rakušané i cizinci dávají přednost Alpám a přenechají takzvaný Mühlviertel, to znamená kraj podél řeky Mühl, jen znalcům nebo náhodným objevitelům. Nejsem znalec, daleko spíš náhodný objevitel. A tak jsem si podle mapy objednal ubytování v hotelu v městy su Aigen blízko československých hranic. Právě jsem se vrátil a chtěl bych o rakouské straně Šumavy něco povědět. Především mě udivilo, že v rakouském podhůří Šumavy jsou chmelnice — a to ve velkém počtu. Zdá se, že se tu daří také vlašským ořechům, neboť těch je tu všude plno, podél silnic i v zahradách u vesnických chalup. Jinak ale je rakouská Šumava svým krajinným rázem stejná jako ta naše. Městečka jsou upravenější, mají však stejnou architekturu včetně barokních kostelíků a božích muk na rozcestích. A jsou tu také zmije jako v Cechách. Silnice jsou skoro prázdné, dá se po nich chodit pěšky - těch pár aut, která přejedou, mě vůbec nerušilo. Turisté sem jezdi málo a letos prý ještě míří — nikdo neví proč. Je tu levněji než jinde v Rakousku, v hotelích dostanete kdykoliv pokoj a v restauracích je hosti poskrovnu. A vaří se tu česky — nebo skoro česky. Na některých hospodách se skví nápis "BÖHMISCHE KÜCHE" — česká kuchyř je totiž zvláštní doporučení. A na jídelníčku najdete i "böhmische Li wan zen" : zřejmě se naše lívance nedají přeložit do němčiny. Plzelíské pivo se těší oblibě — nejspíš však u zámožnějších turistů: ve vesnické hospodě stojí láhev s obsahem třetiny litru 21 šilinků — za půllitr obyčejného rakouského piva dáte 17 až 20 šilinků. Můžete si dát ovocné knedlíky a pak různé druhy štrudlu — pardon: závinu. Mají také borůvkový závin, který jsem tu jedl poprvé v životě. Zdálo by se, že skandál s pančováním vín v Rakousku odstraší hosty v restauracích objednat si rakouské víno. Jenže víno se pije, i když ne zrovna od maďarských hranic, z Burgenlandu, nýbrž z Wachau, tedy z oblasti od jihomoravských hranic. Vino z Wachau bylo ostatně vždy oblíbenější, protože není tak sladké. Přijde-H někdo — jako já — z Německa, s radostí uvítá stráně plné slziček Panny Marie, v zahrádkách celé záhony kopru a u každé chalupy obrovité listy křenu. Ono se ho taky hodně spotřebuje, protože zdejší uzeniny jsou vyhlášené a hořčice je v opovržení. Lidé tu rádi jedí dobře, 7 když mnoho nevydělávají. Za prací jezdi závodním autobusem do Lince, do kovodělných závodů: dvě hodiny ráno tam a dvě hodiny večer zpátky. To jezdí většinou muži. Zeny mají možnost pracovat v místních malých textilních závodech. Práce je málo a není dobře placená. Sociálními problémy se zabývá i katolická církev a v kostelích jsou plakáty, kde se vyjadřuje nespokojenost s tím, že zatímco dělnice v roce 1981 vydělávaly 5300 šilinků, vydělávají dnes už jen 4900 šilinků měsíčně. A to je málo. Je také citelná nezaměstnanost mezi mládeží, pro niž jsou zřizovány klubovny mladých nezaměstnaných. Problém je to především psychologický. Neboť nezdá se, že by kraj trpěl nouzí. Domky jsou výstavné a u každého stojí nejmíh jedno auto. Mládež jezdí auty a na motorkách po horských serpentinách přímo zběsile a tak se nikdo nemůže divit, když na úmrtních oznámeních dvacetiletých chlapců se čte napořád »oběťdopravní nehody«. Jsem tady kousek od hranic, ale nikde žádní vojáci. 0 nějakých pohraničnících ani nemluvě — ti totiž vůbec neexistují. Dvakrát jsem viděl stařičký volkswagen s tabulkou »Zollwache« — celní stráž. Ve voze byl starší strejda, který na každého kolemjdoucího radostně mával. Asi se nudil. Pašeráci stejně vymizeli, o to se důkladně postarala neprodyšně uzavřená hranice na české straně. Viděl jsem také scénku, která by patřila spíš do Haškova Švejka než na rakousko-československou hranici našich dnů. Ve venkovské hospodě několik set metrů od hranic seděl rakouský četník v rozepnuté košili, čepici na stole, před sebou půllitr piva, a vykládal si něco nemožným nářečím s vesničany. Mluvil jsem s manželkou česky — povytáhl obočí, napil se — a bavil se dál. Čeština u neprůchodné hranice ho zřejmé nevzrušovala, koneckonců můžeme se přece bavit jak uznáme za vhodné a čeština je jazyk ze střední Evropy. Kolem hlavy pohodlně usazeného četníka kroužily mouchy, ale nesedaly na obraz císaře pána, nýbrž na mucholapku. Na opravdickou mucholapku, kterou jsem nevidě! už několik desetiletí. Prochodil jsem desítky kilometrů po hranicích. Člověk si musí dát pozor, především v lese, protože všude nejsou plechové tabule s nápisem »Achtung! Staatsgrenze«, což znamená »Pozor! Státní hranice«. A než se nadějete je tu hraniční kámen na jedné straně s písmenem Ö- Österreich — a na druhé straně s písmeny CS. Les je stejný na obou stranách. Vidě! jsem srnce přeběhnout plavnými skoky z rakouské strany na louku v Cechách: asi mu tam víc chutnalo, protože v Cechách trávu nikdo nesekal. Klid na hranicích je ovšem zdánlivý. Z návrší jsou vidět ostnaté dráty, zoraný pruh půdy a občas projde dvojice československých pohraničníků v letní uniformě, se psem a připravenými samopaly. Díváme se na vodu lipenské přehrady, stojíme až na břehu. Vidíme české plachetnice, přejíždí motorová loď s výletníky, v Dolní Vltavici je zaparkováno hodně aut. Cechy jsou na dosah ruky — a přece tak daleko. V Horní Plané je vidět stavební ruch, vidíme českou senoseč na severním břehu rozsáhlého lipenského jezera. Turisté na rakouské straně kolem nás se dívají dalekohledem a ukazují si, že v českém hraničním pásmu je kostelík, z něhož vítr strhl kus střešní krytiny. Nikdo však střechu neopravuje. Kdysi tady nekončil jeden svět a nezačínal jiný. Do roku 1918 tu ani žádná hranice nevedla. Pak postavili celnice, ale nebyl problém přejet nebo přejít na druhou stranu. Teď jsou rakouské celnice předělány na letní domovy mládeže z rakouských měst. Za celnicí brzy silnice končí — přes cestu je natažena závora. Za ní je další závora a otlučený oválný štít s nápisem »Československá socialistická republika«. Silnice však na české straně nepokračuje, místo vozovky je rozházené kamení. Cesta odnikud nikam. Na návsích vesnic v rakouském pohraničí visi vyhlášky rakouského ministra vnitra z listopadu 1984. Po známém incidentu na rakousko-československých hranicích mají občané hlásit vše podezřelé, co na hranicích zjistí. Rakouské hranice totiž nikdo nehlídá, takže úřady jsou odkázány na dobrovolnou pomoc občanů. Ostatně — i sem, do tohoto zapadlého koutu, se občas Češi dostanou. Náhle jsem zaslechl na náměstí v Aigenu dvě turistky mluvit česky. Zřejmě Češky usedlé na Západě. A v jedné hospodě mi hostinská s hrdostí ukázala vizitku člena plzeií- ské opery — přijel škodovkou podívat se na druhou stranu Šumavy a dal si tu pivo. Jenže turista z Československa je tu vzácnější než bílá vrána: když už někdo má to štěstí, že může vycestovat do Rakouska, nejezdí dívat se na ostnaté dráty z druhé strany. Pochopitelně dá přednost Vídni nebo Alpám. V minulosti bylo ovšem styků hodně. Na pomnících na hřbitovech čteme jména jako Honzík, Wofsik, Swoboda, Krbe- czek, Moureschek, Koubovetz, hodně Rakušanů má křestní jméno Wenzel a Ludmila. V premonstrátském klášteře ve Schläglu se jeden ze zasloužilých opatů jmenoval Lepschy a jiný řehol nik měl stejně jihočeské jméno Hruschka. Znalosti o Cechách ale postupně slábnou — tak na všech turistických mapách na rozcestí je československá vlajka namalována chybně, červená barva je nahoře místo dole. Kupodivu jsem také neviděl žádnou škodovku — jinde jich je v Rakousku dost. Československé výrobky jsou zastoupeny — kromě plzeřiského piva — jen loveckými zbraněmi a municí. V městečku Haslach si v roce 1927 zasadili na radnici na náměstí mramorovou desku na počest pětistého výročí vyhnání 24 [pageend24]českých husitů z města. Katoličtí Rakušané tím dali najevo i svou nechuť nad vznikem Československa, které pro né bylo pokračováním české husitské tradice. To dnes pominulo. Na výstavě historických dokumentů v prostorách kláštera ve Schläglu se děkuje doktoru Jiřímu Zálohoví z Archívní správy v Českém Krumlově, který rakouským odborníkům ochotně vychází vstříc. A chválí se dokonce československá vojenská správa, která v roce 1980 dala do vzorného pořádku tunel na Švarcenberském kanále na splavo- vání dřiví. Ten kanál byl vybudován v roce 1794 a v délce 44 km vedl z české strany na sever od Plec kého až k Linci. Po dobu 90 let dopravoval palivové dříví ze švarcenberských lesů pro Videh — Vídeó tak spotřebovala 14 miliónů kubických metrů šumavského dříví. Také na rakouské straně je dodnes průplav patrný a turisté si ho se zájmem prohlížejí. Letos se v kraji oslavuje dvousté výročí dvou biskupství: českobudějovického a lineckého. Samozřejmě tyhle oslavy nemají na sever od hranic žádný veřejný protějšek. Do roku 1955 tady všude byli sovětští vojáci. Nápisy, které zanechali na budovách, jsou pečlivě opravovány a všude je text přeložen do němčiny. Pro mladé Rakušany je to kus dějin vlastní země — ale právě jen dějin. Zvědavě si proto předčítají německý překlad ruského nápisu »Smrt válečným paličům!« Moc tomu nerozumějí a zřejmě je to pro ně stejná exotika jako latinské nápisy náhrobních kamenů z barokní doby. Sovětské vojáky nikdy neviděli a Československo je podivná země za ostnatým drátem. Mohou tam jet na výlet a diví se, že Češi nemohou jet na výlet do Rakouska. Sbírají letošní bohatou úrodu borůvek hned u hraničních kamenů a jsou tak naivní, že se diví, že české borůvky o metr dál nikdo nesbírá. Neradi odjíždíme z této rakouské krajiny, která je tak šumavsky česká. A myslíme si, že by bylo dobře, kdyby naivnost mládeže z rakouské Šumavy přestala být naivností a kdyby se zase dalo jezdit přes pohraniční hory oběma směry. Šlo to po staletí — proč by to nemělo jít zase ? ROZHLÁSEK JÁRY MECŮ (Exulantům, aktivním v boji s komunismem ) Jsou srážky lodí, srážky vlaků, jsou srážky hvězd i srážky mraků, sráží se mouchy nad kravincem. Nejhorší bývá srážka s blbcem! Přes moře blbů, což je k zlosti, proplouváš žitím k budoucnosti, za svým snem pluješ rok za rokem. Blb směje se, jakým jsi byl cvokem. Blb všechno zná, blb všechny učí, jak prázdný sud nám v uších zvučí. Jsi pro ideál mužem činů ? Blb na tě začne házet špínu! Však netrap se, že je tu s námi. Ten zdravý blb šel dějinami, jej nedostaneš do muzea, přeptej se na to Galilea! Když jsi ten muž, jak Kipling káže, žádný blb tvůj štít neumaže. Nes dál to světlo pro otčinu, dějiny psali muži činu! JIŘÍ HOCHMAN XXX JIŘÍ HOCHMAN XXX JI ŘÍ HOCHMAN XXX JIŘÍ HOCHMAN XXX JIŘÍ OTÁZKA: Dozvěděl jsem se od komorníka soudruha Pitry, že komorník soudruha Indry omylem střelil na vládním honu broky do zadní části komorníka soudruha Hoffmanna. Dá se to vyložit jako rozpor mezi naším nejvyššim sovětem a dělnickou třídou ? ODPOVĚĎ: Z hlediska marxismu-leninismu se to tak vyložit nedá. Všichni naši vedoucí soudruzi i jejich komorníci reprezentují dělnickou třídu, a i když si tu a tam střeli na vládním honu broky do zadnice, děje se tak v zájmu všeho našeho pracujícího lidu, pro jeho blaho a za jeho peníze. OTÁZKA: Před dvěma roky jsem z existenčních důvodů vstoupil do Strany a - jako když utne - nemohu od té doby vyhrát sto se sedmou, akorát jednou v žaludech, a to jsem švindloval. Přitom jsem už by! mezitím pětkrát pro jistotu u zpovědi. Je tady nějaká souvislost? ODPOVĚĎ: Jsou věci mezi nebem a zemi, o kterých nemá ponětí ani Ústav marxismu-leninismu při ÚV KSČ. Jestli je váš pan farář v Pa- cem in terris, tak ovšem byly zpovědi nejspíše neplatné, což vám ale mě! váš zpovědník jako soudruh soudruhovi říci a poslat vás jinam. Jestli v Pacem in terris není, můžeme vám jen poradit, abyste to zkoušel v kulich, ale jen mezi osmou a devátou večer. Loni nám psal jeden okresní tajemník z jižních Čech, že když se potom potichu modlí, tak mezi osmou a devátou sto kulovejch se sedmou nikdy od dob normalizace neprohrál. OTÁZKA: Pracuji v Lázních Kynžvartu jako bezpečnostní referent. Stalo se zde za poslední rok již po třetí, že se nám pacient rozpustil v bahně, z čehož byl jeden člen Ústředního výboru. Myslíte, že zde máme problém povahy ekologické, anebo politické ? ODPOVĚĎ: Ze tři případů se dají dělat jenom omezené statistické závěry, i když z rozpustivších se soudruhů tvoří jednu třetinu Ústřední výbor. Doporučujeme pozvat k vám do bahna Komisi stranické kontroly a teprve pak dělat závěry. OTÁZKA: Je mi dvaadevadesát a už sedmnáct let nečtu noviny. Je dosud nějaká naděje ? P.S.: Mám ve Vídni bráchu. ODPOVĚĎ: Jeďte za bráchou, kdyby se něco stalo, máte to pár hodin zpátky. OTÁZKA: Při sběru hub v katastru bývalé obce Kuřivody mě přejelo spřátelené obrněné vozidlo. Poslal jsem v té věci děkovný dopis sovětskému velvyslanectví, načež mě však prokurátor zažaloval pro pobuřováni. Nestačil by snad polní pych ? Co si o tom mám myslet jako starý zasloužilý člen Strany z roku 1969 ? ODPOVĚĎ: Nenechte se deprimovat, ani jestli vám spřátelený obrněnec přejel hlavu. Jste první československý občan, který hlási, že v okolí Kuřivod dosud rostou houby. Vyklouznete z toho nejlépe tím, že na počátku psychiatrického vyšetření, které vás čeká tak jako tak, se postavíte do latě a řeknete pěkné nahlas: »Ať žije, pánové, soudruh president Husák!«. OTÁZKA: Čtu inzerát, že Korčák vymění 3 + 1 za dvakrát 1 + 1. Není to snad ukázkou, jakou máme u nás demokracii ? ODPOVĚĎ: 3 + 1 za dvakrát 1 + 1 vyměňuje pan Bohumil Korčák, dámský kadeřník ze Záběhlic, aby finalizoval rozvodové řízení s bývalou chotí Slávinkou. Napište, až uvidíte inzerát, že někdo vymění vládni vilu 16 + 3 za dvakrát 1 + 1. Na demokracii zatím korčákům nesahejte. OTÁZKA: Koupil jsem si sovětskou rybí konzervu Bički v tomátů, kde jsem ke svému milému překvapení našel skoro kompletní umělý chrup. Chyběla tam jen pětka vlevo nahoře. Je to možné, že zuby patřily některému z vedoucích sovětských soudruhů ? ODPOVĚĎ: Není to pravděpodobné. Chcete-li najít zuby některého z vedoucích sovětských státníků, budete muset začít shánět kaviár. OTÁZKA: Minulý týden jsem by! v Sekt-pavi- lonu a celou noc se mi zdálo, že koberec pod stolem je nějaký moc měkký, ale ve skutečnosti to nebyl koberec, byl to plukovník soudruh RSDr. Kahánek z ministerstva zahraničí. Zapomněl pak u mně v autě aktovku, ve které bylo půl kila kokajnu. Telefon na Kahánka nemám, co s tím mám udělat ? ODPOVĚĎ: Nikomu nic neříkejte a vyšřiupejte to se spolupracovníky na pracovišti. Pro podruhé si pak pamatujte, že šlápnete-li někde na něco měkkého, může to být zase někdo z ministerstva zahraničí. Neberte si ho do auta, posad- te ho do taxíku a vyhnete se oplétačkám. OTÁZKA : Přijel k nám před měsícem do Kouřimi referent z kraje a prones! projev o škodlivosti obřízky, kterou si prý vymyslela CIA, aby rozleptávala Tábor míru. Referent se jmenoval Ľudovít Fábry. Rada pracujících, ideologicky kolísavých, si už nechala udělat obřízku, někteří i s manželkou. Nenaruší nám to Měsíc boje proti neutronové bombě? ODPOVĚĎ: Vaše otázka znovu potvrzuje, že reálný socialismus je systém, který řeší takové problémy, jaké se v jiných společenských formacích nevyskytuji. Vaše obavy jsou nicméně na místě a Strana si bude muset vybrat mezi obřízkou a neutronovou bombou. Kampah proti obřezávání probíhá však tč. v Bulharsku a je možné, že k nám z Moskvy poslali nějaký ferman omylem. Pokud byste se však sám rozhodl taky se nechat obřezat, dávejte přitom pozor na výslovnost. OTÁZKA : Manželka přišla domů celá zmuchlo- vaná a oznámila mi, že byla znásilněna na výroční schůzi Svazu přátel. Je to možné? A je-li to možné, mohu si na to stěžovat ? ODPOVĚĎ: Možné to je, protože dotyčné přátelství je drsná záležitost. Pokud si ale budete stěžovat, napište raději, že se to stalo na schůzi nějaké méně exponované organizace. OTÁZKA: Ošetřuji soudruha Bilaka, který při návštěvě Sovětského svazu spolkl s borščem štětku z klobouku. Tato z něho ani po dvou měsících ještě nevyšla, ačkoli celé Státní sanatorium mu denně sleduje stolici. Může to mít nějaký vliv na naši bdělost a ostražitost proti rejdům amerického imperialismu, když štětka např. zaroste soudruhu BHakovi do jeho vyměšovacího ústrojí? ODPOVĚĎ: Jelikož se jedná o sovětskou štětku a možná přímo z klobouku spolužáka Zdehka Mlynáře, nemusíte se ničeho obávat. Kdyby povylezla, oholte ji, aby eventuálně nepřekážela při návštěvách nižších orgánů. ŒKB) 25 [pageend25]OTA RAMBOUSEK CHARGE Muže s tímto podivuhodným jménem jsem potkal — kde jinde, než v kriminálu. Nebyl tam sice pro svoje jméno, i když v těch dobách se sedělo ve vězení za všelijaké prkotiny. Charge také nebylo žádné jeho jméno; pouhá přezdívka, o kterou se ostatně nositel zasloužil sám. »Keď som utiekol do Viedne, išiel som priamo na americké velvyslanectvo. A tam ma vyšetroval ozajstný vojenský Charge«, vzpomínal na svoje emigrantské začátky. Amici Lojzka šupovali do lágru. Tam ho kdosi zverboval a on skončil jako vyzvédačské žaludské eso v Leopoldove. »Co kecáš? Jakejpak Charge ?« »No predsa vojenskej diplomat.« »Jo. Už jsem doma. Ty myslíš toho Afajres?«, dovtípil se kámoš a to jméno už Lojzovi zůstalo. Lojza procházel nepřetržitým řetězem průšvihů. Byl od přírody svéhlavá palice a kverulant a tak nějaké buzerace nebo vězeňský kázeňský řád na něj neplatily. Utkání s bachaři přímo vyhledával, u ra- portu a v korekcích byl víc, než na oddílech. S Chargem jsem se sešel na tuberácké cimře někdy v roce 1955. Je třeba říci, že Charge nebyl ideálním partnerem ani pro ostatní spoluvězně. Neměl rád Cechy a — ač blbý jak tágo - neustále něco někomu vykládal a poučoval. Jeho oblíbeným vědním oborem byla ekonomie. Národohos- podářství. Měl k tomu blízko. Tvrdil, že je původem bača a i jeho otec měl kdesi malé stádo ovcí. Jakmile se objevil na cimře někdo nový, nebo kdo byl ochoten poslouchat, okamžitě své oběti začal líčit růžovou budoucnost Slovenska. Tehdy se zpravidla uprostřed pokoje nakročil a rozmáchlými gesty provázel svůj přibližný výklad. Snažte se představit si dohola ostříhaného Einsteina v pruhovaném nemocničním plášti, jak vykládá svou teorii relativity. Nebo Lenina, v předvečer útoku na Zimní palác. »Predstav si, Otko,« začal tenkrát, když jsem mu poprvé padl do rukou, »Slovensko by mohlo zásobiťsýrami celý svet. Oštiepky, bryndza, žinžica. Pozri sa na takové Švajčiarsko. To bysme postupne celý ten svetový obchod prevzali my. Mám to aj spočtené. Takých osem miliónov oviec.« Představil jsem si na Slovensku osm milionů ovcí a šel jsem zavolat Vaška Pergnera z naší cimry, aby změřil Charge- mu teplotu. A krátce poté stali jsme se svědky jednoho z mnohých utkání: Charge kontra Vrchnost. Byla sobota a tedy v nemocnici "studená” večeře. Dvě na tvrdo uvařená vejce a malá kostička margarinu. Také sčítání a uzávěrka byla již okolo páté hodiny. Charge, s rukama předpisově sepnutýma na zadnici a s hlavou hrdě vztyčenou, měřil tuberáckou cimru napoleonským krokem, přemýšleje o svých ovcích, sýrech a ostatních mléčných produktech, když zazvonili nástup. Nemocnice požívala výjimečného práva: Kdo byl mimo postel^ hlásil číslo pokoje a stav přítomných. Řešilo se to tak, že jsme rychle všichni naskákali do lůžek; ať si to bachař spočte sám. Ne však Charge. Právě si usmyslel, že je vlastně čas k večeři. Za oknem proběhl chodbař; běžel rychle chodbou, bouchal pěstí do dveří a hulákal: Uzávěrka! Lojza vytáhl štokrle zpod postele, na pokrývku pečlivě rozprostřel utěrku a obřadně rozložil chléb, ze stolu slánku a zvolna, soustředěně začal loupat vejce. Otevřely se dveře a dovnitř vrazil — Hvízdavej Dan. Jeden z nejvyhlášenějších hajzlů. Okem přelétl ztopořené trestníky v postelích a Chargeho, sedícího zády ke dveřím na stoličce. Zapsal si stav ustájených, ale kypící vztek mu nedal: »Teraz sa večera, teraz, keď je previerka ?« Neodpustil si poznámku. Charge se zvolna napolo otočil na zadnici: »Pán velitel, som chorý a večerám, kedy mi chutí. A vobec. Chodzte do řiti!« Hvízdošse vzpěnil: »Na vás si počkám! Pamatajte si, odtud idete priamo do diery!« A opravdu. Když Chargeho propouštěli z nemocnice, služba ho odvedla rovnou do korekcí na Nové Samoty. Takhle Charge pykal v Leopoldově již několik let. Jako notorický neplníc a se stejně notoricky zaraženými výhodami. Tedy bez možnosti psát dopisy a mít návštěvy. Až starý otec též začal mít všeho dost a zažádal, po bezvýsledných pokusech v Leopoldově, přímo na ministerstvu, a to, ve své bezmezné dobrotivosti, mimořádnou návštěvu povolilo. Leopoldovská návštěvní síň se v té době podobala trochu poště. Řada od sebe oddělených oken vysoko ke stropu. Z jedné strany přivedli odsouzené, na druhé straně byli návštěvníci. Charge měl návštěvu sám, tedy s Hvíz- došem, vzhledem k mimořádnosti jednak návštěvy, jednak trestníka samého. Rodič, starý podsaditý chlápek v plstěných ga- tích se sukovicí, opatřenou místo držadla velikou bakuli, stanul za oknem a zachmuřeně hleděl na syna. »Trápí ťa tu veľa, synček?«, padla otázka. »Hej, ocko. Ani nažrat nedajú,« odpověděl Charge. Jablko nepadlo daleko od stromu. Starý zvedl sukovici a udeřil poprvé. Sklo se s řinkotem vysypalo. »Boha vášho dreveného!«, zařval bača a udeřil podruhé: »Jebem já vašu Ciernú pri Cope!« Přibíhala pohotovost. Stačil ještě udeřit potřetí a počtvrté. »Mojho Lojzka budete tu kaličiť?« a jeho hlas se vzdaloval, zatím co šest ba- chařů ho tlačilo ven z brány. Chargemu naúčtovali přes devět set korun náhrady za poničenou návštěvní síň. Tedy - naúčtovali. Protože Charge za těch šest let převýchovy neměl na kontě ani šesták,..... ! (lanu) VIDEOKAZETY starých českých filmů nahraných podle normy platné v USA a Kanadě možno nyní objednat u: BOHEMIA VIDEO U.S.A. 440 Maltby Blvd. BIG BEAR CITY, CA 92314 Napište si o katalog! LUDVÍK KANTŮREK JAK SE TOČILO S VLASTOU BURIANEM, KARLEM HAŠLEREM A HUGO HAASEM Tenkrát jsem točil film »U snědeného krámu« a angažoval Vlastu Buriana pro roli Rittmeistern Kíliana. Mac Frič, režisér, mi říkal „Dej si pozor, on Vlasta chodí zásadně pozdě do ateliéru, uděláme si to tak, že budeme točit scény bez něj a on pak může přijít kdy chce. ” Taky jo. Udělal jsem s Burianem v jeho bytě smlouvu, ukázal mi svou novou knihovnu. Krásná knihovna, a byla tam jedna jediná kniha, kterou prý dostal s věnováním od Jana Masaryka. Nevím už, která to byla, ale myslím, že Vlasta Burian tenkrát vůbec žádnou jinou knihu nečetl. Tak točíme, Vlasta Burian, který za tu úlohu dostal sto tisíc korun, přišel hned druhý den v jedenáct hodin. My jsme už ovšem točili jiné scény. Přišel, v ruce držel zajíce, a povídal: »Koukej, Kantůrku, co jsem ti přines!« Já koukám na toho zajíce a povídám: » Víš, Vlasto, ten zajíc mé přijde na deset tisíc korun!« »Ale toho jsem kvůli tobě zastřelil, já ti to slevím, já tě mám rád, tady máš zajíce!« Tak jsem zajíce vzal a povídám: » Vlasto, ty se musíš dát nalíčit, to bude taky dvacet minut trvat, tak honem, a do uniformy a jde se, ale nepovídej mi, že tys toho zajíce zastřelil. Kdes toho zajíce koupil ?« On povídá: »Já ti řeknu, já jsem ho dostal a já ho nechci, nech si ho!« To bylo první vystoupení Vlasty Buriana u mne. Muziku pro ten film dělal Karel Hašler, my jsme byli moc dobří kamarádi, on mi říkal „ře- ditelskej ” a já jsem mu říkal „Karlíčku ” a vykali jsme si. Tak jsme jeli k němu, „do ateliéru”, jak on tomu říkal, to bylo na Hřebenkách, na Smíchově. Tam mi hrál na kytaru a zpíval různé písničky, mezi jinými „Ať jsi si mě namluvila, moje milá, kdysisi”. Já jsem řekl: »Karlíčku, to je moc hezká písnička, ale to nemůže takovej starej rittmeister zpívat, snad něco trochu vojen- skýho!« Tak chvíli přemýšlel a hned začal pozpěvovat „Když jsme byli v Itálii”. Já jsem mu říkal: »To je dobrý, vymyslete si k tomu ještě co chcete, ale to už se hodí. « Tenkrát mu dělal Smatek instrumentaci, protože Hašler jenom zpíval písničky, ale neuměl komponovat. Ta písnička „Když jsme byli v Itálii” byl potom gramofonový šlágr. Karel Hašler vůbec byla dobrá kopa, tenkrát mu někdo vyčetl, že je antisemita, což byl úplný nesmysl. Naopak, Hašler složil jednu písničku o starém židovském ghettu v Praze. Karel Hašler chodil do Filmového klubu, do Urbánky, skoro každý večer. Karty, maryáš nebo tak, neumel hrát. Ale gotesa uměl. Gotes, to je hra, říkalo se tomu taky plakát, kde je 32 karet nalepeno na plátno, to se dá na stůl a sází se peníze na karty. Ten bankéř, to byl většinou nějaký Bureš, zástupce od Paramountu, držel bank, někdy taky Roba Loewy, to byl společník Hašlerův, měli gramofonové desky v Lucerně. Tak Hašler, to bylo jeho, zabalil pětikorunu do papírové bankovky a sázel, většinou na kulovou devítku. Říkával: »A ještě jednou na kulovou devítku!«, peníze zabalené. 26 [pageend26]»Dobrodince chudých psů« jsme dělali česky i německy. Českou hlavní roli hrál Hugo Haas a německou Hans Moser. Původně to byl nápad mého přítele Margolina od Italafilmu v Berlíně, kde předtím dělal velký film »Ave Maria« s Benjaminem Giglim. V »Dobrodinci«, v německé versi, hrál malý kluk, bylo mu asi tak pět let, velmi talentované dítě, jmenoval se Peter Bosse. Scenario napsal jeden Rus. To se nám líbilo. Hledali jsme tedy ještě českého kluka, který měl talent. Do ateliéru se dostavilo asi šedesát kluků, vybrali Jsme jednoho, jmenoval se Tonda Jedlička, ze Žižkova. Pravý český kluk - trochu pořízek. Přisel s mámou do ateliéru, Peter Bosse už tam byl, už oblečený na natáčení, jeho matka, z Berlína, tam byla taky. Kluci spolu na minutu zmizeli a Jedlička promptně dal Bossemu pár facek. Malý Peter se dal do breku, jeho maminka taky, že ho Čech zfackoval — no, byl kravál. Sel jsem do kantiny, koupil jsem dva pytlíky bonbonů, jeden jsem dal německýma klukovi, jeden českýmu, aby se usmířili. Pak jsem Petera Bosse i s maminkou dopravil do Alcronu, kde tenkrát bydleli, ona ale furt brečela jako blázen, tak jsem jí musel slíbit, že dostane o stovku denně víc, ona v tom filmu hrála malou roli. Tak potom konečně dala pokoj. Ale už jsem nikdy nechtěl dělat film s dětma a se zvířatama. To je hrozný blázinec. Pes byl ovšem v tom filmu taky. Ten hrál bohudíky českou i německou roli. Byl z cirkusu - i s krotitelem -, takový bílý pinči. Tak jsme mu alespoň říkali. Ale Frič nechtěl celého bílého psa, že musí mít černé fleky. Tak mu Rous - maskér — namaloval černý flek kolem oka, na druhé straně dva fleky, ofotografovali jsme ho, protože pes se každý večer musel umýt, tak aby ho druhý den zase stejně namaloval. Když pes úlohu dobře zahrál, tak dostal od krotitele kus sýru. To jsem předtím taky nevěděl, že psi mají rádi sýr. Ten Peter Bosse už hrál předtím v tom »Ave Maria«, ve stínu Gigliho, a měl velký úspěch, takže teď už byl malá hvězda. A Václav Jedlička ještě nebyl nic. Ten toho německýho kluka trochu kopíroval, dělal to ale moc dobře. Když bylo po té fackovací aféře, tak přišla druhá aféra. Moser a Haas šli spolu do kantiny na oběd. Oba si objednali oběd. Haas na okamžik odešel a mezitím, co byl pryč, mu Moser zbaštil jeho porci. Haas se vrátil a Moser se mu hrozně omlouval, ale myslel si, že jeho jídlo je lepší než to, co si objednal on, jestli proti tomu nic nemá. Všecko bylo ale v dobrým. Moser holt chtěl vždycky to, co měl druhý. Nedůvěřivý byl hrozně, pamatuji se, že dostal gáži 40 000 šilinků, ty jsem mu musel složit u jeho notáře ve Vídni, ten notář se jmenoval Pavlík. Aby věděl, že opravdu dostane zaplaceno. S Maserem jsem se po létech sešel a říkal mi, že to byl jeho nejmilejší film ze všech, co kdy dělal. On totiž hrál od začátku až do konce hlavní úlohu, všecko spočívalo na něm, a protože byl velmi nadaný a držel celý ten film, měl pak ten film velký úspěch. Námět na »Dobrodince« byl od jednoho VEŠKERÉ KAZETY, o které máte zájem, Vám dodá: HOBBY - MUSIKSTUDIO Ing. V. Malis Rothmoosstrasse 9 Postfach 1602 D-8990 LINDAU ruského emigranta, který tenkrát ještě měl sovětský pas, sám jsem ho viděl, a ten napsal stručný popis a Vávra s Haasem potom podle toho napsali scenario. Zajímavé je, že v českém popisku od tenkrát je uváděn za fotografii Ota Heller a v německém Ferda Pečenka. To proto, protože Heller byl žid a Pečenka křesťan. Oba ovšem filmovali. Mady Rahl, pozdější znamenitá německá herečka, hrála v tomto filmu svou první úlohu. Já jsem měl vždycky kliku na herce a herečky, kteří u mne začli a později udělali kariéru. Stavby dělal ruský emigrant Andrejev a to byly jedny z nejhezčích staveb, které jsem kdy ve svých filmech měl. Moserova role nebyla jeho první hlavní role. Měl ale vždycky komické role a potřeboval k tomu někoho, kdo mu nahrával — např. Paul Hoerbiger -, neměl ale nikdy takovou úlohu, kde by nesl celý film od začátku až do konce. Pro Haase to ovšem taky bylo to hlavní. Haas by byl nejradši hrál všechny úlohy sám, a sám dělal režii, a scenario a všechno. Tak jako Chaplin. (SB MILAN ZELENÝ GENEALOGIE V posledních letech, obzvláště v Americe, je v módě tahle genealogie: každý hledá své kořeny. Ať již jsi bývalý otrok či plantážník, odněkud přece pocházíš a s trochou píle se to dá oprášit, ověřit a odložit pro děti. Kolega Kinsman například zjistil, zcela spolehlivě, že pochází z rodu irských králů - a toi přesto, že je žid. Slečna Bradford, s čokoládově tmavou pletí, našla své rozeklané kořeny jak ve Francii tak v Anglii (má to prý něco společného s dlouhodobou náboženskou netolerancí). Dokonce i starší krajan, co se píše von Wossch Oust, si dokázal genealogický zdokumentovat své šlechtické předky. Ale co můžete udělat se jménem jako Zelený ? Cožpak by si nějaký předek vůbec dovolil jmenovat se Zelený ? Ale člověk nikdy neví a stesk po kořenech je prý stejně silný jako touha po semenu. Cítil jsem, že dostávám poměrně vysokou genealogickou horečku. Ale Zelený je opravdu nevhodné jméno. I v Praze jsme byli v telefonním seznamu jen asi tři a v New Yorku si i dnes každý myslí, že jsem spíše Madár. A za to opravdu nemohu. Vím, že dodnes žije v Praze v ústavu ČSAV jakýsi Jindřich Zelený, starší to již marxistický filozof. K tomu se ale nehlásí vůbec nikdo: on je totiž stále ještě komunista. Jiný beznadějný (genealogický) Zelený je prý estébákem v Bratislavě. Začal jsem přesto vyšetřovat. Především jsem zjistil, že nejsem jediný Zelený v Americe. Byl tu Dr. John Zelený, narozen 1872 ve Wis- consinu, který učil na universitě v Minnesotě. Pak ještě Anthony Zelený (učil fyziku v Minnesotě), Charles Zelený (učil zoologii v Illinois) a jiný John Zelený, který učil fyziku na Yale. Vzpomněl jsem si také na své setkání s panem Prof. Zeleny v Coloradu, který mi říkal, že jsou čtyři bratři a všichni na universitách různě po Texasu. A hle: jakýsi Anthony H. Zelený s rodinou byl jedním z prvních osadníků v Hutchinson, Texas! Na šlechtu to sice moc nevypadá, ale slibné to je; obzvláště z hlediska té všemožné vzdělanosti, vetknuté tak hluboko do koraní - jako nerez meč. Rychle jsem prostudoval seznam profesorů s československými kořeny (vydávaný Společností pro vědu a umění), ale tam byl jen jeden Zelený. Po troše listování jsem zjistil, že to jméno označuje osobu mně vlastní. Také mi o tom »zařazení« mohli říct! Vzrušení to bylo tedy zcela zbytečné: takhle v kruhu se ta genealogie asi dělat nedá. To je jako když had polyká sám sebe od ocasu. Kdosi mi pak poslal útlou zelenou knížku rýmovaných new-yorských elegií, takovou »havlíčkiádu«, nazvanou „Pan Zelený v Americe”. Vydaly to Dělnické družstevní tiskárny v roce 1929 v New Yorku (347 East 72nd St.). To bylo něco! Napsal to jakýsi pan Kozloko - a to přece musí být pseudonym toho pravého »pana Zeleného«. Jaké to však zklamání pro našeho genealoga, když ke konci elegií nechal tenhle Kozloko toho pana Zeleného odjet až do Jižní Afriky, aby o něm již nikdy nikdo neslyšel. I jméno si tam prý p. Zelený nechal změnit na Mr. Green. Pátrání po kořenech mě tedy namířilo rychle zpět do Čech. Táta byl Zelený, to je jasné. I jeho bratr byl Zelený. Dědeček se ale jmenoval Kašpar a jeho žena, tedy babička, Kašparová. To již byl problém. Ukázalo se, že dědeček si babičku vzal již s oběma dětmi! Osoba babičky tedy zřejmě bude klíč k záhadě kořenů. Její první manžel byl asi tenhle »pravý« Zelený. Problém však byl, že ti Na bratři Zelení vypadali každý jinak: jeden . černovlasý, snědý a úžasně mazaný, druhý blondáček, modrooký a spíše pomalejší. Alias - obtíže začínajícího genealoga: alespoň jeden z »pratatínků« tedy nemohl být Zelený. Nakonec se ale vysvětlilo: babička byla sirotek, nikdo neví, jak se jmenovala, odkud přišla a proč, a nikdo neví nic o její rodině. Ona sama prý se jednou zmínila, že jí za mlada poskytla útulek jakási rodina Zelených z Kopidlna a v okolí jí brzy říkali »Božka Zelených«. Ze by tedy mladý pán jakéhosi slovutného domu Zelených ? Vůbec ne! Oba kluky si Boža »přinesla« sama ze svých věčných (a věčně zakazovaných) tancovaček. Nebyla prostě k udržení. Stále u muziky, až do rána. Nakonec od těch Zelených i s oběma synky (a s jejich jménem) utekla. Děd — tehdy mladý vojáček právě z války se navrácený — si ji, krasavici divokou, vzal i se vším všudy. Dopadlo tedy moje genealogické pátrání dosti špatně a příliš hluboko ke kořenům jsem se neprodrápal. Útěchou mi budiž, že táta na tom byl vlastně ještě hůře. Co to snad zkusit z matčiny strany ? Jít jaksi »po krvi« spíše než po jménu ? Po přeslici spíše než po tom nerez meči ? Z matčiny strany nastaly potíže hned z kraje. Dědeček zemřel velmi mladý, a to na rheu- matismus - chytal totiž rád pstruhy do ruky, hned z jara. Nikdo si ho již nepamatoval, dokonce ani babička ne. Babiččin bratr byl prý také pěkný lump, který se prostě ztratil (snad prý až do Ameriky utekl) před ramenem zákona. To už mě ale ta horečka genealogická začínala opouštět. Není to vlastně jedno, jak ten který rodinný strom vypadá ? I když uznám, že tahle plazivá kleč, co jsem já »vyzkoumal«, je lautr na nic. Minule se mě Kinsman vyptával, že jak jsem s tou genealogií daleko. Řekl jsem, že se to odvíjí dosti slibně a že teď pracuji na původu tajemného rodinného erbu a musím jednat s dlouho již zrušenými úřady v Transylvánii. Pochopil. Táta měl vlastní podnik v Praze když mu 27 [pageend27]bylo čtyřiadvacet. V padesátých létech ale sfáral do dolů, abych já mohl na vysokou. Podařilo se to: zkazil si zdraví a záhy zemřel. Jeho bratr byl legionář a sloužil u Hradní stráže: musel tedy kutat šmolku v Jáchymové. Zemřel pak na rakovinu. Děda byl fachman, zedník-štukatér, a nemohl se na »to« dívat: oběsil se v kůlně na dříví a babička přestala jíst. Zemřela týden po něm. Já musel také náhle pryč, za moře.... Ale tohle všecko sem již nepatří. To není genealogie. V takových rodinách a v takových národech se genealogii prosté nedán. Můj kluk na tom tedy - genealogický - nebude o moc lépe. Taky mu o té genealogii nic neřeknu, tak jako můj táta neřekl nic mně. A jeho táta jemu... Zato mu řeknu vše o té rodině a o tom národě, co se v nich genealogii moc nedaří - tak nějak tomu překáží život. (W) VLADIMÍR VEIT JAKÝ BYL, aneb: BYL CÍSAŘ PÁN OPRAVDU VŮL Co žiji ve Vídni, jezdím shodou okolnosti skoro každý den kolem letního sídla bývalého mocnáře, jehož podobiznu, od much podělanou, odložil hostinský Pali- vec kamsi a, dopustiv se tím prakticky »pěkné velezrady«, vyfasoval, tuším, deset let, díky Brettschneidrově bdělosti. To je notoricky známé, díky světoznámé švejkovské epopeji, vykreslené Haškem, a když se tak nad touto epizodou z knihy usmívám, kráčeje a nebo jeda kolem schoenbrunnského zámku, a vzpomenu si, doufám, že se mi na tváři usadí úsměv, takový ten klidný, snad trochu podobný těm starším, klidnějším časům, ve kterých Anton Spelec-ostrostřelec prohlašuje, že »Císař pán je vůl!«, a my se nad tím v Cechách všichni radujeme, protože máme takový smysl pro humor. Soudruzi místodržící se tímto monarchou skoro nezabývají, což já přičítám odrovnávajícímu vlivu Haška na Antona Špetce. Nakonec mnohem zlotřilejší a pitomější než senilní monarcha je pro ně tatíček Masaryk, pod jehož hrůzovíádou - jak je známo - páchali lidé z hladu sebevraždy, zatímco pod komunistickými demokraty kráčíme všichni dosyta najedení vstříc ještě a ještě blahobytnějším zítřkům. Já ale, odpadlík, kráčím zatím tím schoenbrunnským parkem, obíraje se c. a k. dobou a, jak už jsem psal,: lehký na tváři smích. Leccos jsem se tu ve Vídni o císaři pánu dovědět a vůl mě v souvislosti s monarchou přestal napadat poprvé, když jsem se dověděl, že hrob stařičkého mocnáře ve víde/iském kapucínském kostele je zavalený a stále znovu zavalovaný čerstvými květy. Proč tam ty kytky Rakušané a i jiné národnosti bývalé monarchie kladou? Kdybych já například mu přinesl kytku, tak bych mu ji tam dal hlavně proto, že za života tohoto panovníka se v celé jeho říši soudilo, zdá se, podle historických pramenů, spravedlivě, což je meta rozhodně nedosažená u většiny současných státních útvarů, co jich dnes je na zeměkouli. A taky za to bych mu tam tu kytku dal, že tento císař pán měl jednou týdně čas na to, aby přijal ke slyšení třebas i toho posledního krejčíka z Haliče a nebo dlaždiče z Prahy, naslouchal jejich stížnostem, které pak, pokud mohl, na místě řešil. Navíc dostal dotyčný poddaný od císaře peníze na zpáteční cestu domů. Ne, moji milí čtenáři, nejsem starý senilní dědeček, vzpomínající s nostalgií na časy, kdy buřt s houskou stál padesátník nebo korunu. Bylo mi zrovna třicet osm let, ale zaráží mne, že jsem nemohl odejít do světa na zkušenou, jako to bylo možné a normální za monarchie, ale musel jsem hned do emigrace, jak to ani jinak není možné pod vědeckými socialisty. Zaráží mě při vzpomínce na starého mocnáře, že jsme kdysi pod ním měli to, o čem se dneska doma jenom sní, — a sice cestovní pasy a zastání u soudu před vrchností. Povím vám jednu příhodu, která sice není jako ze Švejka, aie přesto má neméně co do činění s tou podivnou dobou. Jména zúčastněných neuvádím, ale přijedete- H do Vídně, můžete si je přečíst při prohlídce zámku Schoenbrunn. Je to ve vystavovaných dokumentech a - mimochodem - vyžádejte si k tomu i průvodce, který mluví česky, protože takový tam taky je. Tak tedy: Zil, byl, za císaře pána jeden lesník v jižních Cechách a ten skutečně prohlásil o Jeho Veličenstvu, že je to vůl. A protože víme, že Brettschneidrům se v našem národě vždy dařilo, i císař pán se to dověděl a milého lesníka si pozval na státní útraty k sobě do Vídně. Protokol potom uvádí vše, co takové listiny obvykle obsahuji: Místo, čas, svědky, přítomné a nakonec i rozsudek samotného uraženého majestátu, který zní: »Když neřekl nic horšího, je mu odpuště- no. « A podpis: Franz Josef. dSšS OTA ULČ ŠKOLENÍ O PŠTROSECH Jsou to největší ptáci na této planetě, žijí v leckterých jihoafrických koutech, ale jejich světové centrum s perfektními životními podmínkami je ve zvláštním divném kraji, enklávě 60 krát 250 kilometrů, zvané Small Karoo, za horským hřebenem v kapské provincii. Pštrosům tu svědčí terén, klima, vegetace, ba i oblásky, jež polykají za účelem lepšího zažívání. A jako diamanty v Kimberley, zlato v Trans- vaalu, tak tito největší ptáci se stali zdrojem slávy a bohatství v Malém Karoo. A nikde jinde se je nepodařilo ochočit. Pštrosa si nelze zasadit do zásnubního prstýnku, též si s ním nelze vyspravit chrup. Zužitkovat ale lze jeho povrch. Móda — velká pštrosí peří horečka — započala kolem roku 1870, tedy v době pádu Napoleona III., též pádu pařížské komuny a začátku Třetí republiky. Za zenitu prosperity tu v pštrosím centru pobíhalo třičtvrtimilionové hejno, produkující téměř půl milionu kilogramů peří ročně, všeho všudy 84 jakostních a estetických jeho kategorií. Za kilogram nejlepší kvality se platilo víc než 400 randů. V propočtu tehdejších měnových relací bychom patrně dospěli k obnosu dostačujícímu k nákupu Hradčan. Kaučukoví baroni v brazilském vnitrozemí Amazonky si postavili v městě Manaus luxusní operu a prádlo si posílali prát do Anglie. Pak jim dva Angličané ukradli monopol a rázem ochuzení marnotratníci utřeli nos zbylým — v Evropě vypraným kapesníkem. Pštrosí baroni si žili velenádherně, v místě jménem Oudtshoorn (vyslov útšórn) si stavěli paláce, vždy větší toho předchozího, sídla neprakticky velikánská, pamätníky extravagantní doby. Na Trinidadu v jihoamerickém světě jsme viděli podobné výtvory: tam patřívaly baronům jiného druhu, totiž výrobcům rumu z místní cukrové třtiny. Z Oudtshoomu peří putovalo do evropských a amerických salonů na klobouky viktoripn- ských dam, na těla tanečnic ve Folies Bergères. Ale všeho jen do času. Co způsobilo úpadek tohoto bohatství? Isadore Barron, potomek lotyšských přistěhovalců, svádí vinu na automobil: že do něho dámy s dlouhými péry na kloboucích vstupovaly jen s obtížemi, že musely smekat, krásu snímat, a časem z pohodlí pštrosím ozdobám odvykly. Pravda je jinačí. Zlatou dobu oudtshoom- ských baronů roztříštily kanóny první světové války. Součástí tehdejšího patriotismu se stalo spartanské odříkání, přednost pro jednoduchost — a tam se chlupatá, různobarevná extravagance módních doplňků věru nevešla. Dnes v městě žije již jen 40 000 lidí, vesměs míšenců, a 90 000 ptáků. Paláce se staly trosečníky ztraceného věku. Turisté přijíždějí, nakupují suvenýry a fotografují unikát, totiž pštrosí derby, chuchelská utkání: miniaturní jockeyo- vé čokoládové barvy sedí spíš na zadku než na hřbetě opeřence a nebezpečně pádí. Především podnikatelům se stále daří prodat něco málo peří do Hollywoodu a do Ria de Ja- neira pro potřeby karnevalu. Víc zisku přinese kůže, surovina k výrobě kabelek, módních doplňků; a pak maso. Jedli jsme pštrosí maso sušené — tak zvaný biltong — a nechutnalo nám Pštros samec měří dva až dva a půl metru, váží 135 kilogramů, dožije se padesáti roků a pohybuje se rychlostí 50 km/hod. Ač dovede pořádně kopnout, dává přednost úprku před bojem. Je to vcelku mírné, mírumilovně založené stvoření — s výjimkou období říje. Po páření bažící samec vydává temné burácivé zvuky jako lev, zvířecí říše král, ježí peří a kůže se mu zbarvuje do růžová, jako by se pýřil. Byl jsem svědkem, jak australský pštrosův příbuzný, zvaný emu, projevil značný erotický zálusk, jehož obětí se stal náš krajan Vratislav Kašpárek. Vzal mé v Canbeře na objíždku a k činu došlo v přírodní rezervaci. Emu zezadu objal Kašpárka, začal se prohýbat a vyrážel milostné skřeky. A já, místo abych se pokusil o záchranu znásilňovaného Čecha, jsem mačkal toliko magnetofon a obíhal s kamerou získat důkaz o málo uvěřitelném úkazu. Pštrosí párky jsou si ale věrné. V případě ovdovění přeživší partner zpravidla volí truchlivý celibát. Samička snese dvacet vajec, z jednoho lze udělat omeletu k nasycení dvanácti osob. Pštrosi, prosím, hlavu do písku nestrkají! Pouze někdy, v případě nebezpečí, uléhají a natáhnou dlouhé krky v úmyslu splynout s terénem. Ale v jejich malých hlavičkách se rodí sklony k bizarnímu chování. V novinách The Natal Witness jsem se dočetl o skonu nikdy nechura- vějícího ptáka v nejlepších letech. Jeho vlastník poručil vykonání pitvy. Její výsledek vysvětlil nejen příčinu smrti, ale i sérii dosud nevyřešených přečinů majetkové povahy. V okolí totiž se již tři týdny ztrácelo čerstvě vyprané a usýchající dámské prádlo. Pštros fetišista, pervert, se přejedl kalhotkami a podprsenkami. Vášeň ho zabila. OdsmiD TISKOVÁ OPRAVA V Reportéru č.5/85 na str. 11, střední sloupec, odstavec začínající ’’Často se vnucuje ...” je psáno: ” ... tito černoši ...”. Správně má být: ” ... tito uprchlíci...”. 28 [pageend28]NANYNKA NEPROLETÁŘKA Portrét Nanynky, která šla do zelí Kde jsou ty zlaté časy, kdy zelí spásali jen mlsní kozlové a kdy polní pych páchali jenom Josefové, kteří se chtěli vyhnout vojenské povinnosti. To bývalo v dobách, kdy zelí se jídávalo hlavně jako vepřo-knedlo-zelo, k vypečené husičce anebo, jak píše Karel Václav Rais, k uzenému s hrachovou kašičkou. V těch dobách, kdy Anna byla ještě proletářkou, se šlapal nejen košíček, ale i zelí. A vůbec. Spotřeba zelí prudce stoupla od onoho srpnového dne, kdy do českých zemí vtrhli vstupci. Zelí jakožto národní pokrm osvoboditelské armády se stalo přímo válečně obhospodařovaným produktem. Rovněž Nanynka coby první soudružka socialistické republiky považuje hlávku zelí za nej- myslivější hlavu polibdíra a každý, kdo by se pokusil tento mozkový trust komunismu šlápnutím narušit, nutně musí počítat s několika léty pobytu v Ústavu nápravného zařízení. Neboť útok na zelí by mohl zkrátit dočasnost, což, jak všichni víme, je na věčné časy minus jeden rok. Hrůzná perspektiva! Vraťme se raději k Nanynce před- proletářské. Již před téměř 30 lety otiskl první parodie na Nanynku časopis Hlasy domova v Austrálii. Nedávno přineslo Svědectví další, jak byly nalezeny v pozůstalosti Jiřího Voskovce. VLADIMÍRA VEITA zaujaly natolik, že k nim složil hudbu a současné se pokusil o další parodie. K němu se přidal i sydneyský KAREL ŠINDELÁŘ, který jim vtiskl svůj osobitý rys. A tak dříve než vyjde nová dlouhohrající gramodeska Vladimíra Veita, předkládáme našim čtenářům další verze Nanynky - i s výtvarnou představou PAVLA KANTORKA. VLADIMÍR ŠKUTINA SOCIALISTICKÝ REALISTA Vladimír Veit Točí se kola továren. Točí se kola družstevních traktorů. I transmise v dílně si zpívají. Zvesela horníci fárají do dolů, Ó hé, skřivánku na obloze jásej! Ó hé, zítra je svátek práce, 1. máj! Ó Hé, z nás každému je dnes už jasné... Kdo nejde s náma jde proti nám! Kam dohlédnou naše oči, zem naše překrásná, nově oděná! Radostně tu dětský smích hlaholí a nový život teď pro všechny vykvétá! Ó hé, skřivánku na obloze jásej! Ó hé, zítra je svátek práce, 1. máj! Ó hé, z nás každému je dnes už jasné... Kdo nejde s náma jde proti nám! Jen zavilý kulak Josef týrá koně zapřažené do pluhu, ale jeho malá dcerka Nanynka žehlí si už rudý šátek do průvodu. Ó hé, z nás každému je dnes už jasné... Kdo nejde s náma jde proti nám! KAREL TRINKEWITZ Karel Šindelář Lupeny krásné v zelí Nanynku zcela rozdováděly. A přišel Pepík - šáman a košíček byl načisto zlámán. Co všechno šáman zmůže! Nanynce kvetou krvavé růže! VLADIMÍR VEIT Vladimír Veit Já hledal důvod k seznámení, bylo mně tenkrát asi patnáct let, s dívkou jménem Anna, ale spíš jsem myslel na to, jak bych ji sved! Věk jak stvořený k lásce, která změní a převrací svět, věk jak stvořený k velké vášni, velkým snům, ale taky věk plný běd. Já trápil se, bylo to bezvýchodné, ale jednou svitla jiskra naděje. V té době jsme spolu už občas červenající se promluvili a tenkrát zrovna byla neděle. Jak bylo zvykem šla Anna ukradnout k obědu zelí na družstevní pole. Pole bylo za vesnicí u lesa, ale, bohužel, já byl mladý tele. Jak šel jsem za ní, ó Bože, občas se ohlédla, ale co čert nechtěl, potkal jsem kamaráda. Abych mu ukázal, jakej jsem ďas, vzal jsem jí košík a rozšlápl ho, no nebyla to tehdy žádná sláva. Anna plakala, já dostal pak málem přes hubu, to se potom ale zase smála. Ach, Bože, dík, že se mi dodnes krásné zdá trápit se s lístky kopretin a počítat! Má mě, nebo nemá ráda. FRÁŇA ŠRÁMEK (1) (Nanyčin raport) Karel Šindelář Na levém křídle zelí, mámo! To byl den! Zrovna tam chrápal Pepík, ležel natažen a já si řekla: Fajn, tož necháme ho spát, aspoň si můžu pro tě zelí natrhat! Pro tebe, mámo, jen! Košík se naplnil, když se tam komár mih’, a Pepík pohnul se... a náhle hlavu zdvih’... A oči vypoulil a hlasem hromovým strašně tam na mne zařval, jestli já to vím, že páchám polní pych? Ach, mámo, maměnko, kéž by to byl jen sen! Ty oči křičely a lezly z důlku ven! Křičely, že mu nesmím lozit do zelí a pak tím košem mrskl, jako sardelí! Co ti mám říci jen? Však, drahá maměnko, já ti to musím říc’! To nebyl jen ten koš. Ono se stalo víc. Vždyť já tam byla ženská slabá, bez moci. Za to, že jsem ti chtěla, mámo, pomoci! Ne! Neříkej mně nic! KAREL HYNEK MÁCHA Vladimír Veit Byl pozdní večer — říjen snad prochladlý bezútěšný čas lupička v rolích - chtěla as svůj po zelí ukojit hlad Políčko malé v hvozdech nivých v truchlivé roušce nočních mlh hvězdný třpyt matný odlesk vrh’ do lepů pána zraků chtivých Po prutu lámán prut, až košík zborcen celý a temných vášní proud, co násilníkem chvěly jak motýl splihlých křídel ve chladném hrobu ale Anna zrdoušená, je pozdě, pozdě krást Podnes tam poutník zří chudého zbytky rovu pobledlý luny svit a marnost v každém slovu Hynku!!! Josefe!!! Nanynko!!! 29 [pageend29]IVAN DIVIŠ Karel Šindelář Jinotajová rakovino, meduso vzpomínání, krkavci zafašovaní do panenské dělohy, vedly jste kroky ženy v debilním rozjímání o vitamínech, kaloriích a enzymech zelí! Z mejdlaté oblohy ultrafialové vemeno si vlasy blikadlově rozkládá. V průhledné hlavě se morozní vzpomínka s dialektickým hnusem mísí! Otravná záhada, proč polovinou chromosomů přemýšlela Nanynka? Pepík jí rozbil koš z teorie spolehlivosti a rohá vzal s esenbáckou metodičností. Ten rozbitý koš bych nejraději vzal a metodicky jím oba dlouze, dlouze lynšoval! KAREL HYNEK MÁCHA Nepodepsaný autor z Vídně Byl pozdní večer, první máj, večerní máj, byl zelí čas, do zelí Nanynku zval ptáků hlas, kde borový zaváněl háj! Za růžového večera, Nanynka sličná před polem zelí sedí, jak amarantu vzkvetlá nádhera v ouplné luny záři hledí, čeká jen, až mrak lunu zakryje, kytičku zelí si pak uvije. I košíček si k outlým ňadrům tiskne, po nebi hvězd se zlaté pásmo blýskne, konečně! Černý mrak zakrývá lunu všade! Nanynky bílý stín již do zelí se krade! Leč běda! Mrak se potrh’, luny zář známou jí osvítila tvář: i klobouk, na něm pero, i to kvítí, a pod ním oko, jež se svítí! Toť Pepíček, toť on, toť strašný zelí pán! Nanynka v ňadru cítí mrvení a vlastních kolen strašné zachvění! On, Pepíček jest jí za ženicha dán! Ach, na zem krásnou, na zem milovanou, zelí rodící a zelím požehnanou, za lůžko svatební jim vykázanou Nanynka s Pepíčkem padají na ni. Daleká cesta! Marné volání! Tu svatojánských mušek mluví zář: ”My za svíčky půjdeme na oltář.” I žab se z bažin hlásí zjev: ”My odbudem svatební zpěv.” A z hejna nočních ptáků slyšet hlas: ”My na svatební přijdem hodokvas!” Ze zelí mluví bílé lupení: ”My usteleme lůžko svatební.” A hlasem rosy šumí každý kout: ”Náš bude panenských slzí proud.” Jarního vánku šeptá šumění: ”Já obstarám panenské úpění.” Čas vážně mluví ve tmě smrákavé: ”Já zhojím rány krvavé.” Večerním májem sladký stín omamnou vůní k bílé luně stoupá. V jezera stopen modrý klín rozbitý košíček se houpá. I v smutném zraku Nanynky dvě velké slzy stály. Ku mrakům promlouvá: ”Vy, které jdete z dáli, vy, které během svým hledíte do zelí, to, co jste viděly, vidět jste neměly! Mé zemi milované vyřiďte můj vzdech, o co mne oloupil života krutý běh: Zkrocený dívky vzdor, vyhaslý panny hněv, strhané sukně cár, živůtku prasklý šev, zmuchlaných vlasů proud, sladkost panenských hrůz, kalhotek šňůra fuč, věnečku zbylý kus, toť mládí mého zašlý čas!” Byl první večer, první máj, u zelí sladce voněl háj, k lásky hrám zval hrdličky hlas: Hynku!!! Pepíčku!!! Nanynko!!! FRANÇOIS VILLON Balada o Nandě Karel Šindelář Doktoři, rektoři, — vy bídné kreatúry, študáci, kantoři, zpívejte rekviem! Je konec Nandy! Tak, vy bařtipánské stvůry, vyvalte nový sud, ať si to zapijem! Uměla vyvádět až do pozdního rána, až se mně z toho třepávala kolena, a vytrvalá jako Orleánská Panna a k tomu něžná, jako Trojská Helena, lísat se znala s cherubínskou svatozáří žhavě, jak Matylda Toskánská v posteli! Teď se ptám osudu: proč konec všechno zmaří? Nač byly — huse — její nožky gazelí! Její smích v uších zní mně jak andělské kůry, jako když na samet si stříbro našijem! Oh, smutný konec přišel té mé kanimůry, truchlivou píseň za ní s vlky zavyjem! Má drahá Nanda je k pranýři připoutaná a kouká na vše kolem jako zjevená. To všecko začalo dnes za časného rána a spískala to jedna kýta uzená. ”K ní bude třeba zelí!”, řekla s něžnou tváří a šla si zakrást prelátovi do zelí. Černý den pro ni přišel dneska v kalendáři. Nač byly - huse - její nožky gazelí! Prelát má všude svoje pochopy a stvůry a ti se hvízdli: ”Tu do basy zašijem!” Co dělat, když rozum není dán vždycky shůry! Co není v hlavě, to si v nohách užijem! Byl tam dráb Pepek, byl, - potvora zmalovaná, a Nanda košíčkem už byla ztížená, — po ní se rozpřáhl, - byla to, k čertu, rána! Košíček zařval a Nanda, jak kačena na Pepka zděšeně se k tomu jenom tváří a nohy k zdrhnutí se vůbec neměly! Já bych tu vztekem řval, všecko se ve mně vaří! Nač byly — huse - její nožky gazelí! Poslání Pijte, vy pitomci! Nanda je přivázaná a u pranýře kat ji nyní znamená zlodějkou na rámě, které jsem ještě zrána líbal, jak divý tur, až byla splašená. To bílé rameno se pod želízkem škvaří za to, že vešla prelátovi do zelí! Kam zmizel loňský sníh, učení bakaláři? Nač byly — huse - její nožky gazelí! 30 [pageend30]S. K. NEUMANN (Pepíčkova apotheosa, hrdá a vášnivá) Karel Šindelář Ty bys už ráda dováděla, sotva tě v chrámě pokřtěli, a za mnou’s byla, žhavá celá, však mëla’s zálusk na zelí. Já věděl, že jsi malovaná a že jsem jenom záminka, tak jsem tě chytil dneska zrána. Ty’s byla hezká Nanynka! Co bych to byl za esenbáka, kdybych se nechal podvádět? Já věděl, že tě zelí láká a pak bych zůstal na ocet! Má kariéra je už v hadru - poznal jsem, co jsi za vílu! Ty si jdi zpátky k tvému kádru a já se ztratím v exilu! Tak ahoj, krásná družstevnice, zapomenu tvé polibky! Košík je zmáčknut, jako mšice, máš aspoň corpus delicti! Příště se nauč dobrým zvykům jak fair-play v lásce dodržet. V exilu dám se k námořníkům a poznám ženských celý svět. Tak, Nando, to máš z těch tvých fórů, teď můžeš jiti do háje. A já si budu v Singapóru lebedit s holkou z Hawaie. A také s těmi z Filippiny a možná také z Tahiti. Užiji pěkně s nimi psiny - a ty si dělej: Ty, ty, ty! FRÁŇA ŠRÁMEK (2) Karel Šindelář Nanynko, víš, že Pepíček nechce tě potkat v lese? Že prý své srdce, ten tvůj rek v tom lese neunese! On je však kousek filuty, to má jenom strach tajný, že by ho v lese — mrzutý načapal starý hajný. Zelí však není v revíru, tam hajní utřou nosy, tam Pepík, jako v kvartýru, poslouchá ranní kosy. Na oko, pranic netušíc, jdeš tam s košíkem v ruce a Pepíčkovi rovnou vstříc na krk mu padáš prudce. Ještě je měsíc nad řekou, stříbrný vítr vane... Oj ! Hrozny vína rozkvetou, Nanynko...! Tvář ti plane...! Teď spolu jdete do zelí, kde jste se políbili, neříkej mu už: ’’Příteli!” Říkej mu: ”Ty můj milý!” Tak díky té tvé ženské lsti, Pepík je už tvůj hošík! Zato máš jiné starosti: co tvůj rozbitý košík? FRANTIŠEK HRUBÍN Karel Šindelář Nanynko nespěchej! Jdi krokem bezelstným, hlas krve volá ti růžovým panenstvím. Komorní hudbu, jež ti připravilo zelí: mateřídoušku, mech, i zabzučení včely! Pepíček zatroubil romanci pro křídlovku, Pepíček nezmara, ten hubiček má stovku! Sladké je vzdorovat, sladké je odpor klást, sladší je prohrávat, sladší, než včelí plást. Tak přece básník se potěšil trošíčku! Dáš-li mu, Nanynko, to torzo košíčku? e pil o g k n a n y n k á m Karel Šindelář Končí se přehořké vzpomínky, básníkům zájem však velí: varovat budoucně Nanynky, aby se vyhnuly zelí! Vždyť nikdy nevíte, zavře-li Pepíček oči a zdřímne! Abyste nakonec za zelí neměly platit - i všimné! Ukázka z nového kalendáře Pavla Kantorka »The Doctors«. Cena 10.- sfr. K dostání: PRODEJNA ČESKÝCH KNIH Badenerstrasse 698, 8048 ZÜRICH, tel. 01 I 62 68 78 31 [pageend31]REPORTÉR Zweimonatsschrift in tschechischer Sprache Bi-monthly in Czech language Périodique bimestriel en langue tchèque CH-8048 ZÜRICH, Postfach 1737 Dvouměsíčník »REPORTÉR« vychází v nakladatelství POLYGON vždy v lednu, březnu, květnu, červenci, září a listopadu. Redakce: Vladimír Škutina, odpověd. redaktor, Karel Trinkewitz, výtvarný redaktor Za vydavatele a administraci zodpovídá: Ludvík Friede Tisk: Graphic, Creation & Printing, Curych. ROČNÍ PŘEDPLATNÉ: Evropa (pozemní a lodní cestou) . . . sfr. 33.— ostatní kontinenty (letecky)...........sfr. 39.— jednotlivé číslo: sfr. 6.—, letecky sfr. 7.— Předplatné a dobrovolné příspěvky na zásilky Reportéra do Československa lze platit na následující konta (všechna znějí na jméno Poly- gon-Verlag, Zürich): Postcheckamt Zürich, konto 80—60451-5 Schweizerische Kreditanstalt (SKA) Zürich- Rathausplatz, konto 0860-637.650-01 Volksbank Hochrhein eG, Waldshut (BRD), konto 217.538.0, Bankleitzahl 684 922 00 Odběratelé ve Skandinávii mohou platit na poštovní konto Severských listů, číslo konta: 664 121 -1, a poznamenat na levé straně složenky, že je platba určena pro Reportér. Odběratelé v Jižní Africe mohou platit v Randech na adresu: Z.A.Jakubicek, P.O.Box 8093, 1625 Edleen. Další možnosti plateb: osobní šek, personal nebo international money order (nikoli postál money order!!!), mezinárodní pošt, poukázka, •hotovost (bankovky). DŮLEŽITÉ: Dosavadní odběr se automaticky prodlužuje na další období, jestliže nebyl předem písemně odhlášen. Publikované články, podepsané autorem, obzvl. dopisy čtenářů, nemusí vyjadřovat souhlasný názor redakce. Nevyžádané rukopisy, kresby a fotografie se nevracejí. — Přetisk článků nebo jejich částí je dovolen jen s uvedením pramene: »Reportér, Curych« — Za obsah inserátů vydavatel ani redakce neručí. MILAN RODEN: CESTA KE KOMUNISMU [pageend32]