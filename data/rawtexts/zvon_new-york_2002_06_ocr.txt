Časopis krajanské rodiny v New Yorku ZVON červen 6 / 2002 Milí přátelé, Každý člověk nosí ve svém srdci přání a touhy, které by rád ve svém životě uskutečnil Jak rozmanité jsou tato přání a jak se postupně s věkem mění? Nikdy se jich nedopočítáme. Někdy se stane, že touha někoho z nás připadá tomu druhému jako zbytečné plýtvání času. Zlézat hory, vymýšlet nové věci v laboratoři, poznávat cizí světadíly Či postavit si vlastní dům a tisíce dalších přání a snů. Měl Ježíš nějaké obyčejné lidské přání, když putoval po této zemi? O tom se můžeme dohadovat, ale pokud byl opravdovým člověkem, tak takových přáni mel určitě víc. Jednou věcí si však můžeme být jisti: Ježíš si přál, aby lidé poznali smysl života, poznali jeho Otce a tomu podřídili ostatní plány a přání. Ježíšovo Srdce volalo z kříže „ Žízním Byla to žízeň po lásce lidí, po někom, kdo mou lásku opětuje. V měsíci Červnu oslavujeme svátek Nejsvětějšího Srdce Ježíšova (7. června). Zkusme se zamyslet nad velikou láskou Srdce Ježíšova k nám. A posuďme v duchu, jaká je naše odpověď. Příjenou četbu přeje P. Antonín [pageend1]Slavíme v měsíci červenci 4. července - Sv. Prokopa, opata Narodil se kolem roku 970 v Chotouni u Českého Brodu. Původně byl slovanským světským knězem, stal se benediktinem a později (kolem roku 1009) se rozhodl pro přísnější život poustevníka v lesní pustině u Sázavy. S pomocí knížete Oldřicha a jeho syna Břetislava I. tam kolem roku 1032 založil klášter a stal se jeho opatem. Zemřel na Sázavě 25. března 1053 a papež Inocenc III. ho roku 1204 prohlásil za svátého. V sázavském klášteře se pěstovala slovanská bohoslužba jako dědictví Velké Moravy (až do roku 1096). 11. července - Sv. Benedikta, opata, patrona Evropy Narodil se kolem roku 480 v Nursii (Norcia) ve středoitalské Umbrii. Po studiích v Římě odešel do hor, žil jako poustevník v jeskyni poblíž Subiaka a založil v okolí dvanáct malých klášterů. Po třech letech přesídlil se skupinou mnichů na Monte Cassino (529), založil tam klášter a sepsal řeholní pravidla. Jeho řehole se stala základem západního mnišství. Zemřel 21. března 547 na Monte Cassinu. Dnešní den slavili benediktini už od 8. století jako výročí přenesení jeho ostatků. Papež Pavel VI. ho prohlásil za patrona Evropy. 13. července - Sv. Jindřicha Narodil se v roce 973 v Hildesheimu v Bavorsku. Byl vychován pod dohledem řezenského biskupa sv. Wolfganga. Stal se králem německým (1002) a italským (1014); roku 1014 císařem římským. Cítil odpovědnost za víru svých poddaných, a proto podporoval misijní činnost a reformní hnutí v církvi. Podporoval zakládání klášterů a nových diecézí. Spolu se svou manželkou Kunhutou založili biskupský kostel v Bambergu, kde jsou oba pohřbeni. Jejich manželství bylo bezdětné, proto se rozhodli žít v naprosté zdrženlivosti. Jindřich H zemřel 13. července 1024 a za svátého byl prohlášen v roce 1146. Po jeho smrti vstoupila manželka Kunhuta do kláštera benediktinek v Kaufungen a také ona zemřela v pověsti svatosti (1033). 14. července - Bl. Hroznatý, mučedníka Narodil se kolem roku 1160 z urozeného českého rodu. Po smrti manželky a syna věnoval své jmění na založení dvou premonstrátských klášterů, mužského v Teplé (1193) a ženského vChotěšově (kolem 1202), a svědomitě se o ně staral. Třikrát putoval do Říma. Po návratu do Teplé oblékl řeholní šat. Při hájení práv svých řeholních fimdací se dostal do sporu s nepřáteli, byl od nich poblíž Hroznětína zajat, odvlečen do vězení a 14. července 1217 umořen hladem. Jeho tělo bylo pohřbeno v tepelském klášterním kostele a brzy byl sepsán první jeho oslavný životopis (kolem roku 1259). Zaí; , blahoslaveného byl prohlášen v roce 1897. 22. Července - Sv. Marie Magdalény Pocházela z Magdaly na západním břehu Tiberiadského jezera. V evangeliu je uváděna jako první mezi ženami, které doprovázely Ježíše a jeho učedníky. Spolu s Pannou Marii, apoštolem Janem a dalšími ženami stála pod Ježíšovým křížem a byla při jeho pohřbu. V neděli pak časně ráno byla mezi ženami, které přišly k prázdnému hrobu, setkala se se vzkříšeným Ježíšem a měla zprávu o tom oznámit jeho učedníkům. Památka sv. Marie Magdalény se v západní církvi slaví od 12. století. [pageend2]Z „Řehole" svátého Benedikta Ničemu ať nedávají přednost před Kristem. Když chceš začít něco dobrého, pros nejdřív naléhavě Boha, aby to přivedl k dobrému konci, aby se ten, který nás s láskou přijal mezi své syny, nemusel jednou rmoutit nad našimi špatnostmi. Neboť všech jeho darů, které do nás vložil, máme vždycky užívat k jeho službě tak, aby jednou jako rozhněvyný otec své syny nevydědil, ani aby nás jako obávaný pán, popuzený našimi zlými činy, neodsoudil k věčnému trestu jako ničemné služebníky, kteří ho nechtěli následovat, a tak vejít do slávy. Povstaňme tedy konečně, když nás Písmo vybízí: Už nastala hodina, kdy je třeba se probrat ze spánku. Otevřme své oči božskému světlu, které nás promění, slyšme velmi pozorně, k čemu nás denně vyzývá hlas Boží: Uslyšíte-li dnes jeho hlas, nezatvrzujte svá srdce. A opět: Kdo má ucho, ať poslouchá, co říká Duch církevním obcím. A co říká? Pojďte, synové, a slyšte mě, naučím vás bát se Hospodina. Choďte, dokud máte světlo, aby vás nezastihla temnota. A Pán hledá v množství lidu, na nějž to volá, svého služebníka, a znovu říká: Miluje kdo život? Přeje si dny štěstí? Uslyšíš-li to a odpovíš-li: „Já“, řekne ti Bůh: „Chceš-li mít pravý a věčný život, zdržuj svůj jazyk od zlého, své rty od falešných slov. Chraň se zlého a čiň dobré, hledej pokoj a usiluj o nějl A když to budete dělat, mé oči budou nad vámi bdít a můj sluch bude nakloněn k vašim prosbám, a dříve než mě budete vzývat, řeknu vám: Zde jsem. “ Co nám může znít líbezněji, drazí bratří, než tento hlas našeho Pána, který nás zve? Hle, Pán nám ve své dobrotě ukazuje cestu k životu. Opásejme se tedy vírou a konáním dobrých skutků, a pod vedením evangelia choďme po jeho stezkách, abychom jednou mohli uvidět toho, který nás povolal do svého království. Chceme-li přebývat ve stanu jeho království, musíme se spěšně ubírat cestou dobrých skutků, jinak tam nedojdeme. Tak jako je horlivost ve zlém, plná hořkosti, a taková horlivost odvádí od Boha a vede do pekla, tak je také horlivost v dobrém, a ta odvádí od špatností a vede k Bohu a k věčnému životu. Tuto horlivost mají mniši projevovat s největší láskou, to znamená: v uctivosti předcházet jeden druhého, s velikou trpělivostí vzájemně snášet své nedostatky tělesné i duševní: v poslušnosti se navzájem předstihovat; nikdo ať nehledá to, co považuje ze svůj vlastní prospěch, ale spíše to, co prospívá druhému; ať si s čistým úmyslem prokazují bratrskou lásku; ať jsou z lásky plní bázně před Bohem; ať s upřímnou a pokornou oddaností milují svého opata; ničemu ať nedávají přednost před Kristem. Ten kéž nás všechny dovede do věčného života. Rady zkušeného ďábla C.S. Lewis Tato kniha je pravděpodobně nejslavnější knihou C. S. Lewise. Je to vtipný i moudrý rozbor silných i slabých stránek povahy křesťana, jak o nich píše zkušený ďábel Zmarchrob svému mladému synovci Tasemníkovi. Poznámka:Nepřítel = Bůh, Otec v Hlubinách= Ďábel, Pacient-člověk, kterého má Tasemník přivést do pekla 3. KAPITOLA Můj drahý Tasemníku, Velice mě těší to, co píšeš o vztahu svého pacienta kjeho matce. Své výhody však musíš důkladně využít. Nepřítel bude pracovat od jádra směrem ven; postupně ovládne další a další oblasti pacientova chování a každým okamžikem už může ovlivnit jeho chování k mamince. Ty se tam musíš dostat dříve než On. Buď ve stálém kontaktu s kolegou Chlípounem, který má matku na [pageend3]starosti, a společně v jejich domácnosti vybudujte pevně zakořeněný zvyk vzájemného znechucení a každodenního popichování. K tomu se To budou hodit tyto metody: 1. Obracej pacientovu pozornost na jeho vnitřní život. On si myslí, že jeho konverze je jeho vnitřní záležitostí, a zabývá se zvláště stavy své mysli - nebo spíše jejich zcenzurovanou verzí. Nedovol mu, aby si všímal ještě něčeho jiného. Veď ho k tomu, aby zanedbával své nejzákladnější povinnosti, a nasměruj ho kpovinnostem nejpokročilejším a duchovním. Posiluj vněm tu nej užitečnější lidskou vlastnost: ať cítí odpor k prostým faktům a vyhýbá se jim. Přiveď ho do stavu, kdy dokáže celou hodinu zpytovat své svědomí - a přitom o sobě nezjistí nic z toho, co je jasné každému, kdo s ním kdy žil v jednom domě nebo pracoval ve stejné místnosti. 2. Asi nedokážeš zabránit tomu, aby se modlil za svou matku, ale máme prostředky, jak jeho modlitby zneškodnit. Postarej se o to, aby byly vždy „duchovní“; aby mu záleželo na stavu její duše, ale ne na jejím revmatismu. Přinese to dvě výhody: - Za prvé: Bude upírat svou pozornost na to, co považuje za její hříchy; a za ně bude považovat (pokud ho správně povedeš) všechno, co mu je nepohodlné, nebo ho zlobí. Tím můžeš jitřit jeho každodenní rány, i když bude na kolenou; není to nic těžkého a užiješ si přitom spoustu zábavy. - Za druhé: Jeho představy o matčině duši budou velmi nepřesné a často chybné; bude se tedy (do jisté míry) modlit za neskutečnou osobu. Tvým úkolem bude co nejvíce odlišit tuto neskutečnou osobu od skutečné matky - té staré paní, která má jazyk jako břitvu. Snaž se, aby se ke své matce při snídani choval tak, jako by se krátce předtím nemodlil za ni, ale za úplně imaginární osobu. Sám jsem míval své pacienty tak v hrsti, že dokázali v jediném okamžiku přejít od vášnivé modlitby za „duši“ manželky nebo syna k tomu, že skutečnou ženu nebo syna ztloukli nebo urazili bez jediné výčitky svědomí. 3. Když spolu dva lidé žijí dlouhou dobu, často se stává, že určité zabarvení hlasu nebo výraz obličeje jednoho z nich začne toho druhého téměř nesnesitelně dráždit. Na to se zaměř. Ať si Tvůj pacient plně uvědomuje, jak jeho matka zvedá obočí, což mu leze na nervy už od malička, ať přemýšlí o tom, jak ho nenávidí. Ať si myslí, že jeho matka ví, jak ho to zlobí, a že to dělá, jen by ho zlobila - pokud se ve své práci vyznáš, nenapadne ho, jak je to nepravděpodobné. Také ho ovšem nikdy nesmí napadnout, že by jeho vlastní odstíny hlasu nebo pohledy mohly zlobit ji. Bude to snadné; vždyť on sám sebe nevidí ani neslyší. 4. Civilizovaní lidé obvykle dávají najevo své domácí neshody tím, že řeknou věci, které by na papíře vypadaly úplně nevinně (slova urážlivá nejsou), ale zato takovým hlasem nebo v takovou chvíli, že působí skoro jako facka. Mate-li tuto hru udržovat na patřičné výši, Ty a Chlípoun musíte zařídit, aby si ti dva hlupáci vytvořili jakýsi dvojí metr. Ať Tvůj pacient chce, aby všechno, co řekne on sám, brala jeho matka v normálním významu, a zároveň on musí všechno, co matka řekne jemu, posuzovat co nej citlivěji z hlediska odstínu hlasu, souvislosti a předpokládaného úmyslu. Totéž by^ mělo platit o ní. Pak budou oba moci od každé hádky odejít přesvědčeni (nebo aspoň skoro přesvědčeni), že jsou zcela bez viny. Však to znáš: „Prostě sejí ptám, kdy bude večeře, a ona na mě hned vyletí.“ Jakmile to v nich zakořeníš, budou v rozkošné situaci: řeknou něco právě proto, aby druhého urazili, a přitom se budou zlobit, že ten druhý se kvůli tomu uráží. A ještě něco: napiš mi něco o matčině náboženském stavu. Žárlí vůbec na nový faktor v životě svého syna? Zlobí ji, že na to přišel tak pozdě a prostřednictvím cizích lidí, i když - jak si ona myslí - mu k tomu dala dostatek příležitosti už v dětství? Myslí si, že on s tím „zbytečně moc nadělá“ nebo že k tomu přichází příliš snadno? Vzpomeň si na toho staršího bratra v Nepřítelově příběhu! Líbá Tě Tvůj strýc Zmarchrob [pageend4]Minutové nesmysly (One Minute Nonsense) Anthony de Mello, SJ (pokračování) Jeden šálek kávy - jedna myšlenka Mistr zjistil, že je únavné hovořit s lidmi, kteří mají nutkání obhajovat existenci Boha nebo debatovat o jeho povaze, a přitom zapomínají na veledůležitý úkol uvědomění si sebe sama, což jediné jim může přinést lásku a osvobození. Skupině lidí, kteří ho žádali, aby jim povídal o Bohu, pravil: „To, oč vám jde, je bohužel spíše popovídat si o Bohu, než ho vidět; a vidíte ho takového, jak si myslíte, že vypadá, ne jaký je skutečně. Bůj je zjevný, ne skrytý. Nač řeči? Otevřete oči a vizte.“ Později dodal: „Vidění je ta nejsnažší věc na světě. Všechno, co potřebujete udělat, je otevřít okenice svých myšlenek o Bohu.“ Ì Ì „Co to znamená být osvícený?“ „Vidět.“ „Co?“ „Planost úspěchu, prázdnotu věcí, kterých jsi dosáhl, nicotu lidského snažení,“ pravil Mistr. Žák se zhrozil. „Copak to není pesimismus a zoufalství?“ „Ne. Je to vzrušení a svoboda orla plachtícího nad bezednou propastí.“ MYSTIKA SRDCE TomášŠpidlík Důležitost subjektu ve spiritualitě Východu Jak Často se u duchovních autorů křesťanského Východu setkáváme se slovem srdce! Mluví o ochraně srdce, o čistotě srdce, myšlenek, tužeb i rozhodnutí srdce, o modlitbě srdce, o zjevení srdce, o božské přtomnosti v srdci atd. Ruští autoři rádi používají srdce jako symbolický znak, kterým se liší od „racionalistického“ Západu, jenž snadno zapomíná, že základem křesťanského života je srdce. V. Ivanov ve svém dílku Pokoj v Kristu píše: „Hledat potravu pro srdce znamená obracet se k Bohu, protože Bůh sám je srdce, které objímá všechno. Jedině srdcem se dá pochopit tajemství vesmíru, to, čemu Kant říká věc o sobě. Ten, kdo má srdce, tedy vnímá Boha, lidi, živočichy, přírodu. Jedině srdce je schopné dát duchu pokoj.“ Jestliže náboženství je vztah kBohu, píše jiný Rus, B. Vyšeslavcev, je možný skutečný kontakt s božstvím pouze v „hlubinách mého já, v hlubinách srdce, protože podle Pascala Boha pociťujeme v srdci. Jedině tam je možná opravdová náboženská zkušenost, mimo níž neexistuje ani náboženství, ani opravdová etika.“ „Člověk bez srdce je člověk bez lásky k náboženství a ateismus je konec konců určitý stav bez srdce.“ Proto také pojem srdce, míní tentýž autor, má ústřední postavení v mystice, v náboženství a v poezii všech národů. Nic jiného neučí ani příručky dogmatiky. Citujeme mezi jinými Th. S. Omatského — „viraje bezprostřední dispozice srdce“; N. Malinovského - „víra se rozumí jedině jako náboženský cit“; P. Sokolova - „cit je pohnutkou víry“; J. Nikolina - „víra se rodí v oblasti citu“, a „musí být zahřívána a živena citem“. [pageend5]Ruský soud podpořil amerického kněze Ruský soud přiznal právo americkému katolickému knězi působit v sibiřské farnosti. Moskva (Rusko) / KNA: Americký kněz Michael Schields, který působí od roku 1994 v sibiřském městě Magadanu, se po rozhodnutí regionálního ministerstva spravedlnosti o svém vyhoštění obrátil k soudu, který jeho stížnost uznal jako oprávněnou. Ministerstvo však může ještě do 1.6. proti rozhodnutí soudu podat odvolání. Tento rozsudek by se mohl stát právním precedentem pro řešení podobných případů. Od zřízení katolických biskupství v Rusku počátkem letošního roku se vztahy mezi katolickými a pravoslavnými společenstvími v zemi zhoršily. Vrcholem bylo vyhoštění biskupa v Irkutsku Jerzyho Mazura pocházejícího z Polska. Clemens Pickel, biskup města Saratov, nedávno odřekl cesty do Švýcarska a Německa z obavy o možné vyhoštění. Biskup se rovněž obává, že mu nebude obnoveno vízum, jehož platnost vyprší na podzim letošního roku. Bush navštívil papeže Americký prezident George Walker Bush vykonal 28. května návštěvu u papeže Jana Pavla II. Kromě aktuálních problémů dneška byia diskutována i situace katolické církve v USA. Na úvod audience Svatý otec poděkoval prezidentu Bushovi za úctu, kterou mu prokázal tím, že si v přeplněném programu posledního dne své zahraniční cesty našel čas na toto setkání. President Bush připomněl srdečnou návštěvu, kterou se svou rodinou vykonal v papežově sídle Castelgandolfo v červenci minulého roku. Současně Bush informoval papeže o závěrech uplynulé schůzky NATO v Pratica di Mare a zmínil některé další aktuální problémy dneška. Na závěr schůzky znovu papež vyjádřil solidaritu všemu americkému lidu v souvislosti s útoky 11. září. Současně Jan Pavel II. zdůraznil svou důvěm v duchovní bohatství katolické církve v USA a to i přes všechny současné problémy a těžkosti. V průběhu audience se také sešli státní sekretář kardinál Angelo Sodano a sekretář pro vztahy mezi státy a církví arcibiskup Jean-Louis Tauran s americkým ministrem zahraničních věcí Colinem Powellem. Společně hovořili o nejžhavějších mezinárodních otázkách dneška, včetně situace na Blízkém východě. Kromě politických dopadů byly diskutovány také humanitární aspekty složité situace, ve které se nyní nacházejí lidé jak na palestinské, tak na izraelské straně. Účastníci setkání se zamýšleli také na možnými řešeními nelehkých životních podmínek, kterým jsou vystaveni křesťané na Blízkém východě. Příprava textu smlouvy mezi ČR a Vatikánem ukončena Praha: Smíšená paritní komise zástupců České republiky a Svatého stolce ukončila koncem května svoji prácí a předběžně se dohodla na textu smlouvy mezi ČR a Sv. stolcem. Obsahem smlouvy je postavení katolické církve v ČR. Ve dnech 27. a 28. května se na zámku Štiřín konalo 14. zasedání této smíšené paritní komise. Nyní se očekává schválení textu smlouvy oběma stranami. Českou republiku na zasedání zastupoval náměstek ministra zahraničních věcí Pavel Vošalík a Svatý stolec apoštolský nuncius v ČR arcibiskup Erwin Josef Ender. Jednání se dále zúčastnili zástupci ministerstev kultury, zdravotnictví, školství, sociálních věcí a vnitra. Českou biskupskou konferenci zastupovali její místopředseda královéhradecký biskup Dominik Duka a pražský arcibiskup kardinál Miloslav Vlk, spolu s odbornými poradci. [pageend6]Pani Anna Hlavatá se dožívá 13. července významného jubilea. Třičtvrtě století tomu bude, co spatřila světlo světa v Hronově v Cechách. Na podzim roku 1968 opustila se svým manželem Vítězslavem a dvěma dětmi Jiřím a Milenou Československo a odešla do USA. Milá paní Anno, přejeme Vám všechno nejlepší, hodně zdraví a Boží požehnání do dalších let. Krajanská rodina v New Yorku. Paní Geòrgie Chamberlain (Kocurek) z Austin (TX) oslaví 75 narozeniny 14. Července. Milá teto přeji Ti hodně zdraví a Boží požehnání do dalších let Fr. Antonín Mše svaté od 1.-30. června 2002 DATUM ÚMYSL ¡DÁRCE 01-Jun-02 Za zemřelou Libuši Širokou (Ida Spisek a syn s rodinou 02-Jun-02 Za zemřelé manžele Františka a Antonii Křenčíkovy (rodina Tomečkova 03-Jun-02 Za zemřelé rodiče Leopolda a Marii Hekrlovy (Milada Hanak 05-Jun-02 Za krajanskou rodinu | 06-Jun-02 Za zemřelé manžela Křenčíkovy fida Spisek a syn s rodinou 07-Jun-02 Za zemřelou Zdenku Paličkovou ¡Ida Spisek a syn s rodinou 08-Jun-02 Za zemřelou Zdenku Paličkovou ¡Anna Benáček a Julie M. 09-Jun-02 Za zemřelou rodinu Večeřovu a Císařovu (manželé Večeřovi 10-Jun-02 Za zemřelou Zdenku Paličkovou ¡Martin a Libuše Královi 12-Jun-02 Za setru a rodiče Pavlicovy ¡Božena Smrčková a syn 13-Jun-02 Za Borise Janáčka a jeho matku ¡Dagmar Žalmanová 14-Jun-02 Za zemřelého Milana Kulhavého a jeho syna Milana ¡Martin a Libuše Královi 15-Jun-02 Za krajanskou rodinu I 23-Jun-02 Za Marii Tkadlecovou a manžela ¡Miroslav Tkadlec 24-Jun-02 Za zem. manželovi rodiče Václava a Josefu Hanákovy ¡Milada Hanak 25-Jun-02 Za zemřelou Mary Horák ¡Francis J Kolomazník 26-Jun-02 Za rodinu Koryčanovu ¡Zdenka Rosenberg 27-Jun-02 Za Milenu Vyhnišovou ¡Blažena Stránská 28-Jun-02 Za pani Marii Švehlovou ¡Jiří Friedrich 29-Jun-02|Za Jiřinu Přenosil ¡Jiří Friedrich 30-Jun-02 Za Mariu a Michala Sikorjakovy ¡rodina Sikorjakova [pageend7]Děkujeme za příspěvek na tisk Zvonu: V minulém období přispěli: Mary Vnučák, Anna Benáčková, Joseph & Gita Hlavinka. Blahopřejeme k narozeninám: V měsíci červenci slaví narozeniny: 6. července Bořivoj Tydlitát, 7. července Štefan Veselý, 10. července Dagmar Žalmanová, 13. července Anna Hlavatá, 14. Července Geòrgie Chamberlain, 18. července Petr Bunža, 22. července Pavel Weirich, 23. července Růžena Bunžová, 25. července Zaneta Kralevičová, 28. července Kristýna Hnízdová, 28. července Jiří Široký. Jeden z hlavních zakladatelů české národní kaple ve Washingtonu D. C. Fr. František Novák, CSsR bude sloužit mši svátou v naší národní kapli ve Washingtonu D. C. 16. června ve 12. 00 hodin. Poděkujme svoji účastí na mši svaté Fr. Františkovi za všechno, co vykonal pro českou komunitu. Krajanské bohoslužby každou neděli v 10.30, v dolním kostele u Panny Marie Karmelské v Astoni (23-25 Newtown Ave). Příležitost ke sv. zpovědi před i po mši sv. Po bohoslužbách následuje společné pohoštění ve školní jídelně. Slovenská mše sv. každou neděli v 11.00 u sv. Jana Nepomuckého na Manhattanu ( lst Ave a 66th St.) Adresa českého kněze: P. Antonín Kocurek PO Box 387, Roslyn NY11 576 Tel/Fax: (516) 625 2682 Email: anthonv57(g}msn.com htto://www.czechia.com/zvon ZVON ST.MARY’S PO BOX 387 ROSLYN NY 11576 NON-PROFIT ORG. U.S. POSTAGE PAID ROSLYN NY 11576 PERM1T NO 54 [pageend8]