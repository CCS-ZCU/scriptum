VĚSTNÍK Mnoho se píše a jedná o détente, sbližováni se Sověty. Návšteva presidenta Nixona v Moskvě ještě více zdůraznila význam jednání, na kterém Sovětskému svazu tak mnoho záleží. Ač jednání v Ženevě na Konferenci za mír a bezpečnost Evropy nevyznělo tak, jak si Moskva přála, Sověty neustoupí a všemi možnými prostředky usilují nadále. Na téma “détente” napsal Jacob D. Beam pojednání ve Wall Street Journal dne 24. července. Byl velvyslancem Spojených států amerických v Polsku od r. 1957 do r. 1961, v Československu od r. 1966 do r. 1969 a v Sovětském svazu od r. 1969 do r. 1973. Není povolanější osoby, která by lépe znala vedoucí síly v Kremlu, jejich reakci na události ve svobodném světě a jejich záměry rozkládat a zvládnout celý svět. V článku “Eastern Europe, Ignored by Détente” autor u- pozorňuje na ohlas détente, jaký bude na poměry a budoucnost porobených národů v Evropě. “Z morálního stanoviska zůstává osud východni Evropy nejohavnějším odkazem druhé světové války. Sovětská nadvláda uráží historickou kulturu těchto lidí a při tom je udržuje na úrovni hospodářské stagnace přibližně takové, jaká existuje v Rusku samotném.” Je to dlouhotrvající bezpráví a svým rozsahem nejhorší v moderní době. Arabský a africký svět si vydobil samostatnost. Na Koreji a ve Vietnamu Spojené státy mnoho obětovaly za svobodu. Východním Europanům se však nedostalo těchto příležitostí, ač jejich poroba trvá celou generaci a mohla by trvat nadále, jako tatarská a turecká dusila civilizaci Eurasie a Středomoří po celá staletí. Porobené národy jsou obětí. Kdykoliv se mocnosti nepohodnou, porobení pociťují větší útisk. Shledá-li kdy Západ, že Moskva je ochotna zdánlivé vyjednávat o válečném zbrojení a jiných důležitých problémech, na ujařmené národy se úplně zapomene. Promluví-li někdo z nás v jejich prospěch, hned je obviňován, že by chtěl znovu rozvířit studenou válku. “Nechci vydat nepředloženou a neupřímnou výzvu do boje k záchraně porobených národů,” vysvětluje velvyslanec Beam, “ale rád bych poukázal na tísnivou situaci, v jaké se nalézají.” Autor upozorňuje, že Sověty jsou jedinou zemí, která použila zbrani na evropské pevnině od světové války, a to proti porobeným národům. Západní svět však dlouho rozhořčen nebyl nad sovětským zásahem. Dokonce slyšíme hlasy, že neustálené poměry ve střední Evropě přispěly k rozpoutáni světové války a že něco podobného by se mohlo o- pakovat. “To asi měl na mysli president Podgomý, když mě přijal jako nového amerického velvyslance v dubnu 1969. Snad tomu skutečně věřil, když pravil, že sovětský zásah v Československu zabránil nové evropské válce. A což teprve, když détente potvrdí Sovětům jejich domněnku, že jejich posláním je udržovat mír v Evropě i despotickým způsobem.” Invase Československa byla umíráčkem naděje, že “konvergence” by mohla být klidným a bezbolestným řešením Dle této doktríny by historickým vývojem nastal nevyhnutelný kompromis mezi komunismem na jedné straně a sociální demokracií neb evolučním kapitalismem na straně druhé. Není pro nás útěchou, když obhájci této teorie nás ujišťují, že křesťansko-moslemský zápas se po staletém trvání konečně takto urovnal. Češi byli poraženi r. 1968, poněvadž jejich “komunismus s lidskou tváří” by vyžadoval tajné hlasování ve volbách strany a otevřené schůze ústředního výboru. Není sporu, že ve svobodných volbách by v Československu a jinde za železnou oponou zvítězil socialismus v nějaké formě, oproti komunismu. Ve skutečnosti se však jedná o uplatňování moci komunistické strany, tedy o sovětskou nadvládu. Jsou určité změny za železnou oponou, např. Polsko si uhájilo soukromé vlastnictví v zemědělství. Rumunsko projevuje jakousi samostatnost v zahraniční politice, a to proto, že nemá žádné hranice se Západem a že jinak drží pevnou ideologickou linii. “Lidská práva a svoboda však nebyly posilněny a v Československu a Maďarsku nastalo dokonce zhoršení. Moskva zůstává pevně v sedle. Koordinuje tajnou policii v každé zemi a rozhoduje o směrnicích strany a i v zaměstnaneckých otázkách. Může trestat svou kontrolou státních investic a přidělováním zdrojů. V dohledné době není naděje, že by se porobené národy mohly vlastní silou vymanit z poddanství.” Détente — sbližování mezi Sověty a Západem — nepřineslo žádnou úlevu porobeným. “Dle sovětské logiky uvolňování napětí mezi Východem a Západem ohrožuje základy východní nadvlády nad poddanými státy západně orientovanými.” Jaké jsou možnosti nápravy? Velvyslanec Beam nám je vypočítává: 1. rollback, 2. revolt, 3. appeal, 4. modern evolution. První je nerealistické, Západ nebude nic riskovat, aby přiměl Sověty stáhnout se zpět. Vzbouření by bylo jedině možné, kdyby sovětská říše byla v rozkladu, nebo kdyby nějaký vůdce z východní Evropy nebo Baltických států se zmocnil vládního aparátu a ústředí nyní v ruských rukou, což je velmi nepravděpodobné. Dovolávání se ruských citů se také vylučuje. Zbývá pozvolná evoluce komunistického hnuti a na této naději se zakládá západní politika. Při nejlepšim, byl by to pomalý, namáhavý postup. Světový nepříznivý ohlas obsazení Československa, zvláště v komunistických stranách v Evropě, přiměl Sověty věnovat se “sbližování”. Na mezinárodním zasedání komunistických stran v Moskvě r. 1969 vedení Moskvy kolísalo v ideologickém utkání s Čínou. Sovětská nadvláda však trvá a Sověty dokonce zesilují svou moc mistrným využitím zdánlivého uvolňování, aby upravily svoje nekale získané úspěchy. Západ projevuje sice starost o ohrožené menšiny v Sovětském svazu, ale náš morálni závazek k porobeným národům není o nic menši. Konference za mír a bezpečnost v Ženevě nám dává možnost něco pro ně vydobýt, tvrdí velvyslanec Beam. Sovětský svaz usiluje, aby bylo svoláno vrcholné zasedáni. Spojené státy však trvají na tom, že dříve musí být zaručen volnější pohyb lidí a myšlenek, aby byla uvolněna isolace východní Evropy a lidu v Sovětském svazu Budou i jiné příležitosti ve vyjednávání se Sovětským svazem, jak snížit a narušit sovětský despotismus. Velvy- ČESKOSLOVENSKÉ NÁRODNÍ RÁDY AMERICKÉ Červenec-Srpen 1974 Číslo 234 OPOMÍJENÁ VÝCHODNÍ EVROPA [pageend1]VĚSTNÍK July-August 1974 Organ of the Czechoslovak National Council of America Published monthly (Except bi-monthly July-August) Subscription $2.00 a year —• Outside U.S.A. $3.00 Editor — VLASTA VRAZ Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago, Illinois slanec Beam se přimlouvá, abychom využili všech možností k získání výhod a sovětských ústupků. Názor některých vládnoucích úřadů a mluvčích (slovy p. Beama), “abychom se toho vyvarovali, poněvadž americký zájem o lidská práva by mohl brzdit jednání o znemožnení nukleární války, je holý nesmysl.” Na předsednické schůzi ČSNRA dne 6. srpna byl pověřen br. Dr. František Schwarzenberg, aby poděkoval dopisem velvyslanci Beamovi za to, že se ujal porobených národů a vyvrátil některé falešné názory o détente Československá národní rada americká sdílí názory velvyslance Beama a jeho obavy. Proto jsme bedlivě sledovali vývoj v Ženevě na Konferenci za mír a bezpečnost Evropy. Náš čestný člen Dr. Ján Papánek hájil naše zájmy, pokud to bylo v jeho moci, a seznamoval delegáty s poměry v Československu a nebezpečím détente bez patřičné záruky a reciprocity. Pří této příležitosti washingtonská odbočka připravila obsažný dokumentační spis o porušování lidských práv v Československu: Documentation on the Violations in Ôzecho- slovakia of the Universal Declaration of Human Rights. (Věstník, září 1973.) Za cenu obrovských hospodářských výhod, o které Sovětskému svazu hlavně jde, Západ v Ženevě stále hájil a dosud požaduje — volný pohyb lidí a výměnu myšlenek s lidmi za železnou oponou. Tento požadavek zastává velvyslanec Beam ve svém rozboru. 21. SRPEN Předsednictvo ČSNRA zaslalo dopis “Letter to the Editor” chicagským deníkům. “Occupied Czechoslovakia” “We wish to bring to the attention of your readers the fact that today — August 21st — six years will have elapsed since the Soviet “Day of Shame” — the invasion and occupation of Czechoslovakia by Soviet troops. “The world at large is at present involved — and deservedly so — in a number of crisis situations and injustices committed over the globe. As Americans of Czechoslovak descent, we regret that at the same time the free world seems to have accepted tacitly the ever increasing denial of freedom and justice to a proud people who have demonstrated again and again their determination and ability to live as a free people. “When shall an effort be made to restore freedom and justice to the people of Czechoslovakia?” Czechoslovak National Council of America” Dr. M. Ferjencik Dr. Francis Schwarzenberg President Vice President Dopis byl uveřejněn v Chicago Daily News dne 17. srpna, v Chicago SunTimes a Chicago Tribune dne 21. srpna. Členové výboru pro zahraniční záležitosti ústředí ČSNRA, br. dr. Josef Hašek a sestra Faltusová z Washingtonu, D.C., připravili a odeslali dopisy na senátory a kongresniky — s vhodnou připomínkou a materiálem o sovětské in- vasi. Dne 5. srpna byly v Congressional Record uveřejněny první projevy, a to sen. Strom Thurmoda a kongresníka Johna M. Ahsbrooka, 20. srpna byl uveřejněn projev kongr. Frank Annunzia. Sen. Thurmond připomíná, že dne 19. srpna 1970 byla předložena v senátě resoluce čís. 450, odsuzující trvající VĚSTNÍK Červenec-Srpen 1974 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00 Redaktorka — VLASTA VRÁZOVÁ Úřadovna: 2137 So. Lombard Avenue, Cicero, Illinois 60650 Tel.: 656-1117 okupaci Československa: “Obsazení Československa Sověty je dalším zločinem proti právu svobodného lidu malé země rozhodovat o vlastním osudu.” Tato situace trvá, poukazuje senátor Thurmond a předkládá k otištění text dopisu Čs. národní rady americké k šestému výročí okupace. Taktéž kongr. Ashbrook otiskuje provolání Rady v plném znění a dvě strany materiálu, zaslaného mu o porušování lidských práv v Československu, z dokumentace "Human Rights — Theory and Practice in Czechoslovakia” (E5287- 5288-5289). Jako v letech minulých, organizuje odbočka ČSNRA ve Washingtonu, D.C., protestní autokolonu, a to v sobotu dopoledne, 17. srpna. 21. SRPEN Na sjezdu mezinárodní dělnické unie International Ladies Garment Workers Union, konaném dne 31. května, 1974 v Miami, Fla., byla předložena k schválení resoluce čís. 149, podaná odbočkou 66 a doporučená výborem zahraničních záležitostí. Resoluce jednala o invasi Československa a odsoudila obsazení Sověty. (Když Local 66, odbočka unie, připravovala text resoluce, delegátka si vyžádala materiál od Československé rady americké. Byl jí redakcí zaslán, též čísla American Bulletinu). V resoluci jsou popisovány události dne 21. srpna a dnešní poměry v Československu. Resoluce končí slovy: “Unie ILGWU odsoudila invasi a obsazení Československa r. 1968 a dnes znovu opakuje svůj protest, poněvadž po šesti letech Československo je stále obsazeno.” Resoluce byla sjezdem přijata. Zasedání oslovili předseda AFL-CIO George Meany a senátor Henry Jackson. Řečníci vyjádřili nesouhlas s politikou détente, jak je provozována, tj. ve prospěch Sovětského svazu a na úkor Spojených států. Místopředseda Bres- ner uvedl resoluci o Československu a žádal, aby ze sjezdu bylo zasláno provolání k evropským svobodným uniím se žádostí, aby se zdržely výměny a spolupráce s dělnickou frontou obsazeného Československa vzhledem k tomu, že armády varšavského paktu zničily demokracii v Československu. 28. ŘÍJNA založení Československé republiky a 30. VÝROČÍ Slovenského národního povstání vzpomene Československá národní rada Americká SLAVNOSTÍ V SOBOTU DNE 26. ŘÍJNA V 7:30 HOD. VEČER V HAVLÍČKOVĚ ŠKOLE V BERWYN (6401 West 15th Street) Upřímně zveme k účasti! 2 • VĚSTNÍK [pageend2]PRŮVOD POROBENÝCH NÁRODŮ pořádaný v Chicagu 20. července, opět připomněl chicagskému obyvatelstvu osud porobených národů. Čs. národní rada americká vyzvala chicagské krajanské organizace i celou čs. krajanskou veřejnost k účasti v průvodu, finančně přispěla pořádajícímu Výboru pro porobené národy, prostřednictvím Federace chicažských hudebníků získala nadaci z hudebního fondu, doplatila částku $200.00 a zajistila tak účast 25 členné kapely. Kapelu výborně řídil p. Frank Zá- krocký a pod jeho vedením hrála svižně a rytmicky přesně do pochodu. V čs. oddílu, jehož maršálem byl tohoto roku br. Eduard Dellin, pochodovala v čele průvodu krojovaná četa Čs. Orla v exilu, byly neseny vlajky — čs. vlajku nesl jako všechna jiná léta starokrajan br. Vincent Pleva — následovala skupina žen, dívek a chlapců v krásných národních krojích, v niž svižně pochodovali: Členky ČSNRA, Čs. ženské národní rady v exilu, mladí členové taneční skupiny Beseda, Klubu Domov a Moravské kulturní společnosti. V tradičním ženském sokolském kroji se — jako už po mnoho let dřívějších — průvodu zúčastnila ses. Blažena Tesařová. V průvodu jako civilisté pochodovali s námi členové celé řady čs. krajanských organizací a mnozí z “nově přijetých” čs. emigrantů. Čs. oddíl průvodu bylo možno považovat za nejdůležitější. Všichni ti, kteří se průvodu zúčastnili, vyjádřili tím své přesvědčení, že osud okupovaného Československa je nutno neustále připomínat — a manifestovat a pracovat pro čs. svobodu zůstává povinností nás všech, kteří žijeme ve svobodném světě. * * * ČESKOSLOVENSKÝM A POLSKÝM VETERÁNŮM Předloha zákona House Bili No. 13377, tzv. Health Care Bili, kterou podal kongr. Frank Annunzio (D-Ill.) byla postupně schválena výborem Veterans Affairs Committee a konečně byla odhlasována v Domě representantů, 341 hlasů pro, jen 40 proti. Seznam hlasujících byl uveřejněn v Congressional Record dne 5. srpna. Týká se veteránů polské “modré” armády a československých legií z první světové války a polské i československé armády z druhé světové války, “kteří bojovali za svobodu proti společnému nepříteli Spojených států a kteří teď žijí v Americe.” Tímto zákonem by vláda Spojených států uznala zásluhy těchto Američanů polského, českého a slovenského původu a poskytla by jim lékařskou a nemocniční péči zdarma, jako svým vlastním veteránům. Předlohu podporovala řada kongresníků, mj. Thaddeus Dulski a Pack Kemp, americké organizace National Council of Veterans of Foreign Wars, American Legion atd. Předloha Health Care Bill, odhlasovaná v House of Representatives, byla nyní postoupena senátnímu podvýboru, Senate Subcommittee of Compensation and Pensions, a postupně bude předána výboru Committee on Veterans Affairs. Předsedou podvýboru je senátor Herman E. Talmadge a předsedou výboru senátor Vance Hartke. Zajímáte-li se o to, aby byla poskytnuta nemocniční a lékařská péče našim zasloužilým veteránům, napište oběma předsedům, senátorům Talmadge a Hartke, a oběma senátorům (ve státě Illinois jsou to senátoři Charles Percy a Adlai Stevenson; v New Yorku Jacob Javits a James L. Buckley, atd.) Každý zájemce by měl napsat svou přímluvu na tyto čtyři adresy. Bude-li projeven patřičný zájem americké veřejnosti, je dobrá naděje, že zákon projde. Tato pomoc by znamenala mnoho pro naše veterány. Oznámili jste nám včas změnu své adresy? ETNICKÉ TRADICE Dodatek amerického školního zákona “Ethnic Heritage Studies”, jehož autorem je senátor Richard Schweiker z Pennsylvanie, byl kongresem odhlasován a stává se zákonem Public Law 92-318. Na studium etnických tradic bylo vládou věnováno $2,300,000. Nyní se jedná o prodloužení zákona na další 4 roky. Po poradách s odborníky pro etnické, menšinové a náboženské záležitosti byl federálním úřadem HEW vypracován plán, jak provádět studium etnických tradic, jak určit zásady a směrnice, a jak přidělovat fondy žadatelům. Přes tisíc žadatelů se přihlásilo. Žádané dotace převyšovaly fondy o 83 mil. dolarů a federální úřad pro školství mohl udělit dotaci jenom 42 etnickým organizacím a školám. Jednalo se o studium, případně vědecké zpracování etnických tradic. Nejúspěšnějšími žadateli byly vysokoškolské koleje, university a školy, jejichž učení a historie jsou přímo spojeny s etnickými skupinami. Většina dotaci je určena na multi-etnická studia, např. africko-americké, skandinávské a baltické tradice. Též byly povoleny dotace na studium židovských, japonských, českých, slovenských, německých, polských a portugalských tradic. Existují již studia černošské, indiánské, árijské kultury, a kultury Američanů mexického původu. Dotaci obdržely např. Brandeisova universita v Massachusetts na studie o židovském přínosu Americe a o potírání anti-semitských názorů; Douglas muzeum ve Washing- toně na uspořádání putovních výstavek černošského umění; kolej Gustava Adolfa v St. Peter, Minn. na zachycení historie a přínosu přistěhovalců ze skandinávských zemí. Nás zajímá obzvlášť dotace $50,000 Pedagogickému ústavu v Austin, Tex., kde se má studovat kulturní přínos tamních Čechů, Němců a Poláků v historickém vývoji státu Texas. Dále, dotace Kirkwood College v Cedar Rapids na vypracování etnických, na prvém místě českých kulturních tradic ve státě Iowa. Státní universita, College of Arts and Sciences v Kent, Ohio sděluje, že čeština byla zařazena do programu “Critical Language Program”. Tři kursy o čtyřech hodinách a tři kursy o třech hodinách jsou nabízeny studentům. Studenti se mohou přihlásit v úřadovně Critical Language Program, 19 Bowman Hall, Kent State University. Ohio. Ti, kteří nenavštěvují universitu, nechť se hlásí v administraci o informaci: Admissions Office, Rockwell Hall, Kent State University, Kent, Ohio 44242. Dále Graduate School of Library Science na universitě Kent připravuje naučný slovník o etnických organizacích ve Spojených státech. R. 1971 vydala “Encyclopedic Directory of Ethnic Periodicals and Newspapers”. Věnuje se výzkumu etnických publikaci a připravuje studenty na specielní odbor knihovnictví, který by sloužil etnickým skupinám, sbírkám, výstavám, atd. Chce spolupracovat s různými odbornými a etnickými organizacemi ve studiu etnických skupin. Kdo by se zajímal, nechť si vyžádá bližší informace na adrese: Lubomyr R. Wymar, Director, Program for Ethnic Studies, Kent State University, Kent, Ohio 44242. Dary no činnost CSNRA Marie Vohryzková, Cleveland, OH ............................. $14.00 Jan Sopoci, East Orange, NJ ........................................ 10 00 Anna Zajíčková, Hopkins, MN .................................... 8.00 Blanche Vitoušová, Saratoga, CA ................................ 5 00 Peter R. Steiner, San Diego, CA .................................... 4.00 William E. Votruba, Traverse City, MI ..................... 4.00 George J. Siebert, Sonoma, CA .................................... 3.00 Boh. Blahut, Berwyn, IL ................................................ 3.00 Frank J. Pelich, San Jose, CA........................................ 3.00 Maria Novotná, Monsey, NY ........................................ 2.00 A. F. Mráž, Dunedin, FL................................................ 2 00 Rudolf Zajíček, Cicero, IL ........... . .............................. 2 00 VĚSTNÍK • 3 [pageend3]Z UDÁLOSTÍ V ČESKOSLOVENSKU DÉTENTE — JAK SI TO PŘEJÍ KOMUNISTÉ “V dnešní konfrontaci komunismu a kapitalismu je nutno se ptát, jak je to vlastně se soutěžením těchto dvou společenských soustav . . . Prohlubující se soutěžení socialismu s kapitalismem je prý zákonem rozvoje světového revolučního procesu. Je formou, nástrojem třídního boje socialismu s kapitalismem, nemůže být při něm ani řeči o třídním smíru, třídní spolupráci socialismu a komunismu. Mezi nimi existuje antagonismus, který je řešitelný jen úplným vítězstvím socialismu na celém světě. Politika mírového soužití je tedy třídní politikou, jež sleduje cíl, aby bez války socialismus zvítězil nad kapitalismem, a to mírovým prosazováním svých předností. Soutěžení probíhá především v ekonomické oblasti. Úspěchy členských států RVHP (Rady vzájemné hospodářské pomoci) jsou ještě výraznější, podílejí se 10 procenty na světové průmyslové výrobě. Sovětský svaz se podílí na světové výrobě 20 procenty. Nepředstihl sice ještě v absolutním objemu výrobu Spojených států, hlavní bašty kapitalismu, avšak dynamika a kvalita jeho ekonomického vývoje zajišťují dosažení takového cíle v brzké době. A protože rozmach socialismu změnil poměr sil ve světě, jsou kapitalistické státy nuceny tento stav i tendence dalšího vývoje respektovat. Musí přistoupit na mírové soužití, normalizaci vztahů, rozvoj styků a navazování spolupráce. To samozřejmě přináší výhody oběma stranám, ale především socialismu, protože právě v míru může využít všech svých možností a splnit své historické poslání.” (Ilja Šedivý, Zemědělské noviny z 11. července 1974.) Na ženevské konferenci o bezpečnosti a spolupráci došlo k jisté stagnaci; hlavní potíží jsou otázky humanitní a otázky volnějšího pohybu, styky jednotlivců a kolektivů, volnější a širší rozšiřováni informací všeho druhu a širší kulturní výměna Sověty, které prosadily v první komisi ratifikaci poválečných hranic v Evropě, ale smířily se s doložkou, že hranice mohou být změněny mírovými prostředky, jsou v otázce volného pohybu osob, myšlenek a informací nadále neústupné a žádají, aby dotyčné části dohody předcházel zvláštní úvod, v němž by se konstatovalo, že všechno, co následuje, je podřízeno státním zákonům a zvykům. Moskva a její satelity dosud neprojevily ochotu k ústupkům. Krátce před tím, než president Nixon přiletěl do Moskvy — zřejmě pro vytvořeni příznivé atmosféry — kremelští vládci nabidli na ženevské konferenci tři menší koncese: jsou ochotni připustit, aby si sovětští občané mohli dát posílat poštou západní publikace, zrušit vysoké poplatky vybírané od osob, kterým bylo povoleno vystěhování ze Sovětského svazu, a ve vojenské sféře se uvoliti hlásit předem vojenské manévry, pokud se budou konat blíže než 100 km od hranic západních států. Jinak označují západní požadavek za pokus zasahovat do vnitřních záležitostí, do suverenity, ba dokonce za pokus o špionáž. Četní západní delegáti na ženevské konferenci oznámili, že jejich vlády nepodpíší žádný závěrečný dokument, který nebude zahrnovat i uspokojivé řešení lidských vztahů. Například Kanaďané oznámili, že otázka lidské svobody je jediná reálná věc, o kterou se na této konferenci zajímají a že rozhodně odmítnou každý dokument, který nebude obsahovat ústupek Sovětů v této zásadní otázce. Západu jde především o spojeni odloučených rodin, uznání práva na vystěhování, uvolnění cestování a volnější přístup občanů východu k západní literatuře, časopisům, novinám a televizním programům. Zatím všechna vyjednáváni jsou tajná, a zdá se, že Západ podepíše něco, co ho nebude k ničemu zavazovat, a komunisté označí konferenci za svůj úspěch. Z ČSSR sem budou dál posíláni komunisté a státní umělecké sbory, zatím co američtí komunisté a levičáci budou jezdit do ČSSR místo bývalých Čechoslováků, kterým je dnes, jako americkým občanům, odpíráno vstupní visum. POTÍŽE S NÁVŠTĚVOU KAPITALISTICKÝCH ZEMÍ Píše dívka z Československa, která byla pozvána na návštěvu do USA: “Před čtrnácti dny jsem si vyplnila žádost o povolení cesty do zahraničí a o pas. Přiložila jsem k tomu pozvání z USA a odnesla jsem to našemu vedoucímu, neboť na pozvání je rubrika, ve které se musí zaměstnavatel vyjádřit, zda cestu doporučuje. Pan vedoucí mi sdělil, že to musí na stranický výbor. O tři dny později mi sdělil, že by mi radil, abych od cesty do USA upustila, že u nás v podniku takové cesty do kapitalistické ciziny nemají rádi, že se na mne všichni špatně dívali a že by mně to mohlo v budoucnu uškodit. A pak že by mně musel dát neplacené volno, a že by to neměl čím zdůvodnit. Prostě nechce s tím mít nic společného, neboť byl po srpnu vyloučen ze strany, a taková věc by mu jedině mohla uškodit. Také mně bylo řečeno, že počítali, že vstoupím do KSČ, a pak že bych mohla být referentkou, zatím co takto zůstávám pouze pomocnou administrativní silou. O několik dnů později ke mně přišla předsedkyně závodního výboru KSČ a ptala se mne, zda bych vstoupila do strany. Odpověděla jsem, že proti tomu nic nemám, ale že je v tom problém, že mám sestru v Americe. Asi čtyřikrát se mne ptala, zda legálně, a když jsem odpověděla že nikoli, odešla bez poznámky. Ale stejně všichni v zaměstnání přihlášky do strany dostali. Oni se snaží podchytit mladé, neboť průměrný věk starých straníků je 46 let, a tak hledají omlazení strany . . .” Tento dopis je zářným příkladem, co by mělo být na pořadu konference o evropské bezpečnosti v Ženevě — jak se na výměnu lidí a myšlenek dívají komunisté a jak ji doma praktikují. Když už americký občan musí pozvané osobě cestu do USA zaplatit, proč ještě tyto překážky? Dá se s nimi vůbec mluvit o normálních lidských vztazích? A stejný problém dělají s udělováním vstupních vis do Československa. Poúnorový exil byl jak takž rehabilitován. Stále se však setkáváme s případy, kdy je poúnorovým u- prchlíkům odmítáno vstupní visum do ČSR bez udání důvodu, zatím co jiní dostávají visum bez obtíží každý rok a jezdí do ČSR na hony, střílet bažanty a vysokou. Nevíme, proč se jim dostává takového privilegia, ale komunisté mají zřejmě svůj důvod. Jsou i takoví, kteří svou přímluvou v Praze mohou získat vstupní visum i pro své přátele. Je nutno ptát se, jaké služby komunistům prokazuji, že je pražské ministerstva vnitra poctívá takovou vážností a přízní. A to by mělo být dalším bodem projednání ženevské konference o výměně lidí. Proč by měl občan USA prosit zkompromitovanou osobu o přímluvu, aby dostal vstupní visum do Československa? Má-li existovat výměna lidí a myšlenek, nemá být podávána z milosti, ale na základě rovnoprávnosti, protože takové právo má patřit všem lidem. Jinak by měla vláda USA zavést stejná pravidla, jako vlády komunistické ve vzájemných stycích. ZLATÝ POKLAD BUDE VRÁCEN DO ČESKOSLOVENSKA V Praze došlo 5. července t.r. k dohodě mezi Československem a USA po 25 letech jednání o rozdílných finančních požadavcích obou stran. USA dostane náhradu za majetek amerických občanů, “znárodněný” Československem po roce 1948, a za zboží a potraviny dodané Spojenými státy Československu po II. světové válce. Československo dostane o- plátkou náhradu za zaplacené hutní zařízení, jež mělo být Československu dodáno po roce 1945, ale nebylo pak nikdy dodáno, a 18 tun zlata, které nacisti ukořistili a Američané od doby války drželi pod kontrolou. — Doufejme, že toto zlato nepůjde ihned do banky Rady vzájemné hospodářské pomoci, která je bankovní centrálou komunistických zemí. KOMUNISTÉ NA ČELE ŽŇOVÝCH PRACÍ Jako obyčejně, vedoucí komunisté jsou vždy i vedoucí silou, pracovat mohou hlavně ti, kteří nejsou těmi vedoucími komunisty. V Československu probíhá žňová horečka a je nedostatek lidí. Mají prý pomoci i ti, kteří v země- 4 • VĚSTNÍK [pageend4]dělstvi nikdy nepracovali. Počasí moc nepřeje a časté deště zpozdily též sklizeň pícnin, takže počátkem července byla sklizeň pícnin splněna jen na 54 procent. A zase ta stará písnička, polámané kombajny, nedostatek součástek — čekalo se na ně do poslední chvíle a součástky nedošly. Ale jak jinak, nakonec to zase dobře dopadne — a díky vedoucím komunistům a čs. tisku, bude sklizeň jistě čpět úspěšná na 99 procent. VÁŽNÉ NEŠTĚSTÍ V ZÁLUŽÍ V pátek 20. července t.r. došlo k vážné havarii zařízeni na děláni plynů v Chemických závodech ČSSP v Záluží v Krušných horách. Při havarii přišlo o život 14 lidí, 19 osob bylo zraněno, z nich 17 je v nemocničním ošetření. Hmotné škody jsou značné. ZAJÍMAVOSTI O POMOCI EXULANTŮM Z LET 1968-1974 Rušné dny, kdy do Chicaga týdně přijíždělo dvacet nebo třicet čs. občanů z evropských táborů, jsou historií. Že někdy byly potíže, je samozřejmé, ale při trošce trpělivosti zpravidla vše dobře dopadlo. Problémem byla vždy duše přijetého, který byl tak trochu zklamán, že věci nejsou takové, jak očekával, a často byli viněni ti, kteří mu chtěli pomáhat nebo pomáhali. Ale to jsou dětské bolesti každého emigranta, a patří to jaksi k jeho životní dráze, jako vojna pro mladého muže, aby jednou mohl říci svým ratolestem nebo dalším nově přijetým “pane, to když já přijel do Chicaga, nebo někam do tábora v Rakousku nebo Německu, to byste koukali, jak jsme špatně jedli a spali . . .” Dnes už je vše za námi, většina exulantů vlastní auta, sjezdila celou Ameriku, má vlastní domky a i pěkné úspory v bance. Proč o tomto píšeme? Proto, že bylo a je někdy slyšet, jak málo se o toho či onoho starali lidé k tomu pověřeni. Málokdy je slyšet slova uznání pro ty, kteří chodili po úřadech, obětavě vyjednávali a stávali se terčem netrpělivosti obou stran. Tito lidé dělali práci pro uprchlíky zdarma, byly jim kryty pouze výdaje za telefonní rozhovory. Protože Amerika je zemí svobodného podnikání, není nic zdarma a každý žádá plat za služby, které poskytuje, ať už jde o právní porady, vyřizování záležitostí na emigrač- ních úřadech, obstarávání řidičského průkazu, hledání bytu a zaměstnání, atd. Například obstarávání zaměstnání prostřednictvím kanceláře, která se obstaráváním míst zabývá, stojí jednu čtvrtinu prvního měsíčního platu. Za obstaráni bytu prostřednictvím realitní kanceláře je požadováno nejméně $20. Porada na emigračním úřadě, nebo změna statusu návštěvního visa na stálý pobyt vyžaduje někdy pomoci právnika, jehož honorář činí nejméně $25.00 za hodinu. Těchto služeb se všem uprchlíkům, kteří o ni žádali nebo ji potřebovali, dostalo od Československé národní rady americké zdarma, a bude jen na místě, když bude zaznamenáno, kolik by takové služby stály, kdyby byly poskytovány oficiálními kancelářemi. Sestra Olga Kovářová, která byla pověřena vedením sociálního výboru ČSNRA, podala nyní zprávu o činnosti, kterou za pomoci úřadovny ČSNRA a Čs. ženské národní rady v exilu vykonávala pro čs. uprchlíky, přijeté do USA v letech 1968-1974, a vyčíslila bezplatně poskytnutou pomoc Rady. Níže uvedené částky vyjadřují, jaké finanční hodnoty by představovala pomoc ČSNRA —• kdyby za ní mělo být placeno obvyklými sazbami. 800 uprchlíkům byla poskytnuta pomoc při vyplnění žádosti o zaměstnáni — oficiálními úřady je za tuto pomoc požadována $15.00 za případ; pomoc tudíž byla poskytnuta na úrovni hodnoty celkem .....................................$12,000.00 200 uprchlíkům byla poskytnuta pomoc v komplikovaných případech (t.j. pomoc na emigračnich úřadech, obstarávání půjčky na auto, nábytek, atd.), obvyklým poplatkem za podobné úkony je $40.00 za případ; pomoc poskytnuta v hodnotě celkem ..........................................................$ 8,000.00 100 a i více uprchlíků bylo v takových nesnázích, že vyřizování jejich případu by stálo $100 až $150. Jde o záležitosti, o kterých se moc nemluví, jako pomoc svobodným matkám v nemocnicích bez pojištění, autonehody mladíků, kteří neměli vozidla pojištěna, vyřizování komplikovaných emigračnich záležitostí, jako přechody z Kanady, zákroky u soudu, atd. Částky, které by oficiální úřady vyžadovaly za jejich vyřízeni, by dosáhly .....................................$15,000.00 Telefonní rozhovory, průměrně 4 denně po 6 dnů v týdnu za roky 1968-74, se rovnají hodnotě .....................$ 5,586.00 200 rodin obdrželo potraviny v hodnotě $10.00 celkem za .....................................................................$ 2,000.00 250 obědů v hodnotě $3.00 bylo poskytnuto Čs. ženskou národní radou v exilu, celkem za .............................$ 750.00 Z fondu ČSNRA zapůjčeno ................................ $ 7,585 00 (K dnešnímu dni zbývá na ůčtě bezúročných půjček nedoplatek několika set dolarů.) Někteří z uprchlíků se přesvědčili z vlastni zkušenosti, kolik museli platit, když žádali o pomoc nebo radu profesionální osoby nebo úřady, a vědí, že tyto číslice nejsou nijak přehnané. Dále zde stále zůstává problém peněžních částek, jež byly uprchlíkům poskytnuty Americkým fondem pro čs. uprchlíky v New Yorku, vedeným Dr. Jánem Papánkem. Americký fond si musil opatřit finanční prostředky výpůjčkou. Poskytla mu ji mezinárodní organizace Intergovernmental Committee for European Migration (IGCEM) v Ženevě s podmínkou, že jí peníze budou ve lhůtě vráceny. Tato mezinárodní organizace nyní činí nátlak na Americký fond, aby dostál svým závazkům. Je to velmi nutné, aby i čs. emigranti dostáli svým závazkům a půjčky, které jim byly Amer. fondem poskytnuty, urychleně nyní fondu splatili. Mluvíme-li o splacení půjček, hovoříme vlastně — v případě většiny emigrantů — o hodnotě jejich jednotýdenní výplaty. ČEŠI V ZAJETÍ KOMUNISMU Deník Chicago Sun Times věnoval celou stranu své literární přílohy dne 28 července “Čechům v zajetí komunismu” Kritik Thomas Joyce napsal první recensi povídek Milana Kundery “Laughable Loves” (vyšly v anglickém vydání v nakladatelství Knopf, cena $6.95) a jeho další knihy "Life Is Elsewhere.” Milan Kundera, považovaný mnohými za nejlepšího současného českého spisovatele, žije v ústraní v Brně od doby sovětské invase. Za pražského jara byl vynikajícím činitelem ve svém oboru, v literatuře, divadelnictví a filmu. Nyní píše “do šuplíku”. Nejen že tyto jeho dvě práce nevyjdou v Československu, ale režim se postará o to, aby na autora zbylo co nejméně z autorského honoráře z Ameriky. Knížka “Laughable Loves” pozůstává ze sedmi milostných episod. “V každé povídce,” píše Thomas Joyce, “jsou odhaleny netušené spodiny v duši hlavni postavy a ve chvíli odhalení dostaví se i odsouzení. Kundera sám řekl o svém díle: ‘Je to past na hrdiny’.” Kunderovy povídky “Life Is Elsewhere” byly loni vyznamenány první literární cenou Medices ve Francii — jako nejlepši v zahraniční literatuře. Autor rád svým vtipem odkrývá nános samolibosti a maškarády. Kritik Joyce dává jako příklad: Čirá náhoda rozhodne, bude-li sebevražda zdařilá a básník bude se nám jevit ušlechtilý, nebo bude-li sebevražda nezdařilá a básnik směšný. Kritik uzavírá svou recensi slovy: “Jeden ze zásadních důvodů proč Kundera byl vydán, je ten, že jako Solženicy- novi není mu dopřáno veřejného slyšení doma. Dalším důvodem je, že je dobrým spisovatelem v určitém absolutním smyslu a že jako všichni 'absolutně dobři spisovatelé si zasluhuje naši pozornost a úctu. Ale nejvýznamnějším uznáním je, že Milan Kundera nám poskytuje obzvláštní směs sympatie a cynismu, ironie a vlídnosti, jaká je v naší literatuře nedostižná.” VĚSTNÍK • 5 [pageend5]ZE ŽIVOTA VĚZNÉ A EXULANTA Americký novinář a spisovatel Alan Levy, který zažil v Československu sovětskou invasi a napsal o tom poutavou knihu “Rowboat to Prague”, napsal o svém českém příteli, exulantu Karlu Čapkovi (který teď žije mezi námi v Ciceru) paměti z jeho života “Good Men Still Live” (nakladatelství O’Hara, cena $8.95). Recensi napsal Nikolas Moravce- vich v literární příloze Chicago Sun Times dne 28. července 1974. Ve svém posudku kritik hodnotí hlavně to, že jsou to zkušenosti “průměrného” občana totalitního státu, muže, který dle komunistického režimu by měl být spokojený s “lidovou demokracií”. Poznáváme však muže, který instinktivně odporuje, poněvadž jeho zdravý rozum a realismus mu denně dokazují, že je velká propast mezi rétorikou režimu a pravdou. Je za to zbit, pronásledován, vězněn. Celkem prožil jedenáct let ve vězení a uranových dolech. Za krátké doby liberalizace byli političtí vězňové sice propuštěni a nespáchané zločiny jim byly odpuštěny, ale zůstali nadále druhořadými občany. Nedostalo se jim náhrady za utrpené škody a bezpráví. Systém, který může pronásledovat občany do takových mezí, musí být ďábelský od samého základu.” Léta utrpení však nezdolala duši Karla Čapka. Jako Sol- ženicynův Ivan Denisovič, český vězeň překonává utrpěni a zoceluje se ve své víře a naději. Kniha “Good Men .Still Live” podává důležitý pohled do života v Praze a zachycuje též i poznatky exulanta Karla Čapka po jeho příchodu do Ameriky. TŘICÁTÝ SJEZD ČSA Československé spolky v Americe (Czechoslovak Society of America), nejstarší bratrská podporující organizace ve Spojených státech, slavilá své 120. výročí na sjezdu v Chicagu, předměstí Oak Brooku, ve dnech 2. až 7. srpna. Bylo to významné zasedání za početné návštěvy delegátů, kteří vyslechli zprávy svých úředníků o velkém finančním vzrůstu této starokrajanské organizace. Během sjezdového jednání oslovil sjezd br. Dr. Mikuláš Ferjenčík, předseda Čs. národní rady Domácí i přespolní delegáti se obzvlášť těšili na formální dedikaci nové budovy ČSA na rohu Riverside Drive a Harlem Avenue v předměstí Berwynu. Tato stavitelsky zajímavá budova se stane okrasou města Architektem je br. Vaněk, syn br. Břetislava Vaňka, dlouholetého člena a býv. pokladníka Rady. Budova slouží výhradně zájmům ČSA. V dolejším poschodí se nalézá tiskárna Cicero-Berwyn Press. Banket se konal dne 7. srpna v Lexington House v Hickory Hills, předměstí Chicaga. Za Radu se zúčastnili členové předsednictva. Za druhé světové války ČSA podporovala Radu a její úsilí za osvobození Československa a je dodnes členskou organizací ČSNRA. Po dlouhá léta br. James Krákora zastupuje ČSA v předsednictvu Rady. ČSA odhlasovala na sjezdu dar $500 na Czech and Slovak Studies, University of Chicago. Důležité zasedáni bude popsáno ve Věstníku ČSA. Sjezdem byli zvoleni následující úředníci: předsedou Frank J. Vodrážka, místopředsedou Charles T. Kropík, tajemníkem James V. Krákora, pokladníkem George Sova. PROJEV ZE SJEZDU SOKOLA USA Československé národní radě americké: Delegáti a úřadující členové 24. sjezdu Slovenského tělocvičného svazu Sokol USA ze svého shromáždění v Chicagu dne 8. července děkují Vám za Vaší účast a vyslovují u- přímnou zdravici. Sokol USA je hrdý na to, že je jednou ze zakládajících organizaci Československé národní rady americké a že nepřetržitě podporuje cíle a ideály Rady. Sokol USA si je vědom původu svých členů, z nichž mnozí mají příbuzné a drahé členy svých rodin v Československu a přejí si, aby český a slovenský lid byl svobodný. Sokol USA se podílel na úsilí organizaci oddaných myšlence svobody a demokracie, které podnikly kladné kroky k zachování naší svobody zde ve Spojených státech amerických a pracují pro osvobození lidu v Československu a všech porobených národů. Slibujeme svou spolupráci a souhlas Československé národní radě americké v její snaze o dosažení tohoto cíle. Bratrsky, Andrew Venglarchik, Jr. starosta Sjezd se konal v Chicagu ve dnech 8. až 12. července. Banketu se zúčastnila řada členů ČSNRA. Radu oficiálně zastupovali br. Dr. Mikuláš Ferjenčík, předseda, a br. Štefan Papánek, místopředseda. V předsednictvu po dlouhá léta zasedá za Sokol USA. br. Adolph Čierný. Z OBLASTÍ A ODBOČEK ODBOČKA MASARYK V DETROIT Mimo obvyklou propagační, společenskou a politickou spolupráci s jinými etnickými skupinami, kterou udržují činovnici jednotlivě, měli jsme za poslední údobí dvě pravidelné, jednu výborovou a jednu volební schůzi. Obě pravidelné schůze, spojené se slavnostními vzpomínkami říjnovými a březnovými, probíhaly za normálních okolností, s normálními výsledky, ale s návštěvou členů a hostů poněkud nadprůměrnou — a to je vítané znamení. Zprávy úředníků zněly kladně, a oslavné části znovu utužily naše posláni dnes, a další snahy a plány. Výborová schůze byla převážně organizační, stran náboru nových členů; dále jak řešit otázku členů neaktivních? Budeme jim i nadále posílat pozváni, v důvěře, že sami uznají a splní své závazky morální i finanční. Br. pokladník Zemene si vyžádal lístkový seznam členů, aby jej s patřičnými údaji poslal do ústředí Rady. Z nedopatření dosavadního předsednictva jsme neprovedli nové volby, jak žádají stanovy. Br. předseda Sklenář se nabídl, že navštíví výroční sjezd Rady v dubnu jako oblastní zástupce, kterým dosud je, nebo že pošle delegáta, ne- dovoli-li mu zdravotní stav osobní účast. Onemocnění mu vskutku zabránilo v cestě do Chicaga, a ani zástupce jsme nemohl včas vypravit. Br. předseda omluvil dopisem svou nepřítomnost na sjezdu, a brzy nato, na přáni členů a na nepřímý dotaz z Chicaga, svolal na 21. květen mimořádnou volební schůzi, ke které nám laskavě nabídla svůj dům ses. Hermanová. Pro neodkladnou spolkovou činnost se omluvil br. Čech z Owosso, který slíbil ústní referát ze sjezdu; také br. místopředseda Vičko se nemohl dostavit pro jiné zaneprázdnění. Ačkoliv účast byla dostačující (quorum), chyběli někteří kandidáti, kteří už dřív vyslovili ochotu převzít vedoucí funkce. Proto jsme přijali a jednohlasně schválili návrh, aby přítomný výbor zůstal v úřadě beze změny, br. Sklenář podržel funkci oblastního zástupce, a volby se odložily na příští schůzi říjnovou, až noví uchazeči budou všichni přítomni. Br. Dr. Kithier přišel s časovou, naléhavou myšlenkou: “Podporujme místní český tisk, a české mladé autory, publikující v Americe a v Kanadě. Předplaťme české noviny. Kupujme české knihy. Čtěme obojí. Z důvodů kultury. Pro naši ideologii. Nadto: naši mladí autoři nemohou přežít bez naší hmotné a časté podpory.” Sám dychtivý čtenář, mluvil s citem, přesvědčením, nadšením. Vedle přednostního výzkumu v medicíně, jak, kde, kdy najde cestu k beletrii? Ses. Kithierová slíbila seznam nakladatelů a publikací, které tajemník pošle všem zájemcům. — Jsme oběma vděčni ve věci záslužné. K závěru podal br. tajemník Bezděk stručnou zprávu o “ethnic classrooms”, plánovaných podle vzoru university 6 • VĚSTNÍK [pageend6]v Pittsburghu také na Wayne State University. Byla to střízlivá zpráva: žádný pokrok. Ani nějaká organizovaná sběrná akce se nechystá — zdá se beznadějná bez mecenášů. Konečný vyšší účel tříd je jenom připravit prostředí pro zavedeni menšinových jazyků (některým se už vyučuje) do pravidelného universitního programu, ale hlavně pro hodnoty kulturně-propagační a — “nadkultumí”: pro sblížení mezi menšinovými mentalitami na vyšší, nepolitické úrovni, pro žádoucí détente v malém, mezi studenty i nestudenty. My bychom zvláště vítali smír mezi Čechy a slovenskými separatisty, kteří však neustoupí od štěpení republiky, a přes naše smiřovací snahy, osobni i prostřednictvím university, bojují i na tomto poli proti celistvosti čs. státu. —■ Některé národnostní skupiny detroitské (počtem 8) si už vybraly ■— po první záloze $5000 — své místnosti v moderní budově Speech and Languages na campusu WSU. Universitní administrativa plánuje skutečné anebo spon symbolické otevření těchto polosoukromých síní ve slavnostním Bicentennial Year 1976. — Vrátíme se brzo k tématu “ethnic classrooms”, věřme, v termínech povzbuzivějších. Uvádím zde oba poslední body (čeští spisovatelé; česká síň) úmyslně poněkud šíře ji, ne tak pro význam místní, ale pro propagaci, publicitu, morální (a finanční?) podporu odjinud, za účelem vznešeným nám všem: k šíření českého slova, české myšlenky, české řeči, kultury a tradice na území politickém i nepolitickém, v prostředí ne vždy přátelském, nebo ochotném, nebo pozorném. A to všecko prostředky důstojnými, silou ducha především, a teprve pak hlasivek. Vladimír Bezděk, tajemník * * * ZEMŘELA FLORENCE CASSIDY Ve Fordově nemocnici v Detroitu zemřela slečna Florence Cassidy. Dožila se 83 let. Zesnulá byla dlouhá desetiletí známá svou sociální činností, zvláště pomocí uprchlíkům a emigrantům. Činná byla až do vysokého věku, takže i někteří čs. emigranti poslední vlny ji poznali. Ač Američanka, ke všem Čechoslovákům měla přátelský, srdečný vztah, ráda vzpomínala na spolupráci s dr. Alici Masarykovou v akcích Červeného kříže. S dcerou presidenta Osvoboditele měla dosti společného: celoživotní nezištnou sociální práci pro jiné a osamocení v posledních letech života. Čest její památce! Karel Lípa * * * Z OWOSSO, MICHIGAN V době, kdy mnohé kraj, spolky jsou nečinné, či dokonce již zaniklé, je radostnou výjimkou referovat o úspěšném podniku. V neděli dne 30. června 1974 pořádala — tak jako každoročně (letos již po 24té!) — taneční skupina manželů Čechových v Owosso, Michigan, Pouť u svátého Antonička. Usilovná, poctivá práce slavila velký úspěch. Účast tanečníků i obecenstva byla větší než v minulých letech a nad krásou národních krojů — celkem 62 účinkujících — mnohé oko zaslzelo . . . Připravit podnik tak úspěšný je ovšem možné jen po práci mnoha měsíců. Nacvičení tanců, ušití krojů, hudební doprovod, a nakonec ještě příprava staročečského oběda s koláči je činností, která by jinde zaměstnala desítky osob. A zde hrstka nadšených krajanů v malém městě, bez jakékoliv naděje na podstatný zisk, dává příklad celé krajanské Americe. Však také sestra Čechová, slavící v den podniku své 71. narozeniny, byla odměněna dlouhotrvajícím nadšeným potleskem. Tato obdivuhodná žena krom vedení tanců ještě dovede s několika spolupracovnicemi připravit v kuchyni 60 galonů sladkokyselého zeli, 91 liber vepřového masa, 65 slepic, 90 dlouhých knedlíků, 600 koláčů . . . Nechyběla ani starodávná perníková srdéčka! K úspěchu tanců a zpěvů přispěla velkým dílem i taneční skupina Valachů z Chicaga pod vedením sestry Milady Červinkové. Jejich celé vystoupeni, zpěvy i tance, snese nejpřísnější kritiku a udrží-li skupina svou dosavadní úroveň, spatříme ji jednou na velkých jevištích či televizi. Při tom je to soubor ochotnický, skromný, většinou emigranti posrpnoví. Paní Červinková, která koná se souborem podobnou práci jako sestra Čechová se souborem v Owosso, dokazuje nesprávnost tvrzení, že mládež nemá o čs. krajanský život zájem. Stinnou stránkou podniku byla jen neúčast z Detroitu. Z této dvaapůlmilionové oblasti byla přítomna pouze jedna českoamerická rodina . . . Taneční soubor z Owosso je hrdý na pozvání býv. Baťových podniků, představit se krajanské veřejnosti na východě v Belcampu, Maryland, dne 17. srpna v sobotu. Karel Lípa « Časopis The Argus-Press uvedl dne 19. července t.r. na hlavni straně novin zprávu o dvoudenním festivalu v Owosso — Old Country Festival — pořádaném ve dnech 20. a 21. července. V seznamu účinkujících je řada českých jmen: Char Girls Band, The Nosek Orchestra, Eddy Fornu- sek Polka Band, John Hanák and Tony Liska, atd. — Hlavně je zdůrazněna účast České taneční skupiny Owosso, kterou uvedli v život před léty manželé Tony a Štěpánka Čechovi — a která již tolikrát sklidila uznání a různá vyznamenání. Časopis zdobí krásná barevná fotografie čtyř mladých dvojic v nádherných národních krojích. DAR $500.00 RADÉ ČSNRA vděčně přijala dar $500 od své dávné členky, pí Marie B. Tůmové, která v obou světových válkách pracovala v odboji a která ani dnes, kdy již žije na odpočinku na Floridě, nezapomíná na krajanské úkoly. Narodila se r. 1890 nedaleko Kutné Hory a přijela do Ameriky ke své tetě r. 1907, když jí bylo 17 let. Ač celý život žila ve Spojených státech, většinou v Bridgeport, Conn., přece jenom měla blízký vztah k zemi, kde se narodila. S prvým manželem, Frank Koksteinem, byli členy odbočky Českého národního sdružení za první světové války. Po jeho smrti se provdala po druhé v r. 1946 za George E. Tůmu, který pocházel z Klatov, ale celý svůj život, od útlého dětstvi žil v Americe. I druhý muž podporoval její národní snahy a práci. Československá národní rada děkuje ses. Tůmové za její dlouholetou přízeň a pochopení, a za šlechetný dar $500. Je to opět krásný příklad vlastenectví starokrajanů. IN MEMORIAM K uctění památky svého zesnulého manžela, p. George E. Tůmy, který zemřel před 10 lety, věnuje Marie Tůmová, No. Miami, FL .................$500.00 K uctění památky zesnulé Františky Jarošové věnují: Erna Pospíšilová........................................ 20.00 Blanche Porterová........................................ 10.00 K uctění památky svého vzácného přítele Emila Ransdorfa — věnuje Emanuel Lat, Willow Springs, IL .................................................... 15.00 K uctění památky manžela — p. Josefa O. Hanuše věnuje Betty Hanušová, Miami, FL..................... 10.00 K uctěnk památky br. Franka J. Růičky, dlouholetého člena ČSNRA a vzácného přítele a spolupracovníka, věnují: Louis Májovský, Berwyn, IL.................................... 5.00 Anton Smunt, Chicago, IL........................................ 5 00 Vlasta Vrázová, Berwyn, IL .................................... 5.00 K uctění památky br. Franka J. Růžičky, věnuje Christina Staňková, Hinsdale, IL .......... 3.00 VĚSTNÍK • 7 [pageend7]ODBOČKA WASHINGTON, D.C. Výbor odbočky ČSNRA Washington, D.C. děkuje všem členům, přátelům a příznivcům za podporu, jíž se mu dostalo při pořádání letošního tradičního plesu MAJÁLESU. Zvláště pak děkuje plesovému výboru v čele se ses. Elenou Kašparovou-Pátou za veškeré úsilí a práci, jež plesu zaručily úspěch. V květnu odbočka uspořádala přednášku ředitele čs. vysílání rozhlasové stanice Svobodná Evropa v Mnichově — Dr. Jaroslava Pecháčka — a která měla mimořádný úspěch. Členové výboru pro zahraniční záležitosti ústředí ČSNRA, br. Dr. Hašek a ses. Faltusová, připravili a odeslali s vhodnými připomínkami dopis členům Kongresu, ve kterém připomněli šesté výročí sovětské okupace Československa. Oba jmenovaní také zastupovali ústředí ČSNRA na schůzi zástupců National Ethnic Studies Assembly s dr. Johnem A. Oarpenterem, která se konala v Office of Education v budově HEW. K 6. výročí sovětské invaze do Československa organizovala odbočka ČSNRA ve Washinýtonu, DC. v sobotu 17. srpna v 11 hod. dopoledne protestní autokolonu. Příslušníci krajanské obce vyjádřili účastí v autokoloně svou solidaritu s domovem — a svůj protest proti dosud trvající okupaci Československa. Valná hromada washingtonské odbočky ČSNRA se bude konat v úterý 26. listopadu 1974 v Little Falls Library. A.F. * * * ODBOČKA T. G. MASARYK, LOS ANGELES Dne 12. června se konala výborová schůze za účasti všech členů výborů. Br. Ing. Breber referoval o sjezdu ČSNRA v Chicagu, kde se úspěšně zhostil své funkce delegáta za odbočku Los Angeles. Bylo přijato šest nových členů. Zahájeny přípravy na oslavu 28. října a vztyčení čs. vlajky v ten den na radnici. Odbočka zašle k šestému výročí sovětské okupace memorandum kalifornským senátorům a členům Kongresu. Do konce roku 1974 připravuje se výstavka čs. celosvětového tisku (novin), spojená se subskripcí. Příští členská schůze bude V září 1974. Členové odbočky se zúčastnili se členy Captive Nations slavnostní večeře k poctě kardinála Mindszentyho v hotelu Century Plaza dne 14. června a mše sloužené kardinálem Mindszentym dne 15. června v chrámu Blessed Sacrament. Při obou příležitostech čs. vlajku nesli manželé Frenchovi. Redakce zpravodaje odbočky věnovala letní číslo šestému výročí sovětské invase. Vzpomínku napsal J. Březinský. Též byl uveřejněn dopis z Department of State p. Roberta B. Houstona, zástupce ředitele pro záležitosti východní Evropy, který odbočka obdržela jako odpověď na svůj dopis zaslaný presidentovi, kterým předseda Václav Sedlák a tajemník Miroslav Konvička jménem odbočky žádal, aby nebylo zapomenuto na Československo za návštěvy presidenta Nixona v Moskvě. ODBOČKA SAN FRANCISCO V pondělí 1. července 1974 zahájila odbočka San Francisco pořad krajanských besed s promítáním filmů. Promítala film “Napříč Československem” a krásný dodatek “Stahat Mater”. Promítání předcházela dobrá česká večeře, kterou připravil br. Vladimír Česák. Nejen promítaným filmům, ale i kuchařskému umění br. Česáka patřil dlouhý potlesk. Pořadatelé se upřímně těšili z překvapivě dobré účasti. Viděli jsme mnoho nových tváří — i účast mladších byla velmi uspokojivá. V zálivu San Francisco se nám pořádáním krajanských besed podařilo vzbudit zájem o akce, které naše odbočka pořádá — a v to jsme nejvíce doufali. O existenci naší sokolovny na 847 North San Mateo Drive, San Mateo, celá řada nově přijetých čs. emigrantů nevěděla a až dosud ji nenavštívila. Je to pro ně nový poznatek a zajímavá zkušenost. V pondělí 5. srpna byl uspořádán další večer a krajané zaplnili sokolovnu do posledního místa. Ti, na které se místo nedostalo, seděli spokojeně na podlaze. Na úspěchu našich besed má velký podíl náš br. Vladimír Česák, který se přípravou velmi chutných večeří nezištně vzdává svého jediného volného času. Vážíme si jeho obětavosti i spolupráce ostatních. Další krajanskou besedu s promítnutím filmu a večeří pořádá odbočka San Francisco v pondělí 2. září 1974. Večeře si laskavě zamluvte telefonicky u ses. Nečasové (tel. 347-3990, vždy večer po 6 hodině). Odbočka získala 3 nové členy — a velmi ráda uvítá další. Josef Nečas tajemník ZA BR. FRANKEM J. RŮŽIČKOU Dne 15. července zemřel v Chicagu ve věku 90 let br. Frank Růžička, dlouholetý člen Čs. národní rady americké, člen odbočky Mistr Jan Hus, předseda Svobodné obce a člen mnoha dalších čs. organizací. Br. Frank J. Růžička se narodil v Radovesnicích u Kolína a do Ameriky se vystěhoval se svou ženou Marií v r. 1910. Hned po svém příjezdu do Chicaga — kde žil až do konce svého živo*a — se zapojil do národní a spolkové činnosti. Stal se členem řádu Lincoln č. 52 ČSPS, který se později sloučil s dvěma jinými řády, byl zvolen místopředsedou a pak i předsedou řádu. V ČSA byl velmi aktivním pracovníkem a během let zastával celou řadu úřadů. Dlouhou dobu působil ve sboru zástupců Českého národního hřbitova. Členem svobodné obce byl od r. 1911, po dlouhá léta byl jejím předsedou — a zůstal jím až do své smrti. Čs. národní radě byl br. Frank J. Růžička věrným členem. Dokud byla úřadovna Rady na 26. ulici, docházel tam takřka denně a jako dobrý dobrovolný pracovník tam odpracoval mnoho hodin práce, ať už při vysílání časopisů ČSNRA či opravami nábytku, přestavováním úřadovny, atd. Měl milou, vlídnou povahu, usměvavou tvář, byl člověkem nesmírně pracovitým, a na jeho slovo bylo spolehnutí. Pro své laskavé chování a ochotu byl velmi oblíben. — V br. Růžičkovi ztrácíme krajana oddaného národní práci, za které se marně hledá náhrada. ZA EMILEM RANSDORFEM V New Yorku zemřel, po dlouhé nemoci, Emil Ransdorf. Ještě na jaře se zúčastnil sjezdu ČSNRA v Chicagu za newyorskou oblast. Studoval práva na Karlově universitě v Praze a stal se po válce nejznámější postavou protikomunistického boje, když byl volbou vysokoškolských studentů práva postaven v čelo spolku “Všehrd”. Po komunistickém převratu musel opustit Československo. Ve Spojených státech studoval politické vědy na Kolumbijské universitě. Byl zvolen předsedou Mezinárodniho svazu studentstva v zahraničí. R. 1958, v uznáni záslužné práce politické i národní, byl volbou povolán do zastupitelstva Rady svobodného Československa a později zvolen jeho místopředsedou. Svaz čs. sportovců bude na něho též vděčně vzpomínat. Ve své vzpomínce uvádí Zdeněk Pražák akci Emila Ransdorfa na poslední Olympiádě. Udělal prohlášení k případu Olgy Fikotové-Connolly, které bylo čteno na Olympiádě a uveřejněno v novinách a vysíláno po celém světě. Ani za své kritické nemoci Emil Ransdorf neztratil svůj mladistvý elán a zanícení pro boj za svobodu Československa. AMERICAN PŘEDPLATNÉ — BULLETIN » $2.00 ROČNĚ 8 • VĚSTNÍK [pageend8]ODBOČKA ZÁPADNÍ PŘEDMĚSTÍ koná svou pravidelnou členskou schůzi ve středu 18. září 1974 v 7:30 hod. večer ve společenské místnosti Mid America Federal v Ciceru, Ill. Projednány budou spolkové záležitosti — a dalším programem naší schůze bude druhá část resp. dokončeni přednášky Dr. Bedřicha Kenta o jeho dojmech ze studijní náv- vštěvy Sovětského svazu. První část přednášky se těšila velkému zájmu přítomných a měla ohlas i v krajanském tisku. Zveme srdečně všechny členy odbočky, jejich přátele, členy jiných odboček i organizací k účasti. Po skončení programu následuje přátelská beseda a pohoštění. Marie Langová, tajemnice Vlasta Vrázová, předsedkyně * * * ODBOČKA DR. MILADA HORÁKOVA “Poslední léto dvou čs. presidentů T. G. Masaryka a Dr Edvarda Beneše” — je název filmu pořízeného ve svobodném Československu, který nám byl laskavě zapůjčen z pozůstalosti bývalého předsedy Oblastního výboru Čs. národní rady americké br. Aloise Kopeckého. Film bude promítán při schůzi naší odbočky ve čtvrtek 12. září 1974 v 7:30 hod. večer ve 4. patře budovy Mid America Federal, 5900 W. Cermák Rd., Cicero, Illinois. Po vyřízení spolkového pořadu bude film uveden stručným vzpomínkovým projevem Po skončení tohoto programu bude podáváno pohoštění. Odbočka srdečně zve k účasti nejen všechno své členstvo, ale i členstvo ostatných odboček ČSNRA a spolupracujících organizací a spolků, jakož i krajanskou a exulantskou veřejnost. Své milé členy žádáme o darování pečiva a vhodných dárků do tomboly, za což jim předem děkujeme. Ludmila Kosová, tajemnice Dr. Antonín Hřebík, předseda * * * SMUTNÁ VZPOMÍNKA NA PRAHU Bezmála 80 letý krajan se nedávno vrátil z první návštěvy staré vlasti po 68 letech, ale má trpké vzpomínky na Prahu. Hned na ruzyňském letišti, kde čekal na příchod příbuzného, chtěl si koupit sodovku. Protože kromě stokoruny neměl drobných, položil na pult dolarovou bankovku. “Vaše dolary tady nebereme,’” povídá prodavačka. Vytáhl stokorunu a zase: “Na to nemáme drobné, jděte si to někam proměnit.’ Žízeň jej rázem přešla. Na smíchovském hřbitově se dotazoval v kanceláři, zda tam mají záznam o hrobu jeho strýce, prominentního sokolského pracovníka. — "Takové informace tady nepodáváme, máme jinou práci,” zněla odpověď. Teprve když to zaslechla jiná starší paní v kanceláři, nabídla pomoc a skutečně hrob strýce našel a ozdobil růžemi. V doprovodu příbuzného pozastavoval se nad nadpisy na dveřích a oknech obchodů. “Zavřeno, na dovolené.” A všude lešení a barikády, ale nikde muže, který by pracoval. “Možná jsou také na dovolené”, povídá v duchu a svému průvodci, ale ten řekl: — “I kdepak, tak to mají rozvrtané už měsíce . . .” Stará vlast je krásná, pravil krajan, ale dodal: “Když jsme na O’Hare letišti v Chicagu vystupovali, v srdci jsem si opakoval věčně krásná slova — “God Bless America”. T. B. Hlubuček Cedar Rapids, Iowa KRAJANSKÝ WASHINGTON OSLÁVI SMETANOVO VÝROČIE Naša krajanská verejnosť v hlavnom meste Spojených štátov, vo Washingtone, D.C., hodlá dôstojným spôsobom osláviť 150. výročie narodenín nášho veľkého skladateľa Bedřicha Smetanu, tým, že predstaví jeho operu “Dvě vdovy” v originálnej češtine v sobotu dňa 26. októbra, v známom Lisner Auditoriumu, na 21 a H Ulici. N.W. vo Washingtone, D.C. Zaujímavé je, že Dve vdovy ešte vôbec nikdy neboly predstavené v Amerike a bude to poprvé, čo táto slavná opera objaví sa na opernom javisku v Spojených štátoch a to 100 rokov neskoršie, čo sa konala jej premiéra v Prahe. V hlavných úlohách vystúpia aj známi Americkí a Československí operní speváci. Taktiež známy hudebný sbor George Washington University pod vedením slavného dirigenta dra. Ste- phena Prussinga, bude ich sprevádzať. Predstavenia sa zúčastnia nielen naši krajania, ale aj naši významní Americkí priatelia a podporovatelia nielen z politického ale aj z hudobného sveta. Preto dovolujeme si vás pozvať na tento zvláštny umelecký večierok, ktorý iste bude pre vás pamätným ako aj pre nás vo Washingtone. Patronát prijala známa organizácia Czechoslovak Society of Arts and Sciences in America, Washington, D.C. Branch, ktorej adresa je 4915 W. Street, N.W., Washington, D.C. v spolupráci s inými našimi krajanskými organizáciami a jednotlivcami. Čestným predsedom je Senator Roman Hruška z Nebrasky. Rezervujte si tento weekend. Príďte medzi nás, vašich krajanov, do Washingtonu a zúčastnite sa tejto tak krásnej krajanskej události. ZAPŮJČENÍ FILMŮ — ČSNRA půjčuje následující filmy k promítání: POHREB JANA PALACHA V PRAZE — 16 mm černobílý zvukový film (9 minut). SEVEN DAYS TO REMEMBER — historický film natočený čs. filmaři o invasi a okupaci Československa v srpnu 1968; 16 mm černobílý zvukový film s anglickým komentářem (58 minut). 50. VÝROČÍ ČSR —■ slavnost ve Washingtonu, D.C.; zájezd uspořádaný ČSNRA za účasti krajanských organizací. Film je 16 mm, barevný a zvukový (20 minut). Ústředí předpokládá, že za zapůjčení filmu “Pohřeb Jana Palacha” nebo filmu “50. výročí ČSR” by byl Radě věnován finanční dar $10.00, za zapůjčení filmu “Seven Days to Remember” $15.00. O zapůjčení dopíšte úřadovně ČSNRA, 2137 So. Lombard Ave., Room 202, Cicero, IL 60650. MÁME NA SKLADĚ K PRODEJI — Poštou PANORAMA 7.00 PROGRESSIVE CZECH — učebnice prof. B. Mikuly, páté vydání, vyšla nákladem Čs. národní rady americké .................................. 5.00 5.50 THE BIRTH OF CZECHOSLOVAKIA ....... 5.00 PROSÍME, VYROVNEJTE PŘEDPLATNÉ VĚSTNÍKU NA ROK 1974 - $2.00 VĚSTNÍK • 9 [pageend9]ČSA střeží Vaši budoucnost Jestliže jste členem bratrské a sesterské podpůrné Jednoty CSA, jste kryt tím nejlepším životním pojištěním jaké může pouze bratrská jednota poskytnouti. Jakmile se stanete členem Jednoty CSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje CSA ve většině států Unie a jest připraveno podatl vám veškeré informace týkající se vašeho životního pojištění a vypracovat! vám individuální plány, které vám zaručí nejvyššf možnou ochranu pro vaši budoucnost. CSA má 200 RÄDÜ ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě CSA opravňuje vás k řadě výhod, jaké opět pouze bratrská jednota může poskytnouti. Kdo Jednotu CSA doporučuje? Více než 118 let služby desetitisícům spokojených členů. CSA nikdy nezklame, neboť jest vybudována na základech stmelených z poctivosti a zodpovědnosti. CSA chrání vaši budoucnost. Staňte se jejími členy, doporučte ji svým přátelům a známým. Č.S.A. • 2701 So. Harlem Avenue CSA Plaza Berwyn, Illinois 60402 Tel.: (312) 795-5800- (312) 242-2224 NEZÁVIĎTE ZDRAVÍ a dobré nervy druhým, ale dejte na jejich dobrou radu a také oceníte kolik zázračně dobrého mohou udělati pro vás vskutku účinná léčiva: Když po delší dobé začnu opět pravidelně užívat Zdravi-tamin, tak mám pocit jako by se probudila ve mně nová síla k dalšímu žiti — píše Anežka Kooyová z Detroit. — Trpěl jsem mnoho roků na dizziness (omámenost) v hlavě. Když jsem využíval asi 80 tablet čtyřlék BOL- VEN, tak jsem to ztratil úplně — píše Sam Mrkal z Houston, Tex. — Zkusila jsem všelicos, čaje i léky od lékaře — ale jenom ty DANUBE herb tabletky pomáhají lehce, bez bolesti a zaručeně. A. Korbelík, New Buffalo, Mich. — I vám je obratem a pod zárukou pošle: EUROPEAN DRUGS P. O. Box 927 Laguna Beach, Calif. 96252 Bolven na 5 týdnů ....................................................................................................... $2.90 Zdravi-tamin na 5 týdnů ...................................................................................... $3.98 Zdravi-tamin na 10 týdnů Jen ........................................................................... $6.98 Danube herb laxative tabletky .............................................................$3.50 Moravské Mazání — 1 pint .................................................................................. $3.50 Laguna — vitamínový krém denní na zkrášlení i hojení ............ 53.50 Laguna — regenerační na noc ......................................................................... $3.50 PŘILOŽTE CASH, MONEY ORDER NEB ŠEK. TAKÉ DO KANADY A ČSR JE POSÍLÁME. VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. — Room 202 Cicero, Illinois 60650 438 Second Class Postage Paid at Chicago, Illinois OCTOBER 28 (See page 2) [pageend10]