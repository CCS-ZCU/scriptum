TRIBUNA LIST ČESKOSLOVENSKÉHO ZAHRANIČNÍHO ÚSTAVU V EXILU KVĚTEN ČERVEN 1959 ROČNÍK XI OTEVŘENÝ LIST ČS. ZAHRANIČNÍHO ÚSTAVU V EXILU RUDÉMU PRÁVU Síla atomických zbraní je dnes tak značná a postavení Československa v sovětském bloku dnes vojensky tak významné, že vypuknutí světového konfliktu by nepochybně znamenalo vymazání Československa s mapy světa a vyhubení československého lidu. Aby nebyla promeškána žádná příležitost dát československým komunistům možnost pomoci aspoň při snaze o zachování fysické existence národa, zaslal Čs. zahraniční ústav v exilu Rudému právu tento otevřený dopis: Redakční rada RUDÉHO PRÁVA 13. května 1959. Na poříčí 30 Praha III, Československo. K rukám p. Oldřicha Švestky, hlavního redaktora. Vážení pánové, Posíláme Vám tento otevřený list, nebot se-domníváme, že i Vás a Vašich čtenářů se hluboce dotýkají problémy, vyvolané moderní technologií zbraní. Prosíme Vás, abyste jej uveřejnili v Rudém právu. Ujišťujeme Vás, že uveřejníte-li tento dopis, uveřejníme v Tribuni: Vaši odpověď, pokud nebude přesahovat rozsah našeho listu. * * * Od počátku roku 1946 se světové velmoci ve Spojených národech i mimo ně zabývaly otázkou, jak omezit a kontrolovat výrobu zbraní. Jestliže se od počátku pozornost soustředila na zbraně atomové a později vodíkové, vysvětlení je nasnadě. Od konce druhé světové války nebylo žádným tajemstvím, jak ohromný je rozdíl v účinnosti tradičních výbušnin a výbušnin, založených na rozkladu atomu a později na vodíkové thermonukleární reakci. V roce 1946 se však uvažovalo v termínech, jež jsou dnes překonané. Pro klasické výbušniny se používal zpravidla tritol neboli TNT (trinitrotoluen), který se pro válečné účely hodil lépe než dynamit (trinitroglycerin, vsáknutý v infusoriové hlince, používaný zpravidla na důlní odstřely a trhání skal). Atomové pumy, kterých bylo použito na sklonku druhé světové války, znásobily účinnost původních výbušnin pouze tisíkrát. Tento rozdíl byl však dost imposantní, aby učinil odzbroj ovací jednání naléhavými. Dnes se o odzbrojení a kontrole jedná se stejnou naléhavostí, i když postup je podstatně jiný. Otázka je, zdali naléhavost z roku 1946 je přiměřená roku 1959. Během třinácti let od prvého zasedání Komise Spojených národů pro atomovou energii nás technologie nukleárních a thermonukleárních zbraní zavedla tak daleko, že původní rozdíl mezi atomovými a tritolovými bombami se zdá takřka bezvýznamný. Na příklad World Almanach and Book of Facts na rok 1954 na str. 650 dole uvedl, že zlepšená atomová puma odpovídá 200.000 tun TNT, zatím co tehdejší vodíková puma odpovídá 3 milionům tun TNT. Za druhé světové války mohlo dálkové bombardovací letadlo nést dynamitové bomby o váze dvaceti tun. Dnes může moderní bombardér nést vodíkovou bombu, jejíž ničivá účinnost dosahuje účinnosti dvaceti milionů tun původního tritolu. Zatím co tedy na konci druhé světové války byl rozdíl mezi klasickými a atomickými výbušninami tisícinásobný, technologie moderních zbraní jej znásobila miliónkrát. Podle výzkumu americké National Planning Association se celková energie všech bomb svržených ve druhé světové válce rovná energii, již může uvolnit jedna šestina kubického metru urania — jedné thermonukleární bombě menšího rozměru. Rozklad každého kilogramu urania uvolní tolik energie, kolik by jí uvolnilo osmnáct milionů kilogramů tritolu, a přeměna jednoho kilogramu vodíku v helium uvolní tolik energie, že by bylo potřeba dvaapadesát milionů kilogramů tritolu, aby vyvinul stejnou energii. Za druhé světové války se atomová bomba, svržená na Hirošimu, rovnala co do účinnosti 15.000 tun (15 kilo- tunám) tritolových bomb. Zničila takřka všechno v okruhu 4,7 čtverečních mil, zabila 70.000 lidí ihned a na ničivé následky zemřelo dalších 70.000 lidí. Odhaduje se, že zhruba 50% úmrtí bylo dlužno popáleninám, ale že zároveň v mnoha případech výbuch nebo záření byly tak silné, že samy o sobě byly smrtelné. Hirošimská bomba je primitivní zbraň ve srovnání s arsenálem, který atomové velmoci mají nyní k disposici. Dnešní standardní vodíková puma se pohybuj e mezi 10 až 15 megatunami — rovná se 10 až 15 milionům TNT. Její ničivé důsledky jsou zapříčiněny výbuchem a žárem, bezprostředním zářením a atmosferickou redioaktivitou po výbuchu. Výbuch a žár jsou s to zasáhnout plochu kruhu o průměru 60 kilometrů. Tuto plochu lze rozdělit do tří koncentrických kruhů, ve kterých se vzdáleností od středu ubývá na ničivých následcích výbuchu. V okruhu asi 5 kilometrů od dopadu bomby dojde k úplnému smetení všech budov, ke zkáze 75% životů a k těžkým zraněním všech, kdo výbuch přežijí. V okruhu dalších 10 km budou všechny budovy vážně poškozeny, 30% životů ztraceno a asi 40% obyvatel různým způsobem zraněno. Konečně v okruhu dalších 15 km bude způsobena lehčí škoda, ale i v něm může žár usmrtit nebo aspoň těžce zranit každého, koho výbuch zastihne mimo úkryt. Způsobit smrt žárem v okruhu 30 km dokázala již vodíková puma z roku 1954! Vedle toho je třeba počítat s účinky záření. Bezprostřední záření je zapříčiněno buď emisí neutronů a paprsků gama nebo řetězovou reakcí, vyvolanou výbuchem. Jedinou ochranou proti těmto smrtelným paprskům je dostatečný úkryt a vzdálenost. Odhaduje se, že záření, vyvolané atomovou bombou, rovnající se oné, která byla svržena na Nagasaki a která měla účinnost 20 kilotun, t.j. rovnala se 20.000 tunám TNT, je s to zničit až 50% lidských životů i v úkrytech s třiceticentimetrovými betonovými stěnami; teprve jednometrová betonová stěna by v tomto případě mohla paprsky zadržet. Ale ani to není všechno. Každý rozštěpený atom vyvolává v život další radioaktivní atomy. Rozklad 50 kg urania nebo plutonia zanechá po sobě 50 kg radioaktivního materiálu. Radioaktivity tohoto materiálu ubývá [pageend1]2 TRIBUNA s časem. Stačí však říci, že hodinu po výbuchu se tato radioaktivita rovná radioaktivitě 300 milionů kilogramů radia, den po výbuchu — 6 milionů kg radia, měsíc po výbuchu — 110.000 kg radia a rok po výbuchu — 5000 kg radia. Pro srovnání — obyčejně jedna pětina gramu radia se používá ke zničení rakovinného nádoru. Jak se radioaktivní částice rozprostřou, záleží na druhu a rozsahu výbuchu. Jestliže bomba vybuchne ve vzduchu, radioaktivní záření může trvat značně dlouho. Jestliže vybuchne na zemi, atomisované částice se usadí poměrně rychle. Na druhé straně ale pozemní výbuchy dávají vznik mnohem většímu množství radioaktivního prachu z těžších prvků, jejichž radioaktivita vyhasíná velmi pomalu. Čím menší bomba, tím je usazení rychlejší, nebot částice zůstanou v atmosféře a déšt je smyje na zemi. Čím větší bomba, tím výše de stratosféry jsou částice vrženy a tím pomaleji spadnou na zemi. Atomické záření po výbuchu se na lidském životě může projevit dvojím způsobem. Vnější záření způsobí dle nejmířnějších odhadů více než 50% úmrtnost, jestliže jsou lidské bytosti vystaveny 400 až 500 roentgenům, t.j., jako by plocha 1.5 čtverečního kilometru byla po jednu hodinu ozářena 10.000 kg radia. Vnitřní záření, které je důsledkem požití atomicky nakažených potravin, se nedá změřit a jeho důsledky mohou být neméně ničivé. Genetické důsledky jsou ještě nepředvídatelnější, ale o to je se jich třeba více obávat. Nikdo nepochybuje o tom, že každý atomový výbuch dále otravuje naši atmosféru obzvláště dvěma radioaktivními prvky, jež přežívají výbuch o 28 až 30 let: stroncium 90, jež chemicky reaguje podobně jako vápník, a tudíž se usazuje v kostech a vyvolává různé nádory; a cesium 137, jež se chemicky podobá sodíku a je zejména geneticky nebezpečné. I když odhlédneme od budoucího vývoje, jenž za dnešního tempa nezbytně povede k výrobě stále ničivějších zbraní, a i když odhlédneme od nebezpečí, že dnešních arsenálů může být použito, samy zkušební výbuchy, jakkoliv nepatrné ve srovnání s plným nasazením, jsou velikou hrozbou. Již dnes se oshaduje, že bude-li se ve zkušebních výbuších pokračovat, není daleko den, kdy snesitelné maximum radioaktivního záření bude překročeno. Proto prvním cílem jednání o omezení a kontrole zbrojení musí být omezení a kontrola toho, co je bezprostředně nejnebezpečnější. To jsou zkušební výbuchy. Odborníci vloni v létě v Ženevě souhlasili, že je technicky možné odhalit takřka každý výbuch a že jen výbuch podzemní a výbuchy ve velkých výškách mohou být za určitých okolností zatajeny. Dokonce se shodli i na methodě a přístrojích, jež by takovou kontrolu umožnily. Po nich přišli do Ženevy diplomaté, aby odborná doporučení projednali po stránce politické. Tato jednání jdou již do sedmého měsíce a zatím zůstávají bezvýsledná. Pramenem neshody je způsob, jakým má být zastavení zkušebních výbuchů kontrolováno. Západní velmoci navrhují mezinárodní smíšené inspekční komise, které by byly s to prověřit a ověřit všechny podezřelé události nasvědčující tomu, že dohoda o zastavení byla porušena. Zároveň trvají na tom, že žádný z účastníků nesmí při rozhodování komisí mít právo veta. Naproti tomu Sovětský svaz chce mít inspekční komise složeny převážně z občanů státu, na jehož území vykonávají své funkce. Kromě toho trvá na právu každé ze tří atomových velmocí, že mohou vetovat rozhodnutí inspekční komise, zdali má či nemá dojít k inspekci na místě. Tady je třeba otevřeně říci tolik: Západní velmoci nebudou nikdy považovat národní inspekční komise za dostatečnou záruku, že dohoda o zastavení zkušebních výbuchů bude řádně dodržována a kontrolována. Nemohou ustoupit od tohoto stanoviska, nebot jinak celý systém kontrola ztratí onu důvěryhodnost, jíž je k účinné kontrole potřeba. Jestliže Západ je ochoten otevřít své území mezinárodní inspekci a kontrole, jako záruku vzájemnosti právem žádá podobnou kontrolu na území jiných států. Západní velmoci rovněž nepřistoupí na to, aby kontrola byla podřízena právu veta. Západ je ochoten zaručit nestrannost mezinárodních inspekčních komisí, ale podrobit jejich činnost právu veta nezbytně ústí v jejich úplné paralyse. Jestliže Sovětský svaz má opravdový zájem na zastavení zkušebních výbuchů a atomického zbrojení, je naléhavě nutné, aby důvody, pro které Západ své návrhy činí, pečlivě zvážil a uznal. Protože československá vláda je na ženevských jednáních také zúčastněna, má možnost zaujmout své vlastni stanovisko v této otázce. Nepochybujeme, že postaví-li se za co nejúčinnější mezinárodní kontrolu zkušebních výbuchů, bude jednat v souhlase s přáním všeho československého lidu. Drtivé smrtelné nebezpečí, které hrozí všemu československému obyvatelstvu v případě atomického konfliktu, by mělo být vládním činitelům pohnutkou, aby jednali v zájmu zachránění existence lidu, a tím i v zájmu svého vlastního života. Zveřejnění tohoto dopisu může dát vládě příležitost k tomu, aby si mínění československého lidu ověřila. Pak jen zbude toto mínění respektovat a podle něho postupovat. Jan Balada ČESKOSLOVENSKÝ ZAHRANIČNÍ ÚSTAV V EXILU NOVÁ POLE STUDENÉ VÁLKY Už přes dva roky zasílá Čs. zahraniční ústavv exilu na vybrané adresy v Československu soukromými dopisy otisky vhodných článků z TRIBUNY, aby informoval příjemce o tom, jak československý exil a svobodný svět myslí a pracuje. Komunistický režim nepřímo dotvrdil, že je to methoda úspěšná, když ji převzal do posledních maličkostí a v posledních týdnech rozeslal v nenápadných obálkách formou soukromých dopisů na tucty adres »Memorandum československé vlády k 20. výročí 15. března 1939«, které je plné varování před nebezpečím vzkříšení nacismu — ovšem jen v západním Německu. Jako bychom už zapomněli, kdo uzavřel přátelskou smlouvu s Hitlerem, aby mu umožnil napadnout Polsko; jako bychom nevěděli, že demokratický režim Německé republiky je nám nesrovnatelně blíž než nacismu podobná diktatura, kterou komunismu udržuje v Československu; a jako bychom neviděli, že samu existenci československého lidu ohrožuje ne poražený nacismus, ale útočná politika komunistického bloku vyvoláváním nebezpečí atomické války. Vedle podvržených exilových časopisů musíme tedy do budoucna počítat s touto novou formou komunistického pronikání. Ani to není vše. Amnestie v r. 1956 byla připravována velmi bedlivě po dlouhou dobu a nepřinesla takové úspěchy, v jaké se doufalo. K provedení amnestie nové není asi odvahy. Komunisté však neustali v lákání jednotlivců prostřednictvím přátel, příbuzných, nebo přímo zasíláním úředních výměrů o rušení trestu, nabídek Zaměstnání, bytu a zaručení osobních práv pod existujícím totalitním režimem. Máme v rukou čtyři takové dopisy, a je jich asi mnohem více, než lze předpokládat, protože příjemci o nich pravděpodobně mlčí. Není se co bát, že by měly větší úspěch než velkorysá akce “návrat”; musíme se spíše chopit i této příležitosti, abychom ji obrátili v nástroj zápasu o československou svobodu. Prosíme proto všechny, kdo podobné dopisy dostanou, aby napsali Čs. zahraničnímu ústavu v exilu (P.O. Box 934, Chicago 90, USA). Pokusíme se Vám poradit, jak provést protiútok na tomto novém poli studené války, které komunisté otevřeli. [pageend2]TRIBUNA 3 BERLÍN, NĚMECKO A STŘEDNÍ A VÝCHODNÍ EVROPA MOJMÍR POVOLNÝ Krise Pramen dnešní mezinárodní krise se často ztrácí v nedávných a zdánlivě složitých událostech a zapomíná se, že ve skutečnosti leží v tom, že se Spojencům z druhé světové války nepodařilo uskutečnit cíle, pro které bojovali. Jeden z nich, Sovětský svaz, nejprve váhal, potom zpomalil a nakonec zcela odmítl závazek dát národům, které se dostaly do oblasti jeho vlivu, onu míru svobody, kterou jim spolu s ostatními Spojenci slíbil. Historie sovětské politiky ve Střední a Východní Evropě je dobře známa. Po expansi, která skončila berlínským zklamáním z roku 1948—1949, následovalo údobí konsolidace. Sovětský svaz předstíral, že jeho konsolidační úsilí je pouze obraným opatřením proti západní hrozbě. Ve skutečnosti mu ale šlo o formaliso- vání sovětské nadvlády. Oddech byl nutný, aby bylo lze načerpat nových sil k dalšímu výboji. Ačkoliv každý sovětský krok i v tomto období konsolidace byl dalším porušením válečných slibů a závazků, západní velmoci váhaly čelit Sovětům přímo a otevřeně. Sovětský svaz si váhání Západu přirozeně vykládal jako slabost a shovívavost Západu, místo aby Sovětský svaz usmířila a upokojila, jen jej povzbuzovala. Když se Západ obrátil o 180 stupňů a proti sovětské rozpínavosti postavil svou politiku tak zvaného osvobození Střední a Východní Evropy, nezměnil tento obrat příliš mnoho na situaci. »Politika osvobození# byla neurčitá, absolutistická a nerealistická. Ze zásad se v ní nikdy nestaly praktické konkrétní cíle. Nikdy se jí nedostalo dostatečných prostředků. Proto záhy zdegenerovala v pouhé heslo bez vlivu na to, oč Západ měl skutečně usilovat, znesnadnila Západu, aby svobodně v jednáních se Sovětským svazem mohl manévrovat, a Sovětům zavřela dveře ke kompromisu, i kdyby k němu byli ochotni. V Německu bylo sovětské porušení válečných závazků a slibů stejně významné. Částečně bylo cílem samo o sobě — udržet hranici sovětského vlivu co nejdále na západ. Částečně sloužilo k tomu, aby Sovětský svaz mohl »legálně« ovládat Střední a Východní Evropu. Sovětský svaz odmítal vážně jednat o německém sjednocení ze dvou důvodů. Za prvé se obával, že by jej sjednocení Německa připravilo o všechny výhody, které mu poskytuje okupace východního Německa. Za druhé je třeba nebrat na lehkou váhu sovětskou obavu z toho, že moc sjednoceného Německa padne do rukou Západu. Západ Sovětům ani vážně nepohrozil, že jejich nadvládu nad Střední a Východní Evropou at pod jakoukoliv záminkou nebude tolerovat, ani jim nenabídl záruky proti německému nebezpečí. Proto se Sovětský svaz znova rozhodl jednat na svou pěst. Avšak sovětská iniciativa v Berlíně skytá Západu příležitost, aby se jí sám ujal s opravdovým plánem ne pouze na řešení případu berlínského, nýbrž celé krise evropské. Zmocněni ' Západ má k tomuto kroku plný titul. Odpovědnost v dnešním mezinárodním řádu je úměrná síle těch, kdo ji mají nést. Druhá světová válka byla od počátkou válkou velmocí. Útok jedné z nich proti Polsku byl pouze jiskrou, která válku zapálila. Cíle, o které se bojovalo, byly od počátku.světové a představovány především velmocemi -— at šlo o demokracii nebo o takové rozdělení sil v Evropě, aby žádná evropská mocnost nemohla diktovat celému kontinentu. Západní velmoci nesmějí učinit nic, co by se rovnalo tomu, že se tohoto pověření zříkají. Jestliže Sovětský svaz navrhuje, aby Československo a Polsko byly přibrány k jednáním velmocí, je takovému kroku třeba zabránit nejen z procedurálních, nýbrž především z věcných důvodů. Kdyby Západ uznal Československo a Polsko jako rovné partnery, uznal by se skutečnossti stav, který v těchto zemích Sovětský svaz nastolil, a zavřel by si dveře k tomu, co má být hlavním předmětem jednání se Sovětským svazem: k otázce Střední a Východní Evropy. Sovětský pokus o přibrání Československa a Polska míří právě k tomuto cíli: zbavit Západ základny odporu proti dnešnímu státu quo ve Střední a Východní Evropě. Další důvod ještě mluví proti tomu, aby Západ uznal právo dnešních středoevropských a východoevropských vlád zastupovat národy Střední a Východní Evropy na jakémkoliv jednání o mírovou smlouvu s Německem. Konečný mír s Německem nebude záviset jen na podstatě narovnání, nýbrž také na postupu, jakým ho bude dosaženo. Jestliže zájmy středoevropských a východoevropských národů při takovém jednání budou zastupovány vládami, jež tyto národy neuznávají za »své« vlády, národy Střední a Východní Evropy nikdo nepřesvědčí, že jejich zájmy byly zastupovány řádně. Bude pak jen otázkou času, kdy se proti taliovému narovnání, at jde o jejich vnitřní či vnější záležitosti, postaví. Historie je plna vzpour proti mírovým úmluvám, které nesplnily, co se od nich očekávalo, a není důvodu, pro který by se historie měla zastavit. Řešeni Sovětský svaz ve všech svých návrzích staví jako minimální požadavek zachování dnešního státu quo. Ze sovětského hlediska je to požadavek přirozený, nebot i sám status quo je Sovětskému svazu nadmíru příznivý. Kromě toho může Sovětský svaz předstírat,, že mu jde o udržení pořádku a míru ve světě proti západním rušitelům, kteří mluvíce o Osvobození Střední a Východní Evropy vnášejí do světa neklid a válečnou paniku. I ve svých návrzích na změnu státu quo se Sověty snaží udělat dojem, že jim pře- dévším jde o zmírnění mezinárodního napětí: zastavení psychologické války, zrušení embarga, uvolnění úvěru, zrušení vojenských základen na cizím území: a konečně Berlín jako nej výraznější pokus o změnn státu quo, jež má být prvním článkem v řetězové reakci nedozírných důsledků. Bez ohledu na metody, kterých Sovětský svaz ve své zahraniční politice používá, sovětské návrhy jsou Západu nepřijatelné, leč že je ochoten přijmout úlohu Britanie a Francie, jak jim ji přisoudil Mnichov, a nakonec stejně být přinucen bojovat o své bytí za daleko nepříznivějších podmínek. Chce-li se Západ uvarovat tohoto pádu, musí sí za prvé vymanit z role negativního partnera ve všech jednáních se Sovětským svazem; za druhé se nesmí dát Sovětským svazem zastrašit k jednostranným ústupkům; za třetí se nesmí dát Sovětským svazem oklamat, že toto jsou jeho poslední požadavky; a za čtvrté Západ musí přijít se svými positivními návrhy. Cíle Západu jsou známy, nebot jsou totožný s válečnými cíli Spojenců. V poválečném období se z nich však staly pouhé ideály, které je dnes znova třeba přeložit do jasných a konkrétních návrhů. Jen tímto způsobem lze najít společnou základnu pro jednání se Sovětským svazem bez újmy na sebeúctě a prestyži jednotlivých velmocí. Hlavním konkrétním cílem Západu ve Střední a Východní Evropě by mělo být přivést ke konci ono revoluční období, jež začalo prvou světovou válkou, pokračovalo bohužel krátkým pokusem o obnovení evropské rovnováhy za nových podmínek v údobí meziválečném a skončilo německým a pak sovětským pokusem o nadvládu nad celým kontinen[pageend3]4 TRIBUNA tem. V tomto období Střední a Východní Evropa formulovala tři požadavky, které jsou nezbytným předpokladem jejího pokojného a úspěšného vývoje a z toho důvodu také předpokladem evropského míru. Za prvé národy Střední a Východní Evropy trvají na právu národního sebeurčení a nikdy se ho dobrovolně nevzdají. Za druhé jsou přesvědčeny o výhodách a přednostech demokratické státní formy a toto přesvědčení je nevyvratitelné. A za třetí očekávají od státu, že bude plnit své poslání tak, aby zajistil co nejvyšší míru hospodářské a sociální spravedlnosti. Západní řešení středoevropské a východoevropské otázky musí být založeno na těchto třech požadavcích. Tyto požadavky jsou v celém světě obecně uznávány buď jako fakt nebo jako ideál. Nikdo se proti nim nemůže otevřeně postavit. Postavit se proti nim by bylo možno jen za podmínky, že jejich uplatňování ohrožuje mezinárodní mír. Není však těžké dokázat, že právě jejich popírání je hrozbou světovému míru: nadvláda jednoho státu nad druhým, diktatura a zneužití státu ve prospěch úzké vládnoucí třídy ohrožují nejen vnitřní, nýbrž také mezinárodní mír. Žádat po Západu, aby od těchto požadavků za žádných okolností neustoupil, neznamená vyzývat jej ke křížové výpravě. Naopak stavíme Zápaďu přeď oči jeho vlastní zájem. Bezpečnost Západu závisí na evropské rovnováze a evropské rovnováhy nelze docílit bez uplatnění našich požadavků ve Střední a Východní Evropě. Bebezpečí, jež vyplývá z dnešního rozďělení Evropy, je pro Západ značné; budoucí nebezpečí je bezměrné. Západ si nic nepolepší tím, že bude prodlužovat dnešní status quo\ včasnou iniciativou a činem může pro sebe i pro svět zachránit mír v budoucnosti. Z těchto důvodů jsme již od roku 1955 v různých obměnách navrhovali, aby Západ v jednání se. Sovětským svazem trval na těchto požadavcích: (1) Národům Střední a Východní Evropy včetně Německa musí být zaručeno právo nároďního sebeurčení v tom smyslu, že nesmějí být vystaveny jednostrannému zasahování do svých vnitřních a mezinárodních záležitostí se strany žádné velmoci. (2) Národům Střední a Východní Evropy včetně Německa musí být zaručeno právo svobodně si vybrat vlastní formu vlády, nebot jenom taková svoboda může zajistit jejich národní nezávislost. (3) Národům Střední a Východní Evropy včetně Německa musí být zaručeno právo, aby mohly svobodně užívat plodů své práce k obecnému prospěchu. Jako záruku, že této změny ve Střední a Východní Evropě nebude zneužito, Západ by měl Sovětskému svazu navrhnout: (1) Neutralisaci celé této oblasti za přísných mezinárodních záruk. (2) Uzavření evropského bezpečnostního paktu, který by zaručil územní celistvost a politickou nezávislost všech evropských národů. Náš návrh je zcela otevřeně založen na uznání sovětských zájmů ve Střední a Východní Evropě a na sovětské moci a schopnosti tyto zájmy chránit. Zároveň je však také založen na zájmech Západu, které musí být uspokojeny, dříve než se Západ může cítit vpravdě bezpečný. Evropa rozdělená Železnou oponou je stálou hrozbou mezinárodnímu míru a samotnému bytí evropských národů. V tomto smyslu naše návrhy pramení jak z realistického odhadu mocenských vztahů, tak z uznání tužeb všech národů v Evropě. Jestliže se Západ tentokrát ujme iniciativy a bude trvat na uskutečnění válečných cílů Spojenců, bude mít většinu světa na své straně. Jestliže se mu podaří obnovit duchovní jednotu Evropy a politicky ji zaručit, síly celého Starého světa budou uvolněny k tvořivé práci, již se dosud nikomu nepodařilo plně nahradit. TEXT PŘÍPISU ČS. ZAHRANIČNÍHO ÚSTAVU V EXILU ZAHRANIČNÍM MINISTRŮM ZÁPADNÍCH VELMOCÍ Vaše Excellence, Jistě není třeba si zopakovali vývoj, který vyústil v dnešní berlínskou krisi. Významné je, že Sovětský svaz se opět ujal iniciativy v úsilí k dosažení cíle společného jak západním velmocem tak i Sovětskému Svazu — změny státu quo. Pravá povaha sovětské výzvy však skytá západním mocnostem příležitost k vyrváni iniciativy z rukou Sovětského Svazu a dosaženi správného rozřešeni nej- významnějšiho problému vyplývajícího z druhé světové války — rozděleni Evropy. Berlin je jen symbolem tohoto nepřirozeného rozděleni. Toto rozděleni se také netýká jen drive jednotného německého státu. Týká se také a hlavně celé Evropy jakožto mezinárodního systému, který byl udržován v rovnováze rozdělením mocenských sil dotud, pokud žádnému z jeho členů nebylo dovoleno jej ovládati. Rozděleni Evropy zničilo nejenom tuto rovnováhu, ale dokonce i možnost jejího obnoveni. Následkem tohoto rozděleni kontinentu, se bipolarita dnešního mezinárodního systému nejvice projevuje v Evropě. Evropa je jediným prostorem, kde síly obou vedoucích mocnosti jsou v přímém- styku. Není mezi nimi žádných neutrálnich států, které by sloužily jako nárazník mezi oběma bloky. Nejen že jsou sily obou bloků v přímém, styku ale nadto je sovětská sféra v Evropě nabita vnitřním napětím, které dosud vybuchovalo jen sporadicky, ale i tyto občasné výbuchy poukazuji na vážné nebezpečí, v nich vězící. Tato napjatá a nepřirozená situace otupuje Evropu o možnost soustředit se na tvůrčí politiku a činnost. Dovolujeme si proto navrhnout, aby zapadni mocnosti použily této příležitosti k návratu k jejich válečnému cíli skutečného osvobozeni Evropy. Tón a argumenty sovětské noty o Berlinu o tento návrat přímo žádají, a této příležitosti by mělo býti využito. Západní řešeni by mělo brát v počet vývoj od konce druhé světové války, ale způsobem, který nesmi uvést v niveč jejich válečné cíle. Znovuzdůrazněni těchto válečných cilů je jediným aktivním a tvořivým východiskem ze slepé uličky, do které se západní -mocnosti a Sovětský Svaz dostali v jednáni o konečnou poválečnou dohodu. Západní mocnosti by měly předložit Sovětskému Svazu návrh, ve kterém by trvaly na těchto bodech jako nezbytných podmínkách jejich souhlasu k jakékoliv změně v dnešním státu quo: 1. Všechny státy osvobozené od nacistické nadvlády, včetně Německa, musi mít právo vybrat si svou vlastní vládu. 2. K zabezpečeni svobodného výběru vlády, by se volby těchto vlád konaly pod dozorem Spojených národů se zárukou svobodného výkonu občanských práv všem politickým hnutím. 3. Obnovit rovnováhu v evropském systému a zaručit, že se tento nový útvar neobrátí proti Sovětskému svazu tím, že Německo a státy střední a východní Evropy budou neutralisovány po vzoru Rakouska včetně záruk čtyř velmocí. Aby přechod k novému systému proběhl pokud možno nejhladčeji, západní mocnosti by mohly souhlasit s postupným uskutečněním jejich návrhu v jednotlivých státech, ale jen pod tou., podmínkou, že jeden krok nebude na újmu uskutečněni kroků ostatních. Upřímně doufáme, že budete moci vzít ohled na naše návrhy ve svých jednáních se zástupci ostatních západních mocnosti, a tim přispět k nastoleni svobodného zřízeni a opravdového míru na celé evropské pevnině. Za: Čs. zahraniční ústav v exilu, M. Povolný. [pageend4]TRIBUNA 5 JAN MATES KSČ A VESNICE Oficiální statistiky o složeni obyvatelstva podle příslušnosti k hospodářským odvětvím udávají, že zhruba čtvrtina Čechů a Slováků je nějak spojena — bud přímo jako osoby výdělečně činné nebo nepřímo jako příslušníci rodiny — se zemědělstvím, lesnictvím a rybářstvím. V roce 1950 to bylo 3,076.261 osob, t.j. 24.9 procent tehdejšího stavu obyvatelstva, říká Statistická ročenka 1958. Cesta k tomu, co komunisté nazývají socialismem, se této skupiny občanů nutně dotýká. Cil režimu je znám: dostat zemědělskou výrobu plně pod kontrolu státu. Jakou taktiku soudruzi volili, kterých prostředků a metod používali — o tom chceme pohovořit. Socialisace vesnice je daleko nejtvrdšlm oříškem, který komunisté ještě dávno nerozlouskli. Administrativní opatřeni řeší věc jen z méně důležité části: pro režim je snadné pozavírat stovky odpůrců kolektivisace, tisícovkám zabavit půdu a vynutit si založeni kolchozů — ale je velmi obtížné, ba nemožné vymýtit karabáčem tradice, změnit myšleni, získat si přátele. — O komunistech je známo, že účel jim světí prostředky. Lež a demagogie rozhodně nejsou prostředky, kterými opovrhují. Pokud jde o Československo, zemědělská politika KSČ před pučem to velmi dobře dokazuje. — Košický vládní program z dubna 1945, na jehož formulaci měli největší vliv moskevští emigranti-komunisté, žádal konfiskaci půdy Němců, »zrádců a kolaborantů*. Dne 21. června 1945 byl datován konfiskační dekret, dne 20. července 1945 osidlovací dekret. Jejich realisace se ujal tehdejší minister zemědělství, komunista Julius Ďuriš. Rozdělování zabavené půdy — podle Práce z 8.12.1949 jí bylo 973.399 ha, skoro sedmina veškeré zemědělské půdy v ČSR — se stalo velkým šlágrem komunistické politiky. V »Dopise ÚV KSČ*, adresovaném dne 15.1.1946 všem členům strany (podepsáni byli Gottwald jako předseda, Slánský jako generální tajemník KSČ) čteme ujištění, že ^komunistická strana znovu prohlašuje, že trvá na udrženi soukromého vlastnictví pracujících zemědělců a že nepomýšlí na nějaké tvoření kolchozů*. V předvečer květnových voleb roku 1946, na VIII. sjezdu KSČ ujištoval Josef Nepomucký, referent o wýstavbě naši osvobozené vesnice*, že konfiskovaná půda bude přidělována »do osobního, soukromého a dědičného vlastnictví*. Komunisté budou prý »hájit soukromé vlastnictví půdy a majetku všech zemědělců, kteří na půdě pracuji a kteří ji nabyli poctivou prací*. (Rudé právo 1.4.1946) Většina oněch asi 110.000 rodin, které dostaly přidělenu půdu až do výměry 13 ha, a značná část zemědělců vůbec přehlédla čertova kopýtka, schovaná na př. v termínu trpůda nabytá poctivou prací* — jehož přesný výklad si komunisté nechali až na dobu po puči — a dala se ukolébat zaklínadly KSČ. K uklidnění přispívalo také Ďurišovo velkorysé rozdělování dekretů o přidělování půdy (papíru, který neměl právní podklad) a na př. i zájem o problémy vesnice, který komunisté projevovali organisováním dělnických brigád, zajíždějících do obcí opravovat stroje a nářadí atd. — Snad se také mnozí rolníci domnívali, že se komunisté vzdali úmyslu zřizovat kolchozy po neúspěšném pokusu o ustavení zemědělské komuny v Dolních Chobolicích na Litoměřicku: Z této bohaté obce bylo už v červenci 1945 vystěhováno všechno německé obyvatelstvo. Znamenitě zařízená hospodářství a vzorně obdělaná pole převzal zemědělský kolektiv*, jehož členy — vesměs komunisty — vybral osidlovací referát zemského národního výboru v Praze. Už za necelý rok stačil tento první kolchoz nadělat na 240.000 korun dluhů a znehodnotit špatným hospodařením 121 hektarů přidělené půdy. V květnových volbách 1946 tu vedle stoupenců KSČ dostala hlasy i sociální demokracie . . . (Podrobnosti viz Lidová demokracie 13.6.1946). Dnes už je jasné, že v údobí do února 1948 (asi i v případě Chobolic) KSČ hrála s vesnicí špinavou hru. Šlo o to získat hlasy — a pak i čas. Začátky kolektivisace vesnice. Puč dal straně neomezenou moc. Prvním výsledkem byla nová vlna konfiskace půdy, která tentokráte patřila především politickým odpůrcům nového režimu. Hektary získané v průběhu této akce nebyly už přidělovány jednotlivcům, ale rozšiřovala se jimi půdní základna státních statků. Začalo se hovořit o zemědělských družstvech-^ — Musíme předeslat, že již v roce 1945 bylo v ČSR skoro 85 procent zemědělců členy nějakého družstva, na př. strojního, skladištního, stavebního a pod., kterých existovalo často několik v jedné vesnici. Nebyla to ovšem družstva výrobní. — Dne 17. června 1948 je datováno vládní prohlášení, v němž se mj. praví, že ubude přikročeno k zjednodušeni a praktickému sjednocení družstevního hnuti vybudováním jednotných universálních družstev, kterým připadnou nové, vyšši úkoly*. (Družstevní věstník č. 26-1948.) K prvnímu výročí komunistického puče — datován 23,2.1949 — vyšel zákon č. 69/1949 »O Jednotných zemědělských družstvech* (dále JZD; pokud jde o Slovensko, Jednotné rolnické družstvo, JRD — pozn. JM). Zákon žádá, aby se všechna družstva kromě úvěrových, spotřebních a stavebních, která existují v rámci jedné vesnice, slučovala a vytvářela tak JZD. — Vnějším pozorovatelům nemusí ještě tento zákon připadat nebezpečný. Ano, zjednodušuje poměry na vesnici — ale jen zdánlivě, jen pro potřeby komunistů, pro jejich cíle na vesnici. — Na vesnici je v té době už v plném proudu to, co soudruzi nazývají »třídní boj*. V té době už zápas mocných proti bezbranným. Poslechněme si, jak o tom hovořil Slánský, který se po puči ujal řízení zemědělské politiky KSČ, na IX. sjezdu strany v květnu 1949: »Po zasedáni listopadového (t.j. 17. a 18.11.1948, pozn. JM) ústředního výboru, na němž s. Gottwald vytýčil úkol omezovat a vytlačovat vesnické kapitalisty, začali jsme dělat tuto politiku, začali jsme vesnické vykořistovatele zbavovat rozhodujících posic v družstvech, v Jednotném svazu zemědělců, v národních výborech, zbavovat je práva disponovat traktory a mlátičkami ve strojních družstvech a t.zv. volných sdruženích, začali jsme na ně uvalovat větší dodávkové povinnosti*. (Rudé právo 27.5.1949.) Kdo byl »vesnický kapitalista* či »vykořistovatel« (dnes se běžně používá označení »kulak«) — o tom rozhodovaly vždy místní komunistické veličiny. Strana si rozdělila vesnici na nepřátele a souputníky, aby ji mohla snáze opanovat. Zabavené stroje se staly základním parkem tzv. strojně traktorových stanic (STS), o jejichž zřízení bylo rozhodnuto rovněž na zmíněném již zasedání ÚV KSČ v listopadu 1948 a které byly uzákoněny dne 2.2.1949. Stát jimi získal monopolní postavení v mechanisaci zemědělství, postavení, jehož se více méně přinucen poměry a sovětským vzorem vzdal až letos na jaře. V roce 1949 a dalších letech to znamenalo, že mohl ulehčit práci, jen komu chtěl a do jaké míry to považoval za žádoucí. Proto mohl Slánský v citovaném projevu označit STS za ^důležitý prostředek k získáni vesnice pro socialismus*. Jiným prostředkem k tomuto cíli — opět podle Slánského — bylo ^zakládáni JZD nejprve v několika [pageend5]6 TRIBUNA obcích, kde jsou pro to nejlepší podmínky, (z nichž se paK) budeme snažit učinit vzorná, dobře vybavená družstva . . . pro sousedství příklad toho, co JZD jsou*. Dalším vzorem dobrého hospodaření se měly stát rovněž všemožně podporované státní statky. — Po psychologické přípravě »třídním bojem«, jímž bylo rozdmychání velkých i drobných svárů a nepřátelství na vesnici a akce vyvlastňování strojů, a s výše naznačenými plány šli komunisté za združstev- něním (kolektivisací), za úplnou socialisací. zemědělské výroby. JZD, jejich typy, vývoj kolektivisace. Prvním stupněm k založení JZD bylo ustavení t.zv. přípravného výboru, který pak rozhodl, podle jakého typu bude družstvo hospodařit. Byly celkem čtyři typy: V JZD I. typu byla půda společně obdělávána, ale zůstala soukromým vlastnictvím členů. — Hlavním znakem II. typu bylo rozorání mezí; společně se pracovalo na poli, společná úroda byla však rozdělována mezi členy podle výměry půdy, s níž do JZD vstoupili. — Hovoříme v minulém čase. Podle »doporučení«, jež přijalo zasedání ÚV KSČ v červnu 1955, se přestala zakládat družstva I. typu — a červnové zasedání ÚV strany v r. 1956 označilo už i II. typ za »nevy- hovujíeí«. Dnes jsou zakládána prakticky jen družstva, která hospodaří za podmínek obdobných sovětským kolchozům — JZD III. a IV. typu. V III. typu se živý a mrtvý inventář stává společným vlastnictvím družstva. Pozemková renta (důchod z půdy, kterou družstevník předal JZD), dosud nedotčená, je omezena na 10 až 20 procent celkového důchodu družstva. Výsledky společné práce jsou rozdělovány »podle množství, jakosti a společenského významu práce*. — Ve IV. typu je už pozemková renta odstraněna jako »bezpracný důchod*; odměna podle opracovních jednotek« (hodnota určitého druhu nebo množství práce, vyjádřená v penězích je vedle přídělu naturálií jedinou mzdou družstevníka. Výši pracovní jednotky a do nedávná i výši odměny v naturáliích si určovala družstva sama podle výsledků hospodaření. — Členové mají dále právo samostatně hospodařit na tzv. záhumenku (půl až jeden hektar); toto zvýhodnění je nyní postupně odbouráváno. — Vývoj združstevňování vesnice lze rozdělit do čtyř údobí, která odpovídají různým fázím generální linie KSČ, resp. komunistického hnutí vůbec. První etapu kolektivisace zahájil zákon o JZD z února 1949. Již v květnu téhož roku hlásil Ďuriš IX. sjezdu KSČ, že ubylo vytvořeno 2.370 přípravných výborů*, že >>208 JZD zahájilo konkrétní činnost* (Rudé právo 28.5.1949). Pro stranické orgány se výzva zakládat JZD stala rozkazem, počet založených družstev měřítkem úspěchu. Přiznala Politická ekonomie č. 3/1957: *Misto politiky omezování a zatlačováni se leckde prováděla politika úplné likvidace . . .« — rozuměj politika likvidace odpůrců kolektivisace. — K 31.8.1953 první etapa združstevňování vrcholila: na vesnici existovalo 7.129 JZD III. a IV. typu a 1.070 II. typu. Po Stalinově smrti musil komunistický svět — v Rusku Malenkov a u nás spřežení Zápotocký, Široký a Novotný měnit generální linii. — Aparát režimu v Československu, zvyklý na vládu pevné ruky, zrozpačitěl. V krátké době ztratil dva osvědčené vůdce: Slánského si popravil, Gottwald mu umřel. Giganto- manie v průmyslovém plánování přivedla hospodářství na kraj krachu a měnová reforma v červnu 1953 podráždila veřejné mínění k bodu varu. Vesnice, vybičovaná metodami kolektivisace, hlasitě sekundovala všem projevům nespokojenosti. — Projevem presidenta Zápotockého na Klíčavské přehradě dne 1.8.1953 začíná druhá etapa v politice socialisace zemědělské výroby: Zápotocký prohlásil, že režim. nebude rolníkům bránit ve vystupování z družstev Připomeňme si, co k tomu tehdy dodal: »Těm, kteří si myslí, že si pomohou tím, že z družstva utečou, těm můžeme docela otevřeně říci: nic si nepomůžete, za několik roků budete muset družstva, ze kterých dneska utečete, znovu budovat*. Jeho dovětek byl přeslechnut. — Družstva násilím slepená, nedostatečně podporovaná špatně vybavenými a ještě hůř pracujícími STS se rozpadávala. K 31.5.1955 jejich počet klesl na 6.478 JZD III. a IV. typu a 221 II. typu. Proti srpnu 1953 se tedy celkový počet JZD snížil o 1.500; musíme připomenout, že rychleji — pokud lze usoudit ze zpráv z domova z té doby — že rychleji ještě členská základna družstev. JZD, která se za všemožné podpory státních orgánů udržela, byla z velké části »menšino- vá«, t.j. jen méně než polovina zemědělců té které obce v nich zůstala, ostatní pracovali samostatně. Rozpad JZD se zastavil v červnu 1955, po zasedání ÚV KSČ, které můžeme označit za začátek třetí etapy socialisace vesnice. Noví páni strany si upevnili posice a udělali několik dobrých tahů: Podařilo se jim na čas zlepšit práci traktorových stanic, na nichž byla vesnice závislá, snížili normy povinných dodávek, zlepšili zásobování venkova průmyslovým zbožím. Dokonce i na určitou dobu (červen 1955—červen 1956) změnili politiku strany vůči »kulakům« a dovolili přijímat je »za určitých podmínek« do JZD. — Při této příležitosti je snad třeba říci, že neeixstuje žádná přesná definice pojmu kulak. Původně to byl každý, kdo zaměstnával, či kdysi zaměstnával pomocné síly; jehož majetek dosahoval výměry 50 ha a více. Potom se kulakem stal prakticky každý z rolníků, který odmítal vstoupit do JZD. Počínaje pravděpodobně už rokem 1948 si okresní výbory KSČ pořizovalu t.zv. seznamy kulaků, které dávaly k disposici výkupním orgánům a STS. Vedení těchto seznamů bylo formálně zrušeno po zasedání ÚV strany v prosinci 1953 (viz Rudé právo z 13.6.1954), ale víme, že přesto existovaly ještě v r. 1956 (O. Burda v Rudém právu ze 14.6.1956) — a existují nepochybně dosud. Kdo byl či je na seznamu, ten musí počítat s nelibostí režimu. V tomto třetím údobí kolektivisace, o němž můžeme říci, že skončilo letos v březnu, se do vesnic rozjely kolony agitátorů, snad už méně dravých než kdysi, i když ne vždy jemnocitných, jak si ještě řekneme — aby zakládaly tentokráte již jen JZD třetího a čtvrtého typu: kolchozy. — K 1.3.1959 byla JZD zřízena již v 11.518 obcích (ze 14.803 v ČSR), sdružovala 609.105 zemědělských závodů, měla 872.871 členů a obdělávala, 4,381.646 ha zemědělské půdy (ze zhruba 7,3 mil ha celkové výměrv zemědělské půdy v ČSR). Ve dnech 4. a 5.3.1959 zasedal v Praze ústřední výbor KSČ a nej důležitější referát měl Vratislav Krutina, který dnes ve funkci tajemníka ÚV strany diriguje zemědělskou politiku. Ministři — po Ďurišovi Nepomucký, Marek Smida, na krátkou dobu sám Krutina, pak Slovák Michal Bakula a nyní Lubomír Štrougal — jen vykonávají směrnice. Zemědělskou výrobu, řekl Krutina, je třeba »stůj co stůj« zvýšit do r. 1965 o 40% proti stavu z r. 1957. »Klíčovým problémem« vedle politiky investiční, chemisace a mechanisace je zavedení »velkovýrobních forem hospodaření*. Naznačil (a pozdější prameny potvrzují), že půjde o sdružování existujících JZD ve větší celky. [Vzpomínáme si přitom na stalinsko- chrusčovovský plán na agrogorody-zemědělská města, a do jisté míry i na čínské komuny]. Než k tomu dojde, musí být vesnice — nejpozději do r. 1961 — zkolekti- visována. JZD mají být do té doby založena ve všech obcích, ale nejen to, žádný rolník nemá stát mimo ně. Různá vedlejší opatření, na př. zavedení nového systému výkupních cen —1 mají docílit, aby wšechna JZD bez rozdílu zvyšovala výrobu a současně snižovala výrobní náklady*. Důležitým úkolem je také »posilit zemědělský úsek výroby . . . zkušenými kádry* a tak [pageend6]TRIBUNA 7 Dpůsobit k přetvářeni myšleni družstevního rolnictvem. Uvnitř JZD se doporučuje zakládat organisace KSČ; nijak se nezatajuje, že ony se mají stát řídícími orgány družstva. (Citáty v tomto odstavci viz Rudé právo z 10.3. a 14.4.1959.) To jsou cíle čtvrté etapy socialisace vesnice. O metodách kolektivisace jsme si již leccos naznačili, ale nebude jistě na škodu povědět o nich něco víc, co je odhalí v šíři i hloubce. — Hledáme-li pravdu o poměru KSČ k vesnici a naopak, je třeba zmínit se o případech, které jej spolu- určovaly. Vyhýbáme se zprávám neoficiálním, chceme citovat jen hlasy úřední nebo jim blízké. — Už na celostátní konferenci KSČ v prosinci 1952 jsme slyšeli tehdejšího ministra vnitra Václava Noska hovořit o vcelých stovkách případům, kdy rolníci, kteří nechtěli do JZD, Jsou vyhoštováni z obce«. (Rudé právo 19.12.1952.) Předseda KSČ a president republiky Gottwald si stěžoval, že ^docházelo k tomu, že některým rolníkům byly určovány nesplnitelné úkoly« (Rudé právo 17.12.1952). Jak víme dnes, byla to jen pokrytecká slova, po nichž nenásledovaly činy, ba ani chut něco napravit. — Podobně můžeme hodnotit přiznání Antonína Novotného, tehdy už 1. tajemníka ÚV KSČ, na X. sjezdu strany v červnu 1954: »Po řadě chyb při prováděni výkupu, zejména v letech 1952 a 1951, kdy pracovnici výkupního aparátu v mnohých případech nesprávnými administrativními opatřeními vymáhali plněni dodávek, a byli za to právem kritisováni, upadla řada pracovníků do pasivity a přestala výkup organi- sovat . . .« Hned ale dodává těmto »pracovníkům« kuráže: LNepřipustte kulacké sabotáže výroby a dodávek zemědělských výrobků!« (Rudé právo 12.6.1954.) Rovněž na X. sjezdu KSČ hovořil m.j. i soudruh Kormaník z okresu Vranov v Prešovském kraji o tom, že v w. 1952 došlo k nesprávným metodám při zakládáni JZDt. Aby se to napravilo, vbyly provedeny veřejné schůze, na kterých vystupovali funkcionáři okresu a vysvětlovali rolníkům, že politika prováděná při zakládáni JZD některými funkcionáři — na př. vedoucím tajemníkem OV KSS Holomkem — nemá nic společného s politikou strany a vládyt. (Rudé právo 13.6.1954). Rovněž pokrytecké tvrzení; Holomkové nepřestali existovat. Vedoucí tajemník OV KSČ v Opavě D. Vojta vyprávěl na celostátní konferenci KSČ v červnu 1956 o údobí podzim 1952—jaro 1953: »V této době bylo odsouzeno a vystěhováno z našeho okresu pro sabotáž a neplněni dodávek, pro nepřátelskou činnost proti státu a jiná proviněni, 28 kulaků . . . Hledali jsme kulaka v každé obci, mnohdy za každou cenu, protože věc byla pochopena tak, že máme-li vést třídní boj, musíme proti němu bojovah. A pak se chlubil tím, že v r. 1949 bylo na okrese 209 hospodářství nad 20 ha, kdežto v červnu 1956 »pouze 27«. (Rudé právo 14.6. 1956.) Tato čísla nám ukazují lip než slova, jak byla pochopena »věc« třídního boje. Ctibor Štítnický, tehdy vedoucí tajemník Svazu slovenských spisovatelov, hovořil dne 1.6.1956 na plenárce Svazu o ^případu, ktorý poznali niekolki slovenski spisovatelian — o němž však nemluvili, protože, jak naznačil, měli strach. ^Sedliačik si nesplnil dodávku hovádzieho masa, lebo ho nevedel splnit. Pridu k němu orgány a vezmú mu jediná kravičku z maštale. Sedliačik klesá na kolená, nebudu mat mlieka jeho malé děti. Orgány sú ochotné kravičku vrátit, ak sedliačik podpiše přihlášku do JRD. Sedliačik ju podpiše, ale do rána sa oběsí na stará hrušku vo dvore . . . Kolkože bolo tychto drobných drám a tragédii, o ktorých noviny ani nepisaly, rozhlas nehlásil*, literatůra nevudala svědectvo, ale o ktorých si vravel lud, rozhořčený a pobúrený?^ (Kultúrny život z 2.6.1956.) Jak to vypadá dnes? Jihočeská Pravda (České Budějovice) napsala 8.3.1957: »JZD možno zakládat pouze v třídním boji . . . Velkou roli v něm hraje státní aparát, orgány národních výborů, bezpečnosti, soudu a prokuratury<>. Rudé právo přineslo 10.4.1959 článek nadepsaný »Kulacká škodnáí a v něm m.j. toto zjištění: oBéhem několika posledních měsíců, na podzim a v zimě, odhalila veřejná bezpečnost celkem 280 případů rozkrádáni a poškozováni státniho a družstevního majetku, jichž se dopustilo 350 pachatelů z řad kulackých rodin...<1 Mezi »zachráněným« t.j. zabaveným zbožím bylo např. 16 elektromotorů a taky 30 hl vína. — Jaká možnost opojení z »úspěšné« akce! Některé problémy združstevňování. Komunistický režim chce dát naší vesnici nový, »socialistický« řád; prý lepší. Jedním z lákadel, jak jsme již připomněli, mělo být vzorné hospodaření státních statků. Povedlo se to? i>Zdaleka nemůžeme být spokojenu, řekl Novotný v červnu 1954. Wáznou, často kulhají na všechny čtyři . . .« (Rudé právo 12.6. 1954.) Státní statky Jsou pasivní desítkami milionům, napsala Práce dne 11.12.1956. A 19.9.1958 referoval slovenský Lud, že Jejich hospodaření se pohybuje zhruba na úrovni předcházejících let a celkově skončilo vysokou ztrátouu. Strojně-traktorové stanice (ještě v květnu 1957 jich bylo 258), jiný »pomocník« JZD, končí nyní po letech experimentování tím, že postupně rozprodávají stroje družstvům a omezí se na činnost opravář- skou — ačkoliv ještě před pár měsíci byly myšlenky na něco podobného označovány za »neopodstatněné« (Práca 4.7.1958). »Vzorná« družstva, zakládaná s plnou podporou režimu v prvních dvou letech kolektivisace se taky nevyvedla — at už jde např. o Kačice na Novostra- šecku, Poběžovice na Horšovotýnsku, nebo o Václa- vice na Liberecku, první družstvo IV. typu v ČSR, vítěze celostátní soutěže JZD v r. 1950 atd. Kravín tohoto družstva stál stát 21 mil. starých korun, bylo přiznáno v Rudém právu z 13.6.1956. Václavice byly už v r. 1954 »ne na dně, ale pode dnem; nikdo nedokázal nikomu říci po pravdě: ty kradeš, ty nesmíš krást!« (M. Soukupová v Rudém právu z 13.6.1954.) Nevyřešeným problémem jsou t.zv. kovorolníci, resp. stavorolníci — dělníci, kteří po práci na stavbách nebo v továrně obhospodařují s pomocí rodiny pár lánů pole. »Dosud víc než půl milionu hospodářství do dvou hektarů je mimo JZD«, napsala Práce 12.11.1958. Jde právě o tuto skupinu rolníků, pro niž se dnes používá názvu »drobní hospodáři«. Ke vstupu do JZD je zatím nepřinutil ani nátlak, který vyvinuly odborové organisace po usnesení ÚRO z 25.4.1957, ukládajícím získat je pro kolchozy. Je to tvrdý oříšek pro režim, nebot jde o »třídně« nezávadné zemědělce, kteří vědí, že v JZD moc pšenice nekvete. Rozbití zemědělských organisací. Združstevňování zemědělských závodů není v komunistickém provedení jen otázkou scelování půdy a ustavování vyšších hospodářských jednotek s cílem znásobit zemědělskou výrobu — ale na prvním místě, jak již bylo naznačeno, otázkou ideologickou. — Pohled na statistiku (i přiznání vedoucích režimistů) nás poučuje, že objem hrubé zemědělské výroby nedosáhl ještě ani v r. 1958 úrovně roku 1936. Režim obyčejně svaluje vinu za nízkou produkci na samostatně hospodařící zemědělce. Nemáme možnost prostudovat podklady pro toto tvrzení, ale už některé známé skutečnosti prozrazují, že je více-méně vykonstruováno. Kdyby samostatní rolníci měli stejnou možnost používat stroje a dostali stejné příděly např. umělých hnojiv jako JZD a státní statky, kdyby Dokončení na str. 15 [pageend7]8 TRIBUNA Román začíná před první světovou válkou. Hlavní postava — Živago, patři k ruským intelektuálům- filosofům, kteří odsuzovali zatuchlý život za cara a nespravedlnosti páchané na dělnictvu. V mnohém ohledu lze ztotožnit Živaga s autorem samým, s jeho názory na život a jeho láskou k člověku. Dle vzoru slavných ruských románů i toto dílo představuje nám mnoho postav, s kterými autor filosofuje o životě. Popisuje nám bohaté rodiny, dělníky revolucionáře, zvrhlé zbohatlíky i zanícené studenty na universitě. Doktor Živago je lékař, filosof a básník. Prodělá první světovou válku na frontě jako lékař. Scéna jedna za druhou se kupí, válka ještě neskončila a vzplane revoluce. Dr. Živago se vrací ke své mladé ženě a synovi v Moskvě. Město prodělá strašné dvě zimy hladovění a žena Toňa ho přemluví, aby se spasili útěkem za Ural, odkud pochází její matka. Cesta vlakem trvá týdny a popis tohoto dobrodružství je nezapomenutelný. Vlak připomíná úl lidi, kde každý člověk, dělá co může, aby se zachránil při životě. Konečně Dr. Živago s rodinou dorazí do Varykina. Továrna a rodinný majetek je sice v rukou revolucionářů, ale správce je lidský a dovolí jim obývat opuštěný čelednik a pěstovat si na zdivočelé zahradě brambory a zeleninu. Rodina je štastná, i když se musí rvát s přírodou o uhájení živobytí. Z Toni se stane velmi praktická hospodyně. Lékař chce žit jen pro rodinu, v těsném semknutí s přírodou. Celý Ural je však ve varu, bílí a rudl se předstihuji v ukrutnostech. Dr. Živago je zajat vůdcem partyzánů, synem svého dobrodince správce. Přes půldruhého roku žije s partyzány v sibiřském pralese. Partyzáni ho potřebuji, je mnoho zraněných, ale lékař si nikdy nezadá ve svém přesvědčení, zůstává stále lékařem-filosofem, statečným a soucitným člověkem. Říká na přiklad veliteli partyzánů: »Sociálni zlepšeni, jak se o tom mluví od revoluce, mne nenadchne. Vůbec se to neprovádí a už jen to řečněni stálo moře krve. Nejsem si jist, že účel světi prostředky. Co však vůbec nesnáším, je povídáni o 'zformováni a přetvářeni' života. Kdo takto mluví, neví nic o životě. Cožpak je život kus syrové hmoty k - hnětení? Lidský život není žádnou hmotou, je to obnovováni sebe, život se sám obrazuje, křísí a jeho přerody nekonečně předstihuji vaši theoriit. Dr. Živago se trápí vzpomínkami na rodinu, jaký je asi potkal osud v kraji, kde zuří boje (třikráte je tu zmínka o Češích bojujících proti bolševikům). Autor překrásné popisuje nálady sibiřského pralesa, ale všude v zemi uzákoň lidské civilisace byl zastaven a vládne jen zákon džungle:. I zde však jsme svědky hrdinství matek, budujících vlastníma rukama mosty přes močály tajgy v šíleném úsilí zachránit své rodiny před záhubou. Konečně se podaří lékaři utéci z partyzánského tábora, když se však po velkém úsilí dostane ^domm do Varykina, rodina tam nenajde. Žena s dětmi a otcem utekla před tlupami válčících a vrátila se do Moskvy. To je osud statisíců, milionů — rodiny stále hledají své drahé. Mnozí zmizí beze stopy. Žije se ve stálém strachu a zmatku. Jak praví hrdinka románu Lara: uZa mého dětství se předpokládalo, že se má žit, jak diktuje rozum a svědomí. Vražda byla neslýchaná, ale teí, co jsme vrženi do davového šílenství, surovost a vražděni je nejen legalisováno, dokonce odměňováno':. I Lara stále někoho hledá. Za války hledala svého mladého manžela, Pasu Antipova, učitele, syna železničního zřízence-revolucionáře, odsouzeného carem na Sibiř. Pasa unikne německému zajeti a proslaví se později jako vojevůdce revoluce. Nepřidá se však ke komunistům a skonči špatně, jako téměř všichni ušlechtili lidé. Revoluce je pohltí. Lara se již nikdy nesetká se svým manželem. Stane se milenkou Dr. Živaga, je symbolickou postavou ženstvi, touhou člověka po souladu a krásnu. I ona zmizl v propadlišti beze stopy a zemře neznámo kde, neznámé číslo v koncentračním táboře. Její dítě se stane bezprizorným sirotkem, jakých bylo v Sovětech na statisíce. Po svém útěku ze zajeti je Dr. Živago tak zmožen DVA SOVĚTŠTÍ OBČANÉ - BO Jméno Borise Pasternaka, nositele Nobelovy ceny tisku od té chvíle, co sovětská vláda odsoudila jeho román vyjít nesmí a po přečtení díla se nelze divit — n komunismu byl v Sovětech dovolen. Statisíce čtenářů na Západě si přečte proslavené čtenář, nepochopí zlomek ruské tragedie. A jak by celého národa, znásilnit miliony lidí a dohnat je k vra byla obrovským mraveništěm, kde člověk je jen hmy aby se zachránil, a když si již myslí, že se mu to a všechno rázem zničí. Ubozí zoufale utíkají, neví k Tak to vypadalo v SSSR po každém novém zása kdy a koho teror postihne, zda jednu ubohou obět, svými útrapami a zklamánim, že těžce onemocni a nikdy již nenabude chuti do života. Po nějaké době se vydá nazpět do Moskvy a větší část z Uralu vykoná pěšky. Vraci se jako vychrtlý, otrhaný žebrák. Svou rodinu v Moskvě však nenajde. Žena, dvě děti a tchán, známý ruský profesor chemie, dostali rozkaz se okamžitě vystěhovat (nové nařízeni Moskvy, které však nezůstalo dlouho v platnosti). Odjeli tedy narychlo a teprve po letech slyšel o nich z Paříže. Nikdy se však již s rodinou nesešel. V Moskvě, v bídné světnici, živoří Dr. Živago. K vykonávání povolání bylo by zapotřebí tolik pracovních povoleni, prověrek komunistických úřadů, doprošováni, úskoků, že na to nemá již sil. Protiví se mu komunistická nabubřelá hantýrka a řekne svému příteli z dětství: »Jak nemá být naše zdraví ohroženo, náš nervový systém otřesen, když říkáme pravý opak toho, v co věříme, když se plazíme před tím, co nenávidíme. Je mi trapné, když musím poslouchat tvoje krasořečněni o tvém převychováni a o tom, jak jsi zmoudřel ve vězení. To je jako by se kůň radoval z toho, že byl připraven o svobodu a zkroceno. Snaží se psát o své životni filosofii, ale i psaní ho vyčerpává. Očividně upadá, chátrá a předčasně zmírá srdeční chorobou v necelých čtyřiceti letech. Dr. Živago je symbolem nadějné, ztracené generace ušlechtilých, vzdělaných lidi, věřících v opravdovou, trvalou nápravu cestou humánní. Všichni byli smeteni komunistickým peklem. Pasternakův názor na komunistický systém nejlépe vystihuje krátký rozhovor dvou sovětských důstojníků v epilogu, kdy již Dr. Živago je mrtev. V létě 1943, po vítězné bitvě Rudé armády, sejdou se dva přátelé z dětství, oba přátelé Dr. Živaga z universitních let. Jsou to podporučík Gordon, syn bývalého profesora, a major Dudorov, syn bývalého teroristy z povstání r. 1905, profesor historie v Moskvě. Shledávají se po letech a v několika větách si řeknou o sobě to hlavni: Dudorov řiká Gordonovi: vNeměl jsem to tak nejhorši. Odseděl jsem si to sice dvakrát — po druhé jsem byl souzen dle jiného soudního paragrafu — ale v obou případech mohl jsem se vrátit z vězeni do školy ke své profesuře a když vypukla válka, nastoupil jsem jako major a ne jako ty, vězeň disciplinárního bataliónu':. Ani Dudorov, ani Gordon si neřeknou, proč vlastně byli odsouzeni. Z jejich řeči vyznívá, že věznění bylo běžnou záležitosti, nad kterou by bylo zbytečné uvažovat. Důvod ovšem byl ten, že režim musel vládnout terorem a že potřeboval otroky na práci. Gordon vypráví, že byl odsouzen do zasněžené divočiny, do nejhoršího z trestaneckých táborů. Holýma rukama na dalekém severu, za nelidského zacházeni, si odsouzenci vybudovali chýše z ulámaných větvi a později celý trestanecký tábor. Málokdo to utrpení přežil, přibývali však stále noví a noví trestanci, vypráví Gordon. »Byli z nás dřevorubci. Káceli jsme stromy, zapřáhli jsme se k sněžnému pluhu zapadajíce po pás do sněhu, táhli jsme kmeny z pralesa. Ani jsme nevěděli, že je válka. Jednoho dne dali nám vězňům možnost sloužit v disciplinárním bataliónu. Vyvázneme-li, bude nám dána svoboda. Byli jsme hnáni [pageend8]TRIBUNA 9 RIS PASTERNAK A J. ŽIVAGO za román »Doktor Živago«, bylo denně ve světovém ílo a zakázala mu přijmout nejvyšší poctu. V SSSR opak by bylo k podivu, kdyby tento obraz života za dílo, ale ani jeden z tisíců, ani citlivý a vnímaný aké mohl pochopit, co to znamená převrátit život ždění a zoufalství, až k šílenství. Jako by celá země zem ploužícím se s těžkým břemenem. Spěchá, spěchá, podařilo, bota nelidského obra šlápne do mraveniště am, padají jeden přes druhého, statisíce jich zahyne. hu z Moskvy, za nové vlny teroru. Nikdo nevěděl, či celou rodinu. — do prvních řad, stále do útoku, přes minová pole, bez ochrany, říkalo se nám právem ‘četa smrti’. Nevím, jakým zázrakem jsem zůstal naživu. Téměř celá četa byla vyhlazena. Věř mi, bylo to sice učiněné peklo, ale bylo to blaho v porovnání s hrůzou koncentračního tábora^. Ano, odpovídá mu Dudorov, syn teroristy, uválka byla závanem čerstvého vzduchu, očistujici bouřkou, dechem vykoupenu. Gordon vysvětluje komunistický teror takto: ^Kolekti- visace půdy byla velký omyl, neštastný zásah, ale (režim) se k tomu nemohl přiznat, a aby zakryl svůj neúspěch, použil všech způsobů teroru, aby odnaučil lid přemýšlet, mít vlastni úsudek, aby je donutil vidět, co není, aby tvrdili pravý opak toho, co viděli na vlastni oči. To vysvětluje bezpřikladné ukrutenstvi za vlády tajné policie ... A když válka vypukla, její skutečné hrůzy, skutečné nebezpečí a hrozba smrti byly požehnáním v porovnáni s nelidskou nadvládou lži a přinesly úlevu, poněvadž prolomily zajeti mrtvé litery^. Touto hroznou obžalobou konči vlastně kniha ze života Dr. Živaga, až na poslední stránku epilogu. Po deseti letech Dudorov a Gordon, universitní profesoři, se opět sejdou a dumajice nad spisem zesnulého přítele lékaře — filosofa, dívají se do dálav a zdá se jim, že vidi nad Moskvou růžovou zář nového jitra. Sebe růžovější brýle nevyhladí však z dějin 40 let nesmyslné krutovlády, kdy s lidmi bylo zacházeno jako s hmotou, kdy všechny lidské životy dohromady — životy milionů lidi — neměly vůbec žádnou cenu. Vlasta Vrázová * * svobodných a nekontrolovatelným dorozumívacím prostředkem mezi spisovatelem a čtenářem: nabyl opět své povahy z Aesopových bajek. Spisovatelé jsou vestálkami totalitního režimu. Jsou vysoce odměňováni — a podezříváni. Ale takové jsou zákony duševní tvořivosti, že umělecky cenná díla vychází jen od těch spisovatelů, kteří, at se jakkoliv snaží, nemohou sledovat předepsanou ideologickou linii bez občasných výbuchů protestu. Ne že by protest sám o sobě, byt i zajímavý a mnohé odhalující, vytvářel prvotřídního, nebo i jen dobrého spisovatele: tak t. zv. liberální perioda v Polsku v roce 1956 přinesla sice spoustu protestů, ale ani jednoho zralého spisovatele. Dílo podstatných zásluh může být vytvořeno jen těmi, kteří jsou schopni širšího a hlubšího pohledu na lidské osudy, než je pohled ideologický či proti-ideologický. Tím nikterak nepodceňujeme hodnotu samého aktu protestu v totalitním státě, ale pouze ukazujeme jeho relativnost a jeho meze. Prosté protesty proti životním podmínkám v totalitním režimu se objevují více méně pravidelně jak v Sovětském svazu tak i v každé zemi sovětské sféry. Třebaže tyto protesty ukazují na celkový, ale nevyhraněný neklid intelektuálů, prozrazují zároveň nevyspělost tohoto neklidu. Aby se dosáhlo zralé kritiky a protestu, více než odpor k režimu musí být přítomno v kulturním prostředí spisovatele. Pod rouškou totalitní jednolitosti se musí vytvářet kulturní formy, které jsou skutečnými alternativami vůči těm, které zavedl režim. Příběh dvou sovětských občanů, Borise Pasternaka a Jurije Živaga je toho dokladem. Pasternakova existence je jednou z těch věcí, které se podle monolitických theorií totality prostě nemohou stát. Pasternakův otec, který byl malířem, ztrávil porevoluční část svého života v exilu. Paster- nak se rozhodl spojit svůj osud s revolučním úsilím ruského lidu. Toto bylo zřejmě vědomé rozhodnutí, protože za svého pobytu v Paříži až do r. 1935, kdy se volně stýkal s ruskými umělci-emigranty, měl dosti příleHitosti so rozhodnout pro tu či onu stranu Železné opony. Jeho rozhodnutí spojit svůj osud s osudem ruského lidu , však neznamenalo jeho osobní schválení Stalinova režimu. V roce 1937 prý odmítl spolupodepsat petici sovětských spisovatelů, žádajících popravu gen. Tuchačevského, a unikl prý odplatě jen dík ostatním spisovatelům, kteří ho kryli (?). Pokračoval ve své básnické tvorbě přes vládní útoky proti ní a navzdory tomu, že ostatní spisovatelé, kteří sdíleli jeho poměr k sovětské společnosti, byli systematicky likvidováni. Jediné možné vysvětlení Pasternakova přežití ukazuje vyvrcholení libovůle t.zv. »kultu osobnosti *. Stalin prý ho ponechával na životě, třebaže v úřední nemilosti, protože měl rád Pasternakovy. překlady georgijských básní. Konečně v roce 1948 začal Pasternak psát Doktora Živ ago, protože, jak sám praví, »řekl jsem si: musíš stát vzpřímen před svým vlastním jménem *. Co následovalo, komedie plná omylů, která skončila oficiálním sovětským protestem, snažícím se zabránit publikování Pasternakova románu v zahraničí, nechává nás někdy zapomenout na významnou skutečnost : Pasternak nabídl svou knihu italskému (komunistickému) nakladatelství v dobré víře, nikdy se nesnažil ji vydat proti přání sovětské vlády; později vyhověl žádosti vlády a požádal nakladatele o vrácení knihy. Tím se Pasternakův případ odlišuje od Džila- sova, který propašoval svou knihu z Jugoslávie v zjevném odporu proti vládě. Pasternak je sovětským občanem, v základě loyálním vůči sovětské vládě, jakkoliv kriticky se k ní staví, píšícím hlavně pro loyální sovětské občany, ne pro západní čtenářstvo. Ale právě tato okolnost dodává všemu, co říká, svrchované významnosti pro západního čtenáře a ještě více pro občany v kterékoliv části sovětského světa. * Sociologovi, snažícímu se z dálky rekonstruovat lidskou existenci pod moderním totalitním režimem v její celosti, je málo pramenů tak užitečných jako román, který režim připustí neb i nepřipustí k tisku. Od doby, co je norma »lidství«, která vtiskla nesmazatelný ráz evropskému románu 19. století, nahražena ideologickými dogmaty, získal román na přesnosti popisu to, co ztratil na kráse umělecké formy. Literární plody diktatury, zvláště tak konsolidované diktatury, jako vládne v Sovětském svazu, se stávají pravým zrcadlem zotročené společnosti. Prostřednictvím svých literárních pohůnků režim prozrazuje, jak si jednotlivce a společnost přeje; prostřednictvím těch, které režim toleruje přes občasné odchylky od ideologické linie, zachytneme záblesky toho, jak jednotlivec a společnost ve skutečnosti vypadají. Konečně mnohaletým pozorováním výkyvů ve vztazích mezi ideologických obsahem a uměleckou formou právě tak jako přírůstky neb úbytky na listině spisovatelů je nám možno nahlédnouti do objektivních a subjektivních podmínek intelektuální tvorby. Jiné stránky slovesné tvorby, jako užívání symbolů, jsou pramenem neocenitelných informací o převládajícím pojímání sociální skutečnosti, protože v totalitním režimu se symbol stal významným, nebot poměrně Pasternakův osud ve zkratce podává životní pod[pageend9]10 TRIBUNA minky poctivého intelektuála v totalitním státě. Jejich fysická existence je tak nejistá, že se často zdá být náhodným důsledkem osobního vrtochu hlavy státu neb pouhým přehlédnutím některého orgánu policejního aparátu. Avšak surové útoky, které režim pravidelně inscenuje proti lidem Pasternakova druhu, jsou známkou toho, že se je vědom jejich existence. Theorie přehlédnutí neb osobního vrtochu se zdá být popírána faktem, že tito lidé jsou nejenom ponecháni na živu; jejich díla jsou vydávána a dokonce přetiskována (na příklad v antologiích) v téže době, kdy vycházejí kritiky a útoky proti jejich tvorbě. Zdá se proto, že režim užívá těchto spisovatelů a jejich děl pro své vlastní dialektické účely — což znamená, že režim si uvědomuje, že spisovatelé opravdu neexistují ve vzduchoprázdnu, nýbrž že ve skutečnosti zrcadlí kulturní a přesněji řečeno ideové proudy významné části obyvatelstva. Dialektické útoky kritiků na literární tvorbu mají tedy význam spíše výchovný než represivní a ohlašující likvidaci. Jestliže nepředpokládáme, že ztrnulost režimu dosáhla stupně, jenž by jej vkrátku zbavil životnosti a životaschopnosti, pak musíme považovat vztah mezi stupněm otevřené kritiky a protestu proti režimu a policejním aparátem za ukazatele, do jaké míry považuje režim společenský vývoj a nesouhlas za slučitelné s bezpečnosti své mocenské posice. Za těchto nejistých životních podmínek je neobyčejně obtížné — jak potvrzují svědectví intelektuálů, kteří uprchli ze zemí za Železnou oponou — přemoci pud po sebezáchově za všech okolností a bez ohledu na cenu, kterou zaplatí na integritě a sebeúctě. Zdá se, že pocit svobody a s ním i návrat intelektuální integrity so dostavil u většiny intelektuálů teprve po uvěznění a soudu, čili teprve poté, co byli přinuceni pohlédnout tváří v tvář skutečnosti své situace a rozpoznali, že už nemají co ztratit. Jakmile si uvědomili, že »jejich dny jsou sečteny«, jakmile přijali skutečnost ztráty více či méně bídných pohodlí své existence, jakmile byli nevítaným zásahem režimu zproštěni pocitu viny, prýštícího ze zodpovědnosti za rodinu, jsou tito vězňové svobodni. Výsledek mocenského boje se stává bezvýznamným a jejich odvaha a odhodlanost se neřídí kolísáním mezinárodní situace. Je dokonce možné, že dlouholetý život v totalitním režimu nebo mimořádná intelektuální vitalita a obrazotvornost vyvolá v intelektuálovi tentýž prožitek i bez vlastního zatčení a uvěznění. K těmto mužům zdá se náležet i Pasternak. Je velmi těžké, ne-li nemožné, napsat plný nástin románu, který Pasternak napsal ve své svobodě pod Stalinovou botou. Je to román životopisný a jako takový nemá ústředního thématu. Má mnoho charakterů a situace, ve kterých je potkáváme, jsou tak rozmanité, že každý zkrácený výčet je více méně libovolným výběrem. Je to vlastně lidská historie prvních 40 let sovětského Ruska nebo lépe řečeno je to popis osudu části ruské inteligence. Jurij Živago je mladý doktor, vychovaný v předrevoluční ruské měštanské intelektuální rodině a prostředí. V sérii záběrů z jeho vlastního života a ze života různých sociálních vrstev v Rusku děj pokračuje do revoluce. Živago přijímá, dokonce schvaluje revoluci. Nemůže však přijmout hloupost a úzkoprsost jejího fanatismu a později se rozchází se sociální skutečností, ve kterou se institu- cionalisovala. Živago není rebel v aktivním smyslu. Nechce bojovat proti revoluci sám ani organisovat účinný odpor. V tomto smyslu není dialektickým protivníkem exponentů revoluce s jejich hantýrkou sociální zodpovědnosti. Není protirevolucionářem, nabádajícím k odporu ve jménu jiné koncepce sociální zodpovědnosti. Místo toho žádá právo automního rozhodnutí o míře svého začlenění do společnosti okolo něho. Není apatický, naopak živě reaguje na vše, so se kolem něho děje, a volně diskutuje o všem, počínajíc politickým mysticismem marxistických intelektuálů až po své názory na křestanství. Při tom však uniká začlenění do totalitní mašinérie. Cena, kterou platí, je dle názoru některých značná; jeho kariéra je zničena, jeho životní prostředky jsou závislé od náhody, a jeho konec následkem srdeční mrtvice v moskevské škarpě je daleko vzdálená standartů měštanské solidnosti. Přesto však umírá jako vítěz. Nesvrhl režim, ale postavil se mu na odpor a nepodlene. Nezdolal ho ani přímý tlak totalitního aparátu ani příslib odměn. Toto je opravdu typ člověka, kterého by se sovětský režim, a tím spíše novější satelitní režimy měly obávat. Je poměrně lehké vyvrátit jinou ideologii, vzdorovat systému jiným systémem, proti jednomu pojetí neomezené společenské zodpovědnosti postavit jiné pojetí. Je však nemožné systematicky vyřadit nesystematické, individuální odmítání reglementace. Jurij Živago se necítí zodpovědným jinému systému než sovětskému. Nevzpírá se absolutně začlenění do služeb systému. Nikdy se však nestává služebníkem právě tak, jako se nikdy nestane hrdinou, obětujícím i život. Největší spojenec, kterého totalitní režim má, je malichernost lidí, sklon k přeceňování hmatatelných hodnot na úkor nehmatatelných, a přesvědčení každého jednotlivce, že jakkoliv on sám je idealista, jeho soused bude vždy malicherný. Je to hlavně tento mravní faktor, který udržuje lidi v područí, jak proto, že část jich je opravdu malicherná, tak pro pocit osamění, které vyvolává v lidech, schopnějších odloučené a spirituální existence, podezřívání druhých z malichernosti. Pokušení »výti s vlky«, nechut k přijímání morální zodpovědnosti za sebe sama, konečně láme mravní páteř většiny. Naproti tomu Jurij Živago še nestará o mravnost a charakter svého souseda, stará se o svůj vlastní. Tím se mu podaří vštěpit trochu víry v lidskou slušnost i svým sousedům. Tato »privatizace«, zesoukromění, t.j. stažení vlastních hodnot z oblasti společenského souhlasu do sféry autonomního subjektivního rozhodování způsobuje, že řada postav v románu, včetně Živaga, je vypsána méně jasně, než je zvykem v západních románech. Třebaže kniha je hlubokou sondou do lidské duše, mnoho materiálu je podáváno opisně, bez závěru, a je ponecháno čtenáři, aby si vytvořil své vlastní mínění o jeho smyslu na základě vlastních zkušeností. Toto je snad největší umělecký výkon knihy, nečítaje otázky literární formy. Za podmínek privatizace tato mnohoznačná, impressionistická, zamlžená sociální skutečnost je právě to, s čím se každý jednotlivec musí vyrovnat, jestliže nechce přijmout zglajchšalto- vanou existenci, jak ji předpisuje oficiální propaganda. Toto zamlžení se nejjasněji projevuje ve vztahu Živaga k jeho nevlastnímu bratrovi, tajuplnému činiteli ve společenské hierarchii, který se nakonec stane za války generálem. Tento loyální aktivista a později zjevný bojovník za režim vždy pomáhá Jurijovi — loyálnímu neaktivistovi — z důvodů, které jsou ponechány čtenáři k proniknutí. Po Živagově smrti jeho nevlastní bratr shromáždí jeho básně a vydá je z právě tak záhadných důvodů. Na štěstí Pasternak nechybuje v tom, že by uváděl výslovně motivace a úvahy, které v denním sovětském životě nejen jsou samozřejmé, ale které lidé obvykle přijímají bez mnoha otázek, které by mohly být nebezpečné. Řada kritiků na západě tvrdí, že kniha je optimistická, pro její ujištění, že autonomní lidská slušnost může přežít a že podstata lidské bytosti nemůže být znásilněna žádným režimem. To však je malá útěcha. Protože Živago bojuje jen ústupový boj. Udržuje jakousi slušnost v sovětském světě a posiluje ji v lidech, se kterými se setkává. Není pochyby o tom, že v počáteční fázi diktatury takoví lidé jsou životně nutní. Ale jestliže se nespoléháme na protirevoluci jako na jediné řešení problému společnosti, utiskované totalitou, musí po Živagovi přijít jiní mužové, mužové Dokončení na str. 16 [pageend10]TRIBUNA 11 LISTY Z EXILU O PŘÍČINÁCH NAŠEHO SESTUPU Jakost výtvarného umělce se pozná lépe na malé kresbě než na velikém plátně a dlouhá kniha o nějaké politické otázce nemusí ukázat hloubku spisovatelovy poučenosti tak dobře jako pojednáni krátké. V krátkém autorovy slabiny se rychle projeví a naopak autor dobrý je krátkostí nucen k přesnějšímu formulováni svých myšlenek. Takovým dobrým autorem je V. Chalupa, který ve své studii, nazvané Communism in a free society — Czechoslovakia 1945-1948, dal nám ve zkratce dobře vyváženou odpověd na otázku, jak se komunismus postupně zmocnil politické moci v zemi se složitými spoleěenskými vztahy, v niž mohl vyzkoušet praktičnost své revoluční teorie. (Práci vydal Československý zahraniční ústav v exilu jako jeden ze sešitů svých Studies.) I člověk tak málo obeznámený s vnitřní strukturou tvorby politické moci v Československu jako autor této recense, musí konstatovat, že Chalupa se ponořil do problémů naší vnitřní politiky hlouběji než autoři jiní. Již jeho břitká kritika naši soustavy politických stran v dodatku studie je výtečná, nebol podtrhuje některé body, na něž se jinde zapomnělo, na přiklad skutečnost, že volič neměl žádný vliv na sestaveni (vázaných) kandidátních listin jednotlivých stran a že nějaká obdoba amerických »primaries« byla u nás neznáma. Souhlasím s konstatováním, že i nekomunističtí profesionální politici zacházeli s voličem jen jako s politickým objektem, od něhož žádali jen slepou poslušnost stranických vůdců. I jinde celá studie mi připadá velmi objektivním a ke všem spravedlivým vylíčením jednotlivých fási komunistického vítězství, a domnívám se, že velmi správně konči tvrzením, že naše demokracie podlehla komunistickému totalitarismu, protože nebyla živá, to je protože neměla wášnivé a oddané reformátory nebo dokonce visionáře, usilující neustále o vytvořeni dokonalé demokracie bez jejich slabím. Snad poněkud lépe jsem informován o mezinárodni situaci v kritických létech. Přesto však nemám, co bych vytkl první kapitole studie, nazvané ^International si- tuatiom. Spiše bych ji chtěl v některých bodech doplnit. Tak na přiklad mocenské vakuum ve Střední Evropě, o kterém se mluví na stránce 5. nevzniklo jen zhroucením Hitlerovy moci, nýbrž i ustoupením Anglie a Francie z velmocenského postaveni a psychologickou neschopnosti a nepřipravenosti Ameriky je včas ve Střední Evropě nahradit. (Viz na přiklad již spory mezi Churchillem a americkým vedením o postupu válečného taženi na evropském kontinentu, Rooseveltova smrt, americká demobilisace a nemohoucnost politicky využit atomové převahy, nedostatek politické protikomunistické organisace v Evropě atd.) Můj nejvlastnější zájem na Chalupově studii však tkvi jinde. Sama její znamenitost mi totiž přímo vnucuje otázky, na které neodpovídá A na které bohužel — snad až na zajímavý pokus J. M. Kolára a některých křestansky založených myslitelů — se dosud neodpovědělo vůbec. Čtu na přiklad v Chalupově studii (str. 7), že mistni demokratické síly stály osamoceny v boji proti místním silám komunistickým a marně čekám odpověď na otázku, proč u nás vůbec takové komunistické vnitřní sily vznikly. Nebo čtu (str. 8) o ideologické korupci širokých mas, a měli bychom se zajisté ptát, jak k této zkaženosti došlo. Jinde (str. 14) se říká, že národní výbory měly plenitudo potestatis a že ji užily k zničení zákonů, dokonce i ústavních, a zajisté i zde bychom se měli ptát, proč jsme si to dali líbit. Ještě dále (str. 16) se zase podle pravdy říká, že košický program širokým vrstvám celkem vyhovoval, což opět vylučuje svalováni vši viny jen na jeho autory. Na stránce 31. se popisuje, jak pražské dělnictvo bylo nezřídka prostě naloženo do autobusů a přivezeno někam protestovat, aniž vědělo, oč vůbec šlo, což ovšem je strašná obžaloba naši dělnické třídy a všech, kdo ji vychovávali. Dále na stránce 67. se říká, že naše veřejnost prostě čekala, co bude dělat president, a na stránce 68., že teprve po 23. únoru počala poznávat, že šlo o více než o výměnu ministrů ve vládě, čímž se dává mizerné vysvědčeni našemu demokratickému uvědomění a politické výchově. A konečně na stránkách 71.—72. se popisuje, jak dnes každý československý občan doma je hlídán aspoň devíti lidmi z devíti různých policajtských orga- nisaci. Nevnucuje se i zde otázka, kde se vezmou všichni ti špiclové, udavači a policejní náhenči v národě, který prý je z devadesáti procent protikomunistický a který byl jen obětí Stalinovy zvůle? Nezazlivám autorovi studie, o niž referuji, že na tyto otázky neodpovídá. Právem na ně neodpovídá, poněvadž takové odpovědi nepatří do publikace psané anglickým jazykem. Odpovědi na tyto otázky jsou naši vnitřní záležitosti. Je však již na čase, aby se o nich mluvilo a mluvilo vážně. . . Otázka přičiň komunistického vítězství u nás byla předmětem již mnoha dobrých studii, jednajících o politických poměrech a posuzujících naší situaci z politického hlediska. Právě znamenitost poslední studie V. Chalupy mno znova přesvědčuje o tom, že se na tomto poli o našem pádu více mnoho nepoučíme. Vše zásadní již bylo řečeno Chalupou velmi přesně. Myslím však, že tento autor první bude se mnou souhlasit, tvrdim-li, že, kdybychom zůstali jen na tomto politickém niveau, byla by odpovědnost vedoucích politiků za naši porážka ohromná a že bychom k nim byli nespravedliví. Teprve když sestoupíme s politických výšin do hospodářského, sociálního, mravního a vnitřního života všech Čechů a Slováků, můžeme se dopátrat hlubší pravdy. Kéž tak konečně učiníme a kéž si již nebudeme lháti o příčinách našeho sestupu do komunistického podsvětí. LADISLAV RADIMSKÝ K DESETI LETŮM SLUŽBY Desátá výročí našich exilových organisací mají trpkou příchut. Každý, kdo sám ztrávil deset let v exilu, dobře ví, kolik vytrvalosti, ba i fanatismu vyžaduje pokračování v díle v takovém rozsahu, v jakém bylo započato. Máme proto tím více důvodů pozastavit se u desátého výročí těch jednotlivců a institucí, kteří nejenom ve své činnosti vytrvali, ale ji i rozšířili a zintensivněli. Trpkost kterou pocitujeme, se nevztahuje ke skutečnosti, ze naplnění politických cílů exilu je daleko, ale spíše vyplý[pageend11]12 TRIBUNA vá z uvědomění, kolik intelektu a osobní oddanosti je ztraceno pro československý lid pro nepříznivé a neekonomické podmínky, za kterých jednotlivci a instituce plní své poslání. Zvláštní podmínky našeho exihj znemožňují ocenit práci jednotlivců a institucí podle měřítka, která bychom obvykle přikládali na ty, kdo jsou součástí integrované společnosti. Jak jednotlivci tak i instituce musí být oceňováni jen na základě té části jejich energie, která zbude pro exilovou práci po uspokojení životních nutností. A zde musíme použít nové měřítko: jak se jednotlivcům a institucím podařilo zajistit, aby většina jejich energie byla využita ne pro jejich existenční boj, ale pro exilovou práci. Malé procento využití energie exulantů, kteří jsou nebo by mohli být k disposici pro oficielní exilovou politickou činnost, je beze sporu bolestným problémem. Důležitější, a s každého hlediska škodlivější okolností je však neobyčejně malý počet oddaných a schopných jednotlivců (nemluvě o institucích), kterým se podařilo spojit zaměstnání s jejich politickým posláním tak úspěšně, že jsou s to věnovat exilu většinu své energie. Proměnit exil v zaměstnání a stát se »revolucionářem od 9 do 5« je nebezpečné pro ty, kteří tím ztratí pocit poslání; možným ziskem exilu je aspoň tato činnost od devíti ráno do pěti večer. Na druhé straně nejsilnější pocit poslání nezajistí nic jiného než stagnaci a diletantismus těm, kteří zcela opomenou dosáhnout kompromisu mezi ním a zájmy povolání. Tak v tomto vyhlazovacím boji, ve kterém čas je zřejmě proti exulantům a na straně komunistického režimu, může být talent pro úspěšné spojení pro- íesionelních a exilových zájmů nej důležitějším faktorem. Až se bude psát historie exilu, Josef Josten bude zařazen mezi jeho přední pracovníky, pokud se týče prokázaných služeb i koordinace profesionálních a exilových zájmů. Když Josten přišel do Anglie jako jeden z prvních uprchlíků jeho kapital byl menší než mnohých s nimiž se tu setkal. Měl určité množství osobních styků v Anglii, jistě ne však tolik jako někteří členové Londýnské exilové skupiny z II. světové války. Měl pár známých, většinou z ministerstva zahraničí, z nichž každý měl svůj vlastní okruh přátel. Tyto možnošti byly dány dohromady; to byl Jostenův začáteční kapitál. Co z něho Josten udělal, jak jej rozmnožil, zdá se nabývati neuvěřitelných rozměrů v porovnání s výsledky ostatních. Jádro Jostenovy činnosti je dobře známo. Čechoslovák a tisková služba FCI se staly příslovečné nejenom v exilu, ale i v cizích politických a novinářských kruzích. Josten dovedl opatři pro FCI politicko- novinářské sensace, které mu vynesly pozornost jak žurnalistů tak i tajných služeb na západě. Jak silná je Jostenova posice nejen v Anglii, ale i v celé Evropě, měl jsem příležitost být svědkem v rozmluvě s dvěma západoněmec- kými žurnalisty. Jeden z nich varoval druhého, aby se nestavěl proti Jostenovu politickému úsudku, protože »Josten by Vás mohl prohlásit za komunistu (v západním Německu), a to by byl konec Vaší kariéry«. Bez ohledu na to, zda by se to skutečně stalo — toto varování, které bylo vážně přijato, poukazuje na neobyčejně vysoký stupeň Jostenovy autority. Přinášení zpráv ze zemí za Železnou oponou exilu i mezinárodní veřejnosti tak rychle a přesně, jak je jen možné, nezabírá všechen Jostenův čas. Jeho archiv je plný výstřižků z hlavních světových časopisů, ve kterých vždycky našel příležitost vést neúnavný boj proti komunismu nebo za československou demokracii. Sémě které zašil do mezinárodního veřejného mínění, bylo tak jen zřídka ztraceno. Většina jeho kampaní a příspěvků vyvolala ohlas, příznivý a nepříznivý, dobrý, či špatný, který však nedal nikomu od Skandinávie až po Itálii zapomenout, že Československo stále ještě existuje. Dlouhodobé novinářské kampaně, třebaže účinné, nejsou dle Jostenova mínění vrcholem boje za obnovení československé demokracie. Josten cítí, že je třeba více podnítit veřejnou pozornost a ukázat prostému člověku v Londýně nebo New Yorku naše stanovisko. Josten je sponsorem nebo původcem mnohé důležité protikomunistické nebo protiso- větské demonstrace v Londýně. Řada z těchto demonstrací rozbila i úsilí sovětské propagandy v Anglii. Jiné trpěly nedostatkem prostředků a času. Každá z nich však úspěšně připomenula aspoň myslícím Angličanům, že není vše zlato, co se třpytí v sovětské výkladní skříni. Tento druh činnosti samozřejmě předpokládá co nej širší kruh známostí. Je dokladem Jostenovy fysické vytrvalosti, politické rozvahy a zkušeností, že se mu podařilo soustředit a vypěstovat osobní styk v Anglii natolik, že má nyní přístup ku každému úseku anglického veřejného mínění a života bez ohledu na stranickou příslušnost a ostatní obmezeni. Jostenovo jméno za politickou kampaní je ku př. členu kabinetu právě tak jako členu zahraničních zastoupení v Londýně dostatečným důvodem k tomu, aby byla s pozorností sledována. I nezbytně skoupé popsání Jostenovy činnosti zdá se být více než dost, aby vyplnilo komukoliv celý den. Někteří z nás, zvláště ti, kteří nebyli schopni věnovat exilu ani hodinu ročně, dobře vědí, že opravdu zaneprázdněn člověk má vždy čas na další práci. V Jostenově kanceláři je hromada žádosti o zařízení dodávky růží paní X. neb vymáhání nedobytné pohledávky. Leží ve stejné zásuvce s více či méně zdvořilými odmítnutími poskytnutí pomoci od československých exulantů v Anglii. Je těžko říci, zda obsah této zásuvky je smutnějším čtením než obvykle hloupé a někdy nečestné útoky proti němu a jeho práci z řad exilu a jeho nepřátel. Josten pracuje průměrně 16 hodin denně a jen ten, kdo se pokoušel najít okamžik, kdy se jeho telefon odmlčel, nebo se snažil s ním promluvit doma nebo v kanceláři pět minut bez přerušení, může si udělat obraz o tom, jak pro něj proběhlo posledních deset let. Aby toto tempo vydržel, musí být Josten ve výtečném fysickém stavu. Nadto však musí být citově fanatickým nepřítelem totality. Je velmi ochotným člověkem, ale jeho zjevná přívětivost a ochota dívat se na věci s hlediska druhých je klamná. Josten prostě nemá času pro hlediska druhých. Člověk s ním může buď souhlasit neb nesouhlasit. Nemyslím, že na to příliš dbá — nemá na to čas. Je příliš zaneprázdněn svou vlastní cestou, děláním věcí, o kterých on pocitu je, že musí být udělány. Tento muž — zahraniční ministerstvo, ministerstvo informací, a úřad pro psychologickou válku v jedné osobě — je také hotovým naučným slovníkem o Československu a československé literatuře. Je pravděpodobně nejlépe a jistě jednou z nejlépe informovaných osob o běžném vývoji v Československu právě tak jako o politické situaci věci československého exilu. Bohužel je sám. Je si intensivně vědom nedostatku času pro úvahy, ví že by měl mluvit a psáti o věcech, o kterých tolik by mělo být řečeno a napsáno. Protože však jedinou pomoc kterou byl schopen zrekrutovat v Londýně dostává od zaměstnanců, kteří jsou placeni z výtěžku jeho novinářské služby, musí nechat mnoho nedoděláno. Opouštěje malý dům č. 4 v Holland Řoad v Londýně, má člověk pocit, že jediné, co nám zabraňuje stát se velmocí (aspoň v Londýně) j e neochota londýnských exulantů pomoci Jostenovi v jeho zřejmě tak úžasně úspěšném díle. A trpkost se navrací. Rudolf Otto [pageend12]TRIBUNA 13 Z DOPISŮ A DISKUSÍ Z HISTORIE JEDNÉ OSOBNOSTI S opožděním čtu březnové a dubnové číslo Vaší Tribuny, ve kterém píšete o vystoupení Osuského proti presidentu Benešovi. Protože jsem žil 30 let v Paříži a během této doby jsem činně pracoval v krajanském životě jako vzdělavatel a jednatel pařížského Sokola, měl jsem příležitost sledovati po celou tuto dobu protibenešovskou politiku Štefana Osuského Když jsme pořádali výroční oslavy Čs. republiky, pro representaci pozvali jsme vždy vyslance Osuského. Po jeho proslovech jsme byli vždy zklamáni, protože byly velmi osobní. Mnozí z nás pro zajímavost si dělali čárky kolikrát Osuský bude opakovat: »Já a president Masaryk . . .« Těch »Já« bývalo v 15ti minutovém proslovu na třicet a nikdy ani zmínka o presidentu Benešovi. V době Mnichova, kdy Pařížský Sokol první z krajanských spolků zdvihl prapor II. odboje, byli jsme přímo vzrušeni nečinností Osuského a jeho tiskové služby. Denně jsme intervenovali na vyslanectví, proč na lži německé propagandy ve francouzském tisku není odpovídáno. Na jedné schůzce, kterou jsme měli u Osuského přímo na vyslanectví, odpověděl nám povýšeně. : ,Naše věc je tak dobrá, že nepotřebuj em na nic protestovat, a konečně to je moje věc, vy mě_ nebudete nic učit.’ Žurnalisté pařížských velkých denníku často se nás dotazovali na příčinu nenávisti Osuského vůči Benešovi, se kterou se Osuský v pařížských politických a diplomatických salonech nikterak nezkrýval. Je vidno, že Osuský si ještě dnes vyřizuje svůj starý osobní spor presidentem Benešem, který bohužel již mu nemůže odpovědět, a proto přicházím alespoň s tímto důkazem o práci Osuského v Paříži. Dalším důkazem je kopie dopisu, který poslal Pařížský Sokol Osuskému jako protest proti jeho štvaní nejen proti presidentu Benešovi, ale i českému národu, protože již v té době nadržoval slovenským separatistům. S pozdravem Jiří Špánek Starosta Sokola Slávského Vzdělavatel Sokolské župy střední Předseda Tiskového výboru Oblastního výboru ČSNRA Vicepresident French War Association of Illinois Opis: V Paříži dne 4. listopadu 1939. Panu Dr. Štefanu Osuskému, vyslanci Československé republiky, Paříž Vážený pane vyslanče: Pařížský Sokol se na své dnešní schůzi usnesl energicky protestovati proti Vašemu projevu, který jste učinil při oslavě národního svátku dne 29. října v sále »Office du Tourisme«. Ve Vaší řeči užil jste výroků, které nutně vyvolaly dojem, jako by za naši národní katastrofu nesl vinu jedině náš národ doma a jako by se svévolně podrobil Hitlerově panství. Byli jsme nemile překvapeni, že jste takovýmto způsobem mluvil v přítomnosti Francouzů. Pokládáme za svoji povinnost vám sděliti, že naše členstvo a jistě i převážná většina přítomných krajanů byla Vaším projevem nemile dotčena, a jako národní CHYBA TISKU NEBO DĚJINY NA SOVĚTSKÝ ZPŮSOB? »Pan Štefan Osuský, předseda československé vlády v exilu, promluví jako host na studentském shromáždění Wilkes College v úterý dopoledne vil hodin v kolejní tělocvičně. Dr. Osuský, dynamický řečník o mezinárodních problémech, promluví o svých zkušenostech ve vedení evropského podzemí proti Sovětskému Rusku, zejména ve své rodné zemi.« Wilkes-Barre, Pa., Independent, 8. února 1959. organisace československá odmítáme důrazně obžaloby Vámi pronesené. Za Pařížský Sokol: Augustin Smutný Leoš Mileč místostarosta jednatel Fr. Fiedler vzdělavatel Jiří Spánek starosta Karel Tichý náčelník Členové výboru: V. Roubla, J. Holeček, Štefa Kleinová, Jan Lukeš, V. Komárek, Jiřina Tichá. DVĚ STRÁNKY JEDNOHO ČÍSLA Ivan Zvěřina podává, otevřeným dopisem čtenáři bilanci prvého roku ZÁPISNÍKU a nárys jeho další cesty. Jeho článek je plný dobrých předsevzetí, návrhů a připomínek, jak »dělat noviny« a zachovat pravidla slušné hry. Nebylo vyřizování osobních účtů ani kašpárkovských soubojů politických nebo skupinových loutek. Redakce byla nad toto povznesena, nebot shledala, že »exilové smetiště« (dle komunistů) se scvrklo na malý růžek snašeho pole« (dle Zápisníku), z jehož dotlévání tu a tam vyrazí puch osobní nevraživosti. Čtenář však s překvapením shledal, že pravidla slušné hry byla porušena již na 12. straně téhož Zápisníku, kde »puch osobní nevraživosti* vyšel přímo z komentáře redakce k sProhlášení šesti členů zastupitelstva RSČ«. Prohlášení šesti členů je zcela odůvodněno formulováním čs. politické akce v zahraničí a jejího programu, jak uvádějí, a právem se mohou distancovat od minulosti Rady, nebot právě z úmyslů dobrých a čestných se chtějí podílet na tom, čím má Rada býti a čím nebyla. Ž toho důvodu ji po deset let kriti- sovali, nikoliv veřejně napadali a hanili. »Tito pánové* se nedostali do Rady milostí starších politiků, nýbrž na základě svých schopností a práce, kterou během 10 let v exilu pro čs. věc vykonali, a proto nemohou být nemorální. »Tito hoši* se nedostali do Rady jen proto, že už ztrouchnivěla, a nebylo jim třeba takového momentu vystihnout. Jsou si vědomi, že je třeba, aby exil měl určité politické těleso, které by za nás mluvilo v případě nepředvídaných meziná- rodně-politických změn, avšak zároveň dávají veřejnosti najevo, že nebudou svou účastí krýt, kdyby došlo k další stagnaci v Radě tak, jak se stávalo v minulosti. Nazývat někoho nemorálním a ztotožňovat jeho jednání s praktikami komunistů jsou silná a urážlivá slova, a nelze se ubránit dojmu, že tomu, kdo komentář psal, nešlo o kritiku prohlášení, nýbrž o poškození dobrého jména šesti podepsaných a RSČ. JACÍ js me [pageend13]14 TRIBUNA ZÁPISNÍK se po jednoročním vycházení uvedl jako časopis dobré úrovně, avšak autor komentáře, pan »ch«(?) jej shodil na úroveň bývalé Bohemie nebo jí podobné Modré Revue, vydávané panem (dr.) J. Beranem. Doufám, že Ivan Zvěřina, mající smysl pro pravidla slušné hry v »dělání novino, bude pro budoucnost dbát, aby časopis, jehož úvodníky píše, nenapadal slušné lidi a nestal se tak součástí exilového smetiště. Alois Šalamoun HOSPODÁŘSKÁ BUDOUCNOST ČESKOSLOVENSKA V budoucnosti vývoje hospodářství Evropy je rok 1958 důležitým mezníkem. Počátkem tohoto roku vstupuje v platnost a život Evropské hospodářské společenství. Je to po Schumanově Souručenství uhlí a ocele, známém jako Montánní unie, další a snad i rozhodující krok k hospodářské a tím také politické integraci Evropy. Šest západoevropských států, představujících naprostou většinu evropského průmyslového potenciálu — Francie, Federální Republika Německá, tři státy Beneluxu Holandsko, Belgie, Lucembursko, a Itálie se po dlouhých údobích historických rozporů a tragických válek spojuje vedeno ideou společného hospodářského prospěchu a sociálního pokroku. Postupná unifikace měnové politiky, odbourávání celních přehrad a připravující se jednotnost sociálního zákonodárství a regulace pracovního trhu, rozpočtená na údobí přibližně patnácti let může býti považována za praktickou základnu k vytvoření Spojených států evropských. Toto všechno za předpokladu, že těchto plánovaných patnáct let bude klidných, bez politických a mocenských výkyvů a konfliktů. Při studiu Evropského hospodářského společenství (EHS) naskýtá se otázka, jaký bude poměr tohoto nového útvaru k Československu a jeho hospodářské budoucnosti. Československo celou svou hospodářskou strukturou náleží nesporně do oblasti, která tvoří EHS. Věříme-li, že se Československo vybaví ze sovětského područí, ptáme se samozřejmě, zda by byla v budoucnu možná okamžitá integrace do soustavy EHS. Toto by bylo prakticky možné, kdyby k uvolnění ČSR došlo dnes nebo zítra; a i tak by již zde byly určité překážky. Když však musíme bráti v úvahu, že k tomuto spojení nemůže dojiti v přítomné době, nezbývá než počítat s překážkami hospodářsko-sociálními, finančními, organisačními, které se postupem času ještě zněkolika-násobí. Československo přináleží dnes do hospodářské soustavy, která je známa pod názvem Blok hospodářské pomoci. Pro svu hospodářsku vyspělost je dnes ČSR průmyslově nej silnějším partnerem Bloku a pro svou vysokou specialisaci průmyslové výroby se stává pozvolna hospodářskou mocností. Vzhledem k současnému politickému rozvrstvení a pozvolna se měnícím sférám zájmů jednotlivých mocenských bloků ve světě, hlavně v Asii a Africe u t.zv. národů, »které se dosud politický nezavázaly«, nalézá československá hospodářská expanse znovu trhy, které patřily k tradičním exportním jeho prostorům. Po roce 1948 ztratilo Československo naprosto svůj vývoz manessmanových trubek do Holandska. Dnes, kdy Holandsko není už pánem v Indonésii, získává ČSR znovu své původní pole a vyváží trubky do olejářské oblasti Indonnesie přímo. Stejně tak vidíme čs. těžký průmysl více než úspěšně zápolit na trzích Středního východu, celého arabského světa, Indie a jihovýchodní Asie. Studená válka přinutila ČSR k tomu, aby se přeorientovala celkově na východ, a to jak po stránce surovinové základny (až na švédskou rudu), tak hlavně po stránce odbytové. I když si prostudujeme nově se připravující obchodní a platební smlouvu ČSR — USA, bude její obsah více vývozem amerických přebytků do ČSR než zvýšením expanse československého vývozu do Spojených států. ČSR nemá dnes možnosti nabídnouti americkému trhu to, co dříve bývalo základem našich vzájemných styků. Důraz sovětských a tím i československých pětiletek na těžký a zbrojní průmysl stejně tak jako hospodářské ochuzení čs. pohraničních území odsunem zničily kdysi světoznámý československý průmysl ušlechtilého skla, porcelánu, keramiky a textilu, v kterýchžto oborech byla ČSR vždy vedoucím vývozcem. Ušlechtilé a specielní ocele, které od ČSR Spojené státy vždy kupovaly, dnes mají jiný nucený směr vývozu. Nezbývá toho tedy příliš mnoho pro náplň nové smlouvy, která měla býti v roce 1958 podepsána. Je tedy jasné, že stále se prodlužující a prohlubující mezera mezi západem a Střední Evropou, ovládanou dnes Sověty, upevňuje víc a více hospodářskou orientaci Československa, stejně tak jako i ostatních středoevropských států, směrem na východ. V Evropě se však vytváří nová hospodářská situace, se kterou je třeba vážně počítat pro budoucnost. Přibližně za patnáct až dvacet let bude hospodářské rozdělení severní polokoule vypadati pravděpodobně takto: a) severoamerický kontinent (USA a Kanada), b) Evropské hospodářské společenství se silnou spoluprácí Velké Britanie a pravděpodobně Skandinávské unie, c) sovětský Blok hospodářské pomoci. Je pochopitelné, že tyto bloky budou mezi sebou nejen soutěžit, ale i zápasit o hospodářské ovládnutí světa. Naskýtá se tedy otázka, jaké může býti východisko pro ČSR a ostatní středoevropské státy z této situace ve chvíli, kdy přestane sovětská nadvláda. Okamžitá integrace Československa jako nej západněji položeného člena do E.H.S. se postupem času stane nemožnou. I samostatná existence po vzoru Švýcarska a dnes Rakouska bude nemožná. Tyto státy dnes mají vysoce výnosné výhody ze své posice bursovního prostředníka v t.zv. studené válce mezi Západem a Východem. Přestane-li studená (či jiná) válka mezi Západem a Východem, změní se i podklady dnešní švýcarské a rakouské prosperity. Je proto nutné viděti budoucnost ČSR v těsné koordinaci se sousedy, z nichž na prvním místě je Polsko. Jestli se asi před padesáti lety razilo politické heslo »byli jsme před Rakouskem, budeme i po něm«, můžeme dnes prohlásiti totéž hospodářsky o ČSR a SSSR; čs. průmysl byl před sovětským, zůstane i po něm. Všechny přirozené výhody spolupráce dlouholetých sousedů, jejichž historie je si v mnohém tak podobná, neměly v době mezi posledními dvěma válkami dostatečné podpory vlád obou států, aby se vyvinuly ve více než benevolentní neutralitu. V atmosféře politické nejistoty a vzájemné nedůvěry se nemohlo dařit rozvoji hospodářských styků. Že zde byly — a to v míře daleko předčící politický chlad, je pouze důkazem, že se tyto dvě sousedské země potřebují a doplňují. Nynější situace, která spojuje oba státy pod jedním diktátem a nutí je ke spolupráci v rámci Bloku, může míti příznivé důsledky pro budoucí vývoj. I když všichni politikové nejsou ještě zdaleka přesvědčeni o nutnosti úzké spolupráce a hledají jen v rámci svých politických stran spojence na druhé straně řek Ostravice a Olzy, vidí technici a národohospodáři většinou jasně, jaká musí být budoucnost pro oba státy. Áž Polsko ztráví hospodářsky území dolního Slezska, která získala od poraženého Německa, stane^se rovnocenným partnerem průmyslově vyspělému Československu. Na tomto podkladě je možno uvažovati o vybudování hospodářské konfederace polsko-československé, která by mohla býti prvním stupněm k spojování střední' a jihovýchodní Evropy jako rovnocenného partnera E.H.S. Státy střední a jihovýchodní Evropy přebudovávají se postupně pod nátlakem Moskvy v průmyslové státy. Pro budoucnost je to značnou [pageend14]TRIBUNA 15 výhodou. Polsko se svým zinkem, Maďarsko s bauxi- tem, Rumunsko s naftou, Jugoslavie s mědí a Bulharsko se zásobami rud budou daleko rovnocenějšími partnery v příštích jednáních o uspořádání Evropy a stanou se také atraktivnějšími partnery v jakýchkoliv hospodářských kombinacích. V tomto směru není budoucnost tohoto důležitého evropského prostoru ztracena. * * * -flf- SOUDÍ SE NÁS TAK . . . Zde vám zasílám váš časopis zpátky, nebot já jsem na pensi a jsem 78 roku stár, já nemohu rozhazovat peníze na hlúposti, nebot já vlastně s Československým zahraničním ústavem v exilu nesouhlasím. Vícekrát mi nic neposílejte. J. J., Chica,go ... I ONAK Patřím mezi příslušníky československého exilu, kteří práci vás všech, kteří se účastníte práce v Čsl. zahraničním ústavu, plně oceňují a respektují jako velmi dobrou a nám všem a našim zájmům užitečnou práci příslušníků mladé generace našeho exilu. Byla jsem členkou Čsl. Zahraničního ústavu doma, ve vlasti a proto pokračování činnosti jeho třebas na rozličném poli působnosti sleduji s největšími sympatiemi. Lituji velmi srdečně, že moje ne zrovna příznivá finanční situace zabraňuje mi přispět větším obnosem k podpoře vaši činnosti, ale jakmile budu moci zase vydělávat, velmi ráda si připravovanou knihu The Rise and Development oj a Totalitarian State objednám. Dnes přikládám šek na S 3.00 jako předplatné pro Tribunu. Budu ráda, když mi můj slib připomenete. Srdečně vás zdraví a plný, zasloužený morální i finanční úspěch v práci přeje vaše J.Z., New York ŠEK Z PRAHY Vážení pánové: Státní spořitelna v Praze, kde jsme měli část našeho majetku v bezpečnostní schránce, zabrala majetek, ale vrátila nám nájemné které jsme předplatili za schránku. Nevím lepší upotřebení pro tento obnos než pro Váš ústav a dovoluji si Vám posílat přiložený šek na obnos $ 10.86. S veškerou úctou zůstávám Váš Vám oddaný . Dr. F. H. K. H. Hájek: PROBLÉM REVOLUCE A KOLABORACE (Vyšlo ve sborníku »Kniha esejů«, Mnichov 1957) Pisatel této brožurky vměstnal do šestnácti stránek celou problematiku československého politického života posledních dvaceti let. Na jedné straně si zasluhuje pochvalu za odvahu zabrat se do problému tak ožehavých a — bolestivých; na druhé straně pokrčí čtenář rameny. Způsob jakým autor rozebral a vysvětlil události posledních desetiletí je příliš příkrý, absolutní a — nehistorický. Neupíráme nikomu právo soudit a odsuzovat — stane-li se tak po rozumném zvážení všech faktorů a okolností. Tuto příkrost lze vysvětlit a odpustit: brožurka byla psána hned po potlačení maďarské revoluce (psána v únoru 1957). Faktory, jež Hájek jmenuje, hrály jistě roli, chceme-li vysvětlit relativní pasivitu českého a slovenského národa v roce 1956. Nelze však celou historickou situaci vysvětlit, když se na ni pohlíží pouze s jednoho hlediska. A kromě faktorů Hájkem jmenovaných tu hrály úlohu také faktory jiné. Nedůvěra k sousedům z roku 1939 doma ještě nevyhasla. Je pravda — demokratické Německo jde cestou čirého evropanství, ale vymřely už docela myšlenky z let třicátých? U Poláků a Maďarů hrál odletý odpor k ruskému národu také značnou roli. V československém prostředí tento odpor sice vzrostl po zkušenosti posledních let, ale nemá historické pozadí. Je československá elita tak zkažená, že není schopna velkých činů ? Pokud se díváme j en na odvahu k povstání a bojování, pak musíme říct, že se Čechoslovák ke krveprolévání odhodlává jen pomalu. Ale historie není ještě skončena: To, že v ČSR nebyla v roce 1956 revoluce, ještě neznamená, že tam nebude o několik let později a že ČSR nebude mít hrdinné povstání. Když se díváme na věci s j iné perspektivy, pak se nám jeví čs. stát — prvá republika (výtvor to čs. elity).— ještě v příznivém světle — přes vzdálenost mezi ideálem a skutečností. Československá elita se při budování moderního státu, při rozšiřování vzdělání a osvěty, osvědčila lépe než elita polská a maďarská. (Historie roku 1958 ovšem j e historií smutnou, v tom má autor pravdu.) Mnohé otázky, které Hájek rozebírá, si zasluhují podrobné studie historické a sociologické. Příklad Anglie a anglické elity je oprávněný, jiné příklady Hájkem uváděné jsou méně štastné a ukazují na jeho neznalost poměrů v oněch zemích za minulé světové války. Autor by měl být v budoucnu ve svých odsudcích opatrnější. Tím není řečeno, že Hájkova brožura je bezcenná; má velkou cenu, ale jen jako úvod k diskusi. PAVEL OPRŠAL KSČ A VESNICE (Dokončení se str. 7) nebyli diskriminováni prakticky na každém kroku — čísla o zemědělské výrobě by nepochybně vypadala příznivěji. Diskriminace této skupiny hospodářů je však ideologickým příkazem, který musí být realisován bez ohledu na ekonomické důsledky — i bezohledně. Úkoly »dovršení socialistické výstavby« předepisují likvidaci soukromého podnikání; každý jedinec musí být včleněn de nějakého kolektivu, kde je možno jeho práci i život snáze usměrňovat a kontrolovat. To se dnes týká především vesnice. — V roce 1945 byl založen tzv. jednotný svaz českých zemědělců (JSČZ) a na Slovensku Jednotný svaz slovenských rolníkov (JSSR), které nahradily všechny existující samosprávné a odborné organisace zemědělců. Těchto svazů se podobně jako všech ostatních organisací zmocnili po puči komunisté, přesto však nemohli zabránit, aby se zejména z okresních odboček JSČZ — JSSR staly centra, z nichž se zemědělci legálními cestami pokoušeli ovlivňovat zemědělskou politiku KSČ, t.j. především omezit nebo aspoň zmírnit kolektivisační kampaň. Dne 15. března^ 1952 uveřejnil čs. tisk zprávu, že předsednictva JSČZ a JSSR se usnesla na »dobro- volném rozejití* svazů. »JZD za účinné pomoci KSČ, vlády a národních výborúa, pravilo se v prohlášení předsednictev, vřeši úspěšně otázky rozvoje zemědělské výroby, tvoři širokou a spolehlivou základnu pro organizováni drobných a střednich rolníků a úspěšně začínají plnit úlohu jejich masové organisace. V této souvislosti ... by další trváni JSČZ znamenalo další tříštěni našich sil . . .« atd. Od té doby tedy jen JZD (resp. JRD) a jejich sjezdy (první v únoru 1953, druhý o dvě léta později, třetí v březnu 1957 a čtvrtý letos ve dnech 19.—22.3.) jsou jedinými povolenými organisacemi, resp. orgány československých zemědělců. Jak reaguje vesnice Čísla o růstu počtu JZD (citovaná vpředu) sé zdají naznačovat, že vesnice se vzdala z větší části forem přímého odporu proti kolektivisaci. Snad ano. Nelze však říci, že resignovala. Sebevraždy, zabavování majetku, vyhoštění z obce, tresty na svobodě — to byly výsledky nerovného zápasu, vedeného na jedné straně doslova holýma rukama, na druhé pak všemi mocenskými prostředky. — Vznikly tisícovky nových JZD, v nichž členové KSČ nemají vůbec žádný nebo jen malý vliv. Režimní orgány musí podle dosud platných nařízení poskytnout družstvům všechnu pomoc. JZD je však v mnoha případech více- méně spolkem místních zemědělců, [pageend15]16 TRIBUNA kteří si tzv. vzorové stanovy vykládájí především ve svůj prospěch. Pro záhumenky, na nichž smějí i jako družstevníci hospodařit po svém, si vyberou nejlepší půdu, nejlepší zvířectvo. »Pracovní jednotku*, mzdu, která je závislá na tolika vnějších faktorech (počasí, mechanisaci prací atp.) si vylepší výhodně stanovenými naturálními dávkami. Napsala bratislavská Pravda 3.6.1958: »Spolehania sa družstevnikov na záhumienková hospodárstva odvádzá ich od spoločnej práce v družstye, pestuje v nich individualismus, snahu obohacovat sa na úkor družstvac. A stejný list psal 14.11.1958: »Jevznámo, že v súčasnom obdobi je velmi škodlivá praxe, ked si družstevníci rozde- lujú na naturálie velké množstvo obilia a krmivá, ktoré potom predávajú priekupnikom a špekulantom<i. — V roce 1958 si družstevníci rozdělili na naturálie 40 procent sklizených zrnin. V roce 1956 dělal průměrný roční příjem družstevníka (podle Zemědělských novin z 25.9.1958) prý 6.730 Kčs; výnos ze záhumenků však dosahoval (loni) pět až sedm tisíc ročně (Lidová demokracie 15.8.1958). DKulturni fondy JZD jsou použity většinou na výlety, projedeny a propity1, stěžovaly si Zemědělské noviny 6.5.1958. Rudé právo napsalo 29.12.1958: »Podle statistiky rodinných účtů vlastni na př. domácnosti členů JZD poměrně víc elektrických praček než rodiny dělniků, o motocyklech a automobilech ani nemluvě. . .« V oficiálních pramenech najdeme i řady stížností na pracovní morálku družstevníků: jako samostatní zemědělci chodili prý na pole v pět, šest hodin ráno a pracovali jak bylo třeba — dnes dodržují osmihodinovou pracovní dobu a pro špičkové práce si objednávají brigádníky z měst. — Členové JZD mohou — na rozdíl od samostatných rolníků — bez obtíží posílat děti na studie, mohou je snáze umístit v továrnách, v městech. Této výhody plně využívají. Komentoval pražský rozhlas 12.3.1958: »V některých našich družstvech je situace přimo kritická a možno říci, že to jsou přimo útulky pro přestárlé, anebo družstva důchodců . . .« Citáty, které jsme připomenuli, prozrazují nejenom podrobnosti o formách reakce zemědělců na kolektivi- saci, ale jsou zároveň hlášením, že režim si je těchto čerstvě vyvolaných problémů vědom. — A na zasedání ÚV KSČ letos v březnu už taky naznačil, jak hodlá postupovat dál . . . Ze všech opatření, která chystá — nový systém výkupu, omezení naturálních dodávek, okleštění záhumenkových Ijospodářství atd. — pokládáme za nej důležitější ona týkající se t.zv. kádrové politiky. — Vesnice nemá dnes možnost organisovat se jako celek, stavovsky; venkov už není jedna rodina, ale takové jednotné zemědělské družstvo jí často je, může se v budoucnu stát. Zakládáním skupin KSČ uvnitř JZD a obsazováním rozhodujících míst v družstvu komunisty ~ tomu může strana zabránit. Tajemník ÚV KSČ Krutina řekl: Okresní národní výbory (v tomto případě jen krycí jméno pro stranu) napříště »musi uplatňovat daleko větši vliv na výběr předsedů a představenstev JZD a jejich práci usměrňovat a podle potřeby družstvům poskytovali i účinnou kádrovou pomoc at z řad zemědělských odborníků či z řad dobrých a zkušených organisátorů — dělniků i dalších pracujicicht. (Rudé právo 10.3.1959.) * Shrnujeme: V poměru KSČ k vesnici bylo na začátku pokrytecké ujištování, že komunisté nesáhnou na poctivě nabytý majetek, že dokonce budou samostatné rolníky podporovat. — Soudruzi bojovali o přízeň. Po puči v únoru 1948 už nebylo maskování zapotřebí. Funkcionářům strany bylo uloženo »plně pochopit význam Leninova hesla, které vystihuje trojjediný úkol strany na vesnici: opřit se o vesnickou chudinu, dohodnout se se středním rolníkem a neustále bojovat proti kulakůmn. (Rudé právo 12.6.1954). Jak bylo při plnění tohoto troj jediného úkolu«» postupováno, to jsme se pokusili naznačit. — Nejdříve šlo o zakládání družstev, později o zřizování kolchozů, v nichž už rolník ztrácí právo disponovat svým majetkem a stává se jen pracovní silou, takovým lepším čeledínem. Čísla o počtu JZD hovoří o tom, že vesnice byla dobyta; ještě jde o její dobití. Ještě rozhodují o hospodaření z větší části funkcionáři, které si zemědělci zvolili ze svého středu; snad mají komunistickou legitimaci, ale myšlením stále patří víc půdě a rodné obci než straně. Nyní půjde o to, nahradit je spolehlivějšími, oddanějšími »kádry«. Bez jejich souhlasů nesmí člen kolchozů opustit obec, práce je mu přidělována. KSČ chce být pánem nad armádou zemědělských dělníků, které pak už můžeme přirovnat k nevolníkům. Takový byl původní úmysl strany a nyní její blízký poměrně cíl v poměru k vesnici. Jan Mates DVA SOVĚTŠTÍ OBČANÉ ... (Dokonč. se str. 10) schopni nejen zachovat, ale vybudovat kulturu, která by přeměnila sociální realitu, a tím pozvolně i povahu režimu. O těchto mužích nám kniha nic neříká. Je to tedy vpravdě pesimistická dílo, které zachycuje ozvuky předrevolučních ruských tužeb po svobodě uprostřed řevu totalitního soukolí. Znamená to, že tvůrci lidštějších kulturních vzorů se v diktatuře nevyskytují? Je to vše, co lze říci o sovětském Rusku? Je optimističtější, třebaže dlouhodobý výhled na sovětský vývoj neopodstatněný ? Odpověď na tyto otázky zůstává prozatím právě tak zamlžená a dvojsmyslná jako mnohé episody v Doktoru Živago. Jediné, podle čeho se můžeme řídit, jsou některé poznámky Pasternakovy. Obvinění z pesimistické povahy knihy byla jediná část sovětské kritiky, kterou plně uznal. Poukázal však, že Doktor Živago je jen jeďním pólem a že plánuje napsat jinou knihu, která bude protikladem Doktora Živaga v jejím optimismu. Upřímně doufáme, že sovětská reakce na Doktora Živaga nezmění jeho plány a že Západu bude umožněno tuto knihu číst. Je nám totiž velmi třeba poznat typ loyálního sovětského občana, který v loyálním sovětském občanu Paster- nakovi vyvolává optimismus. Mojmír Soukup TRIBUNA - LIST ČS. ZAHRANIČNÍHO ÚSTAVU V EXILU. REDAKCE: POSTBOX 8, HAREN(GR.) — HOLANDSKO. Jako nepravidelnýtisknemámeprávopožadovatpředplatné. Aleinepra- videlný tisk se platí v tiskárně. Příspěvky účtujeme ročně: Austrálie: 22 sh. — Belgie: 100 frs. — Velká Britanie: 18sh — Brazílie: 70CrS. — Francie: 900 frs — Holandsko: 9 zl. — Itálie: 1500 lir. — Kanada: $3. —Německo: 10 DM. — Norsko: 16 K. — Švédsko: 12 K. — Švýcarsko: 12 frs. — USA: $ 3.— Mexico: 15 pesos. PŘÍSPĚVKY ZAŠLETE: z Evropy na Czechoslovak Foreign Institute in Exile, Postbox 8, Haren (Gr.), Holandsko. z USA a Kanady na Czechoslovak Foreign Institute in Exile, P.O.B. 934, Chicago 90, Illinois, USA, z Austrálie na Czechoslovak Foreign Institute in Exile, Commonwealth Bank of Australia, Sans Souci. Sydney, N.S.W. Děkujeme Vám. [pageend16]