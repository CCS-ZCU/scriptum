Zpravodaj Sdružení bývalých Československých politických vězňů v exilu Ročník 1, - Číslo 4. Toronto, Ontario, Canada LEDEN - ÚNOR 1984. K 15 výročí Jana Palacha Pohlédni na tu tvář v plamenech protestu , Ty, mladý který jdeš hledat si nevěstu.... Pomyslí na srdce, jež tenkrát shořelo kterému v otroctví už se žít nechtělo. Vzpomeň šifta bratra, jak tam stál v plameni Potomků rebelů, biiď Mužem odvahy. Ten kdo chce svobodu, nekleká před vrahy! Tam na tom náměstí s knížetem na koni dál stojí ml^j^Muž jen|hlaiu neskloni MUKL [pageend1]ÚNOR Mqjmír Chromée Zase jeden únor. Již třicátý šestý od uchopení moci komunistů v Československu. Tehdy v roce 1948 jsme byli plni optimismu a věřili, že vláda nových mocipánů nebude mít dlouhého trvání. Považovali jsme boj proti nim za naši povinnost a neváhali jsme obětovat na oltář vlasti, co bylo každému to nej dražší - život a osobní svobodu. S vírou v lepší budoucnost našich národů jsme přežili naše věznění. Kdybychom neměli tuto víru, vrátili bychom se jako trosky nalomení fysicky i duševně. Díky této pokračující víře, i krátce po návratu z věznic, jsme se se vzpřímenou páteří zařazovali do občanského života, při čemž jsme jasně rozlišovali - to jsme my a na druhé straně nepřítel - komunisté a jejich pomahači. S hrdostí si uvědomujeme, že až na velmi nepatrné výjimky, našim věznitelům se nepodařilo v nás zlomit odpor proti našim nepřátelům. Ve věznění to byl nepřítel na život a na smrt. Naše společné věznění znásobovalo pocit pospolitosti a zodpovědnosti pokračovat v započatém boji. Bez přímého působení vnějšího světa a jeho hmotných výhod a krčení páteří v zaměstnání, naše nepřátelství ke komunistům a jeho provadite- lům v praxi se stále zesilovalo. Naše zařazení do běžného života zbaveného stěn trestnic a ostnatého drátu koncentračního tábora působilo na nás různě. Vězni s předchozím vzděláním a posicí před zatčením, pokračovali nepřímo nadále v trestu, když byli zařazováni na pracoviště s ma- nuelní prací. Snad proto měli zesílený důvod pociťovat nepřátelství ke komunistům. Nezbývalo jim než pokračovat ve víře v lepší zítřky bez vlády komunistů. Bývalí vězni jako celek, až na nepatrné výjimky nestálých charakterů a laciných vypočítavých jednotlivců, neznali jsme kompromis, stýkali jsme se navzájem a vylučovali z našeho prostředí ty, kte- Pokračování na straně 3 Jan Palach - a ti druzí Zdeněk Slavík Pankrácká věznice roku padesátého, druhého roku bolševického temna v naší vlasti, byla přeplněna českými a slovenskými lidmi, kteří se nesmířili s násilím, páchaným na jejich zemi. Každé ráno od devíti do půl desáté, jako první, chodí po tomto tolik šedivém a uprášeném dvoře - provazaři. Naši lidé, odsouzení komunistickou nenávistí k absolutnímu trestu. Minuty jejich pobytu na sporém čerstvém vzduchu jsou přísně odpočítány. A závislé na náladě a zlovůli velícího dozorce oddělení. Přistavíš-li v kobce vězeňský stolek k oknu, na něj postavíš stoličku a s poslední zručností bývalého sportovce vyšplháš se na tuto vratkou výšku a ještě se hodně natáhneš - uvidíš. Uvidíš kus šedě dvora s dvěma vyšlapanými kruhy. V šikmém úhlu dohlédneš část protější vysoké zdi s ostnatým drátem a elektrickým napětím. A jestli se ti podaří ještě více se natáhnout, spatříš možná na horizontu kus svobody. Poslední poschodí a střechy civilních činžáků v těsné blízkosti pankrácké věznice. Zásadně se tam nedívám, i když přináší relativní naději, že náš dnešní osud není přece tolik vzdálený pražskému svědomí. Vidíš a slyšíš. Pevné kroky na písku dvora. Kolo smrti. Chodí a čekají na smrt. Počítáš. Jako včera, před týdnem, pokaždé. Počet se mění. Ubývá a zase přibývá. Tak, jak to stateční odcházejí na smrt, aby přišel na vycházku čerstvě odsouzený. Denně obdivuji jejich vyrovnanost, hrdé držení těla. Využívají každé to ráno odpočítaných třiceti a méně minut k předání svých posledních vzkazů. Tichým, pevným hlasem zaznívají do cel slova, která nejsou jen pozdravy nejdražším, ale hlavně závažná poselství, která mohou zachránit život a svobodu mnohým, kteří zůstali ještě venku. Také jména zrádců a udavačů. , Jména bestiálních vyšetřovatelů, soudců a prokurátorů. Odsouzení na smrt jsou různého stáří. Vidíš mezi nimi muže v nejkrásnějších letech síly. Vidíš starce a hochy jako chlapce. Zločinný komunismus si nevybírá. Tam v tom malém kole o holi chodí sehnutý muž. Asketické postavy, s krásnou ušlechtilou bílou hlavou. Utrpení vyšetřovací vazby ho poznamenalo. Je to ředitel uranových dolů, který údajně prozradil nějaké státní tajemství. Naproti v uniformě pochoduje voják. Rovného těla, s hrdě vztýčenou hlavou. Major Nechanský. Kterého tolik milovali jeho vojáci a chtěli s ním jít za svobodou pro svoji vlast. Ten štíhlý chlapec se svetrem ke krku je určitě také voják. Teprve, když na popravišti padl, dozvěděli jsme se, že to byl filosof z Olomouce, který do poslední chvíle neslevil ničeho z mravních principů humanitní demokracie. Vedle něho chodil JAN. Vysokoškolák, pátým semestrem medicíny na vysokém učení pražském. Chtěl být dětským lékařem. Už od malička miloval děti. Únorový komunistický puč v roce 1948 ukončil jeho naděje. Fakultní akční výbor, když odmítl vstoupit do komunistického Svazu mládeže, jej vyřadil z dalšího studia. A mnoho jeho dalších kolegů. A potom Jan prožíval všechno to, jako ostatní mládež. Jako celý náš národ. Celou tu atmosféru násilí, bezpráví a třídní nenávisti. Bouřilo se v něm svědomí. Cítil nutnost aktivního odporu. Teď tu na tomto dvoře chodí s ostatními. A čeká. Také on čeká na smrt. Jeho vzkazy do oken cel byly jednoznačné. Nikdy nelitoval svého postoje. Z jeho hlasu zaznívala pouze obava, aby jeho oběť nezůstala obětí mamou. Pokračování na straně 3 2 [pageend2]JAN PALACH - A TI DRUZÍ Pokračování se strany 2 19. ledna roku 1950 padl. Na popravišti komunistického režimu. Protože chtěl život lepší. Život svobodný, bez násilí a nenávisti. Chtěl být světlem. Chtěl ukázat cestu. Na tu jeho poslední svítily světlomety, které ozařovaly bolševickou šibenici v tom mrazivém lednovém ránu. ÚNOR Mojmír Chromée JAN PALACH socha od Josefa Randy, Winnipeg, Manitoba, Canada. JAN PALACH byl studentem filosofické fakulty na Vysokém učení pražském. Po srpnové sovětské agresi v roce 1968 nemohl se mladý Jan smířit s osudem své země. Prožíval všechno to, jako ostatní mládež. Jako celý národ. Celou tu atmosféru násilí, bezpráví a třídní nenávisti. Bouřilo se v něm národní svědomí. Cítil nutnost odporu. Tak, jako jeho mladý jmenovec Jan před devatenácti lety. Mladík Jan když umíral na bolševické šibenici tolik věřil, že jeho oběť nezůstane obětí marnou. Filosofa Jana Palacha poučila nedávná historie národa. Také on chtěl být světlem. Cítil potřebu ukázat cestu odporu ostatním, kteří již opět, jako před dvaceti lety, propadli únavě a beznaději. 19. ledna roku 1969 na schodech pomníku sv. Václava v Praze vzplálo světlo. Hořící lidská pochodeň. Přesně na den, po devatenácti letech, umírá v plamenech mladý filosof Jan Palach. Protože chtěl život lepší. Život svobodný, bez násilí a nenávisti. Umírá na protest proti únavě a beznaději národa. Oba mladí Janové chtěli být světlem. Stali se svědomím národa. 3 Pokračování se strany 2 ří si vysloužili náš morální odsudek. Společensky jsme ignorovali produkt nové společnosti z líhně komunistické strany a její odnože, Svazu komunistické mládeže. Ať již to byly morální zásady nebo zášť ke všemu, co zavánělo komunismem, neznali jsme kompromis. Rozcházeli jsme se mnohdy i s příbuznými, bývalými spolužáky a přáteli, jejichž nazírání na účast a podíl na tvorbě v komunistické společnosti byla tak přímočaře rozdílná od našeho chápání demokratického státu. Byla to taktéž krajní nedůvěra ke komunistům a obava z jejich udávání. I naše aktivita v roce 1968, se zdála mnohým z nás být nástinem kompromisu s komunisty, byť i reformními. Většina ji chápala jako dočasnou taktiku v boji za svržení komunistického jařma. Šestatřicet let je dlouhá doba. Víra v lepší budoucnost našich národů a ve spravedlivé uspořádání státu musela být opravdu silná, že přežila. Mnoho bylo napsáno o únoru 1948. V naší národní povaze je, a snad vždycky bylo, snažit se najít vinníka mimo nás samých. Lipany, Bílá hora, Mnichov, Únor, i rychlý podzim pražského jara byly zaviněny vždy někým kromě nás, našeho národa. Snad jsme se naučili očekávat pomoc od druhých, aniž bychom pociťovali povinnost cílevědomou prací se podílet na chtěných výsledcích. Dělali jsme dost jako jednotlivci i jako celek představující demokratické prvky našich národů, abychom zabránili komunistům uchopit moc a znásilnit naše svobody? A co děláme zde v exilu ve vztahu těm, kteří by chtěli vidět opětovně komunistickou stranu, byť i “zlidštěnou”, jako štátoprávnou stranu a národní frontu jako vládní formu nového státu? Víra v budoucí svobodné uspořádání osudů našich národů Pokračování na straně 4 [pageend3]■ ÚNOR ___ Pokračování se strany 3 přežila až do dneška. V Československu i po našem propuštění z trestnic jsme byli bezmocní vezni režimu, bez možnosti úspěchu jakéhokoli organizovaní akce proti nepříteli. Zde ve svobodném světě je naší povinností posílit přímou účastí a prací ty instituce, jež brání pronikání komunismu do svobodného světa a jež mají ve svém programu znovunastolení demokratického zřízení ve státech porobených nepřítelem. Jinak náš boj byl zbytečný, nehod- láme-li v něm pokračovat zde a přivodit těm méně zkušenějším nové únory v budoucnu. Aforismy které nám pro MUKLA napsal V. Davydovski, Švýcarsko. Postoj nás politických vězňů k bývalým komunistickým prominentům - po našich bohatých zkušenostech lze vyjádřit asi takto: Křivdit nechceme žádnému, pochopit můžeme mnohého, ale věřit - nebudeme ani jedinému! * * * Že existqjí komunisti, kteří ten rozchod se svojí kriminální minulostí myslí vážně, tomu věříme; co se mi však zdá neuvěřitelné, je fakt, že se mezi námi nqjdou lidé, kteří se nás snaží přesvědčit, že bychom měli spolupracovat s bývalými členy politické kliky, která nese plnou odpovědnost za úkladné vraždy našich přátel a jež přivedla zemi k takovému národnímu, hospodářskému i mravnímu bankrotu. * * * Přesto že bývalí političtí vězni v exilu neusilují o nějaké výsadní postavení, ani si neosobují právo být mluvčími národa, nikdo je nemůže zbavit povinnosti, být jeho svědomím. * * * Otevřený dopis Olympijské hry 1984 v Los Angeles My, členové Sdružení bývalých čsl. politických vězňů v exilu vyjadřujeme své politování nad úmyslem Olympijského výboru pověřit Emila Zátopka čestnou funkcí zažehnutí olympijského ohně u příležitosti Olympijských her 1984 v Los Angeles. Oceňujeme Zátopkovy sportovní zásluhy a některé jeho charakterové vlastnosti, které znamenitě osvědčil na poli tělovýchovném. Od komunistického puče v r. 1948 byl však nepřetržitě po dobu dvaceti let propagátorem totalitního komunistického režimu a pokud pak šlo po sovětské okupaci v r. 1968 o obranu v době t.zv. “pražského jara” částečně nabytých občanských práv a práva sebeurčení národů Československa, zbaběle odvolal vše, co několik měsíců před okupací ve prospěch občanských svobod československého lidu hlásal a dal se tím znovu zcela do služeb nové, okupanty nastolené vlády. Zatímco tisíce našich občanů v době po únorovém puči a v době po sovětské okupaci Československa byly vystaveny tvrdé persekuci a další nepřehledné zástupy našich krajanů byly nuceny často za velkých obětí ilegálně opustit svou vlast, Emil Zátopek se nadále těší z přízně totalitního pražského režimu. V přesvědčení, že uskutečnění zmíněného úmyslu Olympijského výboru by bylo znesvěcením vzenšeného olympijského ideálu, který je předobrazem harmonie tělesné krásy s duševní ešlechtilostí, k níž patří i občanská ctnost, rozhodně protestujeme proti pověření Emila Zátopka, který tak neslavně proslul v celonárodním odboji proti současné tyranii v Československu, tímto čestným úkolem. Nebude-li protestu v exilu žijících Čechů a Slováků dopřáno sluchu, vzniká obava, že se slavnostní akt zahájení a s ním i příští Olympijské hry samy stanou výsměchem ujařmenému čsl. lidu a slavnostně proklamovanému bratrství mezi národy právě tak, jako mravnímu poslání sportovního zápolení. S bratrským pozdravem za Sdružení bývalých čsl. politických vězňů v zahraničí V Curychu dne 21. listopadu 1983 E. Hoffmann Z našeho hnutí Koncem roku, 17. prosince 1983, konala se ve Scarborough, Ontario, členská schůze kanadské ho Sdružení. Předsednictvo podalo zprávu o své činnosti a informovalo o nejbližších úkolech našeho hnutí. Je v běhu protestní akce, aby exponent dnešního komunistického režimu, Emil Zátopek zapaloval olympijský oheň na příštích Olympijských hrách v Los Angeles Rovněž byly učiněny organisační úpravy pro vydávání našeho časopisu MUKL. Protože nás čeká řada dalších náročných úkolů, výbor našeho Sdružení byl rozšířen o nové tři členy. Bratři Slávek Dokoupil a Zdeněk Otruba byli jednomyslně zvoleni a budou dalším přínosem našeho hnutí. 4 [pageend4]Samotka Občas mu hodí ždíbky z muších nožiček Žaluzie beznaděje mu zřídkakdy nastrouhá malinko polární záře V pavučině zavěšené do jiné galaxie o které většina neví zhola nic je jiný čas jiné fatamorgány pro ty o nichž je vrchností předepsáno mluvit jen hadím způsobem Jen kajmani střežící pavučinu si zachovávají zvyky bez jinotajů - - hra v kostky o to kdo půjde tlejícím vykydat Čas Čas jiný čas ve stavu beztíže tížen organizovanou silou dvaceti megatun O. Štorch, Švédsko t Ümrti Vynikající mukl záhadně zemřel Dozvěděl jsem se ze “Zpravodaje”, že Josef Bárta, řeholním jménem Baptista - František, zemřel, píše bratr František Bím ze Švýcarska. Vyjímáme z jeho dopisu: Bártův život je námětem na román. Stručně: Jako absolvent reálky se v roce 1939 zapojuje do protiněmeckého odboje. Skupina byla odhalena. Aby Pepík zamaskoval stopy, nechal se poslat do “Říše” na práci. Když tam viděl krutost války a bezmezné násilí, umínil si, že vstoupí do řádu Františkánů. V roce 1947 získal doktorát Theologie. V roce 1948 byl internován v klášteře Želiv, odkud utekl. Dával exercicie pro bohoslovce v různých místech republiky. V roce 1950 se svolením pana biskupa Trochty z Litoměřic, vyhlásil tzv. mexické fakulty, to je křtění bez záznamů, oddávky bez záznamů, možnost zpovídání, užívání v krajním případě chléb a vodu místo sv. hostie a mešního vína, zkrátka dělat vše, aby zvůle diktátorů neměla kontrolu. V roce 1952 byl zatčen a odsouzen na doživotí s “Katolickou akcí”. Byl se mnou na cele. Neúnosný vůči totalitarismu, člověk se zlatým srdcem a s přímým charakterem. Byl bych rád, kdyby jste si na něho též vzpomenuli. Zemřel za přesvědčení, jak zákony kázaly mu - uzavírá bratr Bím. Ujišťujeme Tě Františku, že vzpomeneme s Tebou - všichni vězni v exilu i doma na bratra Bártu se slzou v oku a s bolem v srdci. Na Moravě na podzim loňského roku zemřeli dlouholetí vězni Věra Jarmara, ve věku 56 let na srdeční záchvat a Radek Vaněk. ♦ ♦ * 30. ledna t.r. uplynul jeden rok od úmrtí dlouholetého vězně a autora knihy “Svědek z cely č. 13.” Štefana Pagáče, který zemřel v New Yorku, USA. ♦ ♦ ♦ Během minulého roku zemřel v Československu také bratr Josef Dofek na rakovinu jater, ve věku 55. let. ♦ ♦ ♦ V uplynulém roce zemřeli v ČSR také Žalud a Třeštík. ♦ ♦ ♦ 23. prosince 1983 zemřel ve Vídni bývalý politický vězeň Josef Čtvrtník, ve věku 72 let. ♦ ♦ ♦ V Brně zemřel statečný politický vězeň Jan Nechvátal na srdeční záchvat ve věku 69 let. Byli to stateční muži. Čest jejich památce! • 5 [pageend5]Z naší pošty Stojíme-li na stráži v exilu, hlídejme především sami sebe, aby se mezi nás nevloudili ti, kteří kdysi stáli proti nám; aby se mezi nás nevloudili ti, kteří podepisovali resoluce a nebo je platili členské příspěvky komunistické straně v době, kdy my jsme seděli ve věznicích, čekali na šibenice a když naši méně šťastní přátelé na šibenicích umírali. Zaujměme jasné stanovisko - jak říká Jan Beneš. Ale v daleko širším komplexu otázek. A hlídejme především sami sebe a nedopusťme, aby členem naší orga- nisace se stal někdo, kdo byl členem komunistické strany po roce 1948. Nikdo nemá právo, aby nám do toho mluvil, v této organisaci bývalých politických vězňů! I kdyby si sám odseděl 10 nebo 15 roků. Peter Roman St. Bruno de Montarville, Quebec, Kanada. ♦ ♦ ♦ Mám zájem o náš časopis MUKL. Zašlete mi ukázkové číslo a podmínky odběru do Evropy. Václav Endrle, Bergneustadt, Záp. Německo. * * * Blahopřeji k vydávání muklovského časopisu. Konečně budeme mít vlastní tiskový orgán, který bude mít jistě mnoho co říci nemuklovské veřejnosti. Přikládám pár aforismů, možná že se vám něco hodí. Vladimír Davydovski, Curych, Švýcarsko. * * * Díky za druhé a třetí číslo Mukla. Muklové nikdy neztrácejí víru, naději a elán. Proto se nám narodil MUKL. Jsou to opět stará, ale neumírající jména, která s námi musí trochu zahýbat. Díky Zdenku, Edo, Karle, Mojmíre, Mílo, Miluško a všichni ostatní, kteří aktivně spolupracujete. Hlavu vzhůru a furt sejde! Mačetóra z Jižní Afriky. Píši vám z Jižní Afriky, pravděpodobně z nejjižnějšího místa zeměkoule, kde se též nachází pár Muklů. Není nás zde mnoho. Pravděpodobně na spočítání by stačily prsty jednoho normálního smrtelmKa. Co do množství nás není mnoho, ale na druhé straně je nás dost, abychom zde mohli zastupovat naši muklovskou celosvětovou obec a čas od času vám sdělit své názory na současnou situaci zde u nás a to očima Mukla. Pokud se o takové informace budete zajímat, ptejte se vá m odpovězeno. Nečekám ani na první otázku a uvedu i Jkolik základních informací o Jižní Africe. Je to nádherná země s fantastickým počasím. Slunce nám svítí 365 dnů v roce. Když venku chvílí prší, jako právě teď, docela to vítáme, protože vzduch se krásně umyje a příroda zavoní tak jako vy v Kanadě to znáte z vyprávění či z knížek. Místa je zde dost a jet na “kafé” k přátelům 50 km je zcela běžné. Kolik čtverečních km a kolik miliónů obyvatel má naše nová domovina si najdete v každém moderním zeměpisném atlasu. Poměr mezi bílými a černými je asi 1:5, což je velmi únosné. Politicky, zdejší vláda má snad nejjasnější program na světě. Demokracii ANO, osobní svobodu a vlastní rozhodování ANO, totalitu a komunismus NE!. Původní obyvatelé, kteří jsou zde poněkud déle než my, jsou ti známí Burové (zde také vznikla myšlenka založení skautingu - výchovné metody pro mládež), kteří se nikoho nebojí, vědí co chtějí, mají rádi tuto zemi, jsou ochotni za ni bojovat, dovedli si v minulosti poradit s kolonialisty a nic se nebojte, napráskají i těm novodobým teroristickým okupantům ze sousedních zemí, kteří'mají zálusk na jihoafrické nerostné bohatství. Jejich aktivita a cíl jejich snah je jasný. Znechutit bílé obyvatele a eventuálně je vyprovokovat, a.oy opustili Jižní Afriku. Kdyby se toto Moskvě podařilo, okamžitě by tímto nerostným kapitálem Kontrolovali celý svět. Není to však jenom východní část zeměkoule. I na západě existují různí pánové, kteří se domnívají, že by potom za tři blondýnky pro černého náčelníka mohli třeba dostat celé uranové nebo jiné nerostné bohatství. Tito obchodníci s lidskými dušemi se velice mýlí. Jižní Afrika dnes je jiná jako před dvaceti lety. Vše co se zde vybudovalo a v současné době staví, je převážně zásluhou mozků v bílých, či šedivých hlavách a udělali to více-barevné ruce. Kdyby ta bílá hlava nehýbala s těma černýma rukama, ještě dnes by se po Johannesburgu proháněli lvi k potěše ochránců přírody. Když jsem zavadil o tuto koplikovanou otázku černý * bílý, nechte mě dokončit můj osobní postřeh po více jak desetiletém pobytu zde. Naši zdejší černí jsou zcela spokojeni se současnou situací. Pokud jenom Pokračování na straně 7 6 [pageend6]POZDRAV Z AFRIKY Pokračování se strany 6 trochu dělají a oni na tu práci moc nejsou, mají vlastní strechu nad hlavou, chodí dobře oblékáni, mají plné žaludky, vozí si svoje stále větší zadky ve vlastních autech a snaží se mít co nejvíce dětí. Toto bude asi v budoucnu problém, jak je zaměstnat. ČECHOSLOVÁCI V JIŽNÍ AFRICE Je nás zde roztroušených po celé zemi asi 2.600. Tak jako všude jinde tato společnost je různorodá. Je zde poměrně malé množství těch, kteří věděli, proč opustili svoji vlast a kteří i dnes si uvědomují, kde je jejich místo. Větší skupina je těch, kteří odešli z domova bez politických důvodů, zakotvili v Jižní Africe, pracují, mají se dobře a teprve zde se začínají zajímat o politickou minulost a důvody proč Ti druzí museli odejít ze své rodné země. Tato skupina je pravděpodobně nejpočetnější. Jsou zde i tací, kteří si hrají na apolitické, chtějí to mít dobré na všechny strany, hraboši peníze, nic jim není svaté a dokonce se snaží distancovat od ostatních krajanů. Starají se o to, aby měli poslední model nejlepšího automobilu, ale zapomněli naučit své děti mateřskému jazyku. Vzpomínají na rodnou hroudu a rádi by se jeli podívat do Čech či na Slovensko, ale hlavně kdyby to bylo možné ukázat příbuzným, či bývalým sousedům svůj barák a pochlubit se co mají a vyvolat závist. To však není nic nového, totéž vidíte kolem sebe v Kanadě a ve všech jiných zemích. Píši to jenom proto, abyste věděli, že složení imigrace je všude stejné. Díky tomu, že v Jižní Africe není zastupitelský úřad ČSSR, nemáme tolik “vlastenců” s upravenými vztahy. -dra- Od neznámého autora: Samotný byl jsem Motto: Systém a metoda přináší úspěch i ve službách špatné věci. Nezapomínáme - neodpouštíme Ludvík Rychtera Když v květnu 1945 vjely ruské tanky do Prahy, skončila tyranie nacistů a byl vytvořen předpoklad pro nástup diktatury komunistů. Za války se na vše dobře připravili. Měli taktiku i bezohlednost, systém i metodu. Ještě za války byla v Moskvě ustanovena prozatímní vláda a president Edvard Beneš, který tam přijel z Londýna, nedocílil aby obsazení ministerstev jež provedli komunisté, pozměnil ve prospěch demokratických stran. Bylo to v době kdy ministerský předseda Anglie Winston Churchill 27. srpna 1943 prohlásil v parlamentě: “Ještě žádná velmoc nesplnila své závazky tak poctivě, jako Sovětský svaz. Věřím-li někomu, je to Joe Stalin.” Hned po skončení války, ještě pod ochranou okupační sovětské armády začali komunisté provádět systém tzv. lidové demokracie pod pláštíkem Národní Fronty. Systém, ve kterém postupně odbourávají politickou a hospodářskou moc vrstev se kterými zdánlivě spolupracují. V r. 1957 vyšla studie komunisty Jana Kozáka: “O možnostech přechodu k socialismu”. Jsou to praktické pokyny (návod k použití) pro uchvácení moci komunisty, zdánlivě demokratickou cestou. Návod který se osvědčil i tam, kde ve volbách získali jen 8 procent (Jugoslávie) a tam, kde byla silná agrární strana s ministerským předsedou (Polsko). V Československu to měli o to snazší, že se ve volbách r. 1946 stali nejsilnější stranou. Těch 43 procent v Čechách a 38 procent ceikem nebylo důstojno národa Jana Amose Komenského, Karla Havlíčka Borovského a Tomáše G. Masaryka. Pokračování na straně 8 Samotný byl jsem, baví samotáře, studovat kolem jdoucích tváře, studovat tváře mizející v chvatu, po románech jich, po dramatu! Samotný byl jsem, ale jaká bída, zrak všech mu jenom jedno odpovídá, já u všech uviděl jen úsměv lačný zrak bázlivý a požívačný. Zrak - který svěží neponechá růži, - och míti, vžiti, - užít, - uži! Rozkoše výkřik podobný tak stenu, - och mít, vžiti, urvat a za každou cenu. (Pevnost Leopoldov) Přejeme brzské uzdravení bratrovi Ladislavu Grubrovi, který je v nemocničním ošetřování ve Švýcarsku. ♦ ♦ ♦ Hodně další energie přejeme také bratru Josefu Sršňovi, který se zotavuje ze srdečního záchvatu ve Vancouveru, Britské Kolumbii. * * * Josef Novák ze Salzburgu je t.č. v sanatoriu na doléčení po těžkém infarktu. Přejeme mu brzské uzdravení! 7 [pageend7]Nepromlčime! Během “Pražského jara” říkali zástupcům K-231 na ministerstvech vnitra, nebo spravedlnosti: “Pospěšte si, už zbývají jen vraždy. Všechno ostatní je promlčeno!” Nikde ovšem není psáno, že zákony komunistických diktatur jsou platné všude a pro všechny. Německá Spolková Republika dodnes stíhá nacistické zločince. V programu bývalých československých politických vězňů není revanž. Ale spravedlivý požadavek, aby zločiny proti lidskosti nikde na světě nebyly promlčeny. Prvý krok ku právu byl učiněn. Vedení Čsl. strany národně sociální (dříve socialistické), mimo jiná usnesení přijalo a jednohlasně schválilo doporučení, které říká: Prohlašqjeme, že zločiny spáchané proti lidským právům komunistickým režimem a jeho pomahači v Československu, nejsou a nebudou promlčeny! ” Sdružení bývalých politických vězňů přijalo toto usnesení s hlubokým uspokojením a s pevnou vírou, že podobná prohlášení učiní také ostatní politické strany a exilové a krajanské organisace. (Toto už vyhlásila ve svém programu Křesťanská Unie.) ’i Úsměvy za mřížemi , V letech padesátých dostane mladý mukl na Mirov dopis od své matky. “Moc Tě postrádám synku. Od té doby co jsi odešel, sil mi ubývá. Už nemohu ani okopat zahrádku pro ty moje jahůdky.” Zamyslel se synek a napsal: “Prosím Tě, maminko, v zahradě nekopej! Mám tam schované zbraně.” Brzo přišla ustaraná odpověď: “Nevím co se stalo. Přišla Státní bezpečnost a překopala mi celou zahradu. Co mám dělat synku?” “Teď tam zasaď ty svoje jahůdky, drahá maminko!”, odpověděl zubící se synek. NEZAPOMÍNÁME - NEODPOUŠTÍME Pokračování se strany 7 Koku 1620 ztratili jsme svobodu v bitvě na Bílé Hoře. Roku 1938 Mnichovskou dohodou a r. 1948 po obyčejném shromáždění na Václavském náměstí. Dějiny se mění dějinami. Jediné neměnné, jediné nad čas a nepřehodnoti- telné je, jakým byl člověk člověkem, jakou byl duší ... Utrpením slušných a nevinných budou jednou historikové vážit zradu, nezodpovědnost a pasivitu druhých. Vinu za komunistický puč, jeho hrůzné následky a trvající národní neštěstí nelze uvaliti jen na cizí, na okolnosti a situaci. To by nebylo důstojno národa s tisíciletou kulturní a křesťanskou tradicí, ke které se tak hrdě hlásíme. S pohnutím a úctou vzpomínáme všech umučených českých a slovenských vlastenců, všech vězněných a trýzněných statečných mužů a žen od komunistického převratu v únoru 1948 až po tyto dne. A závěrem. Nutno věřit v odvěkou spravedlnost, že každé zlo je časově omezené. Co není pravdivé - není veliké a trvalé. Padl nacismus a padne i komunismus. Všem lidem dobré vůle ... Přinášíme výňatek z dopisu, který mi zaslal ze Švýcar JUDr. Ladislav Gruber. Jmenovaný je bývalý politický vězeň z Leopoldova, čestný a obětavý člověk a dobrý kamarád, který nutně potřebuje pomoci. Gruber kromě jiného, spolupracoval s Otou Rambouskem na knize “Dokument K-231”. Zde jsou jeho řádky: U nás není nic veselého. Já ležím po čtyři měsíce v nemocnici, stojí to fůru peněz. Nejhorší je, že banka pro kterou jsem 15 minulých let pracoval, mne hodlá dát do předčasného důchodu s příspěvkem 1.000 švýcarských franků měsíčně. Tisíc je sice hezké číslo, ale už méně, třeba-li uvážit, že činže za měsíc mi přijde na 1.100 franků, k čemuž třeba přičíst účty za elektřinu, topení, pojistku atd., však to znáš sám. Nejhorší ze všeho, že musím do banky požádat o půjčku 8.000 franků a 15 procent úrok k tomu, abych měl čím uhradit švýcarské občanství! A další důvod k “radosti ze života” je fakt, že vyhlídky na získání práce v mém věku směřují k nule a signalisují bídu. Vladimíre. Nejhorší z toho nejhoršího je zdravotní stav mé manželky. Chudinka, pořád s něčím marodí. Je pravda, že v našem věku každý něco máme, ovšem co je moc, je moc. Tak v prvé řadě mi ohluchla najedno ucho, rovněž má potíže s páteří, do práce nemůže. Jedině, co mne utěšuje, že po operaci rakoviny se zkoušky ukázaly být negativní. Promiň, že Tě zatěžuji svými starostmi, kterých máš sám jistě dost. Napiš, Vladimíre, až budeš mít čas, jak se Ti daří. Zdraví Láďa ♦ ♦ ♦ Byl to výňatek z dopisu Ladislava Grubera čestného a obětavého člověka a dobrého kamaráda, jednoho z nás - z Leopoldovské pevnosti. Dopis jehož výňatek jsme přetiskli byl adresován Vladimíru Křivánkovi do Toronta. Otiskujeme dopis, i když si o to pisatel nežádal a prosíme všechny spoluvězně o pomoc pro Láďu Grubra. Příspěvky laskavě posílejte na tuto adresu: Mr. Eda Vondráček, 46 Bow Walley Drive, Scarborough, Ontario, Canada M1G 3TG. Eda Vondráček je místopředsedou a pokladníkem Sdružení bývalých politických vězňů v exilu (Kanada). Příspěvky označte: Pro L. Grubera. 8 [pageend8]SDRUŽENÍ BÝVALÝCH ČESKOSLOVENSKÝCH POLITICKÝCH VĚZŇŮ V EXILU As s o c iat io n o f f o r mer Czec h o s l o v ak po l it ic al pr is o n er s in ex il e As s o c iat io n d es an c ien s pr is o n n ier s po l it iq u es t c h éc o s l o v aq u es en ex il VEREINIGUNG DER EHEM. TSCHECHOSLOWAKISCHEN POLITISCHEN HÄFTLINGE IM EXIL Čechoslováci v Angole International Olympic Committee Chateau de Vidy CH - 1007 Lausanne Switzerland Europe. Toronto, the 27th day of January, 1984. Gentlemen: Opposition by Czechs and Slovaks enslaved in politically oppressed Czechoslovakia occupied by Soviets was expressed when they learned that the Olympic flame at the Olympic games in Los Angeles should be ignated by an exponent of the communist regime, colonel of the red Czechoslovak army Emil Zátopek. This communist activist voluntteered his services as an informant for Czechoslovak state secret police in the mid-fifties. The former political prisoners of the communist regime of Czechoslovakia, who experienced the dread and horror of communism, turn to the International Olympic Committee with a pledge to prevent this moral and political provocation by a Soviet satelite. Why should Mr. Zátopek be chosen for this ceremonious honour? Why not perhaps Věra Čáslavská, holder of seven Olympic gold medals in women's gymnastics who, in spite of communist preassure, did not sell her personal honour for the trachery of the communist regime. Dopis podobného znění byl zaslán také na tuto adresu: Canadian Olympic Association Olympic House Cite du Havre, Montreal, Quebec H3C 3R4 Mr. George Gross Sports Editor The Toronto Sun 333 King Street East, Toronto, Ontario M5A 1L1 Dear Mr. George Gross: Toronto, the 27th day of January, 1984. Enclosed please find our protest to the letter International Olympic Committee and Canadian National Olympic Committee. It would be greatly appreciated if you could assist in preventing this moral and political provocation by a Soviet satelite by means of your journalistic and political influence. Yours very truly, Mojmír Chromée Executive Director President Jižní polovina afrického kontinentu, včetně Angoly je velmi často předmětem různých diskusí a těší se zájmu politiků a žurnalistů celého světa. Tito velmi často produkují různé sensace, aby se četlo, které jsou velmi vzdálený pravdě. Angola, bývalá portugalská kolonie se již několik roků zmítá v občanské válce. Portugalci, kteří nezodpovědně před několika lety opustili tuto zemi, tak jako i Mozambik, aniž připravili tamnější obyvatele na převzetí moci a řízení svého vlastního státu. Tato situace vyvolala v Angole politický a hospodářský chaos. Země, kde černí obyvatelé neměli hlad a žili si poměrně dobře, je hospodářsky vyřízena a vládnoucí strana MPLA se drží při moci pouze přítomností po zuby ozbrojených Kubánců, kterých je tam kolem 30.000 a dalších instruktorů a poradců z východní Evropy. Málokdo z čtenářů ví, že Dr. Jonas Savimby, černý Angolan, vůdce a představitel opo- siční strany UNITA se svoji národní armádou (na východě se tomu říká bojovnici za svobodu) ovládá a kontroluje větší část země. V současné době získává více a více angolského území a proto nyní podporovatelé vládní strany MPLA valí do Angoly spoustu sovětských zbraní, včetně tanků, helikoptér, raket, Stalinových varhan, Migů a nejen tento mírumilovný materiál, ale vysoké důstojníky, včetně sovětských generálů, aby dr. Savimbyho zastavili a odvrátili pohromu pro současnou loutkovou vládu. Kdyby UNITA zvítězila, bylo by velmi zajímavé jak by na tento fakt reagovalo OSN. Možná, že by novou národní černošskou vládu neuznali, tak jako nechtějí uznat řadu černošských státu vzniklých na bývalém Pokračování na straně 10 9 [pageend9]Čechoslováci v Angole Pokračování se strany 9 území Jižní Afriky. Kdyby dr. Sa- vimby měl stejnou podporu ze zahraničí, jako má MPLA, pravděpodobně celá situace v Angole by byla již dávno vyřešena. Začátkem roku 1983 armáda UNI- ty na svém postupu obsadila malý průmyslový komplex “Alto Catum- bela”, kde 65 Čechoslováků údajně opravovalo starou papírnu. Spolu s dalšími pracovníky, jiných národností, byli tito Čechoslováci zajatí a z bezpečnostních důvodů přesunutí do zázemí, které bezpečně ovládá UNITA. Když skupina těchto rukojmích dorazila do bezpečné vzdáleností od míst bojů, bylo po krátkých formalitách 45 žen, dětí a tzv. nemocných mužů propuštěno a umožněn jim návrat do vlastí. Akci orga- nosoval mezinárodní červený kříž a první zastávka dopravního letadla z leliště UNITY v Angole byla na ltuští Jan Smuts v Jižní Africe. Bylo m= a několika dalším krajanům umožněno se s těmito turisty sejít a rěkolik hodin popovídat. Víme z minulosti velmi dobře, jaký druh čsl. občanů měl možnost pracovat v zahraničí a proto jsem si nedělal iluse, že se setkáme s odpůrci režimu v dnešní ČSSR. Účelem setkání bylo asistovat v jazykových potížích, protože nikdo z nich nemluvil anglicky, povědět jim pravdu o životě v Jižní Africe, zajímalo nás co tam vlastně dělali, jaký mají dnes Pokračování na straně 11 Proč zemřel Milan Choc? 24. února je tomu 35 let, kdy byl komunistickým režimem Československa popraven mladý český vlastenec Milan Choc. Často se nás ptají mladí noví immigranti, jimž se teprve nedávno podařilo dostat do svobodného světa, na jména osob a událostí z doby před třiceti a více lety. Ptají se na dobu, kterou nepamatují, protože se v ní narodili, nebo byli dětmi. Komunistická propaganda a školní učební osnovy celou tu dobu pak líčily lživě ke svým záměrům. V dlouhé době zločinů komunistického režimu, který se v únoru 1948 násilím zmocnil moci v naší vlasti, je také justiční vražda Milana Choce. V poúnorových měsících roku 1948 národ doma povstal k aktivnímu odporu proti nenáviděnému systému. Množily se ilegální skupiny, které byly pokračováním činnosti politických stran a skupin, jež únorový puč vyřadil z veřejného života. A v prvých řadách - jako vždy v historii národa - mládež. Mládež, která vždy nejhůře snáší nesvobodu a neprávo. Mnozí mladí lidé byli pozatýkáni během puče, mnozí uchránili svoji svobodu a často i životy odchodem do exilu. Ti, kdo zůstali, bojovali každý podle svých sil a možností. Mezi těmi, kteří odešli, aby v zahraničí pracovali pro novou svobodu svého domova, byl také Milan Choc. Lidé doma se nesmířili s násilnou smrtí svého oblíbeného ministra zahraničních věcí Jana Masaryka. Jeho smrt byla připisována členu politbyra KSČ a Kominformy, majoru Schrámmovi, který v té době byl zároveň šéfem Státní bezpečnosti, a předsedou Svazu partyzánů. KDO ZABIL VRAHA SCHRAMMA? Jednoho rána pozdního léta roku 1948 výstřely v pražské zahradní čtvrtí ukončily jeho život. Rozsudek byl vykonán. Režim odpověděl sankcemi, které tolik připomínaly dosud nezpomenutou heydrichiádu. A právě do této doby přišel ze zahraničí Milan Choc, aby plnil úkoly mu svěřené. Společně s dalšími mladými, nadšenými lidmi, kteří za pomoci skupin mládeže domácího odboje, měli unést a dopravit do zahraničí majora Shramma, aby se zde před soudem zodpovídal ze spoluúčasti na vraždě čsl. ministra zahraničních věcí Jana Masaryka. Jejich akce byla ze zahraničí zrazena a major Schramm byl likvidován orgány sovětské špionážní složky. Když se toho rána Choc se Šádkem dostavili do bytu majora Schramma, ten byl už tenkrát mrtev. Zuřící režim mamě dosud hledal pachatele. Nutně rychle potřeboval oběť kterou by předhodil dosud zfanatísované části ulice a zároveň zastrašil stále vzrůstající odpor národa. Zatčení Milana Choce nebylo náhodou. Byl zrazen. Jeho likvidace byla součástí akce Státní bezpečnosti, které padlo za oběť přes 3.500 československých vlastenců, kteří prožili dlouhá léta v komunistických věznicích. Je k disposici materiál, že této akce se osobně zúčastnil Rudolf Barák, pozdější ministr vnitra. Byl inscenován velký monštre proces, ve kterém Milan Choc přes marné úsilí prokurátora a předsedy soudu, se k tomuto činu nepřiznal. Přesto byl odsouzen k trestu absolutnímu. A s ním další krásný český chlapec, statečný skaut Víťa Šádek. Objednané falešné svědectví soudružky Schrammové dovršilo nenávist režimu. Pokračování na straně 11 10 [pageend10]PROČ ZEMŘEL MILAN CHOC? Pokračování se strany 10 PŘÍPAD VÁVRA - STAŘÍK Po únoru 1948 odešel do exilu také Vávra-Stařík, místopředseda Svazu čsl. partyzánů, který v době německé okupace operoval s velkou odbojovou skupinou na Moravském Slovácku a na Valašsku. A právě z Regensburgu obnovil činnost svých bývalých spolupracovníků k boji proti komunismu. S ilegální organisací ‘Světlana”, organisačně vedenou stejným způsobem jako v době protektorátu, brzo se dostala do této skupiny komunistická kontrarozvědka. Do organisace plné nadšených a odhodlaných lidí dostali se agenti Státní bezpečnosti, kteří tak kontrolovali její činnost. S mnohými jejich obětmi jsme později mluvili v komunistických věznicích. Všeobecně byly známy nevyřešené protektorátní účty mezi Vávrou-Staříkem a mojorem Schrammem, který se později stal předsedou Svazu partyzánů. Choc přišel právě z Regensburku v době největší aktivity Vávry-Staříka. Ilegální organisace “Světlana” byla hnána do nezodpovědných akcí, řízenými agenty StB. Není náhodou, že Milan Choc skrýval se právě za pomoci příslušníků této skupiny. A tak byl zrazen. V době procesu s Dr. Miladou Horákovou a dalšími českými vlastenci, objevuje se osobně Vávra-Stařík před senátem Státního soudu v Praze v květnu 1949 jako hlavní svědek proti exilu. Nebylo dosud zapomenuto jeho servilní svědectví, které tolik poškodilo hlavní obžalované. Nikdy nebyl Vávra-Stařík souzen. Neprošel žádnou komunistickou věznicí, neb koncetračním táborem. Marně na něho čekali političtí vězni, aby jim vysvětlil smrt Milana Choce. Za poměrně krátkou dobu došlo v západní zpravodajské službě k zatčení více než čtyřiceti agentů československé komunistické kontrarozvědky. Může k tomu někdo z vás ještě něco říci? Příslušníky domácího odboje a politické vězně zajímá a i v budoucnu bude zajímat, zač nasazovali své životy, obětovali zdraví a svá rodinná štěstí. 24. února letošního roku tomu je 35 let, co šel Choc se Šádkem v ranním mrazivém šeru na smrt. Statečně a hrdě. Tak, jak oba žili statečně své mladé životy. Později mluvil jsem v komunistických věznicích s chlapci, kteří z oken pankrácké nemocnice, v jejíž těsné blízkosti stála šibenice, skrytě sledovali popravu. Milan Choc, pětadvacetiletý český chlapec, oddaný zásadám svobody a demokracie, zemřel se jménem svého národa a presidenta na rtech. Dnes znovu komunistický režim v Československu falšuje tuto historii ve svých veřejných sdělovacích prostředcích. Naposledy ve svém časopise Tribuna. Do té doby, než ho smete hněv a rozhodnost národa, kteiý pokořil a znásilnil jeho základní lidská práva. -slav- Ota Rambousek v Bílém domě ... 9. prosince 1983 byla v Bílém domě ve Washingtonu D.C. uspořádána slavnost u příležitosti 35 výročí podepsání Všeobecné deklarace lidských práv. Před přítomnými hosty prezident ve svém projevu prohlásil, že Spojené státy musí veřejně mluvit proti věznění sovětských disidentů v psychiatrických ústavech, proti persekuci katolické církve a proti persekuci členů odborového hnutí SOLIDARITA v Polsku. Kommemorační slavnosti v Bílém domě se zúčastnili zástupci organizací, které pracují na poli lidských práv, bývalí političtí vězni některých zemí sovětského bloku, jakož i ze Salvadoru a Grenady. Za bývalé československé politické vězně byl slavnosti přítomen bratr Ota Rambousek z New Yorku. Čechoslováci v Angole Pokračování se strany 10 názor na situaci v Angole a jak absolvovali africké “Safari”, protože téměř 1.300 km pochodovali z fronty do zázemí. Nazval jsem je turisty, lépe řečeno vypadali spíše jako sportovci, vrácejí- cí se ze zájezdu. Všichni byli oblečeni do Adidas sportovních tepláků, byli opálení, ale unavení několika hodinovým cestováním. Na Jan Smuts letišti poblíž Johannesburgu je očekával Červený kříž, jihoafričtí zdravotníci, úředníci Immigračního ministerstva, zástupci správy letiště a několik desítek novinářů, včetně televizních pracovníků. Nikdo z nich nebyl na takovouto situaci připraven, jak nám později řekli a nejvíce překvapily plné stoly s teplými a studenými jídly, včetně sladkostí pro děti. Po prvním překvapení a po večeři se rozpovídali a velmi se zajímali o život v Jižní Africe. Zájem se soustřeďoval na problémy, které měli pri příchodu do Jižní Afriky, jak jsme se vypořádali s neznalostí jazyka, jak se zde žije dnes atd. Bylo velmi zajímavé se od nich dozvědět, že čsl. vláda je poslala do Angoly, aniž je informovala o občanské válce, děti, kterých bylo 21 neměli zajištěnou žádnou školu, ale zato se rychle naučily portugalštině a černošskému jazyku, takže díky jim neměli komunikační problémy během pochodu angolskou buší. Jedna z žen mě vyprávěla, že byla překvapena, když na jedné náhorní planině viděli stovky a stovky vojáků UNITA kryjících jejich pochod. Vysvětlil jsem ji, že toto zajištění bylo pravděpodobně nutné, protože protivník z prestižních důvodů se snažil vyrvat tyto rukojmí i za cenu ztrát jejich životů. Vyslovovali se o vojácích UNITY velmi pochvalně, dle jejich slov byli celou cestu velmi přátelští, děti a ženy byly většinou jimi neseny, během pochodu angolskou buší, atd. Pokračování na straně 12 11 [pageend11]• •••••••••••••••••••••••••••••• • a a a a a a a a a a a ■ ■ r hhhbc iX a k r • • • • • • • • • • • • ••••••••aaaaaaaaaaaaaaaaaaaaaa • i • • • • • ......................... • •••••••••••aaaaaaaaaaaaaaa ••■ ■ ■ a e e m sr ••••••••••••••••••••••••••••«••••eaaaaaaaaaaaaass • «•••••••••«••••••••••••••••••••••••••••a • a a jBrtsirar i • •••«•«••••••••••••••••••••••••••••••a aaaa a aana ■ ii • •••••••••••••••••••••••••••••••••a a • • a •••••li ťs í i • ••••«••••••••••••••••a* •••aaaaaaaaaaaaaa a a ■ aai • i ••••••••••••••••••••••••••••aaaaaaaaaaaaaa ■ ■ ■ bis i • ••••••••«••••••••••••••••••aaaaaaaaaaaaaa ■ ■ ■ «b i i •••••••••••«•••••••••••••••aaaaaaaaaaaaaa • • aasLi _S! ■ •••••••••«••■ ■ ••••••••••••aaaaaaaa aa a a a a a a a a_BjOCJi •••••••••••••••••••••••••aa«aaaaaaaaaaaaaa a a c » • • •• • • • ••••• •••••••••••••aaa»aaaaaaaaaaaaa a ■ ■ ■ ■ nraC • •••••••••••••••••••«•••••aaaaaaaa a a a aa ••■ •■ ■ Vi li • •• • • •• • • • •• •••••••••••••••eeaaaaaaaaaaaaaan ■ ■ nrrr :•!• ENERGIE » • • * ••••••••aaaaaaaaaaaaaa ■ lYri" »•••••••••aaaaaaaaaaaaaa ■ bit i ► • •••-* • -• • • • « • •«•••« •••••••••aaaaaaaaaaaaaa a a b ii i i • • • • • • • • • • •• •••••••••••••••aaaaaaaaaaaaaaa aa a■ iri m • • • • • « «_•_•_ ♦ ••••••••• • • • • • • • •••••••••••••aaa Zima je v plném proudu, účty za otop stoupají rychleji než velká voda a inflace, za okny mrzne jen praští a všude množství sněhu, který pokryl všechno to spadané listí o kterém jsem psal v minulém čísle. Touto obraznou výzvou jsem apeloval na mukly a naše příznivce, kteří dosud tak neučinili, o zaslání finanční podpory. Těch podepsaných lístků do naši společné kapsy nespadlo tolik, kolik jsme očekávali a my hledáme příčinu proč? Místo jednotného společného zájmu stále ještě u některých převládají subjektivní předsudky, které je těžko vyvracet chybí-li pochopení. Energii doposud máme, ale je nutno ji uplatňovat realistickým pohledem na dnešní skutečnou situaci. Je na tomto místě, abych připomenul slova našeho prvního presidenta Tomáše G. Masaryka, který řekl: “Když miluješ svou vlast, nesmíš o tom mluvit, ale udělej něco kloudného. Vím, že jednotlivec nezmůže nic, nebo jen velmi málo.” V organizaci a jednotě jsou přece jenom větší možnosti i větší síla. A proto, nemohu-li jinak, pomohu alespoň finančně v rámci svých možností. Děkujeme všem dárcům, kteří na naši energii nezapomněli. V minulém čísle jsem slíbil, že napíši něco o radostech, které děláme jeden druhému. Opět jsem se ale přesvědčil, že se nemá slibovat, zejména něco napsat, když jak se říká to “nejde od ruky” a v hlavě prázdno. Abych alespoň z části dodržel svůj slib, o jedné radosti napíši. Počátkem 60tých let jsem v Leopoldově seděl a pracoval na EZ s jistým kasařem Tondou Rouškem (jméno nezměněno). Jakou měl klasifikaci mezi kasaři to nevím, ale na začátku války, kdy se vloupání po zatmění v Protektorátě i v Říši trestalo useknutím hlavy, vyloupil pokladnu Židovské obce v jednom středoslovenském městě, ze které vybral v hotovosti 7 miliónů Slovenských korun. Dělali jsme spolu u jednoho ponku a při práci mluvili o všem možném, jak je to normální na každém pracovišti. Dozvěděl jsem se, že Tonda skoro dvě třetiny svého života strávil za mřížemi a s kriminálem téměř srostl. Vypravoval do detailu o svém životě - prostě román. Jednou, když měl Tonda “slabou chvilku” a vypravoval, položil jsem mu dvě otázky. Na první, zda-li se nebál, když šel někam otevřít “káču” mně řekl, že jsem blbej, že kdyby se bál, tak tam nelez. Uznal jsem odpověď za naprosto dostačující. Tu druhou otázku musím doslova opakovat tak, jak jsem ji tenkrát formuloval. “Tondo, řekni mi, co jsi si myslel, když jsi tu -káču - otevřel a dával do tašky její obsah?” Tonda se ani moc dlouho nerozmýšlel a povídá: “Hm - co jsem si myslel? - a vždycky jsem si to myslel - jakou budou mít ráno radost, až na to přijdou.” Tonda byl ženatý, jeho manželka za ním pravidelně jezdila na návštěvu s velkým balíkem a on nebyl skoupý. Když jsem se Tondy zeptal, co jeho manželka dělá, řekl: “Nic, ta má peněz dost, o tu jsem se postaral. Ta nemusí do smrti dělat.” Prosím, taky jedna radost kterou si navzájem děláme. Eda Vondráček Čechoslováci v Angole Pokračování se strany 11 Před odletem z Angoly byli představeni Dr. Savimbimu, který se jim osobně omluvil za některé nedostatky během času ztráveného s UNITOU, popřál jim šťastnou cestu domů a dle jejich slov se choval velmi přátelsky. Sdělili nám, že je velmi překvapilo, že si tento politický představitel našel čas a přišel mezi ně si popovídat, nechoval se vůbec nepřátelsky i když věděl, že oni vlastně pracovali pro nepřátelskou stranu. Jsem přesvědčen, že setkání s námi a několik hodin pohovorů na jihoafrickém letišti změnilo jejich názory a informace o situaci a životě bílých i černých na jižní části Afriky. Těchto několik hodin vzájemného popovídání v nich zanechalo hluboký dojem, což potvrdilo jejich vystoupení při vysílání čsl. televize po návratu do Prahy. Nikdo z nich si nevymýšlel příběhy o trýznění a úmyslných útrapách ze strany vojáků UNITY, nebo eventuálně ze strany jihoafrických úřadů a na provokativní otázky čsl. televizních reportérů reagovali mlčením. -dra- MUKL (Počínaje tímto číslem MUKLA, všichni dárci na tiskový fond budou mít potvrzenku s poděkováním za darovaný obnos vloženou uvnitř časopisu.) Administrate MUKLA Je zpravodaj, který vychází jednou za dva měsíce. Je tribunou všech politických vězňů roztroušených po celém světě. Vydává: Sdružení býv. čsl. politických vězňů v exilu. Řídí redakční rada. Výkonný redaktor a grafická úprava: Milo Komínek. Tiskne: Moravia Press Ltd. Toronto, Ontario, Canada. MUKL 158 Michael Boulevard, Whitby, Ontario, Canada LÍN 5Z2 Tel. (416) 666-3354 12 [pageend12]