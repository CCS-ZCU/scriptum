Časopis krajanské skupiny v New Yorku 5/97 Pom azal nás na proroky Křtem, a zvláště biřmováním, jsme dostali účast na prorockém poslání samotného Krista. Co tento titul pro nás znamená, k Čemu nás zavazuje? A především, jak my, slabí a hříšní, se můžeme účastnit něčeho tak velikého a dokonalého, aniž bychom se báli, že to zkazíme? Chceme-li pochopit Kristův prorocký úřad a naši účast na něm, musíme slovu „prorok“ nejprve vrátit jeho původní význam. V běžném užívání dnes znamená člověka, který umí předpovídat budoucnost. Ale to je jen důsledek (a jen někdy) jeho hlavního poslání - být prostředníkem Božího slova, nástrojem, skrze který se uskutečňuje Boží zjevování. To předpokládá, že Boží slovo dokáže slyšet a vykládat ho - k tomu ho může uschopnit jedině Bůh. Jestliže prorok je člověk, který umí naslouchat Božímu slovu a předávat ho dál, Kristus je samotným Původcem toho slova, co víc - on je to Slovo, vrchol Zjevení. Dávní proroci museli slovy nebo gesty odlišit sdělení Boží od běžných projevů svého lidství. Kristus nemá co oddělovat; už pouhým svým pozemským bytím sděluje to nejpodstatnější - Boží slitování až do krajnosti. Nicméně i lidské slovo, učení má v jeho poslání nezastupitelnou úlohu. Toto vysoké pojetí proroctví naprosto uniká našim lidským možnostem. Kristus může být naším vzorem, ale vždy vzorem nedostižným. Můžeme se cvičit v naslouchání Božímu hlasu, ale nemůžeme být jeho původci - i nám nebo především nám je to slovo určeno. Musíme se snažit svědčit především svým životem ó lásce Boží, ale pořád tam bude mnoho našeho, co bude kalit Boží čistotu. I to, co říkáme o naší víře, bývá poznamenáno omylností, nepochopením, neláskou, prostě často tomu něco chybí a ještě častěji něco přebývá. . Jak je to tedy s naší účastí na dokonalém prorockém úřadu Krista? Podobně jako v případě kněžství. Křtem jsme byli naroubováni na živý strom církve. Jejím kmenem je Kristus - dokonalý prorok, a tak v jejích větvích proudí míza Kristova prorockého [pageend1]zvoď poslání. Církev nese, předává a zároveň zaručuje pravost Božího Zjevení. A nejen to - ona je svým způsobem součástí Zjevení, čili součástí toho, co je zvěstováno. Vždyť Kristus zvěstuje lidstvu právě Boží blízkost, Boží synovství. Křesťané, církev jsou už svou existencí živým svědkem, že se toto proroctví naplňuje. Je ale pravda, že aby bylo toto poselství čitelné i pro nevěřící, nestačí být ratolestí církve. Můžeme si opět pomoci obrazem: Nekřesťan vidí kostel, kněze, lidi, kteří do toho kostela chodí a tvoří určité společenství. To všechno je ale jen Usti stromu církve; to nej důležitější - kmen a větve a míza, která je oživuje - zůstává zraku nevěřícího skryto. Dokud ale strom nese jen to listí, může se pozorovatel udiveně ptát: proč se to listí tak drží pohromadě, k čemu je to dobré? Teprve když se objeví chutné plody, které může sám okusit, začne chápat, k čemu je to dobré. Snad ho napadne i myšlenka, že to asi není pouhý shluk listí, ale živý strom, snad se začne toho listí i ptát. Pak přichází čas ke svědectví slova. V tu chvíli křesťan musí být schopen podat vysvětlení nadpřirozených skutečností - toho by ale nebyl schopen, kdyby v něm neproudila míza Božího života, kdyby nebyl naroubován na církev. Nejen že by postrádal sílu Ducha svátého, takže by jeho slova neměla tu pravou účinnost, ale chyběl by mu především obsah víry, nevěděl by, co a jak má říkat - byl by na tom podobně jako ten, který stojí pod stromem. Katolickým křesťanům se často vyčítá, že se slepě podřizují autoritě církve, že opouštějí zdravý rozum ve prospěch dogmat. My bychom měli vědět, že se nemusíme tomuto nařčení bránit. Křesťan skutečně v určité chvíli musí překročit svůj rozum, protože už nedostačuje, a nahradit ho rozumem Božím. To není degradace rozumu, ale jeho povýšení. Věrnost církvi a tomu, co ona definuje jako jistě pravdivé, nám zaručuje, že se držíme Kristova učení. Vždyť - jak už bylo řečeno - stromem církve, tajemného Těla Kristova, proudí míza Kristova prorockého, neboli učitelského úřadu. To ale neznamená, že máme svůj rozum opustit. Nemůžeme chtít po Duchu svátém, aby přemýšlel za nás, stačí, když nám poskytuje světlo, ve kterém náš rozum může poznávat nadpřirozené skutečnosti. Naše schopnost přemýšlet zůstává stále [pageend2]zvoď stejná, jen materiál se obohacuje. Bůh po nás nechce, abychom přestali být lidmi, naopak, máme se stát lepšími lidmi. Proto také žádné hřivny, které jsme od Boha dostali (rozum a svobodná vůle mezi ně patří na prvním místě), nemají ležet ladem, ale mají sloužit ke slávě Boží. Jediné, čeho se máme vzdát, je hřích - a nikdo snad nebude tvrdit, že přemýšlení je hříšné. Jedině když si člověk neuvědomuje omezenost svých rozumových schopností a popírá vše, co se jeho rozumu vymyká, nebo považuje své myšlení za dokonalejší než božské, pak se dá mluvit o hříchu pýchy.Svět od nás tedy zcela právem vyžaduje, abychom používali rozum, je to koneckonců jediná řádná cesta, jak se dorozumět s lidmi kolem nás. Samozřejmě, že existují i mimořádné cesty, že může promluvit prostřednictvím našich slov sám Duch svátý, aniž bychom se na tom jakkoliv podíleli. Ale tyto způsoby má v režii sám Bůh, nemůžeme z nich dělat pravidlo pro náš apoštolát.Učast na prorockém poslání Krista je pro nás tedy mimo jiné pobídkou, abychom svůj rozum nenechávali ležet ladem a snažili se stále hlouběji pronikat do učení církve, aby se nestalo, že by někteří chtěli „být učiteli zákona, a zatím vůbec nerozumějí tomu, co říkají a o čem se s takovou jistotou vyslovují“ (1 Tim 1, 7). Eva Fuchsová Prosba za život v síle biřmování Pane, náš Bože, darovals mi ve svátosti biřmování Ducha svátého, který mě posvěcuje a sjednocuje s Kristem. Mám být před světem svědkem Kristovy radostné zvěsti, jeho lásky, jeho smrti a vzkříšení. Tradice uchovává vzpomínku na stále aktuální nabádání: „Pospíšit si do kostela, přiblížit se Pánu a vyznat své hříchy, kát se během modlitby ...účastnit se svaté a božské liturgie, ukončit vlastní modlitbu a neodcházet před rozloučením ... Často jsme to opakovali: tento den vám Pán udělil na modlitbu a odpočinek. Je to den, který učinil Pán. Radujme se v něm a jásejme“. (Sermo de Die Dominica 2 et 6: PG 86/1,416C 421 C Katechismus katolické církve 2178). [pageend3]BEZ DUCHA SVATÉHO Bůh je vzdálený Kristus zůstává v minulosti Evangelium je mrtvou literou Církev je pouhou organizací Autorita znamená panovačnost Apoštolát je jen propagandou Liturgické obřady jsou jen vzpomínkou Křesťanské jednání je jen "otrockou morálkou". AVŠAK V NĚM Vesmír se povznáší a sténá v porodních bolestech Božího království Vzkříšený Pán Ježíš je i v současnosti přítomen Evangelium je mocné slovo života Církev znamená trojiční společenství Autorita je osvobozující službou Apoštolát je letnicemi Liturgie je zpřítomňujícím prožíváním a předchutí věčnosti Lidské konání je proměněno v božské * vČeská národní kaple ve Washingtonu D.C. se nachází v bazilice národní svatyně Neposkvrněného početí, která je na území Catholic University of America (CUA). CUA se nachází na Michigan Ave, severně od U.S. Capitol a jede k ní červená linka městské dopravy. Katoličtí poutníci z mnoha různých národnostních původů sem ze široka daleka přicházejí, aby si vykonali pouť k této neobyčejně krásné mariánské svatyni. Mezi zástupy těch, kteří každoročně přicházejí do Washingtonu, jsou i takoví, kteří zahrnují svatyni do seznamu zajímavých míst, která se musí vidět. Česká kaple, známá také jako kaple Panny Marie Hostýnské, nebo kaple Sv. Jana Nepomuka [pageend4]Neumanna, byla vysvěcena v červnu 1983. Nese plné jméno „Česká národní památní kaple Panny Marie Hostýnské ke cti Sv. Jan Nepomuka Neumanna.w Jiní ji znají jako zpovědní kapli, protože slouží jako zpovědní centrum baziliky. Mše sv. se v české kapli slaví pokud je k dispozici kněz, který může bohoslužbu vykonat v českém jazyce. Při těchto příležitostech je naplánována a ohlášena mše sv. pro česko-americké katolíky, kteii bydlí na území velkého Washingtonu. Návštěvníci, zejména poutníci jsou vždy vřele vítáni a mohou se připojit ke slavení mše sv. Biskupové a Arcibiskupové z České Republiky, kteří čas od času navštěvují Washington, jsou mezi hlavními celebranty mše v české kapli. Tyto příležitostí také vedou k shromážděním, na kterých se lidé mohou setkat s těmito preláty církve a mohou s nimi osobně mluvit, jak je všeobecným zvykem v jiných česko-amerických katolických skupinách ve Spojených státech. Prohlídky baziliky, které zahrnují i českou kapli, jsou vedeny průvodci z baziliky. Místním facilitátorem a kontaktní osobou pro českou kapli je AI Brož. Otázky o mši v kapli a ostatní informace o kapli mohou být adresovány jemu. Lze u něj také objednat pamětní knihu, která pojednává o slavnosti posvěcení a zasvěcení kaple. Tato krásná barevná kniha ukazuje historický přehled kaple a provede vás třídenní slavností, která se konala, jak bylo dříve uvedeno, 24-26 června 1983. Ještě je k dispozici omezené množství původních výtisků. Pokud byste si chtěli knihu objednat, spojte se s P. Brožem telefonicky (703) 698 5318, nebo písemně. Jeho adresa: 3316 Fallowfield Drive, Falls Church, Virginia 22042. Cena knihy, včetně poštovného je 12 dolarů. Mše sv. na slavnost Těla a Krve Páně v české národní kapli Panny Marie Hostýnské bude slavena v neděli 1. Června 1997 ve 12.00 v poledne. Slavení mše sv. bude předsedat P. Jindřich Kotvrda. Místní obyvatelé Washingtonu, poutníci do baziliky národní svatyně Neposkvrněného početí i návštěvníci odjinud jsou srdečně vítáni na této mši sv. [pageend5]zvorf Májová pobožnost Karel Toman Je u nás v Čechách jaro zelené a květen, měsíc tvůj, nade vše nejkrásnější, Maria Panno. Ne libanonské cedry studené a upjaté, květ sám jsou sladké stromy zdejší v zeleni plaché a voní k chvále tvé a zpívají od šera jitřního až do nočního tměni, Maria Panno. A stromů vrcholy se kývají, květ s květem libá se v tajemném proměnění, noc dýŠe chladem. Tvá sestra Venuše jde mezi nás a s námi modlí se tvé věcné litanie, Maria Panno. Jen hvězdy plát nech, všechna světla zhas, nech milost pršet i, ať se nám v srdci lije, Maria Panno! Koncem června a začátkem července nás navštíví duchovní vůdce českých bohoslovců v římském Nepomucenu Dr. Jan Mráz, kněz brněnské diecéze. Ve dnech 26. A 27 června pro nás povede duchovní obnovu. Promluvy o životě s Kristem v dnešním světě se budou konat po oba dny večer v dolním kostele Panny Marie Karmelské v Astorii. Čas bude ještě upřesněn. Udělejme si čas na „naslouchání u Ježíšových nohou“, jak to udělala Marie v evangeliu a přijďme. [pageend6]Úmvslv mši svátých sloužených do uzávěrky Zvonu 20.4. za vyslyšení proseb a Boží pomoc a ochranu pro celou rodinu rodina Sedláčkova 23.4. za Karla Bártu Josephine Orgon 26.4. za zemřelého Přemyslava Sonka Blažena Stránská 27.4. na poděk. za přij dobr uplyn 70 let a za zdraví, ochranu a pomoc Boží do dalších let profesora Zdeňka Rutara rodina Sedláčkova 30.4.. za Václava a Marii Jelínkovy a děti rodina Jelínkova 4.5. za Oldřicha Benáčka, švagra, maminky a rodiče z obou stran Anna. Benáčková 7.5. za celou zemřelou rodinu Křenčíkovu z obou stran manželé Křenčíkovi 11.5. za všechny maminky z krajanské rodiny 12.5. za plné uzdravení pí Jiřiny Friedrichové R Kankrlíková 18.5. za rodinu Smrčkovu a Pavlicovu pí Smrčková Nemůžeš se modlit doma jako v kostele, kde je Boží lid shromážděn, kde se volání vznáší k Bohu jedním srdcem. Tam je něco víc, jednomyslnost duchů, souhlas duší, svazek lásky, modlitby kněží. Nedělní mše svaté v Astorii na další období 25.5. za krajanskou rodinu Nadia Horáková Vaclav Jelínek, Růžena Kankrlíková, Miroslav Kašpar, rodina Kubelkova, rodina Lebedova, Dáša Lehmova, Jarda Minister, Josef Sedláček, rodina Smrčková, pan Vávra s rodinou - (dárci fotoaparátu) 8.6. vzpomínka na zemřelého Roberta Horáka Nadá Horáková 15.6. za Marii Cápošovu a zemřelého Josefa a rodinu rod Jelínkova Děkujeme za příspěvek na Zvon A. Adamcové NY, F. a N. Svobodovým NJ, O. Radimské N.H., Anně Vaškové NY. Šeky s příspěvky vystavujte prosím na jméno: Re v. Jindřich Kotvrda - Zvon [pageend7]Prosba ö vedení Duchem svatvm Duchu svátý, osvěcuj mě, veď mě, dej mi své vnuknutí. Chci přijmout a uskutečnit všechno, co chceš ty, podrobit se tvému vedení. Daruj mi k tomu sílu, vytrvalost a nadšení. Krajanské bohoslužby slavíme každou neděli v 10:15 ráno v dolním kostele Panny Marie Karmelské (23-25 Newtown Ave.) Příležitost ke sv. zpovědi před i po mši sv. Po bohoslužbách následuje společná snídaně. Slovenská mše sv. každou neděli v 10 hod. ráno u sv. Jana Nepomuckého na Manhattanu (lst Ave a 66th St.) V neděli 1. Června bude krajanská mše sv, v Astorii až v 11.30!, jelikož budu ve Washingtonu. V Astorii bude mši sv. celebrovat P. Marian Kačír, slovenský kněz z kostela Sv. Jana Nepomuckého na Manhattanu. ZVOlí ST. MARY’S PO BOX 387 ROSLYN NY 11576 NON-PROFIT ORGIÍ.S. POSTA6E PAID ROSLYN NY 11576 PERMU NO 54 [pageend8]