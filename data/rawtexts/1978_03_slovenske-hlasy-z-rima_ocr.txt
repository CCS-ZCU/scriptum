M. Q.: Treba ohlasovať zmŕtvychvstalého Krista 2 Gertrud von Le Fort: Veľká noc 4 Jozef Šrámek: Naša mládež 5 Zo života SÜSCM v Ríme 9 Cirkev vo svete 10 Anton Hlinka: Lenin sa sklamal 11 Slovenská rodina v šírom svete 12 Rajmund Ondruš: Začali sme celkom nevinne 14 Psychologický test: Ste dobrým manželom? 17 Franz König: Ateistická propaganda načisto zlyhala 18 Na kultúrnom poli 20 Zo Slovenska 22 Gorazd Zvonický: Odzbrojenie, ale aké 24 Rok 1978 ■ SŮSCM ■ Rim časopis slovenských katolikov 3 MAREC SLOVENSKÉ HLASY Z RÍMA [pageend1]Toto je noc, ktorá dnes na celej zemi veriacich v Krista vymaňuje z neprávosti sveta a z otroctva hriechu, vracia im Božiu milosť a vovádza ich do spoločenstva svätých. Toto je noc, v ktorej Kristus rozlámal okovy smrti a víťazne vstal z hrobu. Aká nesmierna je voči nám tvoja dobrota, Otče, aká nevyspytateľná je tvoja láska! Aby si vykúpil otroka, vydal si na smrť vlastného Syna! Naozaj potrebný bol hriech Adamov, ktorý zotrela smrť Kristova. Ó, šťastná vina, pre ktorú k nám prišiel taký vznešený Vykupiteľ. Posvätné tajomstvo tejto noci premáha zlobu, zmýva viny, hriešnikom vracia nevinnosť a radosť zarmúteným. Naozaj požehnaná noc, ktorá spája nebo so zemou a človeka s Bohom. ; í Rozlámal okovy smrti a vitľazne vstal z hrobu TREBA OHLASOVAŤ Pred niekoľkými desaťročiami ľudia obdivovali kresťanského aktivistu, ktorý sa plne angažoval vo svojom životnom prostredí a neváhal vydávať svedectvo o Ježišovi Kristovi, «kričiac jeho meno na strechách ». Bez strachu vyznával svoju lásku, odôvodňoval ju pred svojimi spoločníkmi, ba bez okolkov ich vyzýval, aby sa aj oni pridali k nemu. Nehľadel pritom na to, či sa k nemu chovajú žičlivo alebo nepriateľsky. Hovoriť o Kristovi potichu? Od niekoľkých rokov sa postoj mnohých kresťanov zmenil. Už sa nehovorí o Ježišovi Kristovi nahlas a silno. Jeho meno sa vyslovuje potichu, do ucha, lebo vraj neslobodno ľudí uvádzať do rozpakov a vnucovať im svoje idey. Treba vraj tiež splniť mnohé podmienky, rešpektovať etapy, prípravné obdobia. . . atď. Predovšetkým však vraj netreba natoľko ohlasovať Ježiša z Nazareta, ako skôr čakať, že každý osobne objaví prítomnosť Krista v iných a v každodennom živote. Kresťania musia byť vraj veľmi diskrétni, nemajú zasahovať, ale majú byť iba mlčky prítomní. Prívrženci oboch tendencií, ako vždy, vzájomne sa obžalúvajú. Tí, čo smútia za minulosťou, a tí, čo fanaticky zdôrazňujú dôležitosť prítomnosti, sa vzájomne napádajú a exkomunikujú: Vy už nemáte vieru! Vy vôbec nechápete, čo značí evanjelizovať! Nežiadame od kresťanov, aby vystúpili na svoj písací stôl alebo na obrábací stroj a vyžadovali od druhov v práci zachovať minútu ticha na Veľký piatok o tretej populudní. Ale nesmieme od nich žiadať ani to, aby celé roky mlčali pod zámienkou, že ešte neprišla vhodná chvíľa. Nebudeme od nich žiadať, aby zanedbávali ohlasovať Ježiša z Nazareta pod zámienkou, že opravdivé hlásanie evanjelia spočíva v prvom rade v tom, že kresťan zjavuje Krista žijúceho dnes medzi ľuďmi. Nezavrhujeme ani prvé ani druhé hlboké presvedčenie, ale žiadame príslušných kresťanov, aby z oboch presvedčení urobili syntézu. 2 [pageend2]To je naša veľká zodpovednosť. Ale nie, ak tak možno povedať, hocakého Ježiša Krista a hocako. Podobne ako my sami sa máme stretnúť s Ježišom Kristom v oboch jeho dimenziách, tak musíme aj našim súčasníkom zjavovať totálneho Krista: Ježiša z Nazareta, ktorý prišiel pred dvetisíc rokmi oslobodiť svojou láskou človeka a svet, a zmŕtvychvstalého Ježiša, žijúceho dnes toto tajomstvo lásky v ľudských dejinách. Tieto dva aspekty sú nevyhnutné a nerozlučiteľné. Overujú sa navzájom. Zanedbať jeden z nich znamenalo by « okypťovať Ježiša Krista », deformovať jeho posolstvo. Je pravda, že v minulosti sme sa pričasto uspokojovali ohlasovaním, ba dokonca « vyučovaním » Ježiša Krista a zabúdali sme pomáhať bratom, aby ho stretali prítomného a účinkujúceho v ich každodennom živote. Ako však môžu veriť v Ježiša Krista, ktorý zomrel a vstal z mŕtvych, ak im ho nezjavíme ako žijúceho dnes? A ako môžu veriť, že je živý dnes, keď im neumožníme stretnúť sa s ním? Dnes sme zasa v nebezpečenstve, že upadneme do opačnej krajnosti. Mnohí ľudia sú unavení našimi odkladmi a nekonečnými diskusiami, našimi obavami a našou prílišnou opatrnosťou. Je oveľa viac, ako si myslíme, tých, čo čakajú, že sa im bude bez strachu hovoriť o Kristovi ako o živej osobe. Prirodzene, treba hovoriť ako apoštoli, t.j. ako svedkovia. Svedok je ten, kto videl osobne to, o čom svedčí. Ten, kto nevidel, tára, básni a niekedy, viac-menej vedome, skrýva nedostatok « životných » znalostí pod haraburdím zbytočných slov. Často sme tárajúcimi kazateľmi alebo deformovanými odborníkmi, lebo sme nevideli alebo sme stratili návyk vidieť. Preto nás ľudia nepočúvajú. « Ako môžu vzývať toho, v ktorého neuverili? A ako uveria v toho, o ktorom nepočuli? A ako počujú bez hlásateľa? A ako budú hlásať, ak nie sú poslaní »? (Rim 10,14-15). Ohlasovanie Ježiša 3 ZMŔTVYCHVSTALÉHO KRISTA Treba ohlasovať Krista [pageend3]Pod vedením Ducha máme byť pútnikmi vášnivo hľadajúcimi všetky stopy Kristovej prítomnosti. Pracujúc zo všetkých síl na celkovom rozvoji človeka a vesmíru, musíme vo svetle viery vidieť všetky «hodnoty» života a ľudskej činnosti, ktoré sú zárodkami Kráľovstva. Máme ich vyložiť na výslnie lásky, aby rástli a rozvíjali sa. Musíme vidieť Ježiša Krista, ktorý nám dáva znamenie, počúvať ho, keď nás pozýva, angažovať sa s ním v jeho práci na uskutočnení Otcovho večného plánu. Posilnení týmto objavom, týmto stretnutím, máme potom svedčiť pred našimi bratmi, že Ježiš Kristus, ktorý prišiel na zem pred dvetisíc rokmi, je prítomný aj dnes medzi nami, žije tajomne v našom aj v ich živote. Keď budeme takto svedčiť pred všetkými ľuďmi, indiferentnými, neveriacimi alebo vyznávajúcimi inú vieru, budeme im môcť nie «priniesť Boha » — pretože on je už prítomný v ich živote —, ale zjaviť im ho. Lebo nestačí, že ľudia dobrej vôle pracujú pre svojich bratov a že jednotlivci a spoločnosti sa touto činnosťou pretvárajú. Musia si toto pretvorenie aj uvedomiť a postupne prísť na to, že ono je ovocím sily, ktorá ich prevyšuje, pretože je to sila lásky, pretože je to sám Ježiš Kristus. A teda kresťania sa nemajú uspokojiť tým, že stretnú Krista účinkujúceho skrze svojho Ducha vo svedomí ľudí a v ich konkrétnom, individuálnom a kolektívnom živote. Musia vyjsť v ústrety nejasnému očakávaniu zjavenia, ktoré väzí v srdci každého človeka. Podarí sa im to, keď budú starostlivo dbať na iných. Lebo vtedy budú svedkami, ktorí videli, a svojím postojom, gestom, slovom, diskusiou atď umožnia, aby vyprýštilo na rovinu jasného vedomia ich bratov to, čo oni prežívajú v najväčšej hĺbke svojho bytia: tajomné spoločenstvo s Ježišom Kristom v ich činnosti pre blaho človeka. Neponechávame príliš ľahkomyseľne Ježiša Krista žiť inkognito v srdciach mnohých ľudí? Neuspokojujeme sa príliš často, pre nedostatok viery, s povrchnou činnosťou? Nezanedbávame úlohu ísť až na dno nášho poslania: zjavovať Ježiša Krista? Je pravda, že Kristus sa môže sám zjaviť v skrytosti úprimného svedomia. Ustanovil však, že bude potrebovať nás, aby sa mohol dať poznať. Každý kresťan je poslaný do sveta, aby zjavoval lásku a Pôvodcu lásky - Boha. Keď milujeme Ježiša Krista, nemôžeme strpieť, aby zostal skrytý pred očami ľudí. Budeme ho zjavovať bez zbytočných obáv, aby všetci mohli žiť z neho v plnom svetle. Keby bol na zemi iba jediný brat, ktorý by nepoznal Ježiša Krista, bolo by treba ísť hoci aj na kraj sveta a zjaviť mu ho, aby v ňom a skrze neho objavil svojho Otca, aby sa mohol nechať milovať a vedome mu mohol opätovať lásku. M. Q. VEĽKÁ NOC A počula som hlas v noci, bo! silný ako dych sveta a volal: « Kto chce nosiť Spasiteľovu korunu? » A moja láska odpovedala: « Pane, ja ju chcem nosiť! » A nosila som korunu vo svojich rukách, a krv mi stekala z čierneho tŕňa po prstoch. A znova sa ozval hlas: « Tú korunu treba nosiť na hlave! » A moja láska odpovedala: « Äno, chcem ju nosiť na hlave! » A položila som si ju na čelo. Vtom sa na nej rozžiarilo svetlo, biele ako voda, keď sa triešti na skalách. A hlas zvolal: « Pozri, čierny tŕň rozkvitol! A svelto stekalo z môjho temena a rozlialo sa ako široký prúd a valilo sa mi k nohám. A ja som strašne preľaknutá zvolala: « Pane, kam mám ísť s tou korunou? » A hlas odpovedal: « Musíš ju zaniesť do večného života! » Nato som povedala: « Pane, je to koruna bolesti, daj, aby som na ňu umrela! » No hlas odpovedal: « A nevieš, že bolesť je nesmrteľná? Ja som ožiaril nekonečno: Kristus vstal z mŕtvych! » A svetlo ma strhlo so sebou... Gertrud von Le Fort: HYMNY NA CIRKEV Preložil Peter Skala Krista nie je rezervované « profesionálnym » kazateľom. Všetci sme « poslaní ». Hľadajú sa zjavitelia 4 [pageend4]AKTUÁLNY ROZHOVOR Naša mládež Kde stojí? Ako zmýšľa? Čo robí? (Profily - zábery - pozorovania) Už od rokov sa objavujú na stránkach našich časopisov na Západe správy a reportáže o stretaniach a táboroch slovenskej mládeže. Naša mladá generácia teda nezaháľa. Hľadá cestu k sebe, stretá sa, spolu športuje, spieva, zabáva sa, vzdeláva, diskutuje a duchovne sa prehlbuje. Slovom: hýbe sa. Máme z toho úprimnú radosť — tak my na Západe ako i naši doma, vo vlasti. Po šiestich rokoch odvtedy, čo sa mladí začali stretať, možno povedať, že tu nejde o náhodné, či príležitostné podujatia, ale o sústavnú prácu, ktorá vyviera tak z potreby ako z nadšenia, ktorá má svoje ideové a duchovné zameranie, i svoju metodiku, že tu ide o sústavné formovanie spoločenstva, ktoré má pretrvať a ktoré si naši mladí sami nazývajú RODINOU. Od čitateľov Hlasov nám prišla prosba, aby sme ich bližšie oboznámili s aktivitou našich mladých, s jej pozadím a cieľmi. Tejto prosbe radi ideme v ústrety; chceme tak urobiť tentoraz formou novinárskeho rozhovoru, o ktorý sme požiadali jednoho z našich exilových pracovníkov, ktorý stojí od začiatku pri stretaniach našej odrastlej mládeže, Jozefa Š r a m k a z Mníchova. HLASY: — Úvodom azda otázka: odkiaľ vyšiel podnet k tejto práci s našou odrastlou mládežou? ŠRÁMEK: — S emigračnou vlnou po auguste 1968 prišlo na Západ i veľa mladých slovenských ľudí. Medzi novými exulantmi vtedy síce vznikali rôzne spolky a kluby, ale mladých ľudí sa im nepodarilo zachytiť — ani ideovo ani organizačne. Hľadali sa spôsoby ako ísť na vec. Z Zürichu prišiel návrh usporiadať zájazd slovenskej mládeže do Talianska. Iniciatívy sa ujal Slovenský ústav sv. Cyrila a Metoda v Ríme, vtedajší jeho rektor mons. Náhalka. S pomocou otcov misionárov zorganizoval zájazd 33 mladých ľudí do Talianska. Účastníci prichádzali z rôznych prostredí a spoločenských skupín, boli rôzneho veku, náboženstva a záujmov. Viacerí prišli len pod tlakom rodičov. Nie div, že sprvu prejavovali skôr zdržanlivosť, ba skepsu. Jednako spolu s otcami Baníkom a Búranom, ktorí mali duchovné vedenie, sa nám podarilo utvoriť homogénnu skupinu, ktorá za dva týždne duchovne spolu tak zrástla, že sa nakoniec nevedela rozísť. Za nezabudnuteľnej rozlúčky na florentskej stanici bolo každému jasné, že sa v stretaniach bude pokračovať. Tak sa aj stalo. HLASY: — Koľko bolo doteraz stretnutí odrastlej mládeže? ŠRÁMEK: — Doteraz bolo 19 európskych stretnutí; z toho 6 letných zájazdov do Talianska, 7 lyžiarskych táborov, 5 veľkonočných študijno-pracovných a duchovných stretnutí, a jedno stretnutie « pracovného teamu RODINY ». Okrem toho bolo niekoľko oblastných táborov a stretnutí. Na táboroch sa utvorili na základe priateľstva a záujmov viaceré « súkromné skupiny», ktoré pomimo « oficiálnych » stretaní RODINY organizujú ešte i svoje podujatia (spoločensko-zábavné stretnutia, výlety, zájazdy, tábory). HLASY: — A účasť? ŠRÁMEK: — Štatistický súčet doterajších « európ- ských » táborov a stretnutí vykazuje účasť 1550. Fakticky doteraz prešlo týmito stretaniami vyše 500 mladých slovenských ľudí. HLASY: — Spomenuli ste slovo RODINA. Zdá sa, že toto slovo má medzi mladými, ktorí prešli tábormi, osobitný zvuk, ba určitý zmysel. V čom to väzí? Ako vôbec došlo k vzniku... RODINY? 5 [pageend5]ŠRÁMEK: — Bolo to v Ravenne 1972. Zdalo sa nám vtedy, že úsilie plno rešpektovať slobodu a spontánnosť účastníkov a súčasne sa pokúsiť pomocou mnohostranného programu — od športu cez kultúru a spev až po meditáciu — a najmä osobnými kontaktami dať účastníkov dohromady tak, aby utvorili jednoliatu skupinu, ...že toto úsilie «zabralo». Spomínam si... raz, bolo to za večernej dumky; hovorili sme o priateľstve, ktoré sa medzi nami utvorilo, a pritom padol výraz « kolektív ». « My nie sme nijaký kolektív! » — protestovali. « A čo sme teda? » — pýtali sme sa. « My sme... my sme jedna rodina! » — odpovedali. A pomenovanie skupiny ako RODINA už zostalo. V odpovediach na prvý dotazník po talianskom zájazde 72, na otázku « Čo na teba na zájazde najviac zapôsobilo? », myšlienka RODINY už hrala dominantnú úlohu. Citujem aspoň niektoré odpovede: « Pevný rodinný zväzok slovenskej mládeže, ktorý nezlomia ani stokilometrové vzdialenosti », « Súdržnosť slovenskej rodiny », « To, že sme si vytvorili jednu rodinu, v ktorej sa všetci rozumieme a máme sa radi — jeden trvalý vzťah, vytvorený v spojení s Bohom », « Rodinná atmosféra, v ktorej sa všetko odohrávalo, bezprostrednosť, nenútenosť, mladosť », « Že sme si vytvorili v cudzine rodinu, že mám teraz oveľa viac bratov a sestier, že sa medzi nami vytvorila atmosféra ako medzi súrodencami », « Odteraz viem, že už nie som na Západe sám, ale mám otcov, bratov, sestry, a som členom jednej veľkej rodiny » atď. HLASY: — To boli začiatky. A ako definujú mladí RODINU dnes? ŠRÁMEK: — Z pôvodného viac-menej podvedomého zážitku prešla myšlienka RODINY pomaly do vedomia. Naši mladí našli v nej nielen skupinu, akú na Západe dlho hľadali — spoločenstvo mladých ľudí, blízkych si pôvodom, rečou, mentalitou, životným štýlom, zvykmi, záujmami —, ale pre mnohých z nich znamenalo stretnutie s RODINOU i zmenu zmýšľania a spôsobu života. Sú takí, a nie je ich málo, ktorí pod účinkom RODINY našli novú orientáciu a nový zmysel života. Len čítajte a počúvajte ich svedectvá (časť z nich priniesol časopis Horizont 77 v septembri) a všimnite si ako sa spolu stretajú a komunikujú. Skoro všetci, ktorí prešli tábormi, sú si zajedno, že na nich stretnutie s RODINOU mocne zapôsobilo. Pritom nie všetci majú k nej ten istý postoj. Jedni hľadajú v nej, podľa ich vlastných slov, spoločenské povyrazenie, zábavu, a tú írečitú slovenskú atmosféru pri speve a tanci, pri ktorej sa spoznávajú a nadväzujú priateľstvá. Iných zas priťahujú kultúrne a umelecké podujatia alebo vzdelávací či študijný program, prednášky našich osobností, odborníkov zo staršej generácie, ktorí medzi nás prichádzajú, a diskusie na najrôznejšie témy — počnúc slovenskou a svetovou históriou a literatúrou cez ideové témy, ako « problém slobody » (Glonn 73), « situácia mladého exulanta v dnešnom meniacom sa svete» (Glonn 74), «kvalita života» (Glonn 75), «jednotlivec a spoločnosť » (Waldkraiburg 77). Ale sú aj takí, a počet tých stále rastie, ktorých priťahuje nielen spoločenský, vzdelávací a národný, ale aj duchovný program RODINY: stretnutia pri spoločnej bohoslužbe, meditácii, pri duchovných cvičeniach, ktoré poriadame každý rok jednak na celoeurópskom stretnutí a jednak v úzkych skupinách po oblastiach, ktoré si získali v poslednom čase osobitnú obľubu. Títo mladí vidia v RODINE nielen spoločenskú a národnú záležitosť, ale niečo viac: duchovné spoločenstvo, postavené na úsilí uskutočniť evanjelium v osobnom živote a v medziľudských vzťahoch, a radi by, aby toto duchovné spoločenstvo zostalo niečím trvalým, niečím « na celý život », z čoho by mohli vždy čerpať silu a povzbudenie. U tých, ktorí přilnuli k duchovnému programu, sa aj najviac vykryštalizovalo vedomie zodpovednosti za ďalší osud RODINY a potreba angažovať sa za druhých. HLASY: — Mohli by ste sa ešte vrátiť k predchádzajúcej otázke? ŠRÁMEK: — V roku 1975-76 sme robili anketu na tému: za čo mladí považujú RODINU dnes? Popri už spomenutých spoločenských, národných a duchovných kritériách kladú odpovede dôraz na «pravé priateľstvo », na « atmosféru vzájomnej úcty, dôvery, porozumenia a lásky ». Niektorí hovoria o « novej duchovnej vlasti », o « novom domove », o « slovenskej oáze v zahraničí », ktorú našli v RODINE. Z odpovedí na otázku « čo ti dala RODINA? » odcitujem aspoň niektoré: RODINA mi dala « istotu », « oporu », « radosť zo života », « vyšší zmysel života », « obrat v mojom živote », « novú životnú orientáciu », « optimizmus », « pocit spolupatričnosti », « veľa priateľov », « náhradu za domov », « podnet kresťansky žiť », « podnet pre ďalšie vzdelávanie sa », « veľa na premýšľanie », « posilu v náboženskom presvedčení », « národnú uvedomelosť », « národnú hrdosť », « krajanské cítenie », « atmosféru, akú som zatiaľ nenašiel v nijakej inej skupine », « spoločné hniezdo », « odvahu pre budovanie kresťanského sveta », « odvahu a nádej do budúcnosti, nad ktorou som ešte nedávno pochyboval », « ľudí, s ktorými si rozumiem », « pocit človeka — nie materialistu », « v RODINE som sa presvedčil, že existuje Ježiš », « v RODINE som našla kus Božieho kráľovstva na zemi » — atď. HLASY: — Anketa je iste veľmi poučný prameň štúdia našej témy. Mohli by ste však teraz aspoň stručne zhrnúť a charakterizovať svoje poznatky a skúsenosti s našou mládežou z určitých špecifickým hľadísk? ... napríklad z hľadiska duchovno-náboženského? ŠRÁMEK: — Odpoveď nie je jednoznačná. Medzi našimi mladými sú síce mnohí, ktorí si odniesli z domu hlad po duchovných veciach, po náboženstve, ale nie je málo i takých, ktorí prišli na Západ jednoducho za slobodou, alebo len za tým, aby sa materiálne vyžili, za konzumerizmom; ba nechýbajú ani takí, ktorí ideovo zostávajú na pozíciách ateizmu a materializmu. Od začiatku sme sa držali zásady: nikomu neprivrieť dvere, každého prijať, kto sa medzi nás prihlásil a prejavil aspoň trocha dobrej vôle a lojálnosti. A všetkých tých presvedčiť, získať — to nebolo jednoduché. Tu veru vonkoncom nestačili slová o kresťanstve, nálepky, frázy, ani hotové poučky. Tu zavážia iba skutky, služba, dôkazy úprimnosti, trpezlivosť, vytrvalosť, záujem o každého, ovzdušie úprimného priateľstva. A veru mnohí sprvu nechápali; kritizovali nás; často nás zámerne skúšali, či to naozaj s kresťanstvom myslíme vážne, a vôbec, či evanjelium má čo povedať dnešnému mladému človekovi. Ba nechýbali pokusy zaviesť RODINU na inú koľaj, urobiť z nej záležitosť čisto spoločenskú, 6 [pageend6]športovú, kultúrnu, literárnu, ba dokonca len výlučne národno-politickú. A keďže tu nešlo o prejavy zlej vôle, verte, tu nezostávalo iné ako: viac sa modliť a prosiť o pomoc zhora, dvíhať latku náročnosti a duchovnej úrovne stretaní, a ešte viac sa angažovať a slúžiť. A Boh pomohol a ukázal cestu. Je zaujímavé, že naši mladí, a to i tí, ktorí majú pozitívny postoj k náboženstvu, mali sprvu a majú ešte aj dnes určité ťažkosti vo vzťahu k Cirkvi, ako k etablovanému náboženstvu, a k jej predstaviteľom. Prejavuje sa to najmä v nedôverčivosti voči kňazom. Tu sa azda najviac ukázal negatívny účinok komunistickej propagandy, ktorá investovala veľa do úsilia znehodnotiť a zosmiešniť kňaza osobne, duchovne a spoločensky. Na našich táboroch bolo treba veľa trpezlivosti, kým sa podarilo postupne odstrániť jestvujúce zábrany a, napríklad, vylúčiť zo slovníka našich mladých i ono pejoratívne « farári ». HLASY: — Čo považujete za najdôležitejší poznatok po tejto stránke? ŠRÁMEK: — Azda toto: Keď sme spolu s mladými hodnotili prvé veľkonočné stretnutie, povedali: « Už ani vlastne nevieme, o čom sa prednášalo a diskutovalo. Na to však, že sme spolu diskutovali ako jedna rodina... na to nikdy nezabudneme ». Tento poznatok nás prekvapil. Analyzovali sme ho. Došli sme k zisteniu, že mladí ľudia tejto doby — teda nielen naši — sú rezervovaní voči prednáškam a vôbec hovorenému slovu, keď sa im predkladá ako hotová vec, poučka či téza. Zato sú o to citlivejší na zážitok, a podľa jeho kvality hodnotia potom i to ktoré stretnutie. Prejavuje sa to i v náboženskom živote. Zatiaľ čo my, staršia generácia, sme sa prebíjali k viere v Boha, k náboženstvu, predovšetkým rozumovou cestou, táto generácia ide k nemu cestou existenciálneho zážitku; chce sa sama najprv prakticky presvedčiť o životnosti viery, chce ju sama zažiť vo svojom osobnom živote a v medziľudských vzťahoch. V zmysle tohto objavu sa odvtedy usilujeme postaviť naše stretania na zážitku, na utváraní ovzdušia žitého evanjelia, takže po určitom čase si mladý človek sám kladie otázku, prečo sa na stretnutí RODINY cíti taký šťastný, zatiaľ čo inde tento zážitok nemá. Tu je aj príčina, pre ktorú sa usilujeme dať účastníkom stretnutí čo najviac slobody, vylúčiť všetko, čo zaváňa tlakom, manipuláciou, kontrolou, čiže nedôverou zo strany vedenia, a o to viac potom sa venovať jednotlivcom, a príkladom, službou a utváraním ovzdušia kresťanskej lásky a porozumenia pôsobiť na nich v zmysle cieľov nášho spoločenstva. A aby som nezabudol jeden osobitne dôležitý prvok: «duchovnú pokladňu» našej RODINY. Do nej vkladajú členovia RODINY, ale i mnohí často nám neznámi ľudia, Slováci i ne-Slováci svoje modlitby, utrpenia, svoj kríž, chorobu, neúspechy, bolesti, ale i radosti, ako obetu za spoločenstvo RODINY a osobitne za jednotlivé stretnutia. Naši otcovia misionári majú už celú sieť nám neznámych dobrodincov. Z vlastnej skúsenosti rád by som v tejto súvislosti spomenul aspoň dve mená: otca Stanislava Polčina SJ a Dr. Fra- ňa Tisu, ktorí sledovali s nevšedným záujmom stretania našej mládeže a obetovali svoje utrpenie až do smrti za našu mladú generáciu. Z « duchovnej pokladne » čerpá naše spoločenstvo azda najviac sily a po- RODINA pri speve a družnej zábave. moci. Na niektorých, najmä na veľkonočných stretnutiach cítime medzi nami, v nás a cez nás pôsobiť silu, ktorá ďaleko presahuje naše úbohé osobné vlohy. V takých chvíľach cítime, že dielo duchovnej obnovy, do ktorého sme sa dali, nie je dielom ľudí, ale darom Ducha Svätého, ktorý nás vedie, ukazuje cestu a dáva vzrast dielu, ktoré inšpiroval. Pri tejto príležitosti dovoľte, aby som spomenul s vďakou aspoň niektorých našich kňazov a laikov, ktorí venujú našej mládeži svoj čas, energie a najmä svoju lásku: otca biskupa mons. Dr. Dominika Kaľatu SJ, rektora Slovenského ústavu sv. Cyrila a Metoda v Ríme mons. Dominika Hrušovského, otcov prof. Jozefa Strečanského SDB, Dr. Antona Hlinku SDB, Antona Baníka SDB, Vojtecha Zemana SDB; ďalej otca biskupa mons. Pavla Hnilicu SJ, prof. Dr. Vladimíra Šaturu SJ, prof. mons. Dr. Vojtecha Bucka, prof. Dr. Jozefa Pri- vozníka SDB, prof. Dr. Milana Ďuricu SDB, mons. Dr. Jozefa Vavroviča, Andreja Paulínyho SDB, Dr. Cyrila Búrana SDB, Dr. Xavera S. Číka, Martina Mazáka SDB, Jána Krivého, ktorí prednáškami, sprostredkovaním pomoci, duchovnou a mravnou podporou, či iným spôsobom prispievajú k spoločnému dielu. Z laikov sa najmä Dr. Jozef Masárik, jeho manželka Dr. Tatjana, ďalej Dr. Ján Gunčaga, prof. Eva Plešková, Dr. Vladimír Pe- richta, Dr. František Braxátor, Dr. Imrich Kružliak, prof. Ing. Fero Vnuk, Dr. Marián Čmelík a jeho manželka Dr. Klára, Dr. Jozef Špetko, Dr. Jozef Rydlo a Dr. Ján Krkoška zapojili do stretnutí našej mládeže a zaslúžili sa o vysokú intelektuálnu, duchovnú a kultúrnu úroveň najmä študijno-pracovných stretnutí. Všetkým týmto našim duchovným otcom a priateľom zo strednej a staršej generácie patrí vďaka našich mladých za preukázané sympatie a pomoc. Osobitne vďačne spomíname na mons. Dr. Štefana Náhalku, ktorý s neobyčajnou láskou pracoval na rozbehu stretaní našej mládeže. HLASY: — Ako sa vo svetle Vašich pozorovaní odráža na našej mládeži kríza, ktorú badať u mládeže vo svetovom meradle? ŠRÁMEK: — Táto kríza, okrem azda krízy autority, akosi nezasahuje našu mládež, aspoň zďaleka nie v tom rozsahu ako mládež vo svetovom meradle. 7 [pageend7]Predovšetkým naša exilová mládež neprejavuje zmysel ani porozumenie pre ideologické rojčenie mladej generácie na Západe. Má k nemu odstup. Čím to je? Azda tým, že naša slovenská povaha je v podstate konzervatívna a nedôverčivá voči revolučným heslám. Ďalej: naši mladí si z domu doniesli a od rodičov prevzali odpor voči kolektivizmu; mnohí z nich intenzívne prežili a prežívajú osud svojich rodičov. Naproti tomu značnou slabosťou našej mládeže je určitá nesamostatnost’ a pasívnosť a u niektorých starších apatičnost' a bezstarostnosť čo do celoživotných cieľov. Ináč sa naša mládež cíti najšťastnejšia, len čo sa ocitne sama medzi sebou, v kruhu seberovných, rovnako cítiach a zmýšľajúcich — pri speve, zábave a družnej diskusii, čo svedčí o silnej túžbe po zážitku ozajstného, spontánneho a prirodzeného spoločenstva. V tom je práve príťažlivosť RODINY, že ponúka našim mladým spoločenstvo, ktoré zodpovedá ich túžbe a potrebe « byť medzi svojimi », dáva im citové a psychické « zázemie », a súčasne ich vedie k tomu, aby nezabúdali na svoju existenciu, na svoju budúcnosť a sa v potrebnej miere integrovali do prostredia hosťujúcej krajiny. HLASY: — A čo národný profil našej odrastlej mládeže? Aký je jej postoj k národu, z ktorého vzišla, k « dedičstvu otcov », ku slovenským inštitúciám na Západe? k Európe? ŠRÁMEK: — Podľa skúseností, ktoré sme nazbierali, nie sú opodstatnené výčitky a kritiky na jej adresu, s ktorými sa stretáme medzi našou staršou generáciou. Táto mladá generácia si naplno zaslúži dôveru nás starších. Ona myslí a cíti slovensky. Je národne uvedomelá a sebavedomá. Pre ňu sa otázka slovenskej svojbytnosti a samostatnosti nekladie; považuje ju za vyriešenú. A netrpí pocitmi národnej menejcennosti. Ibaže jej národné povedomie je kvalitatívne iné ako neviazaný a emocionálne výbušný nacionalizmus predvojnových slovenských generácii, ako sme ho my starší poznali a zažili. Táto generácia je otvorená pre svet a pre spoluprácu s inými národmi na partnerskej základni. Medzi našimi mladými je veľmi populárna myšlienka federalizácie strednej a celej Európy — ako sa to ukázalo i v ankete, ktorú na túto tému uskutočnil medzi nimi časopis Horizont na zimnom tábore 1973-74. Táto generácia sa rada dá poučiť staršími o slovenskej minulosti, ktorú jej predkladali komunisti skreslene a falošne, ale, ako sme pozorovali, aj tu zachováva voči starším rezervovaný postoj. V tejto súvislosti chcel by som odcitovať príslušnú stať z « ideového náčrtu RODINY », ktorý si naši mladí odhasovali na I. Veľkonočnom stretnutí v Glonne 73, a ktorá stojí za zamyslenie: « S osobitnou láskou a vernosťou sa hlásime k slovenskému národu, z ktorého sme vzišli, a k podtatranskej vlasti, v ktorej sme sa zrodili my alebo naši otcovia a matky. Byť Slovákom — to pre nás znamená hlásiť sa predovšetkým k duchovnému prvku slovenskosti a slovenských dejín, a na jeho základe sa usilovať o nový postoj k bratom a sestrám v národe, k susedným národom, k ľudstvu. Základnú úlohu mladej slovenskej generácie vidíme v uchopení sa iniciatívy za utváranie lepšieho, ľudskejšieho spoločenského poriadku vo svete, v strednej Európe, na Slovensku. Chceme podnecovať a tvoriť všade, kde žijú a pôsobia slovenskí ľudia, bunky duchovnej a spoločenskej obrody ». Táto generácia je pritom nielen demokratická, ale obdivuhodne tolerantná, so živým zmyslom pre spoločenský a politický pluralizmus — je konkrétna, pragmatická. vzdialená sneniu a rojčivému romantizmu. HLASY: — Ako však to, čo hovoríte, dať do súvisu s jej rezervovanosťou voči slovenskému národno-poli- tickému exilu? s jej váhaním angažovať sa? Prečo stojí stranou? ŠRÁMEK: — Priznávam — tu niečo nie je v súlade. Treba hľadať príčinu, vysvetlenie. Veľa sme na túto tému s našimi mladými hovorili. Poviem otvorene: medzi touto mladou generáciou a slovenským politickým exilom je hrádza, ktorú ťažko preklenúť. Mnohí naši mladí, napríklad, nechápu, ako sa môžu Slováci v exile hádať a kvôli ideovej rozdielnosti si dokonca ubližovať. Im sa zdajú jestvujúce spory v exile zbytočné, a, v porovnaní s tým, čo zažili doma, malicherné, smiešne, ba škodlivé — a nechcú sa dať do nich zatiahnuť. Okrem toho sa im zdá, že naši ľudia z politického sveta sú príliš v zajatí svojej minulosti, že sa cez ňu na všetko pozerajú, a nie sú schopní pochopiť, že odvtedy, čo opustili vlasť, sa doma a vo svete veľa zmenilo. Mladí často dôvodia, že sa nechcú dať staršími « stiahnuť o desaťročia späť ». Preto radšej zachovávajú odstup voči politickému exilu, voči exilovým organizáciám a spolkom, a preto sa tiež nechcú, aspoň nateraz, v exilovej práci angažovať. HLASY: — To je smutné. ŠRÁMEK: — Nie azda také smutné ako pravdivé. HLASY: — Ide tu teda, podľa Vás, o niečo viac ako len o generačný problém? ŠRÁMEK: — Áno. Treba si dobre uvedomiť, že dnes vo svete všeobecne — a i v našom slovenskom prípade — nejde len o výmenu generácií, stojacich na tej istej ideovo-národnej postati, ale o akýsi zlom, o akúsi revolučnú výmenu dvoch údobí. Ide o prechod do iného spôsobu myslenia, než v akom sme boli formovaní my, otcovia tejto mládeže; ide o prechod od spoločnosti postavenej už tradične na autorite zhora, ku spoločnosti opierajúcej sa o pluralitné partnerstvo zdola, v ktorej sa viac neprijíma samočinne všetko, čo sa podáva zhora, alebo čo sa zdedí; v nej neplatí už sila autority ako takej, ale len sila a presvedčivosť argumentu podľa « padni komu padni! », a najmä sila rešpektu človeka k človekovi, k jeho náhľadu, k jeho štýlu života, bez ohľadu na to, či je nám to príjemné alebo nie; ďalej: dôvera a úprimnosť v medziľudskom vzťahu — brať človeka, a najmä mladého, takým aký je, ozajstné láska k blížnemu, nie tak hlásaná slovom ako skôr dennodenne dokazovaná skutkami. Povedzme si to ešte raz: naša mladá generácia je iná ako sme boli my a je voči nám neobyčajne kritická. HLASY: — K akým uzáverom Vás priviedla doterajšia práca s našou mládežou? ŠRÁMEK: — Práca s mládežou je dlhodobou inves- stíciou; neprináša ovocie hneď — ono musí pomaly zrieť. A predsa ona je najcitlivejším miestom národa i celej našej práce v zahraničí. Kto nechce do toho 8 [pageend8]ísť a kto stráca trpezlivosť — prehráva. Boj o mládež, o jej dušu, myseľ, srdce, stojí i v strede úsilia komunizmu doma; na Západe ju zvádza blahobyt, konzume- rizmus slobodnej spoločnosti. Získať našu mladú generáciu pre také vysoké ciele, aké si postavila naša RODINA, nie je ľahké; a nemožno ich dosiahnuť cez noc, ani za jedno či viac stretnutí a táborov, ale sústavnou, dlhodobo rozvrhnutou, trpezlivou a vytrvalou prácou všetkých, ktorým leží na srdci osud našej mladej generácie a budúcnosť kresťanstva v našom národe. Dlhoročná práca so slovenskou mládežou doma a potom v zahraničí a porovnávanie jej ľudských vlastností a jej duchovných a mravných kvalít s mládežou iných národov, ktorú som mal možnosť zbližša poznať, ma vedie k uzáveru, že naša slovenská mládež stojí za to, venovať jej čas, um, energiu a srdce, a angažovať sa v službe cieľov, ktoré si cez RODINU zvolila. Pozrite: už tých niekoľko rokov spoločenskej, športovej, kultúrno-vzdelávacej a najmä duchovnej aktivity vyvolalo medzi našimi mladými také reťazové reakcie a taký pohyb, o akom sa nám pred šiestimi rokmi, keď sme začínali, ani len nesnívalo. A to sme ešte len na začiatku. Zhováral sa Andrej Pauliny, redaktor SHzR Zo života SÜSCM v Ríme • V nedeľu 8. januára sme oslávili (navonok) Troch kráľov, čo kedysi sme robievali už dva dni predtým. Vari sa oni oneskorili? Nie, oni prišli načas, ale tie štrajky... ten protivný vietor proti niektorým cirkevným sviatkom. • Večer tej istej nedele sme spoločne oslávili požehnanú päťdesiatku nášho prof. dr. Rudolfa Blatnického a zároveň aj narodeniny otca direktora. Program večierku bol spontánny, a preto aj srdečný. Najkrajšie fotografie bývajú nepredvídané. • Hneď nasledujúceho dňa sme zahrýzli do ďalšej čiastky školského roku. Niektorým skutočnostiam a danostiam sa nedá vyhnúť, treba si s nimi zmerať sily. Len zajac pred psom sa môže zachrániť kľučkovaním. Tu by kľučkovanie nemalo význam. * Zaiste ste už počuli niečo o románe a o filme Ben Hur. V nedeľu 22. januára sme si ho šli pozrieť do jednej rímskej fary. Ak mladý človek sa chce dnes slušne zabaviť, nuž musí si vyhľadať iba nejaký cirkevný stánok, v ktorom zábava — nie je otrava. ® Utorok 24. januára bol sviatok svätého Františka Saleského, patróna novinárov a spisovateľov. Nielen tých, čo už píšu knihy, ale aj autorov školských tém a slohovaní. Niekde sa musí začať, ináč sa nikam nedôjde. K stavbe paláca potrebný je aj piesok a štrk. * Nasledujúcu nedeľu (29.) popoludní nám mons. Jozef Tomko premietol dokumentárny film, ktorý natočil počas svojej úradnej návštevy k Keni v strednej Afrike. Zblížil nám tamojší náboženský život, zvyky a kroje ľudí, flóru i faunu, a tým obohatil aj naše znalosti, načerpané zo školských príručiek. * Január sme zakľúčili sviatkom, ba slávnosťou svätého Jána Boská. Nechýbala nám na ňu ani vzdialenejšia príprava. Slávnosť sa zakľúčila - nechceme povedať, že vyvrcholila, lebo to by bolo na ujmu bohoslužieb - ale sa len zakľúčila peknou (hej, peknou, lebo sme si ju pripravili my mladí sami) akadémiou. Zvlášť zaujímavé bolo premietanie farebných diapozitívov o rodnom kraji svätca mládeže. • Do prvých februárových dní vpadá - aj tohto roku - karneval, čiže fašiangy, ktoré si asi viete predstaviť podľa toho, čo ste čítali v literatúre, prípadne čo ste sami zažili. Teda sme fašian- govali, ale ako? • Vynechali sme jednu hodinu školy. Za také niečo študenti - aj tí najlepší - nikdy neplakali. Venovali sme ju poklone po skupinách, aby sme nábožnou sústredenosťou vyvážili roztopašnú výstrednosť bratov a sestier, čo sa dnes kryjú pod maškary. * Program fašiangového večierka pripravili naši priatelia budúci maturanti. Išli sme sa popukať od smiechu. Pritom sme obdivovali nielen ich dôvtip, ale aj obetavosť, s ktorou si odtrhli čas od kníh a skript, aby nám pripravili príjemné chvíle. ® S popolom na čele začali sme (8. februára) obdobie veľkého pôstu. Je výzvou k vážnosti a zamysleniu. Keď už pred skúšajúcim profesorom človek cíti, že je prachom, ako sa má citiť pred všemohúcim Bohom? Boh však z prachu zeme a z blata si vzbudil synov a dcéry. • Štvrtková prechádzka (10. februára) nám poslúžila na doplnenie poznatkov o rímskych starožitnostiach, po ktorých sme sa mohli rozhliadnuť, aj keď nám bolo dosť napochytre. Mamertin- ské väzenia hostili nielen našich apoštolov Petra a Pavla, ale aj numidského kráľa Jugurtu, ktorý tam bol zahrdúsený. ® Prvý pôstny týždeň nesie sa v znamení exercícií. Aj keď navonok ide, ba beží všetko normálne, predsa vo vnútri sa rozhosťuje pocit podobný pred skokom do rieky pri kúpaní: túžba i zdráha- vosť. Ale dodáva nám odvahu presvedčenie, že sa za nás modlia toľkí milujúci. 9 [pageend9]Cirkev vo svete JUHOSLÁVIA — Záhrebský arcibiskup a predseda juhoslávskej biskupskej konferencie mons. Franjo Kuharič venoval svoj nedávný pastiersky list otázkam pastoračnej starostlivosti medzi vysťahovalcami. Arcibiskup vyzýva všetkých pracovníkov duchovnej správy medzi vysťahovalcami, aby sa venovali zvlášť vyučovaniu katechizmu, a to v spolupráci s rodičmi vysťahovaleckých detí. Toho času pracuje v zahraničí asi dva milióny chorvátskych robot- níkov-vysťahovalcov. V západnej Európe pôsobí medzi vysťahovalcami 130 chorvátskych kňazov, 87 sociálnych pomocníkov a ďalších 70 pracovníkov v pastorácii, ktorí všetci pracujú v 107-ich katolíckych strediskách, z ktorých je 77 v západnom Nemecku. FRANCÚZSKO — Osobitná komisia francúzskeho episkopátu, skladajúca sa zo šiestich biskupov, po jednoročnom skúmani vyhlásila, že vo Francúzsku treba zrušiť trest smrti, lebo neslúži ani ako ochrana, ani a- ko výstraha, ani ako odpykanie viny. TALIANSKO — Stála rada talianskej biskupskej konferencie na ukončenie svojho zasadania vydala vyhlásenie o nezlučiteľnosti kresťanstva s marxizmom. Biskupi zdôraznili, že nehovoria nič nové, ale pokladali za potrebené vydať toto vyhlásenie, aby poukázali na skutočnosť, že marxizmus vo všetkých krajinách, kde vládne, je nežičlivý voči duchovným a náboženským hodnotám. USA — Jezuitská univerzita * Creighton University » v Omahe v Spojených štátoch amerických oslávila 100 rokov svojho trvania. Na oslave sa zúčastnil aj apoštolský delegát v Spojených štátoch amerických arcibiskup Jean Jadot. Arcibiskup v mene Svätého Otca poďakoval rehoľníkom za verné plnenie svojho poslania. Mons. Jadot vyhlásil, že katolícka škola má viesť žiakov ku kresťanskej múdrosti, ktorá sa pozerá na všetky skutočnosti Kristovými očami. ANGLICKO — Na ukočenie osláv päťstého výročia narodenia anglického humanistu a štátnika svätého Tomáša Moruša, Národná galéria v Londýne vystavuje zbierku diel najväčších umelcov, ktorí boli Morušovými súčasníkmi a svojmi dielami poskytujú cennú dokumentáciu tak o Tomášovi ako aj o vtedajšom živote. Výstava obsahuje asi 300 obrazov, rukopisov, dokumentov a viacero predmetov, ktoré patrili slávnemu humanistovi. Na výstave je znázornená aj tmavá cela, v ktorej Morus prežil posledné dni svojho života pred popravou. POLSKO — Nedávno bolo otvorené na poľskom území vilnianskej arcidiecézy teologicko-katechetické stredisko. Na kurzoch, ktorých cieľom je zdokonalenie prípravy budúcich katechétov, sa môžu zúčastniť rehoľníci a laici s vysokoškolským vzdelaním. Podobná iniciatíva je i v poľskej diecéze Gorzow, kde už niekoľko mesiacov pracuje päť stredísk. Na kurzoch je zapísaných 260 záujemcov. FRANCÚZSKO — Od 13. apríla sa stretnú vo Francúzsku po prvý raz KRESŤANIA MUSIA HÁJIŤ ĽUDSKÉ PRÁVA V sobotu 14. januára bolo vo Vatikáne tradičné stretnutie pápeža Pavla VI. s diplomatickým zborom akreditovaným pri Svätej Stolici. Vo svojom príležitostnom prejave, prednesenom po francúzsky, Pavol VI. sa venoval otázke ľudských práv. Vyjadril nádej, že nie je ďaleko čas, keď všetci veriaci získajú spravodlivý priestor slobody pre svoju vieru. Hovoriac o rasových problémoch Svätý Otec povedal, že je nepochopiteľné, aby kresťan odmietal základnú rovnoprávnosť medzi ľuďmi v mene rasovej alebo etnickej nadradenosti. Pavol VI. v treťom bode svojho príhovoru odsúdil ako hrubé previnenie proti kresťanskému svedomiu každý spôsob mučenia väzňov a psychiatrické metódy používané proti politickým protivníkom. Príhovor Pavla VI. bol veľmi otvorený, priateľský a konštruktívny, zodpovedajúci pravde. Svätý Otec zdôraznil, že veriaci človek je silný a slobodný, otvorený pre pravdu, spravodlivosť a tiež pre svojich spolubratov. Vždy treba zdôrazňovať náboženský a morálny zmysel rovnakej hodnosti všetkých ľudí, ako i fyzickú a duchovnú neporu- šiteľnosť ľudskej osoby. Božie otcovstvo znamená bratstvo medzi ľuďmi. Toto je pevný bod kresťanského univerzalizmu, ktorý nás spája s ostatnými veľkými náboženstvami. Každý človek má právo na fyzickú a psychickú neporušiteľnosť a to už od počatia v materskom lone, i potom vo všetkých etapách existencie až po stretnutie sa so «sestrou smrťou». Je úlohou Cirkvi vychovávať k rešpektovaniu ľudského života. Cirkev a veriaci nemôžu zostať ľahostajní voči stále sa šíriacej nespravodlivosti, voči obmedzovaniu práv na vyznanie viery, voči rasovej diskriminácii a voči všetkým formám fyzického i psychického mučenia. štyridsiati katolícki biskupi so štyridsiatimi predstaviteľmi iných cirkevných spoločenstiev, aby spoločne rokovali o otázkach týkajúcich sa ľudských práv. Stretnutie sa bude konať v Chantilly. Stretnutie, ktoré odobrili v tieto dni katolícki predstavitelia, ohlásil baptistický pastor Glenn Williams, generálny tajomník Konferencie európskych cirkví, ktorá má sídlo v Ženeve. USA — Americký denník New York Times uverejnil v týchto dňoch článok mons. Jozefa Bernardína, arcibiskupa z Cincinnati o otázkach týkajúcich sa sexuálneho života mládeže. Mons. Bernardin označuje potrat za veľmi vážny problém v Spojených štátoch amerických hlavne od 22. januára 1973, keď bol potrat v krajine legalizovaný. Mládež by mala pochopiť, že sexuálny život nie je ani zábavou ani vyjadrenie prechodných citov, ale veľmi vážna skutočnosť vo vzťahu dvoch dospelých osôb, ktoré sú schopné zvládnuť citové, sociálne a ekonomické dôsledky, medzi ktoré nepatrí iba počatie, hovorí vo svojom článku mons. Bernardin. 10 [pageend10]«Sklamal som sa! Nieto nijakej pochybnosti. Bolo treba oslobodiť masy utláčaných. Ale naše spôsoby a metódy mali za následok iný druh utláčania a hrôzostrašné vraždenie. Vieš, že som na smrť chorý. Cítim sa ako stroskotanec na oceáne krvi nepočetných obiet. Bolo to síce treba, aby sme zachráni!! naše Rusko. Ale už je neskoro. Na návrat by sme potrebovali desať sv. Františkov z Assisi ». Toto je výrok Lenina počas jeho poslednej choroby maďarskému novinárovi a politikovi — ktorý bol katolíckym kňazom — Leninovmu priateľovi, Dr. Viktorovi Bedemu. Tento kňaz sa za svojich návštev v Rusku často stretol s Leninom a diskutoval s ním o komunizme, o revolúcii, o sociálnej spravodlivosti, o náboženstve ako prostriedku na dosiahnutie správnych medziľudských vzťahov, o tom, čo priniesol boľševický prevrat v Rusku a podobne. Znalcov Leninovho života neprekvapuje jeho dovolávanie sa ideálu, ktorý žil veľký stredoveký svätec, zakladateľ žobravých bratov františkánov. Lenin sa už počas svojho pobytu v Berne zaoberal Františkom Asiským, čítal jeho životopisy a odporúčal ich študovať. Vzťahy medzi Bedem a Leninom boli počas ich novinárskej činnosti veľmi srdečné a pretrvávali celé roky. A Lenin nezabudol na svojho priateľa ani po rokoch, keď sa stal diktátorom. V poslednom roku života Bede navštevoval Lenina veľmi často. Lenin sa k nemu správal s obvyklou srdečnosťou. Nikto netušil, keď prechádzal od stráže k stráži, kto to vlastne tak často chodí do Leninovho bytu v Kremli. Len on sám vedel, že jeho návštevník je katolíckym kňazom. A tak s ním aj rozprával, vlastne diskutoval. Vyprovokoval ho k tomu sám Lenin, ako keby bol chcel vedieť od svojho kňazského priateľa, čo si myslí o ňom a o jeho sociálnej revolúcii. Bede prišiel k názoru, že tento človek, o ktorom sa rozprávali toľké ukrutnosti, bol obeťou svojho sociálno-politického konceptu a že sa dal skôr proti svojej vôli ako zlomyselne zviesť k ohavným činom, a to svojou predstavou o štáte robotníkov. V súkromnom živote sa vôbec nezmenil. Ostal jemným a trpezlivým človekom, ktorý vie znášať veľa príkoria. No city jednotlivého človeka vždy ustúpili, kedykoľvek musel rozhodovať ako diktátor v štáte, kde vládol chaos a anarchia. LENIN SKLAMAL Vtedy sa cítil byť povolaným vykonať akési vyššie poslanie, a to s pa- ramystickou zanietenosťou človeka svojej rasy. Ideu sovietizmu bolo vraj treba rozšíriť po celom svete. O jej správnosti nikdy nezapochyboval. A preto bol ochotný priniesť akúkoľvek obetu, aj milióny nevinných ľudí. Pre neho neboli nevinní. Lebo všade videl odpor, všade zakuklených nepriateľov. Lenin sníval o svetovláde sovietov. Bol presvedčený, že jej celý svet podľahne — okrem duchovnej veľmoci, katolíckej cirkvi, preto — povedal doslova — «lebo sa dôkladne stará o výchovu tých, ktorí ju raz majú viesť. Nikto sa nerodí ani biskupom, ani pápežom — pokračoval — to bolo voľakedy privilégiom kniežat a kráľov alebo cisárov. Kto sa chce stať v katolíckej cirkvi vodcom, musí dať dôkaz o tom, že je toho schopný. V jej múdrej ústave kotví veľká mravná sila katolicizmu. Preto cirkev bola schopná po dvetisíc rokov odolávať všetkým búrkam a otrasom, a ostane nepremožiteľnou aj v budúcnosti. Sila tvojej cirkvi je silou mravnou a nie čímsi vynúteným. Ľudstvo však potrebuje oboje, prvý druh moci, ale aj druhý.» Po týchto slovách Lenin vraj zodvihol hlas a veľmi výrazne deklamoval: «Od dneška za sto rokov bude jestvovať iba jedna vládna forma — sovietizmus — a jedno náboženstvo — katolicizmus. Tvoj sen sa vyplní — povedal Bedemu — ale aj môj... Škoda, že nás už nebude. » « Lenin — povedal pohnute Bede — to nie je pravda. Skôr ako prejde oných sto rokov, príde — v inom svete — k skutočnej rovnosti a tam bude triumfovať katolícka pravda.» «Ako od racionalistu — dokladá Bede — neočakával som, že mi prisvedčí. Keďže bol však slušným človekom, neprotiřečil mi.» Pri inom rozhovore mu Bede pokojne a dôrazne vysvetľoval, že jeho nový štát nemá nijakú mravnú základňu — aj preto, že v srdciach ľudí ničí každý náboženský cit. A čo sa týka komunizmu, vysvetľoval mu Bede, v kláštoroch sa uskutočňoval cez celé stáročia, ale čistý, nezištný komunizmus, poznačený altruizmom a službou ľuďom. Lenin sa však zdráhal dovoliť rehoľníkom, aby pracovali medzi ruským ľudom. Bál sa ich vplyvu. Jednou z posledných diskusií SA 11 [pageend11]medzi Bedem a Leninom, ktorá mala skôr povahu akéhosi pokeru, Bede nástojil na Lenina, aby obnovil náboženskú slobodu. «Toto by s teba urobilo Konštantína Veľkého Ruska » — povedal mu doslova. «Poslal ťa tvoj pápež preto sem? » — pýtal sa sarkasticky. Potom však jeho črty znova zmäkli a povedal: « Obdivujem ťa... a už dlho žiť nebudem. Čo hovoríš, je príliš pekné, aby som to mohol previesť, príliš veľké, aby som sa ešte na to dal. Prídu druhí, a tí, dúfam, sa budú riadiť nie metódou krvavých činov a násilností, lež tak, ako ty radíš, a urobia ľudí šťastnými.» Bede po roku poznamenal: «Už bolo teda neskoro. Obávaný diktátor nemal viac sily previesť ideu, pre ktorú nadobudol obdiv. Nemal viac sily, aby zlomil putá, ktoré ho viazali na trón cárov. Po niekoľkých mesiacoch umrel. Publikovali jeho testament. Poprel v ňom všetko, čo si mnohí od neho očakávali, predovšetkým umiernenosť. Ale bol to potom jeho testament? Smrťou Lenina skončila i úloha Bedeho v Rusku. Vrátil sa do Európy a len niekoľko intímnych priateľov vedelo o jeho posledných rokoch života. Ostali však po ňom články v « Osservatore Romano », z ktorých sa svet dozvedel, ako zmýšľal ten iný Lenin, nie ten oficiálny, ktorý sa stal politickým programom v rukách bezohľadných vládcov. Anton Hlinka Slovenská rodina v šírom svete tým, že je zpod Pyrenejí a nijaký Rus, že je spod Uralu. Aj my hovorme, že sme Slováci zo Slovenska a potom nás bude aj svet lepšie poznať. Pmm, Švajčiarsko SPRAVA O SLOVENSKEJ CIRKEVNEJ PROVINCII V HOLANDSKEJ TELEVÍZII Horlivý slovenský pracovník v Holandsku pán Polák nás informuje, že 15. januára 1978 bola vysielaná holandskou katolíckou televíziou sv. omša z mestečka, kde on býva, z Roeselare. Pán Polák zašiel za miestnym pánom farárom a poprosil ho, aby sv. omša bola odslúžená na poďakovanie Prozreteľnosti Božej za dar slovenskej cirkevnej provincie. Pán farár to veľmi ochotne urobil a počas sv. omše vhodnými slovami vysvetlil holandským veriacim túto našu historickú udalosť. Pán farár potom navrhol u- sporiadať pri kostole malú výstavu kníh a dokumentačného materiálu, ktorý by ilustroval postavenie Cirkvi na Slovensku. DOBRE STE UROBILI S radosťou som zobral do rúk SLOVENSKÉ HLASY Z RÍMA a potešil som sa tomu prídavnému menu SLOVENSKÉ. Bolo to potrebné. A chcel by som dodať ešte toto. Niektorí naši bratia, len aby sa slovo SLOVENSKO nedostalo do sveta, vymysleli perifrázu « kraj pod Tatrami», « národ pod Tatrami», «rod pod Tatrami » atď. a niektorí Slováci bezmyšlienkovite opakujú túto perifrázu, bez toho, že by si uvedomili, co to znamená. Potom sa nečudujme, že cudzinci vedia len ťažko rozlišovať medzi Československom a Slovenskom. Naučme ľudí poznávať našu vlasť tým, že hovoríme, že sme zo Slovenska, že sme Slováci. Nehanbime sa za svoju slovenskú vlasť a za jej meno. Nijaký Švajčiar vám nebude hovoriť, že je príslušníkom národa pod Alpami, nijaký Španiel sa nehonosí OPÄŤ VYDARENÁ AKADÉMIA VO VIEDNI Tak ako v predošlých rokoch stretli sa naši krajania z Viedne a blízkeho okolia dňa 3. decembra 1977 na adventno-vianočnej akadémii v Stephanushaus na Ungargasse. Iniciátor týchto stretnutí vo Viedni otec S. Čík, po privítaní prítomných, odovzdal slovo Dr. Viere Valentovej, ktorá už tradične a precítene uvádza Aj slovenská mládež v Argentíne sa organizuje. V júli minulého roku 1977 usporiadala pod vedením otca saleziána Pavla Kolomiho svoj slovenský tábor (STA), ktorý sa mimoriadne pekne vydaril. Na fotografii vidieť slovenských chlapcov a dievčatá okolo slovenského dvojkríža, ktorý si vystavili uprostred tábora. 12 [pageend12]podobné podujatia. Dr. Imrich Kružliak, ktorý zavítal z Mníchova, predniesol prednášku na tému: Slovensko a Viedeň, ktorú si prítomní so záujmom vypočuli. V nej pripomenul tradičné a bohaté kontakty medzi Viedňou a Slovenskom a objektívne poukázal na ich vplyv na historický priebeh udalostí na Slovensku. Na akadémii po prvýkrát sa predstavil aj spevokol našich krajanov založený a vedený obetavou Dr. T. Masarikovou. Zaspieval viaceré adventné a vianočné spevy, pričom nechýbali ani sólové vystúpenia Dr. Masarikovej a J. Hutného. Na klavíri doprevá- dzala prof. Šubertová. Milým spestrením akadémie bolo vystúpenie detí našich krajanov: Petra, Pavla, Janky a Danky, ktoré svojimi recitáciami a hudobnými vložkami zaujali prítomných. Účastníci akadémie mali si tiež možnosť prezrieť výstavku kníh, ktoré vydali Slovenský ústav sv. Cyrila a Metoda v Ríme a Slovenskí jezuiti v Kanade. Po skončení oficiálnej časti akadémie ostali krajania pospolu v družnej debate a pri občerstvení, ktoré pripravili slovenské mamičky na radosť a na ochutnanie. Z.J. OTEC JURAJ VOJENČIAK SVD MISIONÁR NA FLORESE NÁS PROSÍ O POMOC Predovšetkým Vám posielam srdečný pozdrav z misií, z nášho krásneho ostrova Ploresu. Už som niekoľko týždňov späť Z dovolenky. Ani som netušil, aké starosti a ťažkosti ma budil čakať, keď sa vrátim domov. Nedá to človekovi ani len spať. Ako viete, tu v Indonézii žijeme akoby vo veľkom mohamedánskom mori. Veď z celého obyvateľstva (teraz už do štrnásť miliónov) je do deväťdesiat percent mohamedánov. Pan-islamiz- mus začína aj tu ožívať. Už pred voľbami sa vedelo, že arabské štáty, najmä Kuwait, podporovali mohamedánsku stranu. Dostali a aj teraz dostávajú výdatné finan- Chudobní žiaci otca Vojenčiaka platia svoj pobyt v katolíckej škole niekoľkými kilogrammi rýže..., pravda, ak môžu. čné podpory od pan-islamského hnutia. Pod vplyvom tejto výdatnej pomoci mohamedáni začínajú stavať svoje školské budovy. Celá táto akcia sa volá «Impres» Školské budovy (s rozpočtom na 25.000 amerických dolárov) chcú postaviť všade, kde sa len dá, aby tam mohli potom dosadiť svojich ľudí. Už sa im to podarilo na viacerých miestach, ale tým sa zároveň otvorili oči aj iným náboženským menšinám. Za mojej neprítomnosti začali stavať školskú budovu «Impres» v Kedindi a to priamo pri ihrisku našej katolíckej školy. Základy už mali vykopané a na niektorých miestach začali už aj so stenami budovy. ]a som samozrejme ihneď protestoval, až to prišlo pred súd. Súd rozhodol zastaviť budovanie. Súd som síce vyhral, lenže teraz mi ostáva započatú budovu nejako dostaviť, lebo budova našej misijnej školy bola už staršia a pred dvoma rokmi podľahla silnému vetru. Teraz máme školu len v provizórnej bambusovej šope, pokrytou palmovými listami. K tomu vlani sme mali ozaj citeľný hlad a toho roku dlhé suchoty neveštia nič dobrého. Kedindi je jeden z najdôležitejších prístavov západného Ploresu a blízke mestečko Reo je dosiaľ pod silným mohamedánskym vplyvom. Okolie Kedindi a Reo je už na 85 % katolícke, lebo sme tu už dávnejšie začali s misijnou školou, ktorá sa veľmi dobre ujala a mala vplyv na celé okolie. Mohamedáni by chceli využiť vhodnú príležitosť a postaviť budovu «Impres», aby tam mohli dosadiť svojich ľudí. Ak my pre finančné ťažkosti nebudeme môcť dokončiť započatú budovu, pan-islamismus sa iste zamieša do toho a tým stratíme jednu z najstrategickejších pozícií. Situácia je ozaj vážna. Keď stratíme túto katolícku školu, stratíme vlastne zem pod nohami. Následky z toho budú veľké a to nielen pre tento dôležitý prístav, ale aj pre celé vnútrozemie. V tejto vážnej a ťažkej situácií posielame Vám naše SOS z Kedindi a Reo s prosbou o pomoc. Píšem Vám o týchto našich vnútorných ťažkostiach a viem, že pochopíte našu situáciu. Teraz čo človeka tlačí a čo mu nedá spať. — Dalo by sa niečo podniknúť vo vašom okolí alebo u nejakej katolíckej organizácie? Za každú, i najmenšiu pomoc, budem Vám nesmierne vďačný. P. Juraj Vojenčiak SVD Šek alebo peniaze dajú sa poslať na našu misijnú prokúru v Jakarte, pre P. Vojenčiaka: P. Helmud Thometzki SVD Soverdi, Jalan Raya Matraman 125 Kotakpos 35 Jatinegara - Jakarta Timur Indonesia 13 [pageend13]My mladí Začali sme celkom nevinne.,. Vo februárovom čísle SLOVENSKÝCH HLASOV Z RÍMA sme písali o vzájomnom poznávaní pred manželstvom a o tom, že hmotné predpoklady nie sú rozhodujúcou podmienkou manželského šťastia. V tomto článku sa chceme dotknúť chúlostivej otázky predmanželských vzťahov v zmy- slovo-sexuálnej oblasti. K zrelosti vzájomných vzťahov snúbencov pred manželstvom patrí aj ich zblíženie v zmyslovo- telesnej oblasti. Je to prirodzené a kresťanské. Kresťanstvo odmietlo manicheizmus, ktorý pokladal hmotu, telo a sexualitu za čosi zlé. Kresťanská morálka prízvukuje iba patričný poriadok v týchto veciach. Ostáva len otázka, v čom pozostáva tento poriadok? Ako má vyzerať vzájomné zbližovanie sa snúbencov a ako ďaleko až môže ísť? S prvou časťou otázky sa nemienime zaoberať podrobnejšie, lebo tu nie je primerané miesto na vyratúvanie rozličných prejavov snúbeneckej nežnosti, počnúc zaľúbeným pohľadom až po bozk alebo po energické buchnutie do chrbta, ako to spomína istá slovenská divadelná hra. Vieme z bežnej skúsenosti, že takýchto prejavov je veľa a z veľkej časti závisia na temperamente mladých a na zvyklostiach ich životného prostredia. Azda by bolo vhodné pripomenúť, že prejavy nežnosti nepatria k hocakému priateľstvu chlapca s dievčaťom, ale až k vážnej predmanželskej známosti, a že chlapec a dievča na ne reagujú rozličným spôsobom. Kým normálne, zdravo cítiace dievča prijíma prejavy nežnosti pomerne spokojne a preduchovnele, chlapca zasahujú takéto prejavy viac v zmyslovej sfére a môžu ho ľahko vyviesť z rovnováhy. Keď si to mladí uvedomujú, ľahšie sa navzájom pochopia a nájdu spôsob, ako si byť blízko bez vyvolávania neúnosných situácií. 14 [pageend14]Ako ďaleko sa môže ísť? A teraz druhá časť otázky: Ako ďaleko môžu ísť snúbenci vo svojich predmanželských stykoch? Podobnú otázku položila istá talianska deva vo svojom liste pátrovi Rotondimu, pracovníkovi s mládežou, o ktorom sme už hovorili v našich predošlých článkoch. Dievča v liste píše: « Som 19-ročná, prežívam prvú lásku a neviem, aké vzťahy sú dovolené medzi mladými, ktorí sa majú radi. » Páter Rotondi odpovedá: « Zdá sa mi, že najjednoduchšia poučka na vyjadrenie toho, čo je dovolené medzi snúbencami, je táto: Keďže predmanželská známosť sa môže jedného dňa (z vážnych alebo menej vážnych dôvodov) prerušiť a nadviazať iná, dievča nemá robiť nič, čo by sa neodvážilo rozprávať ďalšiemu snúbencovi. Podobne chlapec nemá žiadať od dievčaťa nič, čo by nechcel, aby mala za sebou jeho prípadná ďalšia snúbenica. » Je to odpoveď diktovaná skúsenosťou a životnou múdrosťou a mnohému môže poskytnúť cennú orientáciu. Aj táto odpoveď však ponecháva otvorenú cestu rozličným možnostiam a slobodnej voľbe. Začali sme celkom nevinne . . . No v jednom bode má kresťanská morálka jasné stanovisko: nepripúšťa v žiadnom prípade sexuálne styky pred manželstvom. Tejto otázky sa dotýka iný list adresovaný pátrovi Rotondimu. Isté dievča z Neapola v ňom píše: « Začali sme tak celkom nevinne, bez zlého úmyslu, a nemôže mi ísť do hlavy, že by to bol hriech. Aj Vy nás odsudzujete? » Otec Rotondi odpovedá: «Pousilujem sa Vám vyjadriť nakrátko, čo by Vám pomohlo uvedomiť si Váš terajší stav: Vy by ste tak túžobne chceli, aby bolo dovolené to, čo robíte. Čiže nechceli by ste uraziť Boha, nechceli by ste, aby ho urážalo to, čo vy dvaja robíte. To znamená, že zlo ešte nezostúpilo do hĺbky Vašej duše. Ale napriek tomu sa dopúšťate ťažkého hriechu a to isté umožňujete aj svojmu mládencovi. Márniť svoje duše a pritom hovoriť, že si želáte navzájom neobmedzené dobro, to ma zaráža. Vy si neuvedomujete, slečna, že sa pripravujete o všetko, doslovne o všetko? Prečo stretáme toľko manželských dvojíc neuspokojených, toľko manželských životov prakticky zničených? Najvážnejšia odpoveď, slečna, je takáto: tie dvojice spotrebovali ešte pred manželstvom celý psychologický a fyziologický kapitál, ktorý dostali od Boha pre manželstvo. A keď sa vzali, pocítili svoju veľkú prázdnotu, ktorá ich odcudzovala. Vy dvaja, slečna, skončíte neodvratne takisto. No máte ešte možnosť veľa zachrániť, keď prestanete márniť kapitál, ktorý má zostať nedotknuteľný až po deň, keď bude uzavretá manželská zmluva, povýšená Kristom na hodnosť sviatosti. Prepáčte mi, slečna, že som bol taký tvrdý; ale mám možnosť poznať, koľko sĺz vylievajú neskôr dievčatá, ktoré sa predtým správali ako Vy teraz. » Toľkoto páter Rotondi v jednom liste z bohatej korešpondencie, v ktorej nielen poučoval a karhal, ale predovšetkým pomáhal mladým ľuďom zachraňovať a budovať životné šťastie. Dôvody predmanželskej zdržanlivosti Nebude azda od veci, keď si nakrátko uvedieme niektoré dôvody, pre ktoré možno pokladať predmanželské sexuálne styky za zlú prípravu na manželstvo a za príčinu neskoršieho rozvratu mnohých rodín. Ponajprv preto, lebo predčasná sexualita nedovolí rozvinúť sa a dozrieť láske, ktorá sa začala vyvíjať medzi snúbencami. Predčasná sexualita doslovne spáli jemnú začínajúcu sa lásku a natisne sa na jej miesto. Keď potom pudová príťažlivosť oslabne, alebo sa naskytne lákavejšia sexuálna príležitosť s inými osobami, mnohé manželské dvojice s prekvapením nechápu, kam sa podela láska, ktorú zreteľne cítili v prvom období svojej známosti. Ďalej si treba uvedomiť, že ovládenie sexuality pred manželstvom je významnou školou potrebného sebaovládania v manželstve. Keď niekto pred manželstvom, ako sa hovorí, « hodí cez palubu » všetky zábrany mravného poriadku, ťažko možno od neho očakávať, že sa bude vedieť ovládať počas manželstva v chúlostivých situáciách, ktoré sa dnes často vyskytujú v zamestnaní a v iných životných okolnostiach. Predmanželské vzťahy napokon nutne, aj keď nie vždy uvedomele, oslabujú úctu muža k žene, ktorú lacno dostal ešte pred uzavretím manželstva. Takáto žena ostáva potom pre muža stále čímsi, čomu sa ľudové hovorí « lacný tovar », ktorý si veľmi neceníme. Okrem toho ten, ktorý si nárokuje už pred uzavretím manželstva všetky manželské práva, ťažko prijíma s uzavretím manželstva manželské povinnosti. Je zrejmé, že je tu vždy viac postihnutá žena, ktorá neraz ostane opustená aj s následkami nezákonných sexuálnych stykov. Vážni psychológovia a sexuológovia, dokonca aj takí, ktorí nerešpektujú kresťanskú morálku, veľmi zdôrazňujú vyznám sexuálnej disciplinovanosti pred manželstvom. Prízvukujú, že porušovanie predmanželskej sexuálnej zdržanlivosti nielen pôsobí rušivo na spokojný a slobodný vstup do manželstva, ale neraz spôsobuje i trvalé duševné, ba i telesné traumy, otrasy, ktoré pôsobia škodlivo na celé ďalšie manželské spolužitie, včítane sexuálneho. 15 [pageend15]Osobitnú kapitolu tvoria deti, ktoré vznikli z predmanželských stykov. Tieto sú najnevinnejšími a neraz aj najviac postihnutými obeťami predmanželského porušovania mravného poriadku. Stratíte slobodu, radosť a krásu Teda sotva možno pokladať za zveličené slová otca Rotondiho, keď tvrdil, že predmanželským sexuálnym stykom sa snúbenci pripravujú o všetko. O niečo menej dôrazne a trocha z iného hľadiska hovorí o tej istej veci protestantský duchovný Walter Trobisch, ktorý sa ako kňaz a ako misionár v Afrike veľmi zaoberal manželskými problémami a pomáhal mnohým mladým ľuďom. V liste jednému mladému mužovi pastor Trobisch hovoril o predmanželských sexuálnych stykoch takto: « Kresťan vie čakať! Ak nebudete čakať, nič nezískate, ale veľa stratíte. Zhrniem do troch slov, čo stratíte: stratíte slobodu, radosť a krásu. Ponajprv stratíte slobodu. Mnoho mužov sa mi priznalo: Keď sme uzatvárali manželstvo, vedel som, že sa k sebe nehodíme. Ale pred manželstvom sme už išli tak ďaleko, že som nemal odvahu zrušiť zasnúbenie. A teraz platím za svoju chybu. Teda strácate slobodu. Ale ešte viac. Kazíte si veľa z radosti, ktorá je spojená s rastom, dozrievaním a očakávaním. Kúzlo a krása snúbeneckého obdobia spočíva z veľkej časti v tom, že ešte ostáva posledné tajomstvo, že ešte jestvuje priestor, do ktorého sa vstúpi, keď nato príde čas. Okrem slobody a radosti je tu aj krása. Váš svadobný deň a vaša prvá noc budú krajšie, ak ste vedeli čakať. Sobáš nie je len formalita. Až keď verejne pred Bohom a pred ľuďmi dosvedčíte, že si navzájom patríte, až vtedy bude mať pre vás plnú hĺbku a význam zážitok, ktorým sa jeden druhému celkom odovzdáte. » Z toho, čo sme povedali, vidno, aké odôvodnené je stanovisko Cirkvi, ktorá požaduje od dospievajúcich mužov a žien predmanželskú sexuálnu zdržanlivosť. Nejde tu iba o nejakú samoúčelnú moralistickú prísnosť, ale predovšetkým o dobro človeka, o ochranu jeho rodinného a životného šťastia. Rajmund Ondruš HODNOTA ÚSMEVU Úsmev nestojí nič a vynáša mnoho. Obohacuje toho, kto ho prijíma, bez toho, žeby ochudobňoval toho, kto ho dáva. Trvá iba chvíľku, ale spomienka naň je niekedy večná. Nik nie je taký bohatý, aby sa bez neho obišiel. A nik nie je taký chudobný, žeby ho nemohol darovať. Úsmev vytvára v dome šťastie, v starostiach je oporou a je citlivým znakom priateľstva. V únave prináša odpočinok, v znechutení vracia odvahu, v smútku je potechou a pre každú bolesť je prirodzeným liekom. Je dobre, že si ho nemožno kúpiť, ani požičať, ani ukradnúť, pretože má hodnotu od chvíle, keď sa dáva. A keby si niekoho stretol, a nemal by pre teba úsmev, hoci naň čakáš, buď veľkodušný a oblaž ho svojím úsmevom ty, pretože nik tak nepotrebuje úsmev ako ten, kto ho nemá pre iných. P. Faber 16 [pageend16]Ste dobrým manželom? Tento raz predstavujeme manželom malý psychologický test. Zoberte si do rúk ceruzku, pozorne si prečítajte dvadsať otázok a úprimne na ne odpovedajte. Buďte ozaj úprimný, ináč oklamete sám seba. Podľa kladnej alebo zápornej odpovede prečiarknite číslo, ktoré sa nachádza pri vašej kladnej alebo zápornej odpovedi. Na konci spočítajte prečiarknuté čísla a na základe súčtu prečítajte si príslušné ohodnetenie, uvedené na konci testu. 1. 2. 3. 4. Necháte ochotne riadiť auto svojej manželke? Vedeli by ste vypočítať desať rozličných vecí, ktoré vaša manželka nosí vo svojej kabelke? Chodievate spolu s manželkou do kostola? Poznáte: — číslo šiat svojej manželky? — veľkosť jej prsteňa? — jej obľúbenú voňavku? 5. 6. 7. 8. 9. Keď sa rozhodnete ísť spolu do kina, vy rozhodujete aký film vidieť? Alebo zostanete radšej doma, zvlášť keď sa vám páči pozrieť si doma televízny program? Keď máte neodkladne dokončiť dajakú prácu, prinesiete si ju dokončiť doma? 10. 11. 12. 13. 14. 15. 16. 17. 18. 19. 20. Čítate módne časopisy, ktoré si kupuje vaša žena? Pamätáte si na : — výročný deň vašej svadby? — narodeniny vašej manželky? Ste životne poistený? Nosíte svadobný prsteň? Viete, ktorý kvet sa vašej žene najviac páči? Sadli by ste radi do lietadla, ktoré by pilotovala žena? Keby vašej manželke prišlo náhle zle, vedeli by ste jej Zaspávate skôr ako vaša manželka? Trávite spolu v manželkou dovolenku? Nosíte v peňaženke fotografiu svojej manželky? Keď máte kúpiť niečo dôležité, poradíte sa so svojou Boli by ste schopný pripraviť slušný obed, keby vaša poskytnúť prvú pomoc? manželkou? manželka ochorela? Poznáte reštauráciu, do ktorej rada chodí vaša manželka? PO SPOČÍTANÍ PREČIARKNUTÝCH ČÍSiEL, DOSIAHLI STE? Pomer k vašej manželke je veľmi dobrý. Ste priam vzorný manžel. Poznáte dobre svoju manželku a viete, ako sa jej páčiť. Váš manželský život nepredstavuje veľké problémy. Mali by ste sa lepšie správať k vašej manželke. Prv než by ste ju karhali, dobre si vyspytujte svedomie, či vy sám si nazaslúžite pokarhanie. Vaša manželská situácia je zlá. Pravdepodobne už oddávna nechávate veci plávať. Mali by ste sa vzchopiť. Vaša manželka bude povďačná aj za najmenšiu pozornosť, len sa treba do toho dať hneď. Musíte totiž od základu napraviť váš vzájomný manželský pomer. (Prebrané z IL MESE, február 1978) 17 áno 0 — nie 2 áno 0 — nie 2 áno 0 — nie 2 áno 0 — nie 1 áno 0 — nie 1 áno 0 — nie 1 áno 2 — nie 0 áno 2 — nie 0 áno 0 — nie 2 áno 0 — nie 1 áno 0 — nie 1 áno 0 — nie 1 áno 0 — nie 2 áno 0 — nie 1 áno 1 — nie 2 áno 0 — nie 2 áno 0 — nie 0 áno 2 — nie 0 áno 2 — nie 2 áno 0 — nie 1 áno 0 — nie 1 áno 0 — nie 2 áno 0 — nie 2 0 - 10 bodov: 11-20 bodov: 21 - 30 bodov: nad 30 bodov: [pageend17]Viedeňský arcibiskup kardinál König, predseda Sekretariátu pre neveriacich, je presvedčený, že ateistická propaganda vo Východných krajinách načisto zlyhala. Veľa mladých ľudí sa živelne zaujíma o náboženstvo, pretože marxizmus nie je schopný správne odpovedať na problémy dnešných ľudí. « Vedecké poznanie a náboženská viera sú nezmieriteľné protivy», napísal roku 1959 známy sovietsky astronóm W.A. Ambarkumjan v protináboženskom časopise Nauko i Religia (Veda a Náboženstvo). Tvrdenie je dôležité: ateizmus v socialistických krajinách si namýšľa, že je «vedecký », ba dokonca tvrdí, že v poznatkoch modernej vedy našiel dôkazy ne-jestvovania Boha a tým nezmyselnosti každého náboženstva. No skutočnosti nepotvrdzujú toto namyslené tvrdenie, naopak, dnes sa ľudia v komunistických krajinách húfne vracajú k náboženstvu. Ako je to možné? Požia- Arcibiskup König viac ráz navštívil Východné krajiny, okrem Nemeckej demokratickej republiky a Sovietskeho zväzu. Roku 1972 bol pozvaný do ZSSR, no dva dni pred odchodom mu bez vysvetlenia stiahli vízum. Prečo? To sa nikdy nedozvedel. Nedávno ho viackrát pozvali do ZSSR, no vždy odmietol pozvanie s poznámkou: —■ Odcestujem do Sovietskeho zväzu iba vtedy, keď mi vysvetlia, prečo mi roku 1972 stiahli vízum. Vo Viedni kardinál už nadviazal styky s čínskym vyslancom a dúfa, že sa raz bude môcť odobrať do Ľudovej čínskej republiky. Za čias ťažkých diplomatických stykov medzi Vatikánom a Maďarskom König navštívil kardinála Mindszen- tyho, dobrovoľného väzňa na americkom vyslanectve v Budapešti; jemu vďačíme za vyriešenie dlhoročného a ťažkého prípadu. — Môže sa ešte hovoriť o « vedeckom » ateizme? V čom by mala spočívať jeho obhajovaná « vedeckosť »? — Možno hovoriť o ateizme, ktorý vychádza z určitej mentality, spätej s neo-empirizmom, neo- pozitivizmom, s freudizmom a so štrukturalizmom, dali sme o vysvetlenie tohto zjavu kardinála Kôniga, viedenského arcibiskupa a predsedu Sekretariátu pre neveriacich, ktorého možno z mnohých titulov pokladať za odborného znalců v tejto otázke. Kardinál Franz König — berúc do úvahy zemepisnú polohu hlavného mesta Rakúska — sa nachádza v mimoriadne priaznivej situácii na poznanie skutočností Východných krajín. Viedeň je povinnou križovatkou pre mnohých utečencov a tam sa možno dozvedieť všetko, čo sa deje sa Železnou oponou. čiže s náukami, ktoré popierajú hocijakú transcendenciu (nadzmyslovosť) a majú iný pojem o človeku než kresťania. Ja sa však chcem odvolať na iný typ ateizmu, na ten, ktorý sa propaguje v Socialistických krajinách strednej a východnej Európy a ktorý sa usiluje vedeckými, alebo lepšie povedané pseudovedeckými dôkazmi ospravedlniť svoje tvrdenia. Keď však začneme trocha hlbšie skúmať základy ateizmu, vidíme, že ateisti vychádzajú z celkom falošných predpokladov. Dialektický materializmus tvrdí, že jediná skutočnosť na svete je hmota, matéria chápaná ako absolútna, večná, nekonečná, v neustálom pohybe. No takýto predpoklad nemá nijaký vedecký charakter. Je to iba neodôvodnená zásada, svojvoľné východisko a nie výsledok vedeckej argumentácie. — Keď sa Gagarina po prvom lete vo vesmíre spýtali, či sa stretol s « Pánom Bohom » povedal, « že sa všade dobre pozeral, ale že nikoho nevidel ...» — Dosť hlúpa odpoveď: keby bol aj niekoho videl, alebo sa bol s niekým stretol, zaiste by to nebol býval Boh. Veď Boh, ako prvý a nehmotný 18 ATEISTICKÁ PROPAGANDA NAČISTO ZLYHALA [pageend18]Pôvodca bytia, môže jestvovať iba nad viditeľným a vedecky poznateľným vesmírom. Inými slovami, môžeme skúmať svet a vysvetľovať ho, neberúc do úvahy Boha; to však neznamená popierať existenciu Boha. Rozumný človek ochotne pripustí hlboký rozmer bytia, ktorý presahuje každú skúsenosť. Je pravda, že existenciu Boha môžeme poznať svetlom samotného rozumu, no jeho neprístupné tajomstvo nám osvetlí iba zjavenie, ktoré možno prijať prostredníctvom viery. Na určitom bode sa ľudský rozum zastaví, nemôže pokračovať ďalej; a predsa človek sa bude naďalej spytovať, napriek svojej chatrnej existencii: Kto som? Kam idem? Aký zmysel má môj život? Aký zmysel má bolesť a smrť? Na tieto otázky veda nedá nikdy dostačujúcu odpoveď. — Čo o tom myslia mužovia vedy? — Niektorí vedci sú fideisti: je v nich určitý druh oddelenia medzi životom viery a vedeckou činnosťou. Iní, skôr než ateisti, sú indiferentní z náboženského hľadiska. Konečne iní sa usilujú vybudovať most medzi vedou a vierou pomocou hu- manisticko-kresťansky inšpirovanej filozofie. Je však isté, že mnohí veľkí vedci sú veriaci ľudia. Heisenberg, atómický fyzik, Nobelová cena, vo svojom poslednom diele Der Teil und das Ganze (Čiastka a celok) sa takto vyjadruje ohľadom konfrontácie medzi vedou a vierou: « Ak sa v tomto západnom svete niekto spytuje, čo je dobré a čo je zlé, s čím treba súhlasiť a čo treba zavrhnúť, nech sa len pozrie na hierarchiu hodnôt, ako ju predstavuje kresťanstvo. Ak raz príde deň, keď sa úplne vyčerpá magnetická sila, ktorá riadila tento « kompas » . . ., obávam sa, že nastanú strašné veci, ktoré prevýšia koncentračné tábory a atómovú bombu. » A Max Planck, zakladateľ kvantovej teórie, tvrdí: « Kdekoľvek sa len pozrieme, nielenže nenachádzame nijaké protirečenie medzi náboženstvom a vedou, ale naopak, práve v rozhodných bodoch sa naplno zhodujú. Náboženstvo a veda sa nevylučujú —■ ako si to dnes mnohí myslia — ale sa vzájomne dopĺňajú a podmieňujú. » — V komunistických krajinách si vladári robia veľké starosti ako propagovať ateizmus. Čo chcú s ateizmom skutočne docieliť? — Marxizmus sa autodefinuje ako prísna veda skutočností a dejín, a ako veda, ktorá nevyhnutne vyúsťuje do ateizmu. Pre náboženstvo je vraj miesto iba tam, kam veda ešte neprišla. V podstate je to staré iluministické tvrdenie. Napríklad marxisti bránia mienku, že pred nastolením sociálnych tried bol čas, keď ľudstvo nemalo nijaké náboženstvo. Počas devät desatín ľudských dejín — toto je dogma marxistov — nejestvovalo nijaké náboženstvo, pretože archeologické nálezy dokazujú iba to, že človek začal jestvovať milión rokov pred nami a nijaké vykopávky nepriniesli na svetlo svedectvá náboženského správania sa prvých ľudí. — Toto je « pekné vedecké tvrdenie » •— pokračuje kardinál. Tým istým právom by sme mohli tvrdiť, že primitívny človek nespával, alebo nehovoril, pretože nijakým archeologickým dôkazom to nemožno potvrdiť. Zástancovia « vedeckého » ateizmu sa obmedzujú iba na dôkazy z archeológie, ale veľmi usilovne sa chránia pýtať dôkazy od etnológie. Totiž najnovšie etnologické výskumy dokázali, že naprimitívnejšie kmene na zemi ako pigmejci v Afrike, černosi v juhovýchodnej Ázii alebo domorodci v Ohnivej zemi mali vznešené náboženské pojmy, verili v jediné božstvo a iba neskôr prešli k polyteistickému náboženstvu. Pýtate sa ma, aký je skutočný cieľ tejto ateistickej propagandy? Poviem vám to celkom otvorene: ateizmus má prispieť k posilneniu marxistickej ideológie a k udržaniu komunistického režimu, nič iné. — Môžeme z toho stiahnuť logický dôsledok: keďže v Socialistických krajinách vieru a náboženstvo vyhnali alebo zatisli do podradnej pozície, ateizmus rozdeľuje občanov štátu do dvoch kategórií: prvá kategória « vzdelaných » ateistov a druhá podradných a « neuvědomělých » veriacich. — Máte pravdu! Pre milióny veriacich v Socialistických krajinách je to veľmi tvrdá a trpká skutočnosť. Hoci jediná ich « vina » je iba v tom, že veria, aj keď na druhej strane ako poctiví občania spolupracujú na budovaní sociálneho poriadku, predsa sú pozbavení dôležitých občianských práv. Neprezradím nijaké tajomstvo, keď vám poviem, že v týchto krajinách jestvujú dve kategórie občanov: na jednej strane privilegovaná trieda tých, čo súhlasia s ateizmom a na druhej strane potlačovaná a zaznávaná trieda tých, čo vyznávajú vieru v Boha. Veriacim sa zamedzuje prístup k mnohým zamestnaniam; napríklad nemôžu vyučovať na školách, byť zamestnaní vo verejných úradoch, sťažuje sa im, ba dokonca úplne znemožňuje prístup na univerzity a na iné špecializované ustanovizne. Nedovoľuje sa im slobodne prejaviť svoje náboženské presvedčenie. Veriaci sú vystavení neustálemu propagandistickému bombardovaniu a nástojčivému byrokratickému nátlaku. Dokonca aj deti veriacich sú postihnuté touto diskrimináciou. — Napriek všetkému úsiliu ateizácie pozorujeme v komunistických krajinách silné náboženské prebúdzanie. Ako si vysvetliť tento zjav? — Referujú mi z hodnoverných prameňov, že dnes v ZSSR nikto z mladých viac vážne neverí marxizmu. Mládež si uvedomuje, že komunizmus nie je schopný dať zmysel životu; nie je schopný riešiť existenciálne problémy ľudí. Preto ich tak silno priťahuje — napriek ťažkostiam -— náboženstvo. Pozorujú, ako ich marxistický materials [pageend19]lizmus udusá a preto sa bránia. Okrem toho mladí nechcú viac prijímať ideologie, ktoré im štát nanucuje zhora. Keby režim v určitých socialistických krajinách dovolil slobodné súťaženie medzi ateizmom a náboženstvom, situácia by bola omnoho inakšia . . . — Myslíte, že sa po Helsinkách a Beograde niečo zmení ohľadom náboženskej slobody v komunistických krajinách? — Všetci to očakávajú; no nateraz nevidím nijaké náznaky, ktoré by boli predzvesťou tejto zmeny, aspoň nie v blízkej budúcnosti. Osobne však myslím, že v ZSSR sa ťažkosti zväčšia na všetkých úrovniach, keďže mladí a intelektuáli sa hromadne vracajú k náboženstvu. Niečo sa musí zmeniť. Súdim, že sovietski vedúci budú donútení urobiť revíziu svojho postoja k náboženstvu. Azda nie dnešní, iste však zajtrajší. — Čo myslíte o diplomatických krokoch, ktoré niektoré komunistické vlády urobili smerom k Vatikánu? Značia skutočne väčšie uvoľnenie pre veriacich, alebo je to len politická taktika? — Kloním sa k druhej mienke. Vlády komunistických štátov sú veľmi citlivé na verejnú mienku a na medzinárodné ozveny ich protináboženskej politiky. Čo sa týka Vatikánu, ten prijíma všetkých v kresťanskom duchu. Stáva sa však, že niektoré komunistické vlády oznamujú styky a vyjednávania s Vatikánom len preto, aby vytvorili dobrú verejnú mienku. Doteraz nevidieť z ich strany nijakú vôľu veci pozmeniť. Vyjednávajú s Cirkvou, lebo sú k tomu donútení. Maďarský minister kultu, Mikloš, povedal, že dokiaľ v Maďarsku jestvuje náboženstvo, sú potrební aj biskupi, no príde vraj doba, keď náboženstvo odumrie samo od seba. Keďže sa však zdá, že náboženstvo neumiera, ba dokonca sa obrodzuje, komunistické režimy sa usilujú priviesť ho k smrti; nie krvavými prenasledovaniami, ale administratívnymi zákrokmi, ktoré tak nebijú do očí. — Aký typ dialógu je možný medzi veriacimi a ateistami, majúc na zreteli rozličné politické kontexty? — Ťažkosti v dialógu medzi veriacimi a ateistami badať vo všetkých krajinách. Tieto ťažkosti môžu pochádzať z prekážok, ktoré kladie určitý režim, alebo pochádzajú z kultúrno-sociálneho kontextu. V prvom prípade úprimný dialóg je nemožný. V druhom prípade ťažkosti sú rafinovanejšie, keďže dialóg predpokladá vždy určitý záujem o náboženskú problematiku, záujem, ktorý in- diferentnosť zháša. Predsa však treba pripustiť, že náboženský problém nenechá nikoho na pokoji; tým menej ateistov najrozličnejšieho druhu. Z tohto hľadiska Ježiš Kristus bude aj naďalej « znakom, ktorému sa bude protirečiť ». Angelo Montonati (Pre SHzR preložili a upravili Černý a Pauliny) Na kultúrnom poli O. Augustín J. Záň, ThM: POKRM NA CESTU. Vydala I. KSJ, Cleveland, Ohio, 1977. - Tlačiareň Jednoty, Middletown, Pa. - Str. 224. Otec Záň neúnavne pokračuje vo svojom tlačovom apoštoláte. Svedčí o tom ďalšia zbierka kázní, s ktorou stručne oboznamujeme čitateľov. Kázne sú rozvedením myšlienok na biblické čítania roku B. Autor postupuje svojím zaužívaným spôsobom. Vychádza z príkladu, z udalosti, aby takto zaistil « uzemnenie » Božieho slova v skutočnom živote. Stať každej homílie má dva body: v prvom rozvíja myšlienky, ktoré vyvierajú z prvého čítania a z evanjeliovej state, v druhom bode zase rozoberá druhé bohoslužobné čítanie, ktoré je skoro vždy úryvkom z niektorého listu sv. Pavla. Jednotiacu myšlienku vyslovuje motto, ktorým je uvedená každá kázeň, ako tiež i titul jednotlivých ho- mílií. V rozpätí liturgického roku sa tak vystriedajú základné témy dejín spásy a duchovného života. Ide skutočne o « pokrm », ktorý môže sýtiť duchovný hlad človeka. Otec Záň nevyhľadáva novoty, nepodáva cukríky, ale sa usiluje sýtiť čitateľa či poslucháča solídnym chlebom, pravdou. Homílie majú na zreteli predovšetkým tento druh « pokrmu ». Občas však vyústia priamo do eucharistických myšlienok, s osobitným zreteľom na sviatostný pokrm. Sme presvedčení, že knihy Otca Záňa « nezapadnú prachom ». Práve preto im želáme mnoho čitateľov, aby rozdávali každému v hojnosti dobrý duchovný pokrm. D Hrušovský Rudolf Dilong: OTČINA, ZHRIEVAJ MA! Lyrizovaná próza. Kniha vyšla v 50 exemplároch pre milovníkov poézie, tlačou Majstra Arnolda Krochmáľa, Pittsburgh, Pa., roku 1977. Inšpiráciu a motiváciu zbierky udáva jej titul, ako aj ilustrácia titulnej stránky, kde sa nám oči opäť stretajú s naším krojom a folklórom. R—a 20 [pageend20]PAMÄTNICA SLOVENSKÝCH JEZUITOV V KANADE 1952-1977. Zredigovali Félix J. Litva SJ a Ján Moravský SJ. — Vydali Slovenskí jezuiti v Cambridge, Ont. r. 1977. — Str. 240. Slovenskí Otcovia jezuiti začali svoju činnosť v Kanade roku 1952. Vlani teda slávili — ako o tom svojho času už písali Hlasy z Ríma — svoje strieborné jubileum. Pri tejto príležitosti miesto zvyčajnej Ročenky vydali krásnu Pamätnicu s bohatým dokumentárnym obsahom. Úvodom sa čitateľovi prihovára generálny predstavený Spoločnosti Ježišovej-jezuitov Otec Arrupe, potom hamiltonský Otec biskup Reding a nakoniec predstavený slovenských jezuitov v zahraničí Otec Senčík. Otec Dančo po anglicky stručne oboznamuje so začiatkami a rozvojom diela Otcov jezuitov. O ich príchode hovorí krátko i msgr. Shuba. Otec Senčík v dlhšom príspevku opisuje podrobnejšie jednotlivé kroky a podujatia v rozpätí 25 rokov. Nato nasleduje prehľad jednotlivých slovenských spoločenstiev v Kanade a v Spojených štátoch, kam siaha činnosť našich Otcov jezuitov. Po letmom pohľade na Spoločnosť Ježišovu v dejinách Cirkvi nasleduje príspevok K. Strmeňa, kázeň mons. Vavroviča pri jubilejných oslavách a úplný zoznam slovenských jezuitov, žijúcich v zahraničí. Ďalšie state informujú o apoštoláte s mládežou, o kultúrnom a náboženskom stredisku, o tlačovom apoštoláte, o niekoľkých význačnějších postavách slovenských jezuitov (Otec Javorka, Brat Longa, Otec Kubina), o púťach. Početné fotografie, čierno — biele i farebné, spestrujú takmer každú stranu knihy a predovšetkým bohato dokumentujú rôzne udalosti, postavy a činnosti. Tento stručný prehľad nemôže ani len naznačiť bohatstvo informácií a dokumentačného materiálu, ktorý tvorí obsah Pamätnice. Ďakujeme Otcom jezuitom, že nám ho sprístupnili v takej peknej úprave. A prosíme Pána Boha, aby aj naďalej umožnil našim Otcom jezuitom takú rozvetvenú a požehnanú činnosť, a sprevádzal ju neprestajne svojou milosťou. D. Hrušovský Vladimír Šatura: MEDITATION — PSYCHOLIGISCH GESEHEN. Bildugshaus Schloss Puchberg, Puchberg 1, A-4600 Wels, Rakúsko. — R. 1977, str. 118. — Cena 50 rakúskych šilingov. Profesor Šatura SJ okrem svojej vedeckej a profesorskej činnosti na univerzite v Innsbrucku venuje veľa času a pozornosti aj exercičnému apoštolátu, a to kázaním duchovných cvičení, prednáškami, kurzami, formovaním kazateľov a pod. V diele, o ktorom stručne referujeme, sa zaoberá meditáciou v psychologickom svetle. Postupne pojednáva o mieste meditácie v životnom kontexte človeka, podľa šírky, výšky a hĺbky duchovných úsilí, ďalej odpovedá na otázku: « Co je meditácia? », rozoberá « techniku » meditácie v jej telesných dispozíciách a psychickej koncentrácii, hovorí o formách meditácie a poukazuje i na nebezpečenstvá, s ktorými je opísaný spôsob meditácie spojený. Päťstranový zoznam literatúry svedčí o rozhľade autora a ukazuje čitateľovi nové cesty do prehĺbeného štúdia o týchto otázkach. Dielo je dosť náročné, ale je výborným úvodom do celej problematiky. Možno ho každému záujemcovi odporúčať pre vyrovnané stanoviská, presné formulácie riešení a pre kňazský « podtón » — aby sme to nejako vyjadrili — ktorý cítiť na každej strane ako záujem o človeka, o jeho duchovný život. Knihu si možno objednať v Puchbergu na adrese, ktorú uvádzame hnaď za titulom knihy na začiatku tejto informácie. D. Hrušovský Viktor Smolej, Slovaško-slovenski slovar (Slovensko- slovinský slovník). Vydala Državna založba Slove- nija, Ljubljana, 1976, str. 447. Prof. Viktor Smolej bol dlhoročným lektorom slovinského jazyka v Bratislave. V tom čase lektorom slovenského jazyka v Ľubľane bol Víťa- zoslav Hečko. Títo dvaja mali pripraviť dve časti slovníka, ktoré mali vyjsť v spoločnom náklade v Ľubľane a v Bratislave. No Pedagogické vydavateľstvo v Bratislave svoju účasť odtieklo, a tak slovník vychádza iba v Ľubľane. Po smrti Hečka (r. 1972) jeho nedokončený koncept prevzal Viktor Smolej, takže úplný slovník je skoro iba jeho prácou. Slovník je dobre spracovaný a bohatý aj na idiomatické výrazy. Doteraz som našiel iba jednu chybu a to v slove « macocha », ktoré je napísané ako « macoha ». Záslužnému profesorovi Smolejovi vyslovujeme želanie, aby čím skôr mohol dokončiť a vydať aj druhý zväzok slovníka. —ml— Margita Figuli, Trije rjavci. Iz slovaškega izvirnika « Tri gaštanové kone » převedla Avgusta Smolej. Izdala in založila Družba Sv. Mohorja v Celovou (Klagenfurt, Austria), 1973, str. 185. Pani Avgusta Smolej, manželka profesora Viktora Smoleja, prežila veľa rokov v Bratislave, a tak teraz po návrate domov preložila známy román Margity Figuli. Všimnime si, že Slovinci majú zvláštne slovo pre kone gaštanovej farby. « rjavci ». Knihu vydala « Družba sv. Mohorja », ktorá zodpovedá nášmu niekdajšiemu Spolku sv. Vojtecha. —ml— 21 [pageend21]Táot fotografia zachycujúca rúcanie veže katolíckeho kostola v Liptovskej Sielnici je tragickým symbolom prenasledovania Cirkvi na Slovensku. Zo Slovenska RECENZIA NOVEJ KNIHY «Náboženstvo a Cirkev v súčasnej epoche» je názov knihy, ktorú vydala Akadémia spoločenských vied pri ÚV KSSZ. V recenzii, ktorú uverejnila bratislavská Pravda dňa 6. jan. t.r., čítame: « Analyzovať a objasniť úlohu náboženstva a cirkví v súčasnom období je neľahká a zložitá, ale zároveň potrebná a ušľachtilá úloha... Skutočnosť, že socializmus otvorene nastoľuje naliehavé otázky a rieši ich, v praxi dokazuje, že reálne problémy sa neriešia pomocou Boha a modlitieb. V súvislosti s tým možno pripomenúť rôznym záchrancom náboženského svetonázorff, že teória marxizmu-leniniz- mu je všemocná, lebo je správna, a úbohé cirkevné dogmy neobstoja zoči-voči marxistickému ateizmu. Proti náboženskému svetonázoru nestojí dnes nejaké heretické či voľnomyšlienkárske hnutie, ani ateizmus v historicky obmedzených formách, ale teória marxizmu-leninizmu, ktorý vychádza z toho, že svet je možné meniť na základe spoznania zákonov, jeho vývinu, a to bez pomoci nejakých nadprirodzených síl. » K tomu citát z Učiteľských novín: « Skvalitňovať výchovu a výučbu treba na vedeckých princípoch, v žiadnom prípade nesiahať po urážkach cirkví, duchovenstva, výsmechu veriacich učňov, ich dištancovaní a pod. Takéto metódy sa nezlu- čujú s líniou našej strany a štátu pri realizácii ve- deckoateistickej propagandy» (5.1.1978). Ako vyzerá taká vedeckoateistická propaganda, ktorá neuráža veriacich, ukazuje práve vyššie uvedený citát z Pravdy. — aka — MLADÍ PRESTALI VERIŤ CIRKVI? Takýto titul, ale bez otáznika, dal svojmu článku v Smene (2.jan.t.r.) známy « obrazoborec » Ondrej Dányi. V argumentovaní pomáha si aj citátmi z Hlasov z Ríma, vytrhnutými z kontextu. Na pranieri sú znova « stúpenci klerikálneho antikomunizmu, ktorí falošne interpretujú objektívne príčiny sekularizácie, poklesu religiozity a masového šírenia ateizmu». (...) «V tomto smere falšujú ú- daje, vymýšľajú « prípady » a najmä dramatizujú postavenie cirkví v socialistickej spoločnosti. » Všimnime si len jedného tvrdenia zo zmieneného článku: « Stúpenci klerikálneho antikomunizmu obviňujú komunistov, že vraj oni rozožierajú vnútorný organizmus cirkvi. Ďalej obviňujú socialistické krajiny, ktoré vraj svojou politikou spôsobujú nedostatok kňazov. Pritom vôbec neberú do úvahy, že aj u našej mládeže objektívne na minimum poklesol záujem o kňazské povolanie. Klerikáli situáciu v tejto oblasti dávajú dokonca do súvislosti s porušovaním Záverečného aktu helsinskej konferencie. . . » Pochybujeme, že by Ondrej Dányi nepoznal skutočnú situáciu na Slovensku. Jedno však nevieme pochopiť: Čo rozumie Dányi pod tvrdením, « že záujem u slovenskej mládeže o kňazské povolanie objektívne klesol na minimum ». Kde prišiel na túto objektivitu? Situácia kňazských povolaní na Slovensku je v skutočnosti takáto: 1) Do seminára sa v tomto školskom roku prihlásilo 69 kandidátov. Z nich komunistické vrchnosti prijali 28. 2) Kto sa hlási do seminára, musí to na škole oznámiť ešte pred maturitnou skúškou. Riaditeľstvo školy sa musí postarať, aby odčinilo túto « hanbu ». 3) Z minulých rokov je známe, že len malý zlomok uchádzačov sa dostal do seminára. Ak sa niekto prihlási a neprijmú ho, nemá nádeje, že by sa raz dostal na akúkoľvek inú fakultu vysokej školy. Prihláška je teda veľkým rizikom. A predsa je dosť takých, čo ho na seba berú. 22 [pageend22]4) Kto študoval na inej fakulte, aj keby neskôr cítil kňazské povolanie, vôbec sa nemôže uchádzať o štúdium teológie. 5) O štúdium na teologickej fakulte sa nemôžu uchádzať kandidáti, ktorí maturovali na odborných školách. Nejestvuje možnosť doplňovacích skúšok. 6) Vyučovanie náboženstva na mnohých základných školách bolo násilne zlikvidované, žiaci sa nedostanú do blízkeho kontaktu s kňazom a škola robí všetko, aby osobu a činnosť kňaza predstavila žiakom z ateistického hľadiska. Toto sú iba niektoré z prekážok, ktoré sa stavajú do cesty kandidátovi na kňazstvo. A Dányi vidí v takejto situácii « objektívne klesnutie na minimum záujmu o kňazské povolanie ». Čo tu chýba, logika alebo objektivita? Kto interpretuje falošne skutočnosť? Kto hovorí nepravdu? Je nám ľúto, že pri takomto stave vecí Katolícke noviny sa tešia z úspechov docielených na náboženskom poli, a vyhlasujú: «Mrzí nás, že sa bohužiaľ stavajú našej činnosti nemalé pre- káždy najmä od emigrantských kňazov, ktorí celkom proti duchu Druhého vatikánskeho koncilu nechápu, či nechcú pochopiť premeny, ktorými prechádza dnešný svet a maria čisté ovzdušie vzájomného kresťanského a ľudského porozumenia. » (Z novoročného vyhlásenia Združenia katolíckych duchovných Pacem in terris ČSSR, Katolícke noviny, l.jan.1978). -aka- « KAMARÁT » A « PIONIER » NA POMOC SVETONÁZOROVEJ VÝCHOVE Pedagógovia zodpovední za marxistickú výchovu slovenskej mládeže neboli spokojní s hojnou literatúrou, ktorá má pomôcť nastupujúcej generácii « oslobodiť sa od náboženských predsudkov ». Je predsa všeobecne známe, že na knihy a časopisy s takýmto zameraním nesmie chýbať ani groš ani papier. Je otázne, aké by boli výsledky ozaj slodobnej ankety o skutočnom záujme mladých o tento druh literatúry. Lenže v tomto sektore vedúci strany pociťovali stále nedostatky. Preto pracovníci Ústavu marxiz- mu-leninizmu Univerzity Komenského v Bratislave, oddelenia ateizmu, počnúc septembrom 1977 začali vydávať časopis KAMARÁT, ktorý bude každý týždeň prinášať materiál napomáhajúci výchovu k ateizmu. Má byť pomôckou učiteľom, aby účinnejšie napĺňali ciele svetonázorovej výchovy na hodinách dejepisu, prírodných vied a literatúry. Spolupracovníci časopisu, ktorí sú členmi aj mesačníka PIONIER, podľa dlhodobého plánu pripravili do nich články: Človek z hliny stvorený, Kde žijú dnes draky? Úcta k predkom, Sen a skutočnosť, Slnko — najstaršie božstvo, Máte talizman? atď. Články majú byť napísané vedecky, jasne, správne a pútavo. (Učiteľské noviny, september 1977). FORMOVANIE SOCIALISTICKÉHO ČLOVEKA Program svetonázorovej výchovy nezabúda ani na dospelých občanov. Dosvedčuje to citát z bratislavskej Práce, 23. sept. 1977: «V zápase o vedomie človeka jestvuje stále trvalý, neprekonateľný rozpor medzi ideológiou komunizmu a ideológiou cirkví a náboženstiev. Rozhoduje tu cieľavedomá, sústavná výchova ľudí. Preto do programu komunistickej strany, na stranu pokroku všeobecne, nevyhnutne patrí aj propaganda ateizmu, ktorá nebola a nie je samoúčelná. Ateistická výchova je súčasťou komunistickej výchovy. Jej úlohou je formovať komunistické vedomie a presvedčenie, nezmieriteľnosť k mystike a poverám, k náboženským predsudkom. Riešenie tejto úlohy predpokladá organické spojenie výchovy so širokou účasťou más na výstavbe rozvinutej socialistickej spoločnosti, ich aktívne zapojenie sa do pracovnej, politickej a spoločenskej činnosti. » JIMMY CARTER V POĽSKU Z Pravdy dňa 2.1.1978: « . . . Bolo viac ako netaktné, ale typické pre americké vzťahy k svetu, keď prezident Spojených štátov dovolil si vrchnostensky «oceniť», že v Poľsku, v porovnaní s niektorými inými krajinami, existuje úplná náboženská sloboda, ako aj v iných oblastiach. Niektorí západní novinári sa vôbec netajili tým, že Spojené štáty svoje hospodárske vzťahy k socialistickým krajinám podmieňujú realizáciou ľudských práv ». — Ludové porekadlo vraví, že trafená hus zagága. Spectator ÚMYSLY APOŠTOLÁTU MODLITBY NA MESIAC MAREC Aby sa všetci kresťania usilovali posväcovať svoj každodenný život ochotným nesením vlastného kríža a činorodou láskou. Aby sa začal plodný dialóg medzi kresťanskou a nekresťanskou mládežou v Ázii. 23 [pageend23]Kedysi smrť bola oveľa lacnejšia, ako je dnes. Nezáleží na tom, či svoju obeť našla v posteli a či na bojišti. V oboch prípadoch výdavky na ňu — ak vôbec boli — neochudobňovali osobné vrecko ani spoločnú pokladnicu. Päsť, kameň alebo pahýľ, tie najpôvodnejšie zbrane človeka, boli zadarmo. Dnes smrť je nákladná, najmä smrť v ozbrojenom konflikte. Keby sme mohli zosobniť predošlú svetovú vojnu, azda by nám prezradila, že z jej rozpočtu každá jej obeť mohla mať veľký rodinný dom a v banke vklad, z úrokov ktorého by mohla vyžiť povedzme päťčlenná rodina. A to priam luxusne, nielen dôstojne. A zbrane, už uložené v arzenáloch a ešte sa len rodiace v zbrojovkách, dosiaľ pohltili ešte viac ľudského blahobytu. No cena jednej smrti v budúcom svetovom konflikte nateraz je vojenským tajomstvom. Preto ľudstvo víta a chváli úsilia o odzbrojenie, ktoré sa stalo heslom našich dní. Omieľajú ho komunikačné prostriedky všetkých druhov a farieb. Ale o úprimnosti tohto úsilia nám môžu hovoriť iba jeho výsledky, ktoré vlastne nič nehovoria, lebo ich nieto. Do siení, kde sa rokuje o odzbrojení, ešte nevošla vzájomná dôvera a úprimnosť. Partneri si neotvárajú v ústrety náručia, lebo ruky držia zamestnané za chrbátom. Každý totiž zviera svoje zbrane. A vatikánskej diplomácii, ktorá je bez mocenských nárokov a obáv, dosiaľ sa ta nepodarilo voviesť dôveru a úprimnosť, ktoré by viedli k dohode. Je ďalekou, takmer utopistickou predstavou Izaiášovo proroctvo (2,4), že «svoje meče pretavia na pluhy, aby obrábali pôdu, a svoje kopije prekujú na kosy, aby žali plody svojej námahy ». V poslednej januárovej dekáde zbehli sa tri sesterské udalosti, patriace k našej téme. — Z Moskvy sa rozletela varovná výzva na západoeurópske vlády, aby odmietli novú americkú bombu, lebo predstavuje veľké nebezpečenstvo pre svetový pokoj a pre bezpečnosť ľudského života. — Súčasne na severnej pologuli bol poplach, lebo sovietska družica Kosmos s uránovou náložou ušla spod kontroly a vracala sa na Zem. Dopad jej trosiek vyvolal opatrenia proti rádioaktivite, ale opäť z Moskvy sa ozvali chlácholivé uistenia o jej neškodnosti, kým v Ríme si študenti uharkali: Škoda! Mal padnúť americký Skylab! Miesto školy by sme išli na protestnú manifestáciu. — A treťou udalosťou bola ekumenická pobožnosť v New Yorku, na ktorej zástupca Svätej stolice mal prejav o odzbrojení a o podmienkach pokoja. U nás táto otázka sa tiež pretriasa na kňazských rekolekciách, ktoré sú — bohužiaľ — príliš riadené patričným ministerstvom. Ale stačí zastaviť zbrojovky, aby sa medzi ľuďmi udomácnil pokoj? Stačí hodiť zbrane do mora, aby sa človek človeku hodil do náručia? Sotva! — Treba zo srdca vykoreniť a pod morské dno pochovať nenávisť, ktorá rozožiera medziľudské spojivá. Nestačí vyrezať jazyk, ktorý hlása triedny boj, ale načim usmrtiť chúťky po nadvláde. Treba upustiť od výbojnosti, ktorá je na úkor ľudskej dôstojnosti. Lebo aj nenávisť je dôvtipná. V plote si nájde kôl, v potoku kameň a vo vrecku žaby- kláč, ak chce niekoho zlikvidovať. Nepotrebuje moderné zbrane. Porekadlo hovorí, že nenávisti stačí aj lyžica vody, aby utopila svoju obeť. — Teda spása ľudstva nie je len v odzbrojení, ale skôr v láske a v zbrataní. V láske — bez sebectva, v zbrataní — bez zbraní. Apoštol Jakub (4,1) pýta sa aj dnešných ľudí: Odkiaľ sú medzi vami vojny a rozbroje?... Z náruživostí, ktoré vo vás bujnejú. — Môžeme ešte doložiť:... a ktoré všetky rokovania o odzbrojení degradujú na pretvárku a nevkusnú frašku. Gorazd Zvonický SLOVENSKÉ HlASY Z RÍMA ROČNÍK ■ 1978 ČASOPIS SLOVENSKÝCH KATOLÍKOV Periodico menšile: Slovenské Hlasy z Ríma - Voči slovacche di Roma. Autorizzazione del Tribunale di Roma n. 17112 del 3-2-1978. Direttore responsabile: Domenico Hrušovský. Vydáva Slovenský ústav sv. Cyrila a Metoda v Ríme s cirkevným schválením. Rediguje redakčný kruh. Podporu možno poslať: V Anglicku, v Austrálii, v Belgicku, v Brazílii, vo Francúzsku, v Nemecku a vo švédsku na adresy tamojších slovenských katolíckych misií. V Argentíne odovzdať pani Agneške Borisovej alebo poslať na adresu: Rev. Peregrine SVD, cale Mansilla 3865, sucursal 25, Buenos Aires. V Kanade na adresu: Mr. I. Králik, 46 Euclid Ave, Toronto 140, Ont. M6J 2J6. V Rakúsku: Slowakenseelsorge, Graben 13-1-49, 1010 Wien. V USA na adresu: Rev. Ladislav Janovič, 18 Trinity Street, Yonkers, N.Y., 10701. NAŠA ADRESA: Slovenský ústav sv. Cyrila a Metoda, Hlasy z Ríma, Casella postale 6175, 00100 Roma, Italia. Poštové konto: 43859008 — Istituto Slovacco dei SS. Cirillo e Metodio — Roma. Tlači Typografia Dario a Ugo Detti, Via Girolamo Savonarola 1, 00195 Roma. ODZBROJENIE, ALE AKÉ [pageend24]