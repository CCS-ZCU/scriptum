ZPRÁVY SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC. SVU ROČNÍK VIII. PROSINEC 1966 ČÍSLO 10. DÍKŮVZDÁNÍ A POZDRAV K sedmdesátce Romana Jakobsona Dne 11. října 1966 se dožil sedmdesáti let prof. dr. Roman Jakobson, čestný člen SVU, řádný profesor Harvardovy university a Massachusetts Institute of Technology. Do ČSR přišel z rodné Moskvy v roce 1921 a pak až do roku 1939 působil v Praze a Brně, nakonec jako profesor slavistiky na Masarykově universitě. Už za svého pobytu u nás se proslavil jako spoluzakladatel a místopředseda Pražského lingvistického kroužku a autor několika významných studií, mezi nimi Základy českého verše, Nejstarší české písně duchovní, Z fonologie spisovné slovenštiny a Český podíl na církevně- slovanské kultuře. Brzy po svém příchodu do USA na počátku války vydal v Novém Yorku Moudrost starých Čechů, v níž s vědeckou důkladností i důvtipem vysvětloval českou národní tradici. Studií, článků, knižních recenzí, dopisů redakcím, které Jakobson za více než padesát let svého působení uveřejnil — publikuje česky, rusky, anglicky, německy a francouzský — musí být nejméně tisíc. V Lidových novinách a jiných časopisech a sbornících, do kterých u nás před válkou přispíval, reagoval vášnivě i střízlivě, ironicky i s upřímným zanícením na kulturní otázky své doby. V polemice se mu nikdo nevyrovnal. Dostával se do konfliktu s nacisty i komunisty. Jeden z těchto sporů zazněl ještě letos v nové knize Ladislava Štolla: O tvar a strukturu v slovesném umění (Čs. akademie věd 1966), ve které Štoll věnuje mnoho místa Jakobsonovi jako “představiteli militantních protimarxistických tradic" v jazykozpytu. Jak si skuteč ní vzdělanci v Praze i Bratislavě Jakobsona váží, o tom svědčí jubilejní články a fotografie na př. v Literárních novinách a Kultumém životě na počátku října t. r. Jakobsonovo působení učitelské, činnost publicistická a osobní styky jsou tak rozsáhlé, že jich tu v krátké vinětce můžeme zachytit jen zlomek. Vzpomeňme tedy aspoň, že byl přítelem Majakovského a Pasterna- ka, častým besedníkem u TGM, kamarádem Vladislava Vančury, Nezvala, S. K. Neumanna. Že na Masarykově universitě a potom na Kolumbijské universitě a na Harvardu odchoval desítky jazykozpytců a literárních badatelů, z nichž mnozí zastávají funkce i v SVU. A že pro- slavuje dobré jméno české a slovenské kultury na světovém foru jako málokdo jiný. Roman Jakobson je dnes beze sporu nejvýraznější postavou světové slavistiky a lingvistiky. Byl poctěn půl tuctem čestných doktorátů, je členem 11 akademií věd, včetně České královské učené společnosti, a nositelem řádu Čestné legie. Zasedá v redakčních radách významných vědeckých časopisů. Přejeme mu do dalších let hojnost tvůrčí síly i životní pohody a děkujeme mu za všecko, co tak štědře české a slovenské kultuře dával. R. Š. [pageend1]Pavel Javor VÁNOCE BEZ DOMOVA Přiložte ještě chlapci. Je tu dnes nějak zima. Dnes ještě vice zebe, v ten slavný, světlý čas. Marně pátráme v šeru očima prosebnýma, zda otevrou se dveře a někdo pozve nás k štědrovečerním stolům, kam bychom tiše sedli a u svých drahých snili sen ze šťastných dob. Bělostně stopy v polích, v pokoji vůně jedli— Vánoce bez domova, jste smutné dvojnásob! Tam u nás dosna měsíc na obzoru vystupuje a slavně jako vítěz vyplouvá nad lesy. Přiložte ještě, chlapci, nějaká zima tu je. Podej mi harmoniku a zazpíváme si! Psali nám naši chlapci z daleké Austrálie a psali z Ameriky a psali z Londýna, že člověk neuteče a kdekoli ať žije, věčně se vrací domů a věčně vzpomíná -— Tomu zavřeli bratra a tomu umřel táta. (Pro všechno utrpení bych marně hledal rým!) Frantu prý pověsili a Jendovi se vdala. S jiným se asi libá dnes večer pod jmelím — Maminko, táto, ženo — co je nejdražšiho kdo má, vy, všichni naši bratři, rozváti do všech, stran, dneska jsme všichni s vámi, jsme všichni s vámi doma, podáme vám ruce přes širý oceán a je nám nějak lehko, tak jako doma kdesi, i když snad ještě slza náš pohled zaclání. Jsme s vámi všichni doma a tiše zpíváme st písničku o rybníku, který se nahání... POŽEHNANÉ VÁNOCE A ŠŤASTNÝ NOVÝ ROK —76— [pageend2]NÁŠ KULTURNÍ PŘÍNOS ALEXANDER HEIDLER, redak- tor RFE měl minulé léto řadu přednášek pro německou veřejnost, hlavně pro studenty: 11. V. v Mohuči (Mainz): “Kulturní a náboženský vývoj v dnešním ČSSR”. — 24. VII. v Lette u Münsteru: a) Přehled čsl. dějin; b) Cirkevní situace v ČSSR. 5. VIII. Königstein, kongres “Kirche in Not”: a) Náboženská situace v ČSSR; b) Možnosti dialogu s komunisty. — Tato přednáška měla ohlas v německém tisku. PAUL L. HORECKÝ, náměstek přednosty slovanského oddělení v Library of Congress ve Washintonu, se zúčastnil mezinárodního kongresu balkanistiky v Sofii koncem srpna a počátkem září. Nato podnikl dr. Horecký studijní cestu po Jugoslávii a Československu. — American Council of Learned Societies jmenoval dr. Horeckého vrchním redaktorem dvousvazkové bibliografie zemí střední a jihovýchodní Evropy. — První díl se má týkat ČSSR, Maďarska a Polska; druhý díl bude věnován balkánským státům. JOSEF KRATOCHVÍL, badatel v oblasti psychologie zvířat, podnikl v červnu se studenty vysokých a středních škol ve Stuttgartě další výpravu do nejsevernějších končin Evropy. Vědecké výsledky výpravy hodnotí stuttgartský deník “Filder Zeitung” z 23. VI. R. KRUPIČKA, který v r. 1962 založil v Australii (na základě licence od Spojených národů — sekce pro narkotika — v Ženevě) první laboratoře a výrobu alkaloidů, stal se nedávno gen. ředitelem společnosti In- trade Chemicals Holdings Ltd. v Sydney, která nyní tuto výrobu specielních aktivních látek pro farmaceutický průmysl provozuje. OSKAR MORAWETZ, profesor hudby na torontské universitě a přední kanadský hudební skladatel, jehož skladby jsou v repertoiru orches- trů skoro po celém světě, získal řadu cen. Letos jeho práce, Sinfonietta for winds, byla odměněna Cenou kri tiků v mezinárodní soutěži v Cava del Tirreri v Itálii. LUBOR ROUBÍNEK, odborník v oboru polymerní chemie, žijící v Londýně, uveřejnil (ve spolupráci) tři články v Journal of Chemical Society, 1961 (str. 1939-45, 1953-63, 1964-75) s názvem “Deeply Coloured Electrically Conducting Polymers”. JOSEF S. ROUČEK, profesor sociologie a politických věd na universitě v Bridgeport, Connecticut, uveřejnil v Sociologia Internationa- lis (4. Band, Heft 1, 1966), vycházející v Západním Berlíně, studii nazvanou “Some Shady Aspects of Social Sciences in the U.S.” Západoně- mecký měsíčník “Aussenpolitik” (Freiburg) otiskl v květnovém čísle další článek dr. Roučka “Die Geopolitik Südostasiens in amerikanischer Sicht”. Jiná Roučkova studie, “Der Aufstand der Militärs in Schwarzafrika ', byla otištěna v zahraničně politickém časopise “Europa Archiv” v Bonnu (Folge 10, 66). F. SMETANA učí nyní (violoncello) jako Assistant Professor na státní universitě v Ames, Iowa; zároveň je členem fakultního Amati tria a zastupuje dirigenta universitního symfonického koncertu. WALTER SUSSKIND navštívil letost na podzim s kanadským Národním orchestrem mladých, který před několika lety založil, Anglii, Skotsko, Francii a Západni Německo. Na programu všech koncertů byl Smetana a Dvořák. Od roku 1956 do letošního roku Susskind řídil Torontskou symfonii. Susskind rovněž dirigoval —77— [pageend3]na hudebních festivalech v Edinburgh Berlíně, Lisabonu, Stratfordu a Vancouvru. V Torontě vystoupil na několika koncertech české hudby pořádaných Čs. národním sdružením v Kanadě. JIŘÍ ŠKVOR, profesor oddělení moderních řečí a literatur na “L’Uni- versité de Montréal”, přednášel na konferenci, kterou pořádala v listopadu v Quebeku “ Ľ Association Ca- nadienne-franqaise pour Avancement des Sciences”. Dr. Škvor hovořil o vlivu polských básníků na Karla Hynka Máchu. — U příležitosti “Dne Spojených Národů”, dr. Škvor proslovil přednášku o kulturně-poli- tických dějinách českých a slovenských zemí, v montreálském “Ki- wanis-Klubu”. Prof. Škvor je místopředsedou Československého Národ- níro Sdružení v Kanadě a “Prométheovy Společnosti”, se sídlem v Montreale, sdružující kulturní pracovníky všech etnických skupin. V současné době pracuje na rozsáhlém kulturním příspěvku těchto skupin pro příští světovou výstavu, Expo 67 v Montreale. RUDOLF ŠTURM, gen. tajemník SVU v letech 1959-60 a 1962-66, byl jmenován Associate Bibliographer v Americkém sdružení profesorů jazyků a literatur - Modern Language Association of America. MLA, jak je tento spolek 22,000 profesorů v akademickém světě znám, vydává už od roku 1921 “MLA International Bibliography”. Jejím ustavičně rostoucím oddělením je sekce “East European Languages and Literatures”, na jejíž přípravě se bude dr. R. Šturm podílet. (Prof. Šturm přednáší slavistiku a italskou literaturu na universitní koleji Skidmore v Saratoga Springs, N.Y.). RUDOLF VÁCLAVÍK z Londýna, který studuje tahy úhoře evropského, byl o prázdninách na studijní cestě v Grónsku. Část jeho článku o tazích úhoře přetiskl pražský ča- sopis Čsl. rybářství (září 1966). SBORNÍK K POCTĚ VÁCLAVA HLAVATÉHO “Perspectives in Geometry and Relativity”, který vyšel pod záštitou SVU nákladem Indiana University Press, obsahuje vědecké odborné studie vypracované 47 vědci z celého světa; ze zemí vládaných komunisty přispěli do knihy svými odbornými studiemi tito učenci: — Arthur Moor z József Attila university v Szeegedině, Maďarsko; A. Z. Petrov z university v Kazani, SSSR; Andrzej Trautman z university ve Varšavě, Polsko; a Hans Jürgen Treder z Německé akademie věd ve Východním Berlíně. Knihu redigoval prof. Banesh Hoffman z Queens College v New Yorku spolu s profesory dr. E. T. Daviesem, University of Southampton, dr. R. S. Mish- rou, University of Allahabad, dr. F. A. E. Piranim, University of London, dr. P. Udeschinim, Universita di Pavia, a dr. J. N. Goldbergem, Syracuse University. Toto významné vědecké dílo, které je současně důkazem, jaké úctě a vážnosti se těší profesor dr. V. Hlavatý v odborném vědeckém světě, je nyní k dostání na knižním trhu. Kniha má 450 stran a stojí $15.00. Členové SVU mohou si knihu objednat prostřednictvím kanceláře SVU: Czechoslovak Society of Arts and Sciences in America, Inc., 381 Park Avenue South, Room 914, New Yrk, 10016, USA za sníženou cenu $9.00. Šek nébo peněžní poukaz budiž přiložen k objednávce. —78— [pageend4]ruštiny. Celý pobyt v Rusku trval 10 týdnů. Studium a semináře na státní universitě v Moskvě byly u- spořádány jazykovým odborem a- merických universit za podpory State Departmentu a Fordovy nadace. Slavic and East European Journal. Profesor Victor Terras, Review Editor publikace Slavic and East European Journal, působí tento rok na University of Wisconsin. Korespondenci a recensní výtisky laskavě zasílejte na adresu : Professor Victor Terras, Review Editor, Slávic and East European Journal, c-o Dept. of Slavic Languages, University of Wisconsin 53706. Nová pracovní skupina SVU založena v Londýně. 29. října byla v Londýně založena pracovní skupina členů, žijících v Britanii a v Irsku. Zakládající schůze se účastnilo 11 členů. Prozatímní jednatelkou byla zvolena B. Bradbrooková. Janáček triumfuje v Americe. Po úspěchu Její pastorkyně s Ivou Žídkem byla nyni v opeře v San Francisku uvedena Janáčkova Věc Makropu- los. The New York Times otiskly z velkou fotografii a znamenitou kritiku Harolda C. Schonberga. Výstava obrazů Ladislava Sutnara se koná v S-D gallery v New Yorku od 18. listopadu do 24. prosince. “Directory” SVU, redigovaný paní Evou Rechcíglovou a obsahující jmé na všech členů, adresu, datum a místo narozeni, studia atd. možno objed nat v kanceláři SVU: Czechoslovak Society of Arts and Sciences in Ame rica, Inc., 381 Park Avenue South, Room 914, New York, N.Y 10016, USA. ’’Directory“ je v anglickém jazyku, má 80 stran textu a její cena je $ 5.00 pro nečleny a $3.00 pro členy. Vřele doporučujeme. Poľský vedecký sjazd. Prvý sjazd Poľského Institutu pre Vedy a Umenie sa konal na Kolumbijskej univerzite v New Yorku v dňoch 25. až 27. novembra. Sjazdu sa zúčastnili dr. Vratislav Bušek, Hanuš a Alica Lexa, V. E. Andic, generálny tajomník SVU, dr. Jaroslav a Božena Polach a dr. Otakar Odložilík. Na sjaz- de prednášali dr. Polach a dr. Odložilík, čestný člen SVU. Predseda dr. Václav Hlavatý pozdravil Poľský sjazd osobitným telegrafickým po- selstvom. Dr. Alica Masaryková zomrela. V útorok, dňa 29. novembra zomrela v Chicagu dr. Alica Masaryková, čestná členkyňa SVU od washingtonského sjazdu v roku 1962. Na pohrebe, ktorý sa konal o 1. hod. popoludni v piatok, dňa 9. decembra, SVU zastupoval Ján Míčka, tajomník Matice Vyššieho Vzdelania a stály delegát pri Národnej rade. Symposium o založení stolice českého a slovenského jazyka a literatury na chicagské univerzite se konalo 14. října. Symposia se účastnili: Prof. Milada Součková, paní Vlaďa Williamsová, dr. Zdeněk Hruban, dr. Václav Laška, všichni z University of Chicago a dr. Jan Mička, tajemník Matice Vyššího Vzdělání, který též promluvil o letošním III. vědeckém sjezdu SVU na Columbia universitě v New Yorku. Byl vytvořen užší výbor, který by spolupracoval s University of Chicago. Přednáška o Rusku. Chicagská pracovní skupina SVU pořádala dne 18. listopadu přednášku paní Marty Jeřábkové, instruktorky ruštiny a češtiny na Morton High School, o Rusku. Byly též promítány barevné světelné obrázky a krátký film z letního pobytu na státní universitě v Moskvě a z exkursí po Rusku se skupinou amerických instruktorů —79— [pageend5]slov pietni vzpomínkou na zesnulé básníky dra E. Fialu a Vladimíra Vaňka. Následovaly ukázky tvorby Pavla Javora, Mariana Ziara a Zdeňka Salzmana. V druhé části schůze, řízené J. Belesem (V. Pres. First Western Bank, Los Angeles), ing. A. Mater- na (Los Angeles) přednesl svoji aktuální studii o roli computrů v současném životě, obsahující řadu zajímavých údajů a podrobností o této moderní vymoženosti. Gerge Kubin, M. B. A. (Bank of America, Los Angeles), promluvil o mezinárodní situaci se zřetelem k obchodu komunistického bloku se svobodným světem. Obsah přednášky a originelní přednes zajistily přednášejícímu mimořádnou pozornost. J. Bruna, M. A., B. Ec. (Los Angeles), zvolil aktuální námět osvětlující mnohé z dnešní situace na peněžním trhu — situaci amerických typů spořitelen a záložen — s historickým pozadím lidového peněžnictví českého. Zdařilé sněmování bylo skončeno společným obědem, kde kromě oficielních proslovů pronesl význačný projev prof. dr. F. Schwarzenberg. V oficielním závěru L. A. Krátký poděkoval všem za spolupráci a zejména J. Brunovi, který se nejvíce zasloužil o uspořádání a bezvadný organisační průběh. Celkový průběh předčil veškerá o- čekávání a jest úspěšným začátkem další organisační práce, jež se chystá na rok 1967. Knihy slovenského rodoluba v Kanadě. Msgre. dr. Ján Rekem, farář ve Winnipegu v Manitobě, vydal ve Slovenském ústavu v Clevelandu knížku Chronological Table of Bishops of the Diocese of Nitra, Slovakia, čítající 71 stran. Msgre. Rekem, rodák z Trenčanskej Teplej, vystu- První konference členů SVU v Los Angeles Členóvé SVU v Kalifornii zvolili letošní údobí 28. října k uspořádání své první konference v Los Angeles. Původním úmyslem bylo přizvati k účasti též členy ze sousedních západních států, tato myšlenka se však neuskutečnila zejména z důvodů dopravních. V sobotu odpoledne, dne 29.října, uvítali pohostinní manželé Brunovi ve své residenci v Encinu, spolu s oblastním jednatelem SVU L. A. Krátkým, více jak šedesát účastníků na přátelské schůzce. Dostavil se též prof. dr. F.Schwarzenberg z Chicaga, dlící v Los Angeles co hlavní řečník na společné oslavě 28. října pořádané téměř všemi krajanskými organisacemi. Hlavní konference se konala pak v neděli dne 30. října v representač- ních místnostech hotelu Beverly Hilton v Beverly Hills. Po zahajovacím proslovu L. A. Krátkého, který zároveň vedl prvou část schůze, organisátor této konference a člen SVU J. Bruna vysvětlil podrobnosti organisační a průběh jednání. Prof dr. J. J. Mráček (State College San Diego, Cal.) promluvil pak o české a slovenské hudbě v USA a doprovodil svoji přednášku vybranými hudebními ukázkami. Český malíř Jiří Karger (Los Angeles) promluvil pak o současných směrech ve světovém malířství a jeho přednáška byla význačnou studií o moderních vlivech v malířství světovém a zvýšeném významu u- mělců v USA, z nichž mnozí přišli z Evropy. Bývalý člen pražských divadel, nyní činný v Hollywoodu, Karel Hradilák, přednesl svůj výběr současné svobodné tvorby básnické, české i slovenské, zahájiv svůj pro—80— [pageend6]doval theologii a filosofii v Olomou ci a v Bratislavě. Ve Winnipegu působí od roku 1949. Dostala se nám do rukou také bibliografie jeho knih a brožur, obsahující 24 čísla. Jde vesměs o hodnotné publikace z oboru kulturních dějin, národopisu, literatury a jazyka slovenského národa. Books Abroad, literární čtvrtlet- ník University of Oklahoma, přináší v posledním čísle (Autumn 1966) jako úvodní článek významnou studii Heřmana Carmela o soudobém sovětském prozaikovi Viktoru Někra- sOvovi. Prof. Carmel, doktor Masarykovy university v Brně, působí na Syracuse University a Hamilton College. Je autorem celé řady studií a článků z oboru české, slovenské a ruské literatury. Psal mimo jiné o Tolstém a Šafaříkovi a nyní pracuje na větší studii Max Brod und die Prager Schule. V tomto čísle Books Abroad jsou také knižní recenze z pera Bohulavy Bradbrookové, Beatrice Nosco, Jorge F. (Františka) Listopada, Josefa Ryšana a Joseph Louis Kovar-a. Joseph Wechsberg, rodák z Moravské Ostravy, vydal v bostonském nakladatelství Little, Brown and Co. knihu The Merchants Bankers. Popisuje v ní vedoucí bankovní firmy od newyorských Lehman Brothers a londýnské City až po milánskou Banca Commerciale Italiana, “vrhaje světlo na kouzlo vysokých financí’’, jak o knize napsal jeden recenzent. Dr. Wechsberg, bývalý redaktor Prager Tagblattu, uveřejnil snad už sto reportáží a povídek v měsíčníku New Yorker. Je autorem tuctu knih, jejichž děj je umístěn téměř vždy v Československu nebo jinde ve Střední Evropě. Johannete Urzidil, česko-německý spisovatel z okruhu Franze Kafky a Maxe Broda, podnikl v září, říjnu a listopadu přednáškovou cestu po Západní Evropě, kde proslovil na u- niversitách a v různých vědeckých společnostech ve Švýcarsku, Německu, Rakousku, Norsku a Anglii celkem 20 přednášek. Učinil také několik projevů do rozhlasu a v Cu- rychu s ním byla uspořádána tisková konference. Rovněž jeho manželka Getrude Urzidilová měla na této cestě přednášku a to o Kafkovi a pražské literatuře dvacátých let. — Prof. Urzidil je autorem dvou tuctů knih, z nichž tu vzpomeňme aspoň významného vědeckého díla Göthe in Böhmen a sbírky povídek (dočkala se deseti vydání) Die verlorene Geliebte. Tou ztracenou milenkou je ovšem Praha. International Arts and Sciences Press. Má sídlo ve White Plains, New York a vydává 14 časopisů, které přinášejí vybrané vědecké články z ruských, československých, polských a jiných východo-evrop- ských časopisů. Listujíce jejich programem, zjišťujeme, že náš Mojmír Bednařík je spolupracovníkem jejich časopisu The American Review of Soviet and Eastern European Trade. Dr. Bednařík, který je docentem Farleigh Dickinson University v New Jersey, je dále členem redakční rady čtvrtletníku Eastern Europe Economics, jehož poslední dvě čísla byla celá věnována ČSSR. Jan F. Tříska, mimořádný profesor Stanford University v Kalifornii, je spo- luredaktorem dalšího časopisu v této skupině: Soviet Statutes and Decisions (trestní a civilní právo SSSR). Čestný člen SVU Roman Jakobson zasedá v redakční radě čtvrtletníku Soviet Anthropology and Archeology a Josef Brožek z Leigh University (Pennsylvania) spolupracuje s redakcí Soviet Psychology and Psychiatry. Toto studijní středisko a nakladatelství vydává také knihy se —81— [pageend7]středo-evropskou tématikou. Jednou z jeho prvních publikací je kniha Problems of Socialist Commodity Relations z pera Oty Šika, ředitele Hospodářského ústavu ČSSR v Praze. — Alexander Heidler, redaktor RFE, konal v létě několik přednášek na kulturní čsl. themata pro německou veřejnost, hlavně pro studenty. Gertruda Goepfertová vydala v létě v edici Vigilie v Římě sbírku veršů pod názvem “Hejno stehlíků“. Josef Kratochvíl, známý badatel v oblasti psychologie zvířat, podnikl v červnu t. r. další výpravu se studenty ze Stuttgartu, tentokráte do nej severnějších končin Evropy. Vědecké výsledky při tom docílené zhodnotil stuttgartský Filder Zeitung z 23. června t. r. “KOLEDA” — gramofonová deska, obsahující 34 nejoblíbenější české a slovenské vánoční písně, je k dostání pro členy SVU za sníženou cenu $3.20 (včetně poštovného v USA) přímo od výrobce “GAMUT RECORDS”, 145 Ridgefield Streeet, Hartford, Conn. 06112. Na krásném provedení se podílejí členové SVU, zpěvačka Milada Javorová a varhaník Godfrey Tománek s Marií Bradáčovou z New Yorku. Za stejnou cenu lze obdržet též dvě jiné zajímavé desky “L’ACCORDEON RO- MANTIQUE”, nahrané českým harmonikářem Zděnkem Vlachem z Kanady (obsahuje četné národní písně a melodie od Smetany, Fibicha a jiné) a “STARÉ RUSKÉ ROMN- CE”, jež nazpíval Boris Evtushenko, bývalý člen bratislavské opery. Novinkou jsou dvě populární melodie mladého skladatele Aleše Jermá- ře na malé desce (45 RPM), pro členy SVU za pouhých 75 centů. (Ceny v Kanadě jsou $3.80 za velkou a 90 centů za malou desku.) Někteří lidé když slyší o životním pojištění, odpoví ihned, že žádné nepotřebují, že v ně nevěří, nebo, že své úspory mohou lépe a výhodněji investovat. Takovou jednostrannou odpověď si prakticky nemůže dovolit nikdo z nás a nejméně živitel rodiny. Dokazatelné zkušenosti potvrzují, že právě ti v životní pojištění “nevěřící”, stávají se obyčejně “věřícími”, když už je příliš pozdě. Kolik tak zvaných “zkušených” investorů ztratilo poslední cent ve svých investicích, kolik tak zvaných “pojištěných” spořitelen bylo zavřeno a vkladatel musil v obavách čekat dlouhou dobu na výplatu Svých úspor a v mnohých případech část jejich ztratil? Za téměř sto třináct roků existence, jeden jediný člen jednoty ČSA nelitoval, že si zakoupil její bratrské životní pojištění. Otážeme-li se Sami sebe zda si dnes někdo může dovolit bez životního pojištění býti, zdravý rozum za nás odpoví, že NIKDO. Proto jednota ČSA dnes sdružuje ve svých řadách desetitisíce spokojených členů, kteří v její bratrské životní pojištění nejen věří, ale denně se o jeho výhodách přesvědčují. V ČSA nejen, že nic neriskujete, ale naopak, proti největšímu risiku, které ohrožuje každého z nás, to jest nenadálé smrti — jste stoprocentně pojištěni jejím osvědčeným pojištěním. ČSA má zastoupení ve většině států Unie. Její adresa je: ČSA, 2138 So. 61st Court, Cicero, Illinois — 60650, kde zkušený personál jest připraven podati vám ústně či písemně veškeré informace. V jednotě ČSA budete šťastni a spokojeni. ČSA. 2138 SO. 61st COURT, CICERO, ILLINOIS - 60650. ZPRÁVY SVU, CSASA News Official organ of the Czechoslovak Society of Arts and Sciences in America, Inc., 381 Park Avenue Souh, Room 914, New York, N. Y. 10016, USA. - Published monthly except July and August. - Editor: Josef Čermák. Contributing Editors: P. Felix Mikula, F. C. štěrba. - Printed by Litera Printing Co.,. Subscription for non-membres: $3.00 per year. [pageend8]