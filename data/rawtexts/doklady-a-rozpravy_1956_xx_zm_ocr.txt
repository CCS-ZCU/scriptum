[pageend1]DOKLADY A ROZPRAVY ROK 1956 SVAZEK ČÍS. K. LISICKÝ ČESKOSLOVENSKÁ CESTA DO MNICHOVA I ÚSTAV DR. EDVARDA BENEŠE pro politické a sociální studium L O N D O N , S.W. 1 45, HANS PLAČE. [pageend2]Ústav Dr.Edvarda Beneše je nepolitické studijní středisko a z uveřejnění v Dokladech a Rozpravách ÚEB nelze usuzovati,že Ústav se ztotožňuje s názory vyslovenými v uveřejněných pracích. Karel L i s i c k ý: ČESKOSLOVENSKÁ CESTA DO MNICHOVA . (Část I . ) Úvod. - Proč Francie nechtěla válčit v r.1938. Předneseno na členské schůzi Ústavu dr.E.Beneše dne 29.ledna 1954. [pageend3]Karel Lisický : ČESKOSLOVENSKÁ CESTA DO MNICHOVA . (Část i . ) Úvod. - Proč Francie nechtěla válčit v r.1938. Mezinárodní krise evropská roku 1938,která do - časně vyvrcholila Mnichovskou dohodou tehdejší silné Čtyřky o Československu - nikoliv s Československem - dala vznik velmi rozsáhlé literatuře v súčastněných zemích, - od obran- ných spisů stoupenců mnichovanské politiky přes monografie, hledící soustavně vylíčiti události a bezohledně se politicky vypořádat s problémem, až po velmi obsáhlé oficielní sbírky diplomatických dokumentů, publikované proti dosavadním zvyk- lostem již v době, kdy zdaleka ještě nevymřeli - fysicky, ba mnozí ani ne politicky - účastníci či i přímí spolutvůrci oněch proskribovaných dějin a diskreditované politiky, O to jest nápadnější dosavadní chudoba přínosu do vážné literatury o Mnichově ze země, na jejímž hřbetě bylo se dohodováno a jež svojí oběti měla pohnojiti neduživé květince evropského míru dokonce, jak se namnoze chtělo pošetile věřiti, na dobu celé generace: Peace for our time. Okolnosti československé politické existence v desítiletí po Mnichovu činí onen poměrný nedostatek pochopi- telným. Ovzduší poraženecké kocoviny pomnichovského období, jemuž se dostalo jména Druhé republiky, naprosto nesvědčilo klidnému kritickému zkoumání. A pobřeznová okupace znemožnila vůbec jakýkoliv neodvislý průzkum a hodnocení událostí invol- vujících okupanty, nehledě ani k tomu, že veškero aktivní myš- lení národa doma soustředilo se na jediné ohnisko politického zájmu: vymanění z německého područí. Za hranicemi nebyla si- tuace podstatně příznivější. Potřeby bezprostředního politické- ho cíle odbojového vedení,kterým bylo diplomatické odčinění Mnichova, vyžadovaly propagandistického vyhrocení při výkladu [pageend4]-2- událostí před a kolem Mnichova; kritická hodnocení,které nevypichuje jenom minusy cizí,ale nezamlčuje a objektivně váží i minusy vlastní, nemohlo býti formulí dne. Inter arma silent Musae - i Musa historie. A tříletí šerosvitné polosvobody 1945-1948? Bylo tehdy vhodné přicházeti na veřejnost s podrobnostmi, riskujícími jeviti se ne na veskrz v souladu s oficielním výkladem našich tehdejších počinů a našeho tehdejšího posu- zování počinů druhých, a tak nepřímo naháněti vodu na mlýn komunistům, když z jejich iniciativy politika a rozhodování činitelů, zodpovědných za osudy národa v roku mnichovské pohromy, byly vneseny na kolbiště vnitropolitického zápolení s úmyslem otřásti prestiží a autoritou presidenta republiky? Všechny tyto a jiné ohledy jsou dnes již za námi. Sebekritičtější závěry o československé účasti na událostech roku 1938 ztratily již pach ostré sensačnosti,jež by z nich činila přitažlivý předmět napadání a špinění poli- tických odpůrců, mrtvých i živých. Dnes už se střílí jinou municí, doma i venku v emigrantské tříšti. Dnes naopak se 'stalo povinností, aby všichni účastníci oněch událostí,kteří vědí o věcech, jež dosud nejsou obecně známy, respektive kteří jsou s to vrhnouti světlo na události jinak známé novým záběrem, tak učinili klidným a věcným výkladem. Čas od roku 1938 nenávratně uplývá, v paměti pomalu splývá,co ve skuteč- nosti bylo ostře odlišeno, a jsme lidé smrtelní. I já pokládám za svou povinnost nenechávati již pro sebe, co je mi o těch věcech známo a jak se dívám na celý mnichovský problém ve světle toho, co vím. Byl jsem roku 1938 na londýnském vyslanectví zástupcem vyslancovým a v té funkci prvním spolupracovníkem Jana Masaryka. Nevydání vyslanectví Němcům v březnu 1939 umožnilo zachovati pro bu - doučí československé studium archiv vyslanectví, zachycující dokumentárně československá svědectví o událostech roku 1938, [pageend5]-3- pokud při nich spolupůsobilo londýnské vyslanectví, jak rovněž i úřední zprávy o událostech a počinech doma i v ji- ných súčastněných zemích, jak byly vyslanectví zasílány pražským zahraničním ministerstvem i přímo z oněch súčast- něných zemí. Pro zajímavost připomínám, že jsem též byl poslán presidentem Benešem na konferenci do Mnichova,kde už vskutku nebylo čeho zachraňovat. To vše mi umožňuje říci leccos zajímavého o tom, čeho jsem. byl sám účasten, i chápa- ti s větší spolehlivostí a porozuměním zprávy, výklady a doklady z cizích, úředních i neúředních pramenů, než je zpra- vidla dostupno někomu, kdo byl v n ě událostí, ovzduší, v němž byly vytvářeny, a - last but not least - i technických průvodních vědomostí, potřebných k nezkreslenému porozumění všeho, co tehdy probíhalo. Osobuji si proto způsobilost před- vésti na diskusní fórum našeho Ústavu problém československé- ho Mnichova. Předem ale podotýkám, že nevytýkám si za úkol zkoumati a zjištovati osobní zodpovědnost súčastněných jedin- ců jako pokusiti se odvodit z událostí 1938, z jejich průběhu a jejich logického spjetí rovněž jako z chyb a opomenutí, pokud snad se tehdy staly, trvalé mezinárodně politické poučky, jež se podle mého názoru z toho pro nás podávají a jež by nám měly býti vodítkem pro naši mezinárodní budoucnost. Konec konců každý má míti ctižádost přispěti něčím, co by mohlo prospěti obci, třebas jeho už tu nebude. Těžisko mých výkladů bude v hodnocení událostí zahraničně politických. Třebas jsme dostávali do Londýna zprávy o tom, jak probíhá doma jednání o novou vnitropolitic- kou úpravu postavení menšin v našem státě, nebudu o tom moci ničeho říci z vlastního závitku. Ale i při soustředění na zahraničně-politický aspekt československé krise roku 1938 látka a její prameny jsou již dnes tak obsáhlé, že prakticky vylučují celkové spolehlivé vypořádání s problémem hned z první vody. Pro mne aspoň jeví se schůdnou pouze metoda [pageend6]-4- předběžného dílčího zpracování jednotlivých pramenných úseků. Původně jsem měl na mysli začíti s nejdříve publikovanou úřední sbírkou britských diplomatických dokumentů a konfron- tovati ji s československými úředními prameny a vlastními záznamy, jež mám k disposici. Již námatkou provedená srovnání přinesla velmi zajímavé výsledky. Ale než jsem se do toho systemticky pustil, dostalo se mi do rukou jiné, docela fascinující čtivo: <zápisy francouzské zvláštní parlamentní komise z let 1947-1951, která byla pověřena vyšetřováním událostí ve Francii v období 1933- 1945 s úkolem pokud lze objektivního zjištění příčin fran - couzského zhroucení v roce 1940 a zodpovědnosti za ně.> Přiznám se, že jsem dávno nečetl tak napínavé a otřásající četby. Znám ve francouzské literatuře jediné dílo, které by mohlo býti uve- deno pro srovnání: <Zolův román LA DEBACLE z francouzsko-němec- ké války v roce I87O s vrcholným vylíčením francouzské katastro- fy bitvou a kapitulací u Sedanu.> Neodolal jsem, abych při stu- diu těchto zápisů - je to obsáhlý materiál o skoro 3000 stra - nách velkého úředního formátu a při tom drobného tisku - se . opět a opět paralelně neuchyloval k líčení Zolova románu. Jako před 70 lety stejné nepořádky, materielní zanedbání,vadná organisace,a snad především stejná lhostejnost a nedostatek bojového ducha v armádě přivedly fatálně k stejně katastro- fálním a ponižujícím koncům. Ba tak daleko jde historická para- lela, že roku I94O bylo to opět u Sedanu, kde došlo k osudnému - a ostudnému, poněvadž bylo provedeno zcela lehce při hanebně malém odporu francouzských útvarů na místě, - prolomení fran- couzské fronty německými sbory v čele s Guderiánovými tanky, které potom obrátivše se na západ k pobřeží Kanálu,odřízly a jako bojující formaci zcela zlikvidovaly celou do Belgie vysu- nutou armádní skupinu francouzsko-anglickou, složenou z elit- ních, nejmoderněji vyzbrojených a motorisovaných sborů. Týdny od Dunkirku do konečné kapitulace francouzské 22.června 1940 [pageend7]-5- byly potom už jenom prodlouženou agonií k smrti odsouze- ného neduživce, bez naděje na obrat. Tyto události nespa- dají ale do rámce mnichovských výkladů leda jako tragická dohra k mnichovské předehře: tytéž příčiny, chyby a hříchy, jež přivedly Francii k diplomatické kapitulaci mnichovské na podzim 1938, dovlekly ji neúprosně až ke špalku vojenské kapitulace a morálního zhroucení léta 1940. Musím ale podotknout, že budu-1i - ne tak dnes, kdy se budu zabývati věcmi obecně dostupnými, jako při pozdějších výkladech o zákulisních motivech událostí roku 1938 - čerpati z informací osobností vypovídavších před francouzskou vyšetřující komisí, nebudu je přebírati šmahem a nekriticky, a zejména nebudu se slepě ztotožnovati s jejich individuelními závěry. Jde o osobní plaidoyery toho, co kdo z nich kdy učinil či častěji opomenul učiniti, a přirozeně každý z vyslechnutých měl zájem, aby jeho vlast- ní jednání objevilo se ve světle co nejpříznivějším či aspoň co nejméně nepříznivém. Před čtenářovýma očima se odehrává grandiosní historicko-politická hra na Černého Petra či jindy obratný politický ping-pong vysoké intelek- tuální úrovně, kde odpalovaný míč není ničím menším než zodpovědnost za katastrofu. Byla to tedy celkem vnější okolnost - pohrou- žení do politického thrilleru zápisu vyšetřující komise francouzské, která mne přivedla k tomu, že tak říkajíc načnu mnichovské pivo z francouzského soudku. Ale konec konců sluší tak učiniti i z důvodů vnitřní logiky věcí. Naše tése, proč jsme neodporovali zbraní, když bylo čtvrce- no živé tělo naší země, byla vášnivou obžalobou Francie. ,, Francie, náš velký spojenec, nás zradila, ba co víc, nás ultimativně znásilnila, znemožnila nám bojovat. " Je tedy na místě přihlédnouti k nacionáliím a ke konduitě obžalo - vaného, prve než se začneme zajímati o počínání a postup [pageend8]žalobcův. A tu opět málo by nám pomohlo při hledání objek- tivních. závěrů, kdybychomse omezili na pouhá konečná fakta a zavírali oči před jejich příčinami, leckdy velmi složitý- mi. Nelze tedy spokoj iti se s konstatováním Mnichova a jím vyjádřeného zhroucení mocenského uspořádání evropského, které bylo nastoleno dvacet let před tím mírem Versailles - kým, ale nutno v hledání příčinných a prapříčinných determi- nant toho, co v roce 1938 na povrch vyrazilo Mnichovem, se- stoupiti až ke kořenům a začíti přezkoumáním výchozí situace, jak byla stvořena mírovou smlouvou Versailleskou. Neneslo toto uspořádání v sobě už od svého početí zárodků choroby, která do dvaceti let je zkosila ? Ale nechť už konečně zač- nou promlouvati události samy. x x x Z války 1914-1918 vyšla Francie sice pokry- ta slávou, ale povážlivě otřesena ve své biologické i hospo- dářské podstatě. Její ztráty na výrobním kapitále (zničení či vážné poškození 594.000 domů, 20.000 továren, 5000 kilometrů železnic, 53.000 km silnic, 1,757.000 hektarů zemědělské půdy) v severovýchodní části země, která od r.1914 byla Němci oku- pována a sloužila za bojiště, byly sice daleko zastíněny zrůdným pokrokem v míře a rozsahu ničení, který předvedla dru- há světová válka, ale tehdy byly pociťovány a platily za něco docela enormního. Daleko horší však bylo biologické puštění krve žilou národu, který posledních 100 let zastával populač- ně za ostatními a s bídou se. udržoval početně na stejném stup- ni, zatím co jeho sousedé na východě, Němci a Italové, se mno- žili tempem, jež samo v sobě již vytvářelo prvky válečného -6- [pageend9]-7- ohrožení. 1,364.000 padlých a 740.000 invalidů, tedy úbytek více než dvou milionů potenciálních otců, bylo pro národ v situaci Francouzů něčím, čeho opakování si nemohli před- stavovati leč s krajní hrůzou a obavami o samu biologickou existenci národa. Proto heslo Jamais plus de guerre - již nikdy válku - bylo tehdy skutečně upřímným cri de coeur , vycházelo z hloubi o národ úzkostlivých a nikoliv zbabělých srdcí. Ale jak se zajistit před nebezpečím opakování hrůzné katastrofy ? Maršál Foch, který uspěl nebezpečné protržení spojenecké fronty na jaře 1918 změniti do podzimu v rozhodné vítězství Spojenců a donutiti Němce k žádosti o zastavení nepřátelství, viděl tehdy jediný účinný prostředek ochrany proti opakování německého útoku v budoucnosti v odsunutí německé západní hranice vojenské až za Rýn. Z německého území na západ od Rýna měl býti utvořen nárazníkový stát mezi Německem a Francií. Při tom vojenské jednotky Spojenců měly držet v trvalém obsazení přechody přes řeku i s potřebnými předmostími. Francouzská vláda si osvojila toto stanovisko, ale přes energické úsilí Clemenceau-ovo nepodařilo se s ním proraziti v rozhodující Radě Čtyř proti odporu Wilsonovu a zejména Lloyd Georgeovu. Nemohu odolati, abych z velmi účinně sestaveného memoranda francouzské vlády pro Radu Čtyř neodci- toval aspoň tuto pasáž : ,, Držení rýnských mostů je rovněž nezbytnou ochranou pro nové státy, které Spojenci vyvolali v život na východě a na jihu Německa. Předpokládejme, že Německo bude pánem na Rýně a bude chtíti napadnout polskou republiku nebo republiku Čech. (Memorandum používá na tomto místě ještě názvu La République de Boheme ). Německo zařízené v obranném postavení na Rýně bude držet v šachu (na jak dlouho?) západní národy, jdoucí na pomoc mladým republikám, a tyto budou rozdrceny dříve než by jim bylo možno pomoci . " [pageend10]- 8 - A když už zachycuji některé, zajímavé pod- robnosti, pak ještě tuto : Když Clemenceau, nemoha zvrátit odpor anglo- saských velmocí,viděl se posléze nucen spokojiti se v dohod- nuté osnově mírové smlouvy s Německem s náhradními zárukami - hned k nim přijdu - , jinak disciplinovaný voják Foch vzbudil veřejnou sensaci, když na plenární schůzi mírové kon- ference 6.května 1919, která byla svolána k formálnímu schvá- lení osnovy smlouvy před jejím odevzdáním Němcům,vystoupil s kritikou oněch náhradních záruk, přijatých jeho vlastní vládou, a naposled ještě plaidoval pro svůj okupační plán, byť i zmírněný. Harold Nicolson zaznamenal tehdy ve svém deníku tento záběr: Když byla schůze skončena, Clemenceau , který schůzi předsedal, se přihnal nahněván k Fochovi : A proč, pane maršálku, jste se rozhodl udělat takový veřejný výstup ? Foch se napřímil, nakroutil svůj knír a odpovídá klidně: abych ulehčil svému svědomí. - Dohru tohoto vystou- pení zaznamenává André Tardieu ve své knize o versailleskám míru. Na zvláštní schůzce náčelníku velmocenských delegací, ke které hned potom došlo z podnětu Fochova vystoupení, Bonar Law, potomní nástupce Lloyd Georgův v ministerském předsed- nictví, muž jinak známý svojí umírněností, tehdy prohlásil : Kdyby anglický generál vystoupil takto proti své vládě, ne- zůstal by ani pět minut déle ve své funkci. A nato Clemenceau: Víte, co si o tom myslím. Ale ať jakkoliv lituji chování maršálkova, nesmíme zapomínat, že dovedl naše vojáky k vítěz- ství. - S čím tedy bylo se spokojiti Francii jako zábranou před opakováním německého útoku na místě Fochem vymáhaného, časově neomezeného držení linie Rýna ? Byly to jednak drastické články mírové smlouvy, nařizující pronikavé německé odzbrojení. Připomeňme si v stručnosti aspoň nejdů- ležitější z nich. Zní to dnes jako pohádka z mythického dávnověku. [pageend11]-9- Branná povinnost se v Německu zakazuje a branná moc německá je omezována na stálou námezdní armádu 100.000 mužů; povolený počet lehkých zbraní a střeliva pro ně byl striktně vymezen; dělostřelectvo pro celou armádu bylo omezeno na 288 polních děl; úplně zakázáno veškeré hrubé dělostřelectvo, tanky, letectvo; válečný průmysl bude výbě- rem Spojenců restringován na míru odpovídající běžné potře- bě povoleného německého ozbrojení; veškerý dovoz zbraní, střeliva a válečného materiálu jakéhokoliv druhu se zakazuje a stejně tak i výroba pro vývoz a vývoz do ciziny těchto předmětů; obdobně přísná ustanovení se zavádějí co do ome- zení válečného loďstva a zejména se vůbec zakazuje stavba a nabývání ponorek. To vše mělo pro budoucnost znemožniti Německu provedení totální mobilisace lidí a hmotných zdrojů, bez níž není možno vésti moderní válku. Cituji k tomu ze zmíněné knihy Tardieu-ovy z roku 1921 věty, které se dnes čtou s hořkou příchutí: ,, Není-li Německo s to provésti totální mobilisaci pod ochranou své armády pouhého statisíce mužů, není potřebí míti z něho strach, neboť za takovýchto podmínek Německo nemůže vésti válku. Aby se na ni připra - vilo, musilo by se dopustiti nikoliv tajných a ojedinělých úchylek od těch či oněch článku mírové smlouvy, nýbrž - a to ve všech směrech - úplné sbírky úchylek jasných, zřejmých a křičících; k tomu, aby zavřeli oči a ničeho z toho neviděli, bylo by třeba, aby včerejší vítězové pojali úmysl spáchat sebevraždu. " - Ubohý Tardieu ! A ubozí my! - Co pak bylo Francouzům specielně nabíd- nuto náhradou za odmítnuté odtržení Porýní od Německa a časově neobmezené vojenské držení rýnské linie, byla trvalá d e m i l i t a r i s a c e německého území na západ od Rýna včetně územního pásu na pravém jeho břehu v šíři 50 kilometrů na východ od řeky. Demilitarisace znamenala zrušení existujících a zákaz zřizování nových opevnění v [pageend12]-10- řečeném území, jakož i zákaz udržovati a shromažďovati tam německé vojenské síly, třebas jenom i dočasně, a stejně tak i udržovati tam jakákoliv zařízení sloužící pro nobilisací. Mírová smlouva arciť vedle toho zaváděla i spojenecké o b s a z e n í západního Porýní, ale to bylo jen opatření dočasné, mající býti ve třech etapách do 15 let likvidováno {ve skutečnosti bylo Porýní úplně vyklizeno Spojenci již po 10 letech v roku 1930), a nebylo v podstatě ani myšleno jako opatření bezpečnostní, nýbrž po výtce jako donucovací prostředek k řádnému plnění periodických německých platů reparačních. Toto přechodné obsazení nebylo tedy z nos- ných pilířů mírové konstrukce versailleské jako jím měla býti trvalá demilitarisace Porýní, jejíž zachovávání Německem - a co teď přijde, mělo být úhelným kamenem budovy - bylo zaručováno zvláštními garančními smlouvami franko-americkou a franko-anglickou, podepsanými současně s mírovou smlouvou versailleskou. Těmito smlouvami se Spojené státy a Britská říše zavazovaly přijiti okamžitě Francii na pomoc, kdyby přes zábranu, zavedenou demilitarisací Porýní, Francie byla napa- dena nevyprovokovaným německým útokem. Za tuto cenu - a jedině za tuto cenu - Clémenceau pokládal za únosné upustiti od Francií požadované úpravy, která znamenajíc nevyrovnatelný handicap pro Německo, byla by jediná bývala s to zajistiti Francii vlastními silami, aniž by bývala odkázána na pomoc zámořských spojenců. Víme, jak to potom dopadlo. Senát Spojených států, jemuž ústavně přísluší schvalovati Amerikou podepsané mezinárodní smlouvy, odmítl presidentu Wilsonovi schváliti mírovou smlouvu versailleskou. Ironií osudu stalo se to právě pro kapitolu, kterou idealista Wilson vnutil realističtěji založeným a proto spíše skepticky naladěným státníkům evropským, kapitolu, kterou se zřizuje Společnost národů a určuje její ústava . [pageend13]-11- Jaké byly důsledky tohoto odmítnutí ? Ústupky, jež Francie učinila v mírové smlouvě stanovisku Wilsohovu, sice zůstaly platit, ale spoluúčast Ameriky na udržování nové budovy evropského míru - cena a kompensace těchto ústupků - se rozplynula, Amerika nasadila Evropě Spo- lečnost národů jako nový recept pro udržování světového míru na místo udánlivě zdiskreditované dosavadní politiky velmo- censké rovnováhy, ale sama odmítla účast na ordinování re- ceptu únikem do regionální isolace. Do půl roku od podepsání mírové smlouvy Francie, již tehdy cítící se potencielně ohroženou revanšistickým Německem, byla zkrácena o součinnost Spojených států při kolektivním přidržování Německa k plnění jeho závazků, byla ošizena - to je tvrdé slovo, ale tak to subjektivně Francie pociťovala - o americkou garanci v pří- padě nového německého útoku, která jí byla poskytnuta náhra- dou za ustoupení ve věci odtržení Porýní , - a to není ještě všecko: s tím automaticky přišla i o paralelní garanci anglic- kou, neboť - platnost obou garančních smluv byla na sebe vázána; nebyla-li jedna ústavně schválena ve své zemi, neměla i druhá vstoupit v platnost. - Československu bylo dáno piti hořkou mnichovskou ssedlinu versailleského poháru až na konci údobí po dvaceti letech. Na Francii čekal její ,, mnichovský " doušek již na samém počátku. Buď jak buď, zdá se, že opti - mistická důvěřivost není uzpůsobením ducha,které by se osvěd- čovalo ve vztazích mezinárodních, kde snad více ještě než jinde homo homini lupus. Po neúspěchu zajistiti východní hranici vlastními silami na linii Rýna a po velkém zklamání z odpad- nutí Ameriky diplomatické úsilí Francie bylo zaměřeno na získání aspoň takových záruk bezpečnosti, které by byl s to proti Německu poskytnouti versailleský systém bez Ameriky a - Ruska. Činila tak dvojím směrem: na půdě Společnosti národů počiny, směřujícími k upevnění obecné bezpečnosti specifikací [pageend14]-12- a vyztužením ne dosti jasných a do důsledku jdoucích bez- pečnostních předpisů Paktu Společnosti. Tyto pokusy o konk- retisaci zásad kolektivní bezpečnosti, z nichž největsí zájem ve své době vzbudil tak zvaný Ženevský Protokol z roku 1924, zůstaly bez úspěchu. Souběžně s tím Francie hledala náhradu - byl to arciť jenom-Ersatz - za svého předválečného ruského spojence, jehož úkolem bylo držeti v šachu německé síly na německé východní hranici, v spoje- neckých svazcích s novými sousedy Německa na východě, s Polskem a Československem. Chce-li někdo věřiti, že tak činila z altruistické péče o mladé odnože versailleského systému, nebudu mu bráti víru hodnou blahoslavenství. Buď jak buď, co bylo sjednáváno jako bezpečnostní asset, pře - vrátilo se vývojem událostí v těžkou francouzskou liability. Ale nepředbíhejme ! Do tohoto celkem málo uspokojivého obrazu rok I925 přinesl podstatné vyplnění zejícího vakua, které vzniklo odpadnutím Ameriky a jím podmíněným odpadnutím Anglie z bezpečnostního systému francouzského. Není mým úkolem vyličovati průběh diplomatické hry velmocenské, která vyústila v říjnu toho roku v dojednání dohod lokarn- ských. V rámci dnešního výkladu jest mi pouze konstatovati, jaký přínos znamenaly dohody lokarnské pro bezpečnostní systém francouzský jako věc nezbytnou pro porozumění počínání západních velmocí v kritických dobách pozdějších. V stručnosti řečeno, hlavní dohodou lokarn- skou , tak řečeným Rýnským paktem, Francii dostává se zpět garancie anglické, zmařené roku 1919 odpadnutím Ameriky, a na místo Ameriky jako druhý garant nastupuje fašistická Italie, což arci opět byl jenom neúměrný Ersatz. Tito ga - rantoři zaručují Francii proti německému útoku nejenom ne- porušitelnost hranic ,určených mírovou smlouvou (Elsasko- Lotrinky), ale zavazují se k bezodkladné pomoci i v případě [pageend15]-13- zjevného porušení článků mírové, smlouvy o demilitarisaci Porýní, jak jsem o ní již mluvil. Stane-li se takový pří- pad, má sice strana, proti níž je inkriminovaná činnost namířena, vznésti ihned otázku na Radu Společnosti národů, ale uzná-li, že je pro její obranu nutný bezodkladný pro- tizásah, je oprávněna jej učiniti, aniž by musila vyčkati nálezu Rady. V tom případě ručící velmoci jsou také zavá- zány bezodkladně přispěti na pomoc bránící se straně. Při- pomínám tuto okolnost, aby vynikl dosah toho, co nebylo učiněno, když roku 1936 Hitlerovým vojenským obsazením Porýní nastal případ, jemuž Rýnský pakt měl čeliti. Takto Lokarno zajistilo - nebo aspoň se teh- dy věřilo, že vodotěsně zajistilo - západní sousedy Němec- ka proti německému útoku (stejné záruky jako Francii posky- tovalo i Belgii) . Současně ale zavedlo povážlivou novotu: dekretovalo rozdíl mezi západními a východními sousedy Ně- mecka. Těmto nebylo zaručováno zachování jejich územní drža- vy a neporušitelnost hranic, tak jak byly určeny mírovou smlouvou, ani Německo se vůči nim nezavazovalo, tak jak to učinilo Rýnským paktem vůči Francii a Belgii, že v nižádném případě se neuchýlí k válce proti nim. Nepřevzala tedy Lo- karnem Anglie ( a Itálie) vůči Československu ( a Polsku) žádné závazky jako je převzala vůči Francii. Francie, vázaná od roku 1921 spojeneckou smlouvou s Polskem a od roku 1924 s Československem, nemohla nechati své východní spojence zcela mimo oblast úpravy bez- pečnostního systému v poměru k Německu a tak dvojstrannými dohodami vešla s nimi v rámci Lokarna ve zvláštní závazek o vzájemné pomoci v případě nevyprovokovaného ozbrojeného zá- sahu německého proti jedné či druhé straně porušením závazku, sjednaných v Lokarnu mezi nimi a Německem (Francie Rýnským paktem a Československo rozhodčí smlouvou s Německem, o níž pojednám, až budu probírati postup Československa v krisi [pageend16]-14- před-mnichovské). Při tom opět nutno míti na paměti,že tyto specielní závazky francouzské se nikterak nedotýkaly Anglie a nemohly automaticky rozšiřovati rozsah a modality ga - rančních závazků, které Anglie převzala Lokarnem vůči Fran- cii. S touto velmi závažnou skutečností se opětovně setká- me, až přijdeme ke kritickým rozhodováním roku 1938. Pětiletí, které následovalo, bylo blaženým plnoluním versailleského systému. V jakéto slunečné víře v nerušený mírový rozvoj Evropy jsme se tehdy důvěřivě koupali! Zapomenuty či aspoň s přezíravou povýšeností ad acta odloženy výstrahy takového škarohlída Foche, prohlásivšího o versailleském míru: to není mír, to je jen příměří na dvacet let. (A kolik že let to uplynulo mezi 1919 a 1939?) Zintensivněny přípravy k odzbroj ovací konferenci, k jejímuž sejití došlo potom v únoru 1932. Porýní bylo pět let před lhůtou úplně Spojenci vyklizeno již roku 1930. Po odchodu spojeneckých posádek demilitarisace Porýní závisela nadále jen od dobré víry Německa respektovati svůj demilitarisační závazek - a vůle Spojenců branně se opříti jeho porušení. Tyto a mnohé jiné úlevy (zejména i repa- rační) povolili Spojenci Německu se Západem spolupracující- mu, podle dnešní terminologie bychom řekli Německu Adenauer- ovskému. Když roku 1933 demokratický německý režim byl smeten a Hitler byl vynesen k vládě s programem zásadního odpírání Versaillesu, rozbití versailleských okovů jedno - stranným vzepřením německého národa, zdědil výhody a úlevy, jež Německu získal se Západem spolupracovavší polokarnský režim Výmarské republiky. Příchod Hitlerův k moci nezklamal pesi- mistická očekávání. Ještě téhož roku na podzim 1933 odchá- zí z odzbrojovací konference, které tím byla zasazena smrtelná rána, a současně vystupuje ze Společnosti národů, kam Německo vstoupilo 1926 jako součást úpravy lokarnské. [pageend17]-15- Versailleské Evropě sotva již slušelo projevovati rozhoř- čené překvapení nad tím, k čemu potom docházelo: systema- ticky prováděné jednostranné rušení německých závazků,či podle hitlerovské terminologie lámání nedůstojných versailles- kých okovů. Sotva již mohlo překvapovati, co učiní Hitler. Ale jak na jeho počiny budě réagovati Západ? Co na ně učiní nebo neučiní Spojenci a v prvé řadě ovšem nejpříměji dotče- ná Francie ? Ale prve než k tomu přijdeme, nutno ještě registrovati poslední velký pokus francouzský pro podepření versailleského územního uspořádání rozměrnou konstrukcí v rámci ženevské politiky kolektivní bezpečnosti. Příchod nacismu k vládě v Německu vyvolal odrazem opuštění negativního postoje Sovětů k evropskému Západu, jejich vstup do Společ- nosti národů a zapojení do systému kolektivní bezpečnosti. Toho využil zahraniční ministr francouzský Louis Barthou, poslední z galerie předválečných francouzských politiků vel- kého formátu, k pokusu ó ,, Východní Lokarno " , to znamená zabezpečení východních sousedů Německa a zajištění jejich hranic mnohostranným Východním paktem, zaručujícím status quo na východních hranicích Německa, jako to pro západní hranice Německa učinila před 10 lety smlouva lokarnská. Pakt měl za- vazovati k vzájemné pomoci Polsko, Rusko, čtyři baltické stá- ty, Československo a Německo, a měl býti doplněn vzájemnou zárukou francouzsko-ruskou pro případ německého útoku. Z plá- novaných účastníků Německo, ale i Polsko a státy baltické odmítly účast na projektu a ták z původního plánu uskutečni- la se po roce jednání jen dvoustranná francouzsko-sovětská dohoda o vzájemné pomoci z 2.května 1935. paralelně doprová- zená obdobnou dohodou československo-sovětskou z téhož měsí- ce ( o této pojednám, až budeme přehlížet československý smluvní arsenál předmnichovský) . Francie a Sověty zavazovaly se přispěti si [pageend18]-16- vzájemně na pomoc v případě nevyvolaného napadnutí Němec- kem, ale - a byla tu dvě značná „ ale" : dohoda si nijak nelámala hlavu faktem, že Sověty tehdy s Německem nehrani- čily, takže aby Sověty mohly proniknouti na německé území a tím jejich pomoc Francii z papírové mohla se státi pomo- cí skutečnou, bylo jim potřebí míti průchod územím třetích států (Polsko,Rumunsko), nikterak nenakloněných o takovém průchodu pro sovětská vojska příznivě uvažovati. - Druhé ,, ale " na rozdíl od systému lokarnského záleželo v tom, že poskytnutí pomoci bránícímu se napadenému partneru mělo nastoupiti vždy až po předchozím řízení Rady Společnosti národů podle článku 16.Paktu. Dovedla-1i by se Rada sjedno- tit na konkrétních doporučeních vojenské pomoci, měla býti tato doporučení pro druhého partnera závazná a jeho pomoc měla býti bez průtahů uskutečňována plněním oněch doporu - čení. Kdyby ale Rada se ukázala neschopnou sjednotiti se na doporučeních vojenské pomoci, byl přece jenom druhý part- ner povinen (neprecisovanou) pomocí. Tento můj výklad nezní možná příliš přesvědčivě. Ale ovzduší, v němž dohoda byla posléze podpisována, bylo chladnější a méně důvěřivé než před rokem. Stačí připomenouti, že místo Barthou-a,stavšího se na podzim 1934 spoluobětí marseilleského atentátu na krále Alexandra, seděl v křesle zahraničního ministra Petr Laval. Měl bych posléze pro úplnost připomenout, že Francie měla politické smlouvy také s druhými dvěma členy Malé Dohody, s Rumunskem z 10.června 1926 a s Jugoslávií z 11.listopadu 1927. Tyto přátelské smlouvy, předvídající dohodování o společné politické linii v případě ohrožení versailleského řádu, nezaváděly však předem povinnost pomoci v případě nevyprovokovaného útoku, nýbrž zavazovaly strany v takovém případě jen spolu konferovati o opatřeních, která každá z nich učiní k zachování svých oprávněných [pageend19]-17- národních zájmů a k udržení versailleského řádu. Kulatá formulace předem uhýbala konkrétnímu závazku, ale fakt sa- motné smlouvy stačil pro člověka z ulice - a i členové parlamentu občas po ulici chodí - , aby se holedbal vírou, že chrabří Jihoslované a Rumuni přispěchají na pomoc napa- dené Francii. Takový byl obsáhlý arsenál smluvních zbraní Francie na obranu proti německému útoku . Ale - jak často i v jiných případných souvislostech - připomíná se mi výrok presidenta Masaryka, když na celostátní výstavě v Brně roku 1928 sedal zkusmo v oddělení moderního nábytku na vy- stavené tam židle : „ 0ni to teď ti majstři dělají hezké pro oko, ale jestli pak se na tom také může sedět ? " - Celá tato umělá smluvní síť trpěla základní konstruktivní vadou. Byla vskutku sítí, jen pokud byla nastavena směrem na Francii, jednotlivé články systému - i teoreticky,odezí- rajíc vůbec od praktických inkompatibilit politických ! - mohly se dostat do soustředného pohybu protiněmeckého jenom při jediné eventualitě: že Německo vyjde laskavě vstříc a vyvolá konflikt přímým útokem na Francii. Jedině v tomto případě nastával smluvní případ pro všechny členy francouz- ské obranné sítě. Tito členové ze svého poměru k Francii však neměli automaticky žádných závazků vůči sobě; byli-li povinni pomáhat paralelně přímo napadené Francii, nebyli vůbec povinni pomáhati sobě navzájem, ba nebyli ani povinni súčastniti se branně na konfliktu a jiti s Francií, byl-li konflikt zahájen německým útokem, nikoliv na Francii, nýbrž na jiného člena francouzského obranného systému, - pokud s ním arciť neměli zvláštní přímé smlouvy o vzájemné pomoci. Příklad snad pomůže osvěžiti tento slovní suchopár. V případě přímého napadení Franciea Anglie,Čes- koslovensko, Polsko,byly povinny jiti Francii proti Němec- ku na pomoc. Začlo-li by však Německo konflikt napadením [pageend20]-18- Československa, Anglie a Polsko, nemajíce s Československem smlouvu o vzájemné pomoci, nejen nebyly povinny Českoslo- vensku pomáhat, ale nenastával pro ně právně ani smluvní případ pomáhat i Francii, kdyby ona ha základě svého přímého závazku vůči Československu vystoupila v tom případě branně vůči Německu. Tato osudová mezera francouzského systému umožňovala potom Anglii přiškrcovati Francii v jejích po - činech v kritických měsících v roce 1938 a převzíti úplně vedení při řešení krise. - Nebo jiný příklad: I Sověty i Polsko byly povinny pomáhati napadené Francii, ale nebyly povinny pomáhati navzájem sobě, kdyby jeden nebo druhý z nich byl prvotním terčem německého útoku, - ba ani neměly povinnost pomáhati Francii,jdoucí podle svých spojeneckých závazků do války,kdyby jeden nebo druhý z nich byl Němec- kem napaden. (V poměru mezi Sověty a Československem to neplatilo, poněvadž byla mezi nimi spojenecká smlouva z roku 1935). Sluší arciť podotknouti, že tato mezera v po- měru polsko-sovětském a polsko-československém by byla bývala vyplněna, kdyby bylo došlo k Barthou-ovu Východnímu paktu o Inkoherenci francouzského obranného smluvního sys- tému výstižně charakterisuje, co uvádí velvyslanec Léon Noel ve své výpovědi: Na dotaz se strany francouzského generálního štábu, jakým způsobem by Sovětský Svaz pomohl Francii podle smlouvy o vzájemné pomoci, kdyby byla Francie napadena Německem, ruský vojenský attaché v Paříži odpověděl bez otálení: Tím, že zaútočíme na Polsko - tedy na jiného francouzského spojence, který měl Francii pomáhat proti Německu! Druhou osudnou vadou francouzského sys- tému ukázalo se býti jeho založení a spoléhání na organisa- ci kolektivní bezpečnosti, vyjadřovanou existencí a fungová- ním Společnosti národů. V době, kdy se krásné zásady kolek- tivní bezpečnosti měly projeviti v středoevropské praksi, [pageend21]-19- dostal už bezpečnostní systém Společnosti - po předchozím neosvědčení na Dálném Východě a v Jižní Americe - smrtel- nou ránu trapným průběhem a rozhodným neúspěchem akce ko- lektivních donucovacích opatření (tak zvaných sankcí) člen- ských států proti Itálii pro její útok na Habeš. Bezpeč - nostní tvrz Společnosti národů ukázala se býti, jak to o ní napsal někdejší Rooseveltův diplomatický spolupracovník Sumner Welles, tvrzí z lepenky. Společnost jako bezpečnost- ní prvek přestala býti nástrojem realistické politiky,zá- sady Paktu staly se mrtvou literou. Z reálního činitele evropské politiky Společnost klesla na klamivou mátohu a konstrukce vybudované na důvěře v její praktickou účinnost ukázaly se konstrukcemi zbudovanými na písku. Beztrestné znevážení základního ideového tmele Wilsonovské organisace mezinárodní bezpečnosti nemohlo se neprojeviti obecným po- klesem vážnosti mezinárodních závazků jako závazků. Pouhá existence smluvního závazku přestala býti rozhodujícím měřidlem; pro rozhodování v mezinárodních vztazích převá- žila zásada, zda plnění v dané chvíli je v souladu s - - dobře či špatně chápaným - vlastním zájmem. Projekční stěna, na níž se odehrála smutná stínohra roku 1938, byla by takto v podstatě posta- vena. Ale rok 1938 s Mnichovem nemohl přijíti jako čiré překvapení pro kohokoliv,kdo si zatvrzele neumínil nesly- šeti a neviděti. Mnichov byl s osudnou jasností předzna- menán už dvě léta předem událostmi jara 1936. Aby nám to vyniklo, vraťme se k místu tohoto pojednání, kde byla na - posledy řeč o Hitlerovi. Po demonstrativním odchodu z odzbro- jovací konference na podzim 1933, Hitler se věnoval soustav- nému odbourávání branných omezení, uložených Německu míro- vou smlouvou, jak jsem uvedl nejhlavnější z nich v předchá- zejícím výkladu. Dálo se to postupnou zatěžkávací metodou [pageend22]-20- nejdříve bez halasné ostentativnosti intensivním nasaze- ním neomezené činnosti zbrojního průmyslu a organisačními přípravami štábními. Po roce zátěž se záměrně zvyšuje: 1.března 1935 slavnostně vyhlášeno obnovení vojenského le- tectva a za dva týdny na to (16.) znovuzavedení branné po - vinnosti. Reakce se strany západních Lokarňanů: papírová protestní resoluce ze schůzky ve Strese, potvrzená papírovou protestní resolucí Rady Společnosti národů v Ženevě. „ Pro tentokráte se spokojíme pokáráním, ale ať už se příště nic podobného neopakuje, neboť bychom to uz tak nemohli nechat".- takový byl do běžné řeči transponovaný smysl resoluce. Italský útok na Habeš na podzim 1935 rozkližuje streskou frontu Lokarňanů a 7.března 1936 Hitler uzavírá zatěžkávací periodu vrcholným výkonem: dává rozkaz německé armádě k vtrhnutí a obsazení demilitarisovaného Po- rýní a prohlašuje lokarnský Rýnský pakt pro Německo za zru- šený. Úhelný kámen francouzské bezpečnosti vypáčen a případ, na jehož míru byl Rýnský pakt ušit, flagrantně nastolen. Kostky jsou vrženy. Co učiní Francie, jejíž bezpečnost byla napadena, jak se zachová lokarnský garant francouzské bez - pečnosti Anglie ? (Druhého garanta Italii vypouštím už zá- měrně z obrazu: loňský streský účastník oklikou přes Habeš už směřoval k svému budoucímu zakotvení v Ose ). Viděli jsme, že při flagrantním poru- šení Rýnský pakt dovoloval Francii reagovati okamžitě a neod- visle aktivními protiopatřeními. V sázce bylo všecko: nebyla jenom bezpečnost Francie postavena pod přímou hrozbu, účinnost celého francouzského spojeneckého obranného systému prakticky stála a padala s demilitarisací Porýní. Jak tedy Francie postoupí v tomto kritickém momentu přejudikujícím politicky a vojensky celé její budoucnosti a osudu menších jejích Spo- jenců? [pageend23]-21- Tehdy již ukázala se v celé nahotě tra- gická rozpoltěnost mezi poznáním, co by Francie ve svém vlastním životním zájmu m ě l a podniknouti, a úvahou činitelů zodpovědných vojensky a politicky za její osud,co by si ve svém skutečném stavu mohla dovolit podniknouti. Ústy svého ministerského předsedy Alberta Sarrauta Francie projevila sice úmysl nepřijati Hitlerův fait accompli. Velký rozruch tehdy vyvolalo z rozhlasového projevu Sarrau- tova 8.března rčení, že vláda francouzská není disponována ponechati Štrasburk v dosahu německých děl. To bylo v sou- hlasu se správným poznáním, co by se dělat melo. Ale nač se potom Francie ve své reakci omezila,bylo už výsledkem úvah - ať už je chceme označit za přikrčeně realistické či třeba i defaitistické - , nač si Francie může či nemůže sama troufnout. Na počátku svého výkladu jsem ukázal, jak maršál Foch viděl jediné zajištění Francie proti Německu, na které by Francie stačila vlastními silami, v trvalém po- sunutí vojenské (nikoliv i státní) hranice francouzské na Rýn, - co místo toho Francie od Anglie a Ameriky dostala a jak s tou náhradou pochodila. Z této zkušenosti zůstaly pro Francii dvě zahraničně politické konstanty. První: v případě nového válečného konfliktu nestačím na Německo sama, jsem odkázána na pomoc spojenců, to jest prvně a hlavně Anglie. A druhé: a proto, nastane-li kritická situace, při které taký či onaký můj postup je spojen s risikem války, musím předem zjistiti u spojenců, na něž jsem v případě války od- kázána, jejich nastrojení, jejich skutečné možnosti politic- ké i vojensko-technické v onu chvíli a z toho vyplývající jejich stanovisko, a podle toho volky nevolky přizpůsobiti svůj vlastní postup. (Že by Francie se mohla domýšleti : Eh co, udělám,jak mně se to jeví a mně to hoví, a spojenci [pageend24]-22- musí prostě pochodovat se mnou,mám přece spojeneckou smlouvu - takovou nehoráznost přece jen nelze Francii imputovat). Obrací se tedy vláda francouzská na Anglii ( i ostatní členy Rýnského paktu) s podnětem reagovati neprodleně na vpád Hitlerových vojsk do Porýní aktivními vojenskými protizásahy, aniž by se vyčkávalo řízení před Radou Společnosti národů. Anglie energicky zrazuje od takového počinu. (K důvodům tohoto jejího po- čínání bude na místě přihlédnouti při výkladu politiky anglické během versailleského dvacetiletí) . Abych odbyl jednou větou tuhle linku: Francie si dala říci a věc byla vznesena na Společnost národů, kde po obvyklém papírovém odsouzení Hitlerova počinu uvázla v písku procedury á ma- rasmu vůle. Hitler se nerušeně v Porýní vojensky zařídil a když později začal tam budovati pohraniční pevnostní val Siegfriedův, což bylo zrovna tak flagrantním porušením Lokarna jako samo obsazení Porýní 1936, nebyl už ani učiněn pokus rozvířiti případ puštěním v chod lokarnského řízení. Bezpečnostní smlouvy, jež měly svědčiti bezpečnosti Francie, neunikly morální devalorisaci smluvních hodnot v důsledku potupného úpadku Společnosti národů. Mohla střízlivé rea - listická politika počítati s tím, že tato morální devalo- risace smluvních závazků se neprojeví v případě, kde by Francie nebyla v postavení toho, který má dostávat, ale tím, který má dávat ? Mezinárodně-politicky vyšla z po- rýnské episody pro Evropu tato praktická poučka: Francie se vyhne vojenskému konfliktu s Německem,nebude-li míti po svém boku Anglii; a jestliže Francie,nemajíc za sebou Anglii, se zdržela akce, když šlo přímo o ni, tím spíše zastane pasivní, když půjde o její spojence. [pageend25]-23- Ale proč si Francie netroufla reagovati proti rýnskému nástupu Hitlerovu ani omezenou místní vojen- sko-policejní akcí v blízkosti svých vlastních hranic? - Protože podle vyjádření zodpovědných vojenských činitelů organisační struktura její armády jí neumožňovala okamžité vystoupení ani takového druhu. Lidem,krmeným během Versailles- kého dvacetiletí legendou o výbornosti nedostižitelné fran - couzské armády, musí ovšem takové tvrzení znít úžasně. Ministerský předseda Sarraut si před- stavoval, že by se z celkové massy francouzské armády vyřadil jakýsi expediční sbor, který by provedl rychlou operaci vojensko-policejní překročením hranice v určitém úseku a místním zatlačením protivníka. Na to mu bylo od vojáků podá- no takové vysvětlení o nemožnosti: Francouzská armáda je armá- dou organisovanou pro obranu za hradbou Maginotovy linie a nemá neodvislých složek pro sbory expediční. Její síly aktiv- ní a záložní jsou tak skloubeny a navzájem na sobě odvislé, že nelze od ní odděliti zlomek jejího, do sebe zapadajícího a na sebe vzájemně odkázaného mechanismu, aniž by se neporou- chal celý stroj, jako nelze vyjmouti kolečko ze soukolí bez poruchy celku. Má-li býti podniknuta jakákoliv i omezená ofen- sivní operace, je to možné jen provedením mobilisace. A když mobilisovat, nutno vzíti v úvahu všeobecnou mobilisaci,poně- vadž nutno počítati s reakcí protivníkovou na naše mobilisační opatření a tedy s nebezpečím vyvolání války. - Před takovou perspektivou se. civilní členové vlády zarazili, nebyla roz - hodnuta mobilisace a nebylo ani žádných vojensko-policejních zákroků, Maginotova linie! Tady jsem na - razil na neuralgický bod francouzské vojenské organisace. Co bylo budováno jako hlavní pilíř francouzské obrany, ukázalo se její pastí, ba přímo jejím hrobem. Nikoliv pouze, že [pageend26]důkladné vybudování pásu moderních stálých opevnění v délce 120 kilometrů, na celkovou délku francouzské hranice 760 ki- lometrů nemohlo prostě způsobit nic více než že Němci ne- půjdou tamtudy si vylamovat zuby, když pro jejich vpád zů- stávala několikráte širší neopevněná brána skrze Belgii, na víc s výhodou poloviční vzdálenosti od hranic (Sedan) do Paříže ve srovnání se vzdáleností od strany Maginotovy zá - vory(Štrasburk). Při tom však strategicky pasivní opevněný úsek francouzské hranice pohltil neúměrný podíl francouzského moderního vojenského materiálu a důkladně vycvičených vojen- ských částí. To ale nebylo ještě to nejhorší. Vrcholné zlo, zasáhnuvší celou armádu, ba celý národ, a půso- bivší již předem, byl morální účin Maginotovy linie, to, co bylo označováno pojmenováním mentalita Maginotovy linie,totiž celkové zaměření francouzské armády a zdrcující většiny fran- couzské veřejnosti. Zavírajíc oci nad faktem neúplnosti pohra- niční opevněné závory, Francie utopila v ní svého tradičního ofensivního ducha vojenského. Za hradbou Maginotovy linie bude v defensivě vyčkávat!iútoku Němců. Ale jak takové zaměření mohlo býti v souladu se spojeneckými smlouvami s východními sousedy Německa, kteří v případě německého útoku na ně očekávali aktivní francouzské zakročení ? Poslyšte, co říkal vládě již v březnu 1935 Paul Reynaud, tato předválečná Kasandra francouzská, ve vojenské debatě francouzského parlamentu : Máte armádu defensivní. Ale zavázali jste se vůči určitým ze- mim jako Polsko a Československo. Vaše defensivní armáda není schopna zaútočiti na německou armádu, když tato podnikne útok na naše spojence. Je tedy třeba buď změniti naši poli - tiku vojenskou nebo změniti politiku zahraniční. Co mně na to odpověděl tehdejší ministr války generál Maurin ? - klade otázku Paul Reynaud ve své výpovědi. Popřel, že naše armáda není schopna - 2 4 - [pageend27]-25- podniknouti útok na armádu německou, když tato zaútočí na armádu polskou nebo československou. Vůbec ne! Prostě řekl: Když někdo vynaložil miliardy na dobrá a spolehlivá opevně- ní, nedopustí se pošetilosti, aby vyšel před tato opevnění za nevím jakým dobrodružstvím. - A Paul Reynaud ve své výpo- vědi dodává: Mažete si představiti, zda číslo Journal Officiel s těsnopisným zápisem této debaty mělo úspěch v cizích gene- rálních štábech. Příští den Evropa věděla, na čem je. - Tady končí citát výpovědi Reynaudovy. Podivný pán, ten pan Paul Reynaud! Vylučuje Československo z Evropy. - A prosím, takhle mluvil veřejně z parlamentní tribuny resortně povolaný člen fran - couzské vlády už roku 1935, kdy německá armáda se teprv tvo- řila za Rýnem a demilitarisované Porýní leželo ještě otev- řeno pro vojenskou procházku francouzskou! Francouzská armáda, spočívající na svých vavřínech z války 1914-1918 - a spokojeně na nich usnuv- ší - byla tedy svou organisací, svou doktrinou i svým mate - rlálem po výtce zaměřena na operace defensivní. Strategická moudrost ustrnula pro ni na zkušenostech z 1918, stejně tak i taktické použití zbrani. Tak tanky zůstávaly pro ni jen doprovodnou zbraní pěchoty, kterou by bez nich - tvrdilo se a snad ne neprávem - nebylo možno dostati ven z pod ochrany zákopu, zatím co Německo intensivně technicky připravovalo a - což je neméně důležité - takticky důkladně secvičovalo sa- mostatné pancéřové divise podle nové doktriny o bitevním pou- žití tanků, kterou ve Francii tehdy hluchým uším hlásal potom- ní generál de Gaulle a v parlamentě marně znovu a znovu do - poručoval Paul Reynaud. Myšlenkové zkostnatělosti vojen - ského vedení odpovídala i nebezpečná zaostalost materiálu. Žilo se ze starých zásob zbraní, jež zástaly z války 1914 - 1918. Uvedu příkladem, že v období 1918-1934 nebylo ve [pageend28]-26- Francii vůbec sériové výroby letadel pro armádu. Když bylo jmenovaného roku posléze rozhodnuto přistoupiti k budování nového letectva, letecké továrny,které v dřívějších letech živořily pro nedostatek objednávek, nebyly zařízeny na vý- robu v potřebném rozsahu, musily býti proto teprve nově zařizovány a opatřovány příslušnými specielními stroji,kte- ré samy musily býti nejdříve vyrobeny. Odtud značný průtah, než mohla býti zahájena sériová výroba objednaných typů. K tomu se přidružila pohroma, za niž vojenská letecká správa ani nebyla zodpovědná. V době, kdy sériová výroba objedna- ných typů dostala se posléze do plného chodu, došlo obecně v konstrukci letadel - k podstatným novotám. Tyto novoty však již nemohly býti použity v prováděné objednávce. Tak se stalo, že letadla, která vycházela z továren r.1937 na zák- ladě objednávky učiněné dva a pul roku před tím, byla již v době přebírání zastaralá. Německá letadla obdobných kate- gorií byla o 100 až 150 km za hodinu rychlejší. Francouzi se arciť zhrozili z tohoto katastrofálního stavu věcí a urychleně učinili nové objednávky podle prototypů, obsahu- jících nové vymoženosti. Nová letadla nebyla však ještě hotova r,1938 a francouzské letectvo nemohlo se tehdy vůbec postaviti - ani počtem ani jakostí - letectvu německému. Věděli to Angličané a bezohledně to Daladierovi předestřeli, když na poslední anglo-francouzské vládní schůzce před Mni- chovem Daladier učinil pokus nenásledovat poslušně Chamber- laina. Věděli to dobře i Němci, když si Goering,velitel německého letectva, pozval v srpnu 1938 do Německa svůj fran- couzský protějšek generála Vuillemina, a pěkně ho provedl po německých leteckých depotech a továrnách na letadla. Generál Vuillemin se vrátil z návštěvy zdrcen a jeho zpráva vyvrcholila závěrem: Dojde-li na podzim k válce, je fran - couzské letectvo do l4 dní úplně vyřízeno. (Podotýkám, že tehdy ani Anglie neměla ještě hotova svého potomního [pageend29]-27- vítěze v letecká bitvě o Anglii, pověstnou stihačku Spitfire) Jiný příklad: Polním dělem francouz- ské armády byla stále pověstná 75-ka, dělo ráže 75 milimetrů, které roku 1914 se ukázalo lepším obdobného děla německého a říkalo se o něm, že podstatně přispělo k vítězství na Marně. Ale když Hitler po r.1933 vyzbrojoval novou německou armádu, opatřil ji polními děly ráže 105 milimetrů s dostře- lem 18 kilometrů proti dostřelu 75-ky na 8 až 9 kilometrů. Francois-Poncet, který byl před válkou francouzským velvys- lancem v Berlíně, uvádí ve své výpovědi tento otřásající detail.- Když na to upozorňoval francouzského generalissima Gamelina a ptal se ho, jak tomu hodlá čelit, odpověděl prý Gamelin: Prodloužením hrotů nábojů pro 75-ku zvýšíme její dostřel na 11 kilometrů . - Na štěstí nezůstalo jenom při tom a Francouzi přijali nové dělo ráže rovněž 105 milimetrů. Ale v létě 1938 dodávky nového děla teprve začaly vycházeti z arsenálu a s opatřením polních útvarů novým dělem nebylo lze počítati dříve než za půl roku. A tak dále, a tak dále. Francouzské protokoly obsahují po této stránce nepřebernou snůšku trap- ně překvapujících informací technického rázu,jejichž pro - brání a utřídění by pro vojenského odborníka nepochybně představovalo velmi zajímavý a vděčný předmět rozboru a výk- ladu. Toto ale není moje linie a omezuji se jenom na uvedené příklady na doložení skutečnosti, že Francie vojensky byla roku 1938 gruntovně na válku nepřipravena - ani na válku čistě defensivní v rámci mentality Maginotovy linie,neřku-li na aktivní intervenci důrazným útokem na Siegfriedovu linii, jaký by byl býval jedině s to účinně Československu pomoci.- Ale málo pomohou v boji i nejmoder- nější zbraně, nejsou-li v rukou odhodlaných a uvědomělých bojovníků. Jak byla Francie v roce 1938 pohotova k boji morálně? To jsou věci, o nichž každý čtenář seriosnějších [pageend30]-28- novin nemohl nebýti v nevědomosti, a proto vymezníkuji jenom nejcharakterističtější data k osvěžení paměti. Válečné nebezpečí v létě 1914 rá- zem stmelilo francouzský národ v union sacrée - posvátnou jednotu. - Předmnichovská krise v roce 1938 zastihla fran- couzský národ hluboce rozvrácený politicky i sociálně, s povážlivými prvky občanské války .a sociálního rozvratu. Výtržnostem reakčních bojůvek Cagoulards a Ohnivé Kříže, financovaných hospodářsky silnými kruhy, jež se shlížely v Mussoliniho fašistickém pořádku a jimž Hitler nebyl ne - sympatickým pro svůj tehdejší ostře protibolševický postoj, tvořily pendant na krajní levici bojůvky komunistické,orga- nisující obsazování továren jako automobilky Renaultovy a jiných. V době, kdy továrny německého válečného průmyslu pracovaly plnou parou 50-60 hodin týdně, francouzští dělníci nechtěli ani dočasně upustit od své vymoženosti 40-hodino- vého pracovního týdne. Odborová ústředna kovodělnícká odpí- rá dáti souhlas k práci přes čas v továrnách pracujících na výrobě tanků, protitankových děl a leteckého materiálu. Prakticky po celý srpen 1938 továrny byly zavřeny. Zaměst- nanci se rozešli na obvyklou letní dovolenou. Požitkářství - hrubé u vrstev primitivnějších, rafinované u vrstev kulti- vovaných - stalo se praktickým životním programem tak mno - hých z generace, jejíž výkvět zůstal na bojišti před 20 lety. Byl však tmel, jenž přes příkré protivy sociální a rozdíly ideologické vytvářel jednotnou frontu v negaci : živelný - živočišný, nikoliv ideový - odpor proti válce a neméně intensivní touha zachovati mír bez ohle- du na cenu. Mírovou psychosou nazval tento pro život národa povážlivý stav jeden ze svědků před komisí. A. měli jsme právo býti tím hluboce překvapeni u národa, vedení jehož ústřední organisace učitelské -„učitelské!" vyhlásilo již několik roků před tím heslo: Plutot la servitude que la [pageend31]-29- guerre! - Raději otroctví než válku ? A bylo lze stavěti na tom, že národ v takovém stavu bude lze dovésti k tomu, aby se šel bít, jak mu to jeho noviny podávaly, pro něja- kou Tchécoslovaquie, která se dostala do úzkých se svými sousedy, poněvadž utlačuje na svém území jejich pokrevence, - jít umírat pro něco, jehož samo pro ně toporné a těžko vyslovitelné jméno jim lámalo jazyk a vzbuzovalo odpor? - Neomlouvám. Nevymlouvám. Vysvětluji. A je-li třeba uzavříti nějakým mot de fin, nějakým slovem na konec, myslím, že jsem je našel v Janovi, kapitole 8 : Řekl Ježíš k těm, kteří k němu přivedli ženu v cizoložství dopadenou, aby nad ní vyřkl soud: Kdo z vás je bez hříchu, první hoď na ni kamenem, x x x Na tom zastavuji dnešní svůj výklad, který, jak už z jeho názvu bylo patrno,je myšlen jako úvod k dalším, nejdříve ovšem vyčerpáním dnešního te - matu přihlédnutím a kritikou toho, jak konkretně se Francie vůči nám chovala v průběhu předmnichovské krise a jak jsme při tom postupovali my. Francouzské protokoly obsahují v tom směru leckterá důležitá, odjinud neznámá svědectví. [pageend32][pageend33]