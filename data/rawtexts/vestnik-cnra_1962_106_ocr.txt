VĚSTNÍK (Reproduced and by Permission of the “Episcopal Review” of the Diocese of Los Angeles. Pen and Ink Drawing by the Rev. Canon Enrico C. S. Molnar) Píšeme toto novoroční poselství všem Čechům. Potomkům těch slovanských kmenů, které podle pradávné hájem přivedl praotec Čech do země, oplývající medem a strdím, aby ji osídlili, milovali, bránili a vzdělávali. V této zemi, v srdci Evropy, vybudovalo houževnaté plémě Čechů za čtyři staletí neustávajících urputných bojů s nepřítelem, za cenu nespočetných obětí na statcích a na životech, nejmocnější a nejslavnější království střední Evropy, jehož panovníci dosáhli posléze nejvyššiho postaveni západní civilisace: postavení římského císaře jako světské hlavy veškerého křesťanstva. Těm, kteří jsou pravnuky pravnuků mužů, již v úsilí o obrodu křesťanstva a v úzkosti o věčné spasení své, svých dětí a svých bližních bojovali za pravdu Páně, který “velí se nebáti záhubci tělesných a velí i život ztratiti pro blaho bližních svých.” Potomkům těch osmi set tisíců, které zbyly ze čtyř- milionového národa po krveprolitích, morech a hladu třicetileté války, kdy byla česká šlechta zničena, česká inteligence vyhnána, česká města poněmčena, a kdy vše, co zůstalo z vedouciho středoevropského národa byli negramotni a zbídačení nevolníci na půdě, která jim nepatřila. A přece za dvě stě let už zase stáli Češi na barikádách, bojujíce ve slavném roce 1848 za ideály, které dosud jsou nadějí světa: za lidská práva, za národní sebeurčení, za sociální spravedlnost. Ideály, které se po sto let snažili vnutit upadající habsburské říši a které pak vtělili v Československou republiku, stát, z něhož udělali hospodářskou velmoc a baštu demokracie, po jejímž pádu se hitlerovské moře rozlilo Evropou na východ až po Stalingrad a Moskvu. Národ, který přes vysilení okupací se podjal gigantického úkolu předejít hrůzám nové světové války pojetím a uskutečňováním smělého plánu svntézy demokracie a socialismu v rámci mezinárodniho právního řádu a mezinárodní hospodářské spolupráce. (Pokračování na str. 6.) GOOD KING WENCESLAS LOOK’D OUT ON THE FEAST OF STEPHEN Tak začíná oblíbená stará anglická koleda o dobrém českém králi, který před více než 1000 lety šířil křesťanskou lásku mezi lidem a národy. Legendu o sv. Václavu přinesli sebou do Anglie Čeští a Moravští bratři, vyhnáni z vlasti pro svou víru v době pobělohorského temna. Legendu zpracoval William Chatterton Dix a jeho báseň pak zhudebnil před sto lety John Mason Neale na starý anglický nápěv ze 16. stol. Od té doby každé vánoce v Anglii zpívají o dobrém králi a jeho příkazu: “Therefore, Christian men, be sure Wealth or rank possessing, Ye who now will bless the poor, Shall yourself find blessing.” ČESKOSLOVENSKÉ NÁRODNÍ RADY AMERICKÉ. Prosinec 1962 Číslo 106 VLASTISLAV CHALUPA: SLOVO VĚRNÝM I NEVĚRNÝM ČECHOM. [pageend1]VÉSTN í K PROSINEC 1962 Orgán Československé národní rady americké Vychází měsíčně (s výjimkou dvojčísla v červenci-srpnu). Predplatné $2.00 ročně. Mimo U.S.A. $3.00. Redaktorka—VLASTA VRÁZOVÁ Administrace—EMILIE WELCLOVÁ 4125 West 26th Street, Chicago 23, Illinois HELP FIGHT COMMUNISM VESTNÍK DECEMBER 1962 Organ of the Czechoslovak National Council of America Published monthly (Except bi-monthly July-August) Subscription $2.00 a year Outside U.S.A. $3.00 Editor: VLASTA VRAZ Administration: EMILIE WELCL Office: 4125 West 26th Street, Chicago 23, Illinois Second class postage paid at Chicago, Illinois. ANI MNICHOV ANI Kubánská krise, která vyvrcholila v druhé polovině listopadové měla a ještě bude mít nedozírnou úlohu ve světové politice. Mohla znamenat pro Spojené státy americké obrácený Pearl Harbor a počátek všech hrůz a zničení, které sebou atomická válka může přinést. Mohla znamenat americký Mnichov. Na místo toho ukázala světu, že toho času jsou Spojené státy americké jedinou skutečnou světovou velmocí. Vedeni ve studené válce se vymklo ze sovětských rukou a přešlo do rukou Spojených států. Po nepřetržité téměř řadě sovětských úspěchů sebevědomí všech amerických občanů se opět povzneslo. Také Američané československého původu cítí především jako Američané. Jsou hrdi na svého presidenta J. F. Ken- nedyho, na němž jediném podle ústavy ležela v oněch rozhodujících dnech nejtěžší odpovědnost. Podle článku, který uveřejnili v The Saturday Evening Post dva vynikající a presidentovi blízcí žurnalisté, Stewart Alsop a Charles Bartlett dne 8. prosince (In Time of Crisis), jeden z devíti členů výkonného výboru Národní bezpečnostní rady shrnul situaci těmito slovy: “Nyní víme na čem jsme s těmi lidmi (sovětskými komunisty). Jsou to gangsteři a nemůžeme jim věřit ani slovo z toho, co říkají.” Poslední slova presidenta dr. Edvarda Beneše v roce 1948 na smrtelné posteli pronesená říkala totéž: “Všichni komunisté jsou lháři.” Domácí hospodářské těžkosti a dnes už všem zjevný rozpor s Rudou Čínou jasně vysvětlují Chruščovovu dočasnou taktickou kapitulaci. Stewart Alsop a Charles Bartlett však správně varují, že “Chruščov nebyl ještě připraven jít do atomické války k vůli Kubě,” to však “neznamená, že nebezpečí atomické války pominulo navždy. Není naděje na trvalé mírumilovné uspořádáni světa, protože k tomu nemůže dojít tak dlouho, pokud komunisté jsou komunisty.” My, krajané československého původu, vyzbrojení bolestnými zkušenostmi naší staré vlasti od roku 1945, musíme bez umdleni bojovat proti nerealistickým sklonům některých vrstev amerických občanů, že “komunistický tigr je na cestě změnit své pruhy.” Kubánská krise však přinesla na jevo ještě další poučení: tváří v tvář smrtelnému nebezpečí komunismu neni třeba s diplomatickou stydlivostí a pokrytectvím opakovat fráze, že náš boj proti komunismu má být veden “všemi prostředky — s výjimkou války”. Právě takové ustrašenecké fráze svedly zjevně Chruščova k výroku vůči americkému básníkovi R. Frostovi, že Američané jsou “příliš liberální” než aby se odvážili risika války. Chruščov se zřejmě přepočítal v posuzování americké povahy a v době kubánské krise se to jasně ukázalo. Chruščov a kterýkoli jeho nástupce dnes musí počítat s tím, že Amerika se ani atomické války nebojí, bude-li třeba. WESTFÁLSKÝ MÍR. Kubánská krise ukázala, že Spojené státy americké jsou odhodlány riskovat i atomickou válku, jakmile jejich bezprostřední vlastní zájmy jsou v sázce. Na Kubě byla ohrožena celá západní polokoule, nejen Spojené státy americké. Spojené státy americké neriskovaly atomickou válku k vůli ničemu jinému leč k vůli svým bezprostředně ohroženým zájmům. Nešlo tu o celkové vyřešení všech otázek studené války, tedy také ne o osvobozování porobených národů. Nic si nenamlouvejme. Ještě mnoho bitev ve studené válce bude svedeno, než zase porobené národy budou plně svobodny. V kubánské krisi bylo zažehnáno nebezpečí amerického mni- chovanství. Je povinností nás Američanů československého původu usilovně pracovat spolu se všemi Američany, zvláště původem ze střední a východní Evropy, aby nedošlo k americkému westfálskému míru, ve kterém by byly naše národy ve starých vlastech neodvratně odepsány a hozeny na pospas “dolu vodou” do chřtánu sovětského tigra. Spojené státy americké vyšly z kubánské krise s neobyčejně posílenou prestyži. Musíme nyní usilovat o to, aby své síly a obnovené prestyže užily všemi vhodnými prostředky i ve prospěch našich porobených národů. Ani Mnichov, ani west- fálský mír nesmí být vzorem americké zahraniční politiky. Naší povinností směrem k vlastnímu národu, ze kterého jsme vyšli, pak musí být: přesvědčit náš národ, že zlepšení jeho osudu leží především v jeho rukách a že zlepšení jeho osudu nepřinese ani okázalé bourání Stalinovy sochy na Letné ani “přezkoumávání” nelidských a podvodných procesů z doby minulé, presidentem A. Novotným dnes okázale ohlašované, a Stalinovi a Gottwaldovi na krk věšené. Svoboda neznamená o kilogram brambor nebo hovězího masa více, ani jedna bytová jednotka na víc. Mojžíš ukázal židovskému národu, že je třeba opustit masné hrnce egyptské, chce-li být svobodný. A to zatím ještě v Československu ani masné hrnce nejsou, kterých by bylo třeba se vzdát. Neodvažujeme se našemu národu doma ani radit, ani předpisovat, jakou cestu má volit. Můžeme však říkat, jakou cestou se brát nemá. Můžeme mu říkat, že se nesmí brát cestou švejkování a hlásáním nedůstojného hesla: to chce klid, pod pitomým obličejem “dobrého vojáka Švejka” vyvěšeného za pultem a po hospodách. Můžeme snad mu klást trpkou otázku, proč se dnes jinak chová národ polský a zdá se nám i národ maďarský, než národ Masarykův. My, Američané československého původu, jisté můžeme a budeme připomínat světu a především své vládě, že československý národ si zaslouží obnovení plné svobody, všemi vhodnými prostředky, které jsou k disposici a že nezaslouží zapomenutí. Našim bratřím doma můžeme a budeme mlu- (Pokračování na str. 6.) 2 • VĚSTNÍK VRATISLAV BUŠEK: [pageend2]O VÁNOČNÍCH ZVYCÍCH. Aby nebylo nějaké nedorozumění: nechť si laskavě každý přečte jméno autora dříve než si přečte článek; vyvaruje se tak možnému zklamání. Protože, nerná-li čtenář krátkou pa- mět (nebo alespoň má-li ještě několik starších čísel letošního ročníku Věstníku, v nichž se jméno, kterým je dnešní článek podepsán, objevilo několikrát), takže bude vědět, že autor si libuje ve skutečnostech a nikoliv ve sladkobolných selankách, jimiž se obvykle hemžívá předvánoční tisk. Varuji znovu, protože řeč nebude o vánočních zvycích křesťanských, ale o zvycích, jimiž bolševici “zpestřovali” vězení v době vánoční. PRÁCE. — Podle komunistických představ vězeň nikdy nepracoval dosti; musel proto v předvánoční době pracovati ještě více, aby si zasloužil ty dva dny volna o svátcích. Musel pracovati ještě více také proto, aby “hmotná zainteresovanost pracujících”, t. zn. dozorců na pracovišti, a všech ofi- círů z velitelství věznice či lágru, byla uspokojena ve formě předvánočních prémií. Socialistické přesvědčení “pánů” ba- chařů má své měřítko v penězích, které oni shrábnou za práci vězňů jako premie a odměny za svůj dobrý výkon. Chraň Bůh, že by to byl bezpracný zisk. “Ten shrabovali kapitalisté, dokud jsme je my, dělnická třída, nezlikvidovali. Teď je shrabujeme, pardon — teď jsme hmotně zainteresováni my. A MY jsme dělnická třída,” uvažuje vězeňský dozorce čili bachař. Má pravdu; copak s těmi buřiči, s těmi rozvraceči “našeho dříve lidově-demokratického a teď už socialistického zřízení” nemá dost práce a starostí, aby je převychoval v duchu své morálky a přesvědčení? Ani nespí starostmi takový bachař, jako třeba za maďarské revoluce v roce 1956. A tak v zájmu bachařovy kapsy, skutečného to měřítka jeho morálky, musí vězeň pracovat. Ekonomicky to má také své zdůvodnění: splnění celoročního výrobního plánu. Třináct let ve vězeni to byla stále stejná písnička: “Nesplníte- li výrobni plán, bude se o Vánocich pracovat, budou zastaveny dopisy, v lednu pak i návštěvy příbuzných a budete potrestáni.” Pracovalo se, a ještě i loni, od konce října místo zákonem stanovené osmihodinové pracovní doby — 10, 12, 14, 16 hodin. Proto také v době předvánoční bylo na lágrech a ve věznicích nejvíce úrazů. (Říkali jsme tomu “smrťákové údobí” podle smrtelných úrazů, k nimž docházelo zvláště na šachtách.) Někteří bachaři byli vášnivými stoupenci tzv. osmiček (osm hodin práce, osm volna, osm práce ve 24 hodinách po šest či sedm dní v týdnu a po čtyři týdny v měsíci). Osm hodin volna, určených pro spánek, bylo ale často přerušeno dozorcem, který vězně probudil: “Tak koukejte vstávat a mažte na brigádu” (práce zdarma mimo pracovní dobu), a když vězeň namítal, že dělá “osmičky” a že se potřebuje také vyspat, bachař to vyřešil: “Tak to si myslíte, že ty brambory pro vás budu škrábat já, a to uhlí skládat také já ? Koukejte mazat nebo vás dám k raportu.” Nikdo přece nemohl chtít na “panu veliteli”, aby pro vězně škrábal brambory. Spánek nespánek, na práci jsou vězňové. POŘÁDEK. — Jo, pořádek být musí — podle Švejka, a tak byl. Jenže ve světě dialektiků je všechno dialektické, i pořádek. Aby tedy byl pořádek, musel být nejdříve neno- řádek. “Filcungy” čili prohlídky. To přišla parta 30-50 ba- chařů na oddělení, každý vězeň musel z cely vystoupit na chodbu, kde byl střežen několika dozorci, abv se nic nedovoleného neschovávalo a oněch padesát bachařů zatím za přivřenými dveřmi cel “prohlíželo” ubikace. Stáli isme na chodbě a poslouchali: postele byly odtahovány od stěn, slamníky poshazovány tu a tam na zem, někdy rozpárány a sláma povyhazována, protože každý bachař má utkvělou nřed- stavu, že by ve vězňově slamníku mohly být ukryté nějaké letáky, vánoční kázání přinesené od vězňů-kněží, nebo jiná nedovolená četba, případně i předměty, jimiž by mohl pana velitele někdo omráčit a uprchnout, dokonce i zbraně. O tajných vysílačkách ani nemluvím, protože “těm zatraceným reakcionářům se nesmí věřit”. Samozřejmě, že i poličky na stěnách byly vyprázdněny tím, že jejich obsah byl naházen na podlahu, kde potom bachařské boty mezi kartáčky na zuby, mýdlem, cukrem, čajem, sklenicí koupeného sádla, dopisními papíry dokonaly dílo zkázy. V této “zábavě” nacházeli bachaři náramné předvánoční potěšení a možná i inspiraci. Jinak totiž není možné vysvětlit, jak se jim yždy mohlo podařit udělat z těch málo věcí, které na cele byly, takové “bikini”. My jsme často opravdu nevěděli, kde potom a jak začít s úklidem; nejlepší řešení by bývalo v takové situaci bylo, tu hromadu krámů zapálit. Ale to se nemohlo. Bachaři byli tak důkladní, že nejednou odtrhli i prkna v podlaze, což kdyby tam byl nějaký diversant? Když skončili “prohlídku” na celách, přišli na chodbu s “úlovky”; obyčejné to byly jen nějaké staré noviny a slovíčka angličtiny nebo němčiny, případně nějaké sešity s poznámkami z četby. Na výzvu, aby se přihlásil majitel, každý obyčejně mlčel, a tak dříve trestali kolektivně celou osádku světnice, kde tento “nebezpečný” materiál našli, teď — v posledních letech už kolektivně netrestali, ale zničili to, protože studovat nebylo nikomu dovoleno — s výjimkou ruštiny. “Fil- cung” byl na chodbě dokončen osobní prohlídkou každého vězně, který se musel vysvléci do naha a udělat na rozkročených nohách předklon, a “pan bachař”, který šel vzadu za vězněm se tak přesvědčil, že vězeň opravdu ani vzadu nic neukrývá. Dříve než vězeň dostal zpět své prádlo a šaty, “pan bachař” pečlivě prohmatal každý šev, protože i tam by mohlo být něco nedovoleného ukryto. Po “filcungu” se pak muselo uklízet a drhnout a čistit na ubikacích, na barácích, na chodbách, na dvorech, všude. Že to “páni bachaři” mysleli s čistotou doopravdy, je snad patrné z toho, že se na př. na táboře Vykmanov II. někdy 1952 nebo 1953 musely drhnout i vnější stěny dřevěných baráků — kartáčky na ruce a dokonce i kartáčky na zuby. Kdepak, čistota nade vše. STRAVA. — Byla lepší než jindy — protože kuchaři-věz- ňové se ve velké většině snažili dělat zázraky, a někdy se jim ty zázraky i podařily: jak jinak si vysvětlit, že z toho, co jim bylo přiděleno, mohli udělat to, že člověk ve vězení měl opravdu dojem, že je to trochu jiná a trochu lepši strava než jindy. Strava byla o Vánocích lepší také proto, že každý vězeň už dlouho před Vánocemi šetřil ze svého kapesného (devět procent z měsíční výplaty, s nimiž mohl volně nakládat, t. j. za ně nakupovat ve vězeňské kantině), aby si v kantině nakoupil nějakého uzenáče, cigarety, salám, sádlo, cukr, čaj, případně se někdy dostaly i sušenky, půl kila jablek, ruské ryby v rajském protlaku nebo tvrdé cukroví. Pane, to jsme si žili, když byla kantina plná takovýhle dobrot a když bylo dost táborových platidel. Jak asi teď ti chlapci, kteří tam ve vězení ještě jsou, jaké asi teď mají svátky, když ani pro civilní obyvatelstvo není dosti zboží v obchodech? ALE DOSTI. — Nechci vyvolávat lítost a povzbuzovat k obvyklé předvánoční sentimentálnosti. Nám je u plných stolů v této bohaté zemi dobře a proč bychom měli myšlence na naše nešťastné uvězněné lidské bratry ve staré vlasti dovolit, aby nám dala zhořknout štědrovečerní pokrmy. Ne- může-li někdo nebo neumí-li jim pomoci — a to právě oni potřebuji — proč bv si měl kazit Vánoce připomínáním zapomenutých. Vždyť oni mají, co — NECHTĚLI. Ať tedy alespoň my máme, co chceme mít: klid. JAROMÍR ZÁSTĚRA. BERWYN PRESS 3212-14 S. GROVE AVE. BERWYN, ILL. STanley 8-0204 LAD MEJDRICH majitel ryze české moderní tiskárny. Tiskařská odborná práce všeho druhu. OFFSET • LETTERPRESS • PROGRAMY VĚSTNÍK • 3 [pageend3]ČS. LID ZDRAVÍ USA. Na brněnské výstavě v září t. r. měl československý lid příležitost poprvé po dvanácti letech se podívat na Spojené státy alespoň skulinkou v železné oponě. Byl to první veřejný styk s námi od r 1950, kdy pražská vláda zavřela americkou knihovnu v Praze a Bratislavě. Jak se dalo očekávat, americká výstava, ač omezená na malý prostor v Pavilonu národů, měla sensační úspěch. Přirozeně v komunistickém tisku se čtenář nedočetl ani slůvka o tom, ale občané přece jenom promluvili, a to v knize návštěvníků. Je to velice zajímavé čtení, nad kterýmž se člověk zamyslí. Nadšení je téměř všeobecné, až na nepatrné výjimky a návštěvníci se předstihují slovy uznání. Nejčastěji se vyskytují slova: výstava je úchvatná, skvělá, překrásná, skvostná, ohromující, neuvěřitelná, nádherná, s technického stanoviska bezvadná, sensační. Někteří účastníci provolávají nám slávu: Bravo, Ameriko! Ať žije Amerika! A jeden dokonce připisuje: “Jste naší nadějí.” Většina si stěžuje, že výstava je příliš malá, aby příště bylo více brožur o životě ve Spojených státech. Lamentují, že pro velký nával nemohli si prohlédnout, co by chtěli: “Vaše výstava je malá, ale říká víc než celý Pavilon národů. — Chceme víc. Vraťte se brzo. — Příště přivezte filmy a mnohem víc brožur.” Jeden host dokonce je z Jižní Ameriky: “Vaše výstava je překrásná. Děkuji. Kata Konečná z Argentiny.” — “Předstihuje všechny představy.” — “Velmi cenné ukázky v malém prostoru.” “Je to obdivuhodné. Bravo, Ameriko. Polští studenti.” “Klobouk dolů před americkou technikou.” — “Můj největší obdiv platí Americe.” Mnozí děkuji presidentovi Kennedymu za jeho vzkaz, který byl rozdáván v prvých dnech výstavy, dokud zásoba nebyla vyčerpána. I to vyvolalo mnoho poznámek na př. “Děkujeme Vám za Vaše sympatie k malým národům.” “Nechť žije USA. Vaše výstava je velmi pěkná, i presidentův vzkaz. Přejeme Vám dalších úspěchů, zvláště na mírové konferenci.” Z opatrných poznámek je vidět, jak by si přáli říci více, i tak často prozrazují svou radost nad technickou vyspělostí Spojených států. Jeden dokonce si troufal napsat: “Telstar je statečný čin. Sověty jsou hodně pozadu.” Hned na to dodal komunista k poznámce předcházejícího hosta: “V krátkém čase vás ve všem překonáme.” Další host vyjádřil přání mnohých návštěvníků: “Přejeme vám mnoho štěstí ve zdolání vesmíru. Chceme, abyste předstihli Sověty.” O nesmělosti návštěvníků napsal jeden pisatel: “Mnoho němých pozorovatelů se pozastavilo u této knihy. Mnoho viděli, ale málo napsali. Proč? Asi, že se bojí.” K tomu hned připsal někdo druhý: “Souhlasím, má pravdu. Pište bez strachu a upřímně,,” ale sám již nic nepřipsal. Ovšem, že komunističtí prisluhovači si pozorně prohlédli výstavu, aniž se museli obávat následků za nepříznivou kritiku Ze tři set poznámek bylo celkem 18 nám nepřátelských. Obvčejně to vyvovalo nadšení předcházejícího hosta, kterého chtěl komunista svou zdrcující kritikou setřít a proto napsali: “Nechlubte se svou technikou a raděň nechte Kubu na pokoji.” — “Vaše výroba je sice velice pěkná, ale vaše politika bv také měla bvt taková.” — “Výstava není špatná, ale Sověty to maň lepší.” —• “Americký průmysl by měl sloužit míru a ne válce.” ■— K tomu připsal někdo tajně: “Ale náš taky.” — “Vážím si vašeho lidu a oceňou váš hospodářský úspěch, ale odsuzuii vaši zahraniční politiku. My chceme mír.” -—• Kdvž návštěvník napsal “Prvč s velkou.” ten po něm nás ujistil "Máte zcela mou svmpatii.” Jeden návštěvník napsal: “Výstava bvla dosti slabá.” Za to následuiící to hned vysvětlil: “Ten. kdo to napsal, je technicky úplný ignorant.” — "U vás máte to pěkné, ale u nás je to lepší.” (S tím by sotva souhlasili ostatní.) Jeden se ptá: “Proč je u vás nezaměstnanost?” a druhý chce vědět “něco o životní úrovni, ubytování a kultuře černochů” Svou inteligenci prozradil ten, kdo napsal: "Neukázali jste nic, co bychom neměli. Ty vole. Člověk se musí divit blbosti některých lidí.” V tom má pravdu, divíme se. Tři se pode- psali k výroku: “Děkujeme presidentovi za jeho poselství, ale nejlepším pozdravem by bylo, kdyby podepsal smlouvu o úplném odzbrojení.” Z těchto poznámek vidíme, jak podařilo se komunistické straně obalamutit své členy, že v nás vidi útočníky ohrožující mír a v Sovětech zachránce lidstva. Naštěstí je těchto slepých velice málo. Mnohem výstižněji vystihuje náladu lidu tento projev: “Zdravím vás, amerického dělníka a technika. S úsměvem podávám vám ruku a gratuluji vám. Dělejte vše pro mír a přátelství. Pro vás — jen lásku.” Několik návštěvníků vzpomíná svých osobních amerických přátel, které pozdravuje touto cestou: “Zdravíme krajany z Valašska. Nezapomeňte na starou vlast!” — “Pozdrav rodině Nejedlové ve státě Ohio” — “Zdravíme rodinu Mackovou. Mnoho zdraví od Jonhorsů. Rodina Blažkova.” — “Nejsrdečnější pozdravy rodině Pickotové v Clevelandě. Ať dopíšou z Řečice.” — “Pozdravy příbuzným v Detroit, rodině Komjaty.” — “Nejsrdečnější pozdravy mému rodišti, Flint, Mich.”----- “Procházka Frant., čís. 702, Rosice u Brna. Pro- sim, pište.” — “Pozdravy z Loučky.” Zvláštní pozornost si zaslouží připiš: “Zdravím touto cestou své bývalé dopisovatelky z doby předválečné, si. Willa Rose Shell a Miss Nell Rose. Nechť žije mír! Skromná překladatelka.” Proč neudává svého jména ona skromná žena? Proč se zdráhá se přihlásit? Jaký to stín leží na lidech! Je tu však jeden host, který se podpisuje, Frank Kumpa a dokonce věnuje nám báseň o přátelství a věrnosti. “Svět je veliký, svět je krásný, není nic nového ve světě, a také nic krásnějšího než stisk ruky přítele, zkoušeného a věrného. The Stars and Stripes farewell and so long!” Až na oněch 18 zabedněných komunistů, všichni návštěvnici projevují obdiv a důvěru k Americe. Z jejich slov vyzařuje touha po přátelství s námi, přátelství neskrývaném, a jejich srdce volá k nám: “Nezapomínejte na nás! Neopouštějte nás!” DOZVUKY PRAŽSKÉ VÝSTAVY. V létě se konala v Československu ještě jedna mezinárodni výstava a to jiného druhu a za jiného ovzduší: Mezinárodní výstava poštovních známek v Praze. Filatelistická výstava, bezvadně technicky připravená, byla však zamořena komunistickou propagandou a sloužila jenom komunistickým účelům. Ceny byly udělovány nikoli dle zásluhy, nýbrž dle komunistické důležitosti, Maďarsku, Sovětům atd. Spojené státy se též zúčastnily a dostalo se jim jen ústrku, což by nám mělo být poučením pro příště. Jak píše filatelistický časopis Linn, byl to komunistický podfuk od začátku až do konce. Velká pozornost byla věnována Kubě, dokonce byl vydán pamětní lístek oslavující přátelství Československa s Kubou atd. Karel Zahradníček z Clevelandu referuje v krajanském časopise “Nový Svět”, dle zprávy filatelisty E. Kehra, účastníka zájezdu. Výstavu zahájil sám president Novotný. “Jasná obloha se zatemnila množstvím vzlétnuvšich holubů, kteří zakroužili nad výstavištěm a pak letěli k domovům. Deset tisíc holubic ze všech států za železnou oponou mělo na noze v kapsulce pozvání k účasti a poselství míru.” Při vstupu do výstavního paláce byla výstava všech možných raket a družic a také model posledních družic, které kroužily okolo zeměkoule. President Novotný ztrávil dvě hodiny prohlídkou čs. pavilonu. Zvláštní pozornost věnoval výstavě Kuby, výstavu Spojených států však přešel bez povšimnutí. “Amerických vystavovatelů nebylo mnoho, asi 12 jednotlivců sběratelů. Za jiných poměrů by bvlo vystavovatelů mnoho, ale předpisy výstavního výboru byly takové, na které americký svobodný svět není zvyklý. Nesměly se vystavovat známky presidenta Masaryka, ani známky s hesly za 4 • VĚSTNÍK [pageend4]svobodu. Po oficiálním otevření výstava Spojených států se těšila největší pozornosti sběratelů, hlavně známky Project Mercury a Remingtonova známka s Indiány.” “Celá výstava byla financovaná státem, na rozdíl od dřívějších, kdy výstavy pořádal klub sběratelů. Reklama pro výstavu byla ohromná, ale ta země, která se vždy na výstavách těší největší pozornosti — Švýcarsko — scházela. V důsledku špionáže na čs. vyslanectví v Bernu, Švýcarsko oficiální účast odvolalo. Kdyby se příkladem Švýcarska řídil celý svobodný svět, nepřibylo by tolik tvrdé valuty režimu, který v nás vidí jen nepřátele.” “Právě tím, že komunistické Československo vydává tak obrovské množství známek, jeho kdysi tak velká obliba mezi americkými sběrateli upadla. Pomalu se ČSR. bude řadit k oněm nově utvořeným státům střední Afriky. Tyto státečky také velmi chytře útočí na kapsu sběratele. Stát, kde osmdesát procent lidu neumí psát, vydává barevně hýřivé známky, každý měsíc novou sérii.” Referát končí přáním nás všech: Doufejme, že příští výstava se bude konat v zemi, kde nebude sběratel omezován, co smí a nesmí vystavovat. K tomu dodáváme: Jak ubohý je režim, který se bojí malé poštovní známky. Marné jsou jeho snahy vnucovat lidu něco, co srdce národa zamítá. Tyto dvě výstavy jsou dokladem komunistických propagačních neúspěchů. Kdyby mohl československý lid nahlas projevit své mínění, zvolal by: “Kuba, Moskva ne —■ USA ano!” JAROSLAV NĚMEC: Čeští a slovenští lékaři v Illinois do r. 1909. Při studiu výročních zpráv lékařských a zdravotnických organisací v USA před r. 1909 jsem často nacházel typicky česká, či slovenská jména. Začal jsem si je poznamenávat a pátrat pak trochu po minulosti takových osob. Dnes mám seznam asi 400 lékařů, o nichž se domnívám, že byli českého či slovenského původu. Nejvíce jich bylo ve státě Illinois a New York, ale slušný počet se vyskytoval také v Ohio, Nebrasce, Texasu a Marylandu a jednotlivci byli roztroušeni všude. Pořídit úplný seznam českých a slovenských lékařů českého a slovenského původu v USA je ovšem vyloučeno. Staré záznamy málokdy mluví o jejich národnosti a tak jediným vodítkem zůstává jméno. Jméno samo ovšem není vždy nejspolehlivějšim měřítkem. My všichni víme, že mnozí Češi a Slováci máji jména německá nebo maďarská a naopak nejčeštější jméno ještě neznamená, že jeho nositelem je Čech. Stát Illinois byl pro české a slovenské lékaře v druhé polovici minulého století velmi přitažlivým, protože Chicago se stalo centrem naší immigrace. V r. 1896 byl počet českých lékařů v USA tak veliký, že v Chicagu se utvořila dokonce Czech-American Association of Physicians, jejímž presidentem byl Dr. Sixta. Tato organisace sice dlouho neexistovala, ale přece je jen zajímavým dokladem toho, jak velký počet našich lékařů ve Státech musil existovat, když se odvážili založit vlastní organisací. V tomto článku uvádím 55 jmen lékařů, kteří vesměs provozovali lékařskou praxi ještě počátkem tohoto století. Domnívám se, že všichni byli aspoň českého původu, ale potřeboval bych potvrzeni nebo vyvrácení svého názoru staršími krajany, kteří leckteré z nich znali osobně, nebo aspoň z doslechu. Co mne zajímá u těchto osob je zjištění, zda měli účast v krajanském životě, zda mluvili česky či slovensky, či zda si aspoň (jako druhá nebo třetí geenrace) uvědomovali svůj původ. V krajanském tisku převládá názor, že v druhé půli minulého století se do USA stěhovali jen dělníci a rolníci. Jak je vidět z toho, co jsem řekl, není tento názor tak zcela správný. Českých a slovenských lékařů se přistěhovalo do Ameriky poměrně hodně. Jiná ovšem je otázka, zda a jak se uplatňovali v našem národním životě v této zemi! Budu velmi zavázán každému, kdo mi pomůže objasnit situaci či vylíčit některou z osob v seznamu. Splníme tím dvojí úkol: jednak zachytíme kus sice nedávné, ale takřka zapomenuté historie a pak můžeme zhodnotit do jaké míry čeští a slovenšti lékaři přispěli k obrodě medicíny, která v USA vlastně začala rokem 1910. Stephen S. Barat, studoval na pražské universitě a tam dosáhl doktorátu medicíny. V Illinois obdržel licenci k provozování praxe v květnu 1903. Ordinace: 9154 Commercial Ave., Chicago. Carl Beck, nar. 1864, studoval na pražské universitě a tam byl také promován na doktora lékařství r. 1889. O rok později obdržel již licenci v Illinois. Ordinace: 92 State St., Chicago, Ill. Byl také v Chicagu profesorem chirurgie a Pathologie. Julius Buzik, studoval na vídeňské universitě, kde také promoval r. 1885. Povolení k praxi obdržel již r. 1887, ale v Chicagu se připomíná jako lékař teprve r. 1892. Ordinace: 829 Milwaukee Ave., Chicago, Ill. Edmund H. Chloupek, studoval na Chicago Medical College, kde také obdržel r. 1889 lékařský diplom. Ještě téhož roku získal povolení k praxi. Ordinace: 709 Milwaukee Ave., Chicago, 1097 W. North, Chicago, 2102 N. 24th Ave., Chicago. James F. Chvatal, studoval na Rush Medical College a tam ziskal r. 1893 lékařský diplom a povolení k praxi. Ordinace: 1593 W. 22nd, Chicago. Alfonso C. Czibulka, obdržel lékařskou licenci v Illinois r. 1891. Praktikoval ve Warren (Jo Davies County), Ill. Edward G. Domansky, studoval v Long Island College Hospital, Brooklyn, N. Y., a tam obdržel diplom r. 1887. V Illinois obdržel licenci k praktikování v r. 1890. Ordinace: 1056 Milwaukee Ave., Chicago. Joseph W. Dostal, studoval na Rush Medical College a tamtéž získal diplom v r. 1892. Ordinace: 70 Dearborn, Chicago. Wenceslaus J. Dworak, studoval na Rush Medical College a ziskal diplom i licenci v r. 1896. Ordinace: 1540 West 22nd, Chicago. Bohumír Dvorský, studoval medicínu na College of Physicians and Surgeons (ve Filadelfii?) a získal diplom i licenci r. 1902. Ordinace: 584 Center Ave., Chicago, Ill., 1800 Fisk Street, Chicago. Gustavus A. Fischer, studoval na pražské universitě a tam získal doktorát r. 1871. Licenci v Illinois obdržel r. 1877. Ordinace: 800 West 12th St., Chicago, 288 West 12th St., Chicago. Fred Formaneck, studoval na Rush Medical College a v r. 1887 získal jak doktorský diplom, tak licenci k praktikování. Ordinace: 372 W. 18th St., Chicago, Ill. John Habenicht, studoval na pražské universitě a tam získal doktorát v r. 1864. Ze záznamu není jasno, kdy přijel do USA a kdy získal v Illinois povolení k praxi. V r. 1909 měl ordinaci na 4800 Loomis St., Chicago, Ill. Karl Herz, nar. r. 1860, studoval na pražské universitě a tam obdržel doktorát medicíny r. 1884. V Illinois obdržel povolení k praxi patrně těsně před r. 1909. Ordinace: 2128 Cleveland Ave., Chicago, Ill. Maximilian John Hubeny, studoval medicínu v Chicagu a obdržel povolení k praxi r. 1906. Ordinace: 593 Wellington, Chicago, Ill. Frank J. Jirka, nar. 1857 v Čechách, studoval medicinu na Rush Medical College v Chicagu a v r. 1880 získal jak diplom, tak povolení k praxi. Ordinace: 631 S. Center Ave., Chicago. — Jeho syn stejného jména začal praktikovat v r. 1910, byl universitním profesorem a ředitelem Department of Public Health of the State of Illinois. VĚSTNÍK • 5 [pageend5]Matthew Karasek, studoval medicínu v Chicagu a v r. 1908 získal jak diplom, tak licenci. Působil pak jako lékař v Cook County Hospital, Chicago. H. J. G. Koren, obdržel povolení k praktikování medicíny v Illinois r. 1877. Neuvádí se, kde studoval, ani kde v Illinois praktikoval. Opustil stát (či snad zemřel?) před r. 1902. F. Kosch, obdržel povolení k praxi v Illinois v r. 1874. Ordinace: 180 West 12th St., Chicago, Ill. Albert C. Kubíček, studoval v Chicagu a získal diplom i povoleni k praxi r. 1899. Ordinace: 1758 West 12th St., Chicago, Ill. Byl profesorem chirurgie a chirurgické anatomie na místní universitě. V r. 1903 se připomíná jako profesor porodnictví na Bennett College of Eclectic Medicine and Surgery, Chicago. Max Kuznik, obdržel povolení k praxi v Illinois v r. 1903. Byl to patrně známý a zkušený lékař, protože ještě téhož roku se stal ředitelem oddělení anatomie na Herring Medical College a současně profesorem anatomie na Jener Medical College. V r. 1909 byl profesorem klinické diagnostiky a duševních chorob na 3 lékařských školách v Chicagu. Ordinace: 118 Oak St., Chicago, Ill. Charles J. LaHodney (!), nar. 1879, studoval v Chicagu a získal jak diplom tak povolení k praxi v r. 1902. Ordinace: 11100 Michigan Ave., Chicago, Ill. Wenzel Majeski, studoval na eklektické lékařské škole a obdržel povolení k praxi v Illinois v r. 1881. Praktikoval v Chicagu. (Pokračování na str. 11.) SLOVO VĚRNÝM I NEVĚRNÝM ČECHŮM— (Pokračování z str. 1.) Píšeme své poselství věrným i nevěrným Čechům, kteří obývají svou starou vlast za mořem: těm, kteří obětují volnost, majetek i životy, aby udrželi ve svém národě plamen svobody, lidskosti, pravdy a práva, i těm, o kterých se dovídáme ze statistik o stoupajícím alkoholismu, rozvodech, i těm, kteří jenom chtějí “mít se dobře” a skládají “na Spartaka”. Píšeme věrným i nevěrným Čechům v této nové vlasti: těm, kteří obětují čas, práci a peníze, aby zabezpečili demokracii této zemi a vrátili ji Československu, i těm, kteří se jenom ženou za dolarem a pro poslání národa mají jen lhostejnost nebo úsměšek, i těm, kteří se už k svému původu ani znát nechtějí. Píšeme své poselství všem Čechům na celém světě, ať jsou kdekoliv: každý z nich svůj život převzal od někoho, kdo přispěl svým dílem k tomu, aby Československo mohlo plnit své poslání: snad padl na zásekách v pohraničních hvozdech v prvních zábřescích naší historie; snad mával cepem v řadách Božích bojovníků; snad trpěl za to, že posílal za Rakouska děti do české školy; snad bojoval v legiích, strádal v koncentračním táboře, or- ganisoval odboj proti komunistům. Všem, věrným i nevěrným, je třeba připomenout: Lidstvo potřebuje, aby tento houževnatý a neúmorný národ v srdci Evropy stál se všemi svými silami, ve všech svých členech, na straně svobody, lidskosti a spravedlnosti. Ideál, který se dějinami stal smyslem naší národní historie není už jen českou otázkou. Je dnes otázkou celého lidstva. Své povinnosti neute'eme — za selhání budeme platit my ■— nebo naše děti, kdekoliv na zeměkouli. Tato povinnost je žít svůj život pod zorným úhlem věčnosti a uskutečňovat jeho smysl opravdově a střízlivě každým svým počinem. Ne česká kuchyň, ne české kroje, ne česká hudba, ba ani ne český jazyk, ale toto je podstatou a odkazem české národní tradice: život pod zorným úhlem věčnosti, který někdy znamená všední, drobnou, neustávající a ubíjející práci našich buditelů, někdy znamená mučednictví a smrt; někdy znamená hrdinství a vítězství husitů a legionářů; někdy znamená velikost našich vůdců; ale ať jsou jeho vnější projevy jakékoliv, vždycky je sebeobětováním a pokornou službou spravedlnosti a pravdě. ANI MNICHOV ANI WESTFÁLSKÝ MÍR— (Pokračování z str. 2.) vit hlasem svobodných a neustrašených občanů a budeme jim připomínat význam a cesty skutečné a pravé plné svobody. A do svých vlastních řad nepřestaneme hlásat, že studená válka s komunismem neskončila a že v ní byla vyhrána jen jedna velká bitva. Ke konečnému vítězství ve studené válce potřebujeme svornost a jednotu všech krajanských sil a potlačení osobního spekulanství a falešného velikášství. Z OBLASTÍ a o d bo č ek . ODBOČKA T. G. MASARYKA V LOS ANGELES, CALIF. V neděli, dne 9. prosince 1962, konala odbočka svoji řádnou valnou výroční schůzi. Poctivá, cílevědomá práce časem se všady projeví a přinese ovoce. Krajanským tiskem tou dobou probíhají ankety o poměru mezi starousedlíky a nově přišlými emigranty. Chcete-li se přesvědčit, že tento poměr dovede být srdečný, upřímný, že se naši krajané nejen navzájem respektují, mají vzájemnou úctu k sobě a “last but not least”, že z obou předcházejících vyrostla mezi nimi i opravdová krajanská bratrská láska, měli jste se přijít podívat na valnou hromadu odbočky Tomáše G. Masaryka v L. A. Účast na valné hromadě byla důstojná výroční přehlídce práce, doba předvánoční se projevila i dvěma krásně vyzdobenými vánočními stromečky a těch dárků co bylo pod nimi. V prvé části odpolední schůze předseda Láďa Erban uvítal četné nově příchozi hosty, krajany, kteří se sem na západní pobřeží přestěhovali a stali se našimi novými členy. Byli to Vlasta a Václav Seibertovi, manželé Lewinovi, kteří ještě před několika měsíci žili v Praze, manžel Američan a jeho čs. manželka, manželé Nekudovi, (br. Nekuda byl předmětem našeho blahopřání, byl zvolen starostou Sokola pro příští období a Sokol v Los Angeles jako organisace vstoupil do naší odbočky jako nový člen), manželé Sarasovi, paní Milena Sarasová hraje na klavír a zpívá, profesor Korec s paní, prof. Korec nám zahrál vánoční naše koledy po schůzi, Marie a Nina Karpuškinovi a Ing. Tomáš Ráček přišli znovu mezi nás a manželé Košťáloví, naši milí spolupracovnici ze San Bernardína, nás přišli pozdravit na valnou hromadu. Tajemník přečetl došlé dopisy, především dopis předsednictva ČSNRA v Chicagu a podal zprávu o těch, jež vyřídil. Br. Frank Vykydal s Louis Hessem, jenž se, bohudíky, pozdravil a mohl se vrátit k práci v odbočce, podali shodné zprávy o situaci finanční, končíme rok se slušnou hotovosti, i když jsme si naložili úkolů, jako málokterá jiná organisace, také české rozhlasové vysílání týdně půl hodinku. Bylo usneseno poděkovat sestře Smeadové za její práci a protože odchází z L. A. dát ji na památku dar, jenž ji nás bude připomínat. A pak předseda Erban předal slovo tajemníku Bohumilu Smutn:kovi, který přednesl obsáhlou výroční zprávu, již uveřejníme zvlášť a pak předseda doplnil tuto zprávu svým výkladem. Vykonalo se tu v Los Angeles kus záslužné práce národně-uvědomovací, jako podporv a příspěvky za léta, jež máme za sebou, naše odbočka vyplatila víc než $10.000, jež krajané ovšem ze svých kapes s příkladnou obětavostí naskládali, jenom za poštovné za balíky s šatstvem, jež sestra Smeadová doslova sama odnesla na poštu činilo 1.186 dolarů a byly to tisíce liber potřebného šatstva pro naše uprchlíky, vystavili jsme 285 affidavitů pro ty, kdož chtěli emigrovat do USA, záruční listiny, obstarali pracovní kontrakty, na tom se podílela znamenitě Mařenka Lindnerová, spoluúčastnili jsme se na všech výročních bazarech krajan6 • VĚSTNÍK [pageend6]ských spolků, také na posledním letos, kde sestra Smeado- vá sama stržila ve vlastním stánku odbočky $134.00, a je s oprávněnou hrdostí za nás předala bazarovému výboru, bylo to o $60.00 víc než loňského roku. I tady naše české vysílání se osvědčilo. Br. Vykydal podal zprávy finanční, jež budou vypracovány také zvlášť pro uveřejněni. A pak předal br. Erban kladívko sestře zakladatelce naší odbočky Emmě Smeadové, staří úředníci opustili svá místa a tato místa zaujali členové nominační komise, sestry Božena Jelínková a Frances Pekárková spolu s br. Miroslavem Stříbrným, legionářem od Zborová a Bachmače. Předsedající zhodnotila práci odstupujícího výboru, jemuž bylo uděleno absolutorium. Pak nominační komise předložila svůj návrh na nové předsednictvo odbočky pro příští rok s tím, že je na členstvu, aby vedle tohoto návrhu uvažovalo o tom, koho navrhuje členstvo samo. Předseda i tajemník, účetní i pokladník, dali své funkce k disposici s prosbou, aby byli nahraženi novými lidmi, ale členstvo toho nedbalo. Opakujeme, volba, jež byla jednomyslná, byla manifestací krajanské úcty, lásky, důvěry a oddanosti k dosavadnímu vedení, jež si dovedlo najít cestu k srdci krajanů v L. A. A tak budeme mít v příštím roce tento výbor odbočky TGM v L. A.: Předseda, Ladislav Erban; místopředseda, Alois Jelínek; místopředsedkyně, Růženka Rysová; tajemník, Bohumil Smutník; účetní, Frank Vykydal; pokladník, Louis Hess; organisátorkou byla zvolena houževnatá pracovnice Božena Jelínková, revisory účtů Joe Šeda a Milan Rys, vý- běrčí příspěvků byla zvolena B. Donátová, vládnout kuchyní se spolupracovnicemi bude i nadále neúmomá sestra Albie Hessová. Mohli nově zvolení funkcionáři nepřijat kteroukoliv z těchto funkcí, pro něž byli zvoleni, po takové výroční volbě i když jsou si vědomi kolik práce je v novém období očekává? Předseda poděkoval za všechny a hned jsme se dali do práce. Na jaře uvedeme společně se Sokolem operetu hudebního skladatele Eduarda Ingriše, jenž ji sám nacvičí, Jiří Peřina a Karel Fink se ujali úkolu zařídit přípravné práce. Operetu Josefa Stelibského uvedeme později. Budeme pokračovat v započatém vysílání české půlhodinky, která se obecně líbí, má vysokou úroveň co do stránky programové, bojuje za nás nesmlouvavě s mezinárodním komunistickým spiknutím, za zachování svobod Ameriky a znovunabytí svobody pro naši starou vlast a učí naše lidi, nebo obnovuje v jejich paměti znalost krásné řeči mateřské, pro nás nejkrásnější řeči na světě. Protože podporujeme všecky dobré snahy národní, ať přichází odkudkoliv, rozhodli jsme se věnovat $10 00 jako příspěvek Národnímu Svazu Českých Katolíků v USA, jenž připravuje rozsáhlé oslavy 1100-letého příchodu výročí slovanských věrozvěstů sv. Cyrila a Methoděje na Moravu — roku 863. Jde o to v rámci těchto oslav vybudovat trvalý pomník na tyto soluňské bratry — zakladatele našeho jazyka spisovného, v národní svatyni Mariánské ve Washingtonu, D. C., jež bude před statisíci návštěvníky propagovat naši starobylou kulturu národní. Sestry Frances Pekárková s Boženkou Donátovou za doprovodu prof. Korce zazpívaly “Tichá noc, svátá noc’’ a spolu s ostatními naše nejpopulárnější koledy vánoční a pak byly rozděleny dárky. A pak naše sestry pohostily všechny účastníky do zlata vypečenými vánočními krocany, byly koláče a bábovky, mákový a jablkový závin a radost z podniku, dobře připraveného a dobře provedeného. Byla to odměna věrným členům a členkám za práci uplynulého roku. Na nich leží tíha naší uvědomovací práce národní na Zlatém západě. S přáním klidných a spokojených vánočních svátků a hojnosti zdraví, zdaru a spokojenosti a radostného uspokojení z díla dobře konaného, všem našim členům a členkám, ústředí v Chicagu, všem ostatním odbočkám ČSNRA v USA a čtenářům těchto listů zakončujeme tuto zprávu ze slunné Kalifornie. Bohumil Smutník. CHICAGSKÁ OBLAST ČSNRA. V měsíci prosinci konají odbočky výroční schůze a volby úředníků. Končíme rok a zahajujeme nový při plné práci, s velkým programem. Chicagská oblast v každém podnikání podporuje akce úřadovny, takže výkaz roční činnosti je obsáhlý. Z velkých podniků je to lednový ples, v dubnu účast na sjezdu ČSNRA, Lidice, pak rychle za sebou Captive Nations a Československý den, akademie 14. září, 28. říjen, v listopadu bazár Holiday Folk Fair. Členové odboček vždy přispívají obětavě svou prací, hospodyňky pečivem a dary, takže každý podnik byl skutečné úspěšný. Mimo to zúčastnili se členové velmi zdařilých večírků pořádaných úřadovnou, t. j. přednášky prof. Hlavatého se vzpomínkou k 7. březnu, večírku na počest prof. Jacobsona a na podzim večírku na uvítanou prof. M. Součkové při zahájení českých kursů na Chicagské universitě. Když k tomu připočteme schůze s programem každý měsíc odb. Mistr Jan Hus, tři filmové večery odb. Západní předměstí a několik filmových večerů odb. Milady Horákové, přednáška Dr. Schwarzenberga v odb. Česká Kalifornie, jeví se nám úctyhodný výkon pilného členstva. Snad jedině pokulháváme v získávání nových členů. Rosteme, ale pomalu. Zvete hosty na naše podniky a seznamujte je s naší činnosti, abyste je získali pro naši práci. Příštím našim podnikem je XII. ples v sobotu večer, dne 12. ledna, v sokolovně Havlíček-Tyrš na Lawndale Ave. u 26. ulici. Staňte se sponsorem plesu ($5.00 a výše). Za zaslaný obnos pošleme Vám 2 volné vstupenky na ples a Vaše jméno uvedeme v seznamu tanečniho pořadu. Též si zakupte štěstěnky za $1.00. Na plese předtančí skupina mládeže Čs. ženské národní rady v exilu. V úřadovně plesový výbor se již pilně připravuje, aby ples byl společenským večerem, na který budou účastníci rádi vzpomínat. Poslechněte si čtvrthodinku Chicagské oblasti na rozhlase manželů Faltových, každé úterý, od 7 do 7:15 večer, na stanici Denemarkově. V minulém měsíci promluvil prof. K. B. Jirák o svých zajímavých dojmech z cesty po Evropě. Hlaste zprávy svého spolku a odbočky u tiskového výboru u br. Bulína neb v úřadovně. Koncem února odjíždí na tři týdny výprava ČSNRA na Floridu. Naše výpravy staly se velice populární. Přidejte se k nám a dopřejte si té radosti z krásného zájezdu. PĚVECKÉ SDRUŽENI DVOŘÁK ve Washington, D. C., které je autonomní součástí washingtonské odbočky ČSNRA, konalo dne 9. prosince valnou hromadu a svěřilo své vedení pro příští rok do rukou šestičlenného výboru, který vede br. Dr. Jaroslav Němec. Funkci sbormistra převzal opět obětavý br. Jan Klimeš. Sdružení připravuje několik koncertů a zřizuje hudební kroužek. Vzalo si za úkol propagovat čs. zněv a hudbu a je ochotno pomoci především našim krajanským organisacím v jejich programech. Chcete-li potěšit své členstvo i své příznivce zpěvy své domoviny, napište n^! Zjistíme Vám podmínky, za jakých by se to dalo uskutečnit. ODBOČKA “JAMES HOVORKA” V ST. PETERSBURG, FLA. Dne 16. prosince pořádáme vánoční zábavu. K večeři bude předkládán krocan se vším příslušenstvím. Zábavy po novém roce, dle usnesení výboru budou opět konány první a třetí neděli v měsíci, až do konce dubna. Výroční schůze odbočky bude konána někdy v měsíci lednu. Na přímluvu ses. předsedkyně Heleny Hovorkové byl povolen obnos $100.00 American Fund for Czechoslovak Refugees, k čemuž sestra Hovorková přidala $50 00 Dále povolen obnos $50.00 Národní radě žen svobodného Československa. VĚSTNÍK • 7 [pageend7]S politováním jsme přijali zprávu o úmrtí členky ses. Magdaleny Němečkové, která skonala v Chicagu. Manželé Němečkovi pilně navštěvovali naše podniky a činnost odbočky všemožně podporovali. Hlášeno též onemocnění ses. Anny Žákové, která sice je doma z nemocnice, ale je dosud upoutána na lůžko. Přejeme ses. Žákové brzké uzdravení. Poslední zábava odbočky, konaná dne 2. prosince, se nesla v přátelském duchu a vzájemném veselí, což rádi zaznamenáváme. Nazdar! Chas. Jahoda. MASARYKOVO SDRUŽENÍ V OWOSSO, MICH. Ke sklonku r. 1962 posiláme zprávu o činnosti Masarykova sdruženi v Owosso, jehož členové společně s taneční skupinou vykonali kus dobré práce nejen v krajanském prostředí, ale také pro americkou veřejnost. Sdružení konalo pouze 3 členské schůze a 1 volební. Naproti tomu však jsme se zúčastňovali podniků hlavně s naší taneční skupinou, která vystupovala pod jménem Czechoslovak Dance Group, Owosso. Skupina čítá 40 členů, z toho 24 dospělejší mládeže a 16 dětí. Považujeme za velmi důležité udržovati tuto mládež, protože pomocí její budíme zájem naši krajanské veřejnosti. Dokladem toho je několik podniků za pěkné účasti našich krajanů. Činnost zahajujeme vždy v jarních měsících vzhledem k tomu, že v zimní době nemáme vhodné místnosti. Prvním veřejným vystoupením je tradiční pouť u sv. Antonička, která přivábí krajany až z dalekého okolí. Letos však naši mladí zahájili v měsíci květnu a to na Michigan State University v Lansing, kde každým rokem je Mezinárodní den studentstva. Zásluhou členů skupiny ses. Elaine Martinkové a Tom Bradleyho, kteři jsou studenti na této universitě, zastupovali jméno Czechoslovakia. Vypomáhala jim Carol Fornusková, která ještě však není na universitě. Předvedli naše národní tance v odpoledním i večerním vystoupení. K radostnému překvapení přítomných krajanů, umístili se tito naši mladí tanečníci na druhém místě mezi 18 národy a získali putovní cenu. Početná účast na Moravském dnu v Chicagu byla pěkně organisována a přispěla jistě k pěknému vystoupení. Vystoupení v St. Louis pro americkou veřejnost bylo velmi zdařilé. Přispěli jsme také na Československém dnu samostatným Stánkem Michigan. Oblíbené Dožinky, které pořádá každým rokem okrsek ZČBJ, byly rovněž obohaceny programem našich tanečníků. Elaine Martinková, Carol Fornusková a Tom Bradley získali putovní cenu na Mezinárodním dnu studentstva v Lansing. V den 28. října pořádalo Masarykovo sdružení v Owosso’ vzpomínkovou slavnost za účasti br. J. Zástěry. Zde rovněž naši mladí v programu přispěli v části české i anglické. Možno řičí, že práce s naši mládeží se nám daří a za daných okolností je to jediná možnost jak udržovati naši krajanskou veřejnost pohromadě. Před svátky vánočními koná Sdružení sbírku ve prospěch dětí československých uprchlíků, kterou pak zasíláme Radě žen svobodného Československa. Ku konci naší zprávy rádi vyzdvihujeme spolupráci našich sester, hlavně z okolí Bannister a Elsie, které za účasti sester z Owosso konají kus záslužné práce. Byli bychom nevděční, kdybychom se nezmínili o vedoucí taneční skupiny ses. S. Čechové, která se tolik věnuje naší mládeži nejen pro tanec, ale i zpěv. Také náš muzikant-harmonikář Eda Fornusek z Bannister věnuje mnoho času pro zkoušky a doprovod při vystoupení. Za jeho spolupráci věnovalo mu Masarykovo sdružení velkou fotografii všech tanečníků s podpisy jejich i rodičů. Krásný obraz, vložený v národní motivy byl mu předán při večírku, jehož se zúčastnilo přes 80 hostí v domě našich obětavých pracovníků manželů Gazdových v St. Johns. Organisací a přípravy k vystoupení při různých podnicích řídí předseda Masarykova sdružení br. Tony Čech. Do příštího roku chystá Masarykovo sdružení několik podniků, z jejichž výtěžku hodlá financovati zájezdy taneční skupiny, která má již dnes několik pozvání k hostování. I. ODBOČKA ČSNRA NA LONG ISLAND, N. Y. Po prázdninové přestávce zahájila odbočka svou pravidelnou činnost. Na první členské schůzi dne 16. září bylo vzpomenuto 25. výročí T. G. Masaryka; br. Čestmír Maňhal recitoval báseň Jar. Seiferta “14. září”. Od samostatné oslavy L. I. odbočka upustila, aby nekonkurovala dvěma současným oslavám na Manhattan pořádaným. Mimo to byl na schůzi předveden mimořádně krásný barevný film o “zlatých dolech Šalamounových”, který v Habeši pořídil p. Zelenda. Komentář k filmu přednesl br. Čapek. Dne 1. října konána členská schůze s programem pouze administrativním. Dne 5. listopadu byla členská schůze zakončena debatou na thema: Jak mluvit s komunisty? Úvodní slovo k debatě přednesl br. Vratislav Bušek. Dne 2. prosince uspořádala L. I. odbočka programově i finančně neobyčejně úspěšnou “mikulášskou zábavu pro mládež i dospělé”. Na schůzi dne 10. prosince bylo usneseno věnovat z výtěžku této zábavy $200.00 ve prospěch ústředí ČSNRA v Chicagu. Na této schůzi pak byl zvolen jednomyslně nový výbor I. odbočky ČSNRA na Long Islandu: předsedou br. Vratislav Bušek, I. místopředsedou br. Hynek Mařas, H. místopředs. br. Jan Svoboda, jednatelkou ses. Alice Lexová, pokladníkem br. Karel Vrážel, předsedou zábavního výboru br. Fr. Havlík, zapisovatelkou ses. Milada Kováč-Raška. Za revisory účtů zvoleni p. H. Mařas a Fr. Havlík, za delegáty do Východní oblasti ČSNRA br. a ses. V. Bušek, M. Vác- lavková, H. Mařas, M. Mařasová a Fr. Havlík. Pro pokročilost času musela být ohlášena přednáška br. J. Hanuše Lexy o uplatnění pohledávek čs. krajanů proti německé říši odložena na schůzi lednovou. Dosavadní činnost poprázdninová se rozvijí tak silně, že lze právem očekávat, že rok 1963 bude při nejmenším stejně úspěšný, jako byl rok 1962. PITTSBURGH, PA. Czechoslovak Room Committee na universitě Pittsburgh po šest let pořádá pravidelné přednášky každý měsíc od září do května. Naše committee je jediné, které tak činí z osmnácti národnostních výborů na universitě, a to zásluhou známého národního pracovníka Dr. Vojtěcha Andiče, předsedy programu. 8 • VĚSTNÍK [pageend8]Přednáška dne 14. prosince v krásném sále Foster Memorial Hall byla jedna z nejlepších a ač bylo mizerné po- časy byla velice dobře navštívena. Silnice na mnohých místech byly ledovaté jako sklo, zima den před tím 5 stupňů pod nulou a přece se sjeli návštěvníci z celého okolí Pittsburghu, z Monossen, McKeesport, Charleroi, Ford City, Homestead, Munhall, Wilkinsburg, Irwin, McCandels Township atd. Těžko je všechny vyjmenovat. Přednášel Don Shaw na théma “Czechoslovakia Tom Between Two Worlds” a doprovázel svou přednášku barevným filmem, natočeným r. 1959. Bedlivému pozorovateli nebylo ani třeba slov přednášeče, každá tvář byla sama sebou ukázkou, jak mnoho hořkosti se skrývá v srdci každého jednotlivce. Úsměv se objevuje jenom na dětských tvářích, neví a nechápou ještě, jaké otroctví je čeká v budoucnosti. Jsme jisti, že film a přednáška otevřela mnohým Američanům oči co komunismus znamená. Bylo by záhodno, aby každá skupina československého původu po celé Americe si zajistila přednášku Mr. Shawa, v prvé řadě sokolské jednoty, ČSA, katolické spolky, zkrátka všichni, kterým záleží nejen na nové vlasti, ale i na spravedlnosti a svobodě lidstva na celém světě. Krajanský výbor v Clevelandu ČSNRA. Byl jsem pověřen, abych Vám tlumočil jménem našeho Krajanského výboru i jménem všech bratří a sester mnoho zdaru a úspěchu ve Vaši činnosti, jejíž veliký význam a důležitost všichni oceňujeme. Rudolf Peřina, pokladník. Přiložen check na $200.00. VÝPRAVA ČSNRA NA FLORIDU. Tak jako loni, vyjede výprava ČSNRA koncem února zvláštním busem a vrátí se po 3 týdnech do Chicaga. Přesný den odjezdu nelze ještě stanovit, zajímáte-li se o zájezd napište si do úřadovny, 4125 West 26th St., Chicago 23, budou Vám sděleny podrobnosti v krátkém čase. Bus bude účastníkům k disposici každý den k vyjížďkám, výprava navštíví nejznámější a nejkrásnější místa Floridy a ovšem krajanské zábavy. Ubytována bude v moderních motels a hotelích. Hlavní zastávky jsou v St. Petersburgu, kde se výprava zúčastní večírku naší odbočky “James Hovorka” a v Miami, kde se výprava zdrží nejdéle a zúčastní se velkého koncertu v Bayshore parku, pikniku v Crandon parku a TGM oslavy dne 10. března ke konci svého pobytu. Cestujete bezstarostně, v moderním pohodlném autobuse, o vše je postaráno, aby Váš pobyt byl co nejpříjemnější, abyste viděli co nejvíce za výhodnou cenu. Každou výpravou roste nám počet spokojených účastníků, kteří rádi vzpomínají na krásné dny ať to bylo na kanadskou cestu a výstavu v Seattlu, na Hot Springs nebo na Floridu. Všude se seznámili s krajany na přátelském večírku a že i vzdálení krajané na ně mají milé vzpomínky dokazuje korespondence z mnohých měst Spojených států i Kanady. Z koncertu české hudby v Bay- front parku, Miami, Fla., v březnu 1962. Na obrázku jsou členky Čsl. dámského klubu a Amerického- československého klubu v Miami, mezi nimi pí. Eunice Novák-Hla- díková, sólistka, pí. Annette Ma- counová a Emilie Welclová. MASARYKŮV FOND SVOBODY. Upřímně děkujeme všem dárcům, že svým darem uctili památku presidenta Masaryka a hmotně přispěli, abychom mohli pokračovat v práci v jeho duchu. Crandall, Mary, Brookfield, Dl...........................................$1.00 Danes, Mr. and Mrs. Z. F., Mercer Island, Wash...........2.00 Drahoš, Martin, Miami, Florida ...................................... 1.00 Abraham, John, Cedar Rapids, Iowa............................... 2.00 Hochnerovi, New York, N. Y............................................. 1.00 Bartak, Joseph Paul, Savannah, Ga.................................. 5.00 Formánek, Josef, Flint, Mich............................................. 1.00 Kocourek, John J., North Riverside, Ill............................ 5 00 Pávek, Wm. J., New York, N. Y........................................ 5.00 Macháčková, Františka M., Detroit, Mich........................ 5 00 Večeřa, Mrs. Tom, Crowell, Texas .................................. 2.00 Vrána, Marie, Los Angeles, Calif....................................... 1.00 Procházka, Mrs. A., Goshen, New York ........... 2.00 Uttler, Václav, Glendale, Calif........................................... 2.00 Vrubel, Charles, Oneida, New York................................. 2.08 Horáček, J. F., Titusville, Fla........................................... 1.00 Filipi, Antonin, New York, N. Y....................................... 5.00 Budilovský, Frank J., Cicero, Ill....................................... 1.00 Fullerton, Mrs. George H., Hendersonville, N. C...........5.00 Bauer, R., Chicago, Ill......................................................... 100 Mudra, Mr. and Mrs. Frank M., St. Paul, Minn.............5.00 Nevlud, Frank Masontown, Pa........................................... 5.00 Prokůpek, Ernest, Poughkeepsie, N. Y...............................5.00 Mechúra, Jan A., Houston, Texas .................................... 5.00 Psaydl, Mrs. Rose, Beloit, Wis........................................... 5.00 Sedláček, Mrs. Josephine, Berkey, Ohio ......................... 5.00 Studnička, Joseph, Detroit, Mich........................................ 5.00 Zguris, Maria K., Greenfield Center, N. Y..................... 5.00 Yanik, Charles, Porter Corners, N. Y............................... 1.00 Plzak, Frank B., Oak Park, Ill........................................... 5.00 Miller, Mr. and Mrs. Joseph, Brighton, Mich....................5.00 Němec, Dr. Ludvik, Braddock, Pa.................................... 5.00 Žitný, Anna, Dearborn, Mich.............................................. 5.00 VĚSTNÍK 9 [pageend9]Drtina, Mrs. Frances, Richmond, Va................................ 5.00 Tudor, Mr. and Mrs. Ľubo, Libery, N. Y........................ 5.00 Frus, Pauline, St. Charles, Mich. ..................................... 2.00 Frederick, Charles, Hollywood, Calif................................ 2.00 Flanagan, Matilda, New York, N. Y................................ 2.00 Formánek, J. F., Clearwater, Fla.................................... 2.00 Dvořák, Marie, Riverside, Ill............................................. 5.00 Horák, Sr., L. F., Riverside, Ill.......................................... 2.00 Houdek, Martin, Evergreen, Colo...................................... 2.00 Houdek, James, Portland, Oregon .................................. 1.00 Hratko, Mary, Raritan, N. J............................................... 3.00 Cimbora, Anna, Masaryktown, Fla.................................... 2.00 Gurovská, Mary, Pala, Calif............................................... 1.00 Aleš, Francis B., New York, N. Y. ................................. 2.00 Škrobák, John, Interlochen, Mich...................................... 3.00 Skripsky, Marie, Meadowlands, Minn................................ 2.00 Procházka, Sr., Joe, Summerdale, Ala.............................. 1.00 Novák, Frank, Rosholt, South Dakota............................. 2.00 Klima, Louise, Caldwell, Kansas...................................... 2.00 Kouba, Hynek, Chicago, Ill................................................. 1.00 Malina, Steve, San Francisco, Calif, ............................... 2.00 Machek, Anna, Wilmington, Ill........................................... 2.00 Lukeš, Václav, Šumava Resort, Ind.................................. 4.00 Kolder, Mr. and Mrs. Joe, Flint, Mich............................ 3.00 Z naší pošty. U. S. Army Language School, Czech Language Departbent, Presidio of Monterey, Calif., děkuje dopisem ze dne 5. prosince: Přijměte, prosím, naše vřelé díky za obstarání a zaslání několika set českých knih, které jsme v pořádku dostali. Dále Vás prosím, abyste tlumočila naše díky všem, kdo se zasloužili o tento vítaný dar, zejména panu Dr. Andrle- mu a jeho paní. Knihy jsou cenným přínosem pro České oddělení Armádní jazykové školy a přispěji značně k splnění našeho úkolu, naučit americké vojáky česky a seznámit je s československou kulturou. Se srdečným pozdravem Váš — Bohumil Menšík, vedoucí českého oddělení Armádní jazykové školy.” PŘIHLASTE SE DO ZDRAVÉ, SILNÉ A ZASLOUŽILÉ JEDNOTY ČESKOSLOVENSKÉ SPOLKY V AMERICE Vstupujme do Nového roku s novou nadějí a s pevným odhodláním pracovat! v zájmu naší Č.S.A. Jednoty a tím i v zájmu našeho lidu v Americe, jemuž Č.S.A. Jednota patří. Jednota Č.S.A. poskytuje našemu lidu možnost svépomoci a samostatnosti po stránce životního pojištění ■— tak důležité pro každou rodinu bez rozdílu. A proto vstupme všichni do Nového roku s tím odhodláním a s pevnou vůli vnésti do všech osad a příbytků československého lidu v Americe radostné poselství bratrské jednoty Č.S.A. a její vzkaz, dle velikého učitele národů, našeho Jana Amose Komenského: “Český muž, česká žena a české dítě patří do české jednoty!” Je naším vroucím přáním, aby rok 1963 byl pro každého z vás rokem štěstí a úspěchů, rokem hojnosti, zdravá a spokojenosti. Přejeme vám všem znovu “ŠŤASTNÝ A VESELÝ NOVÝ ROK 1963!” a zveme vás všechny snažně a upřímně: STAŇTE SE ČLENY JEDNOTY Č.S.A. DARY NA ČSNRA. Kopecký, Mr. and Mrs. V. J., Cedar Rapids, la...........S 5.00 Pospíšil, Anna, Chicago, Ill............................................... 2.00 Pikal, Zdeňka, Berwyn, Ill., k uctění památky paní Anny Eliášové ............................................................... 10.00 Rabštejnek, pí. Hermie C. a synové Edward a Gerald G., k uctění památky p. Petra Rabštejnka............... 25.00 Polanského rodina, Keene Valley, N. Y., k uctění pam. p. Jana Polanského, darují bratr a sestra ............... 20.00 Zahořík, Mrs. Frank, Racine, Wis., k uctění památky manžela pana Franka Zahoříka................................ 10.00 Hanuš, Jos., Miami, Florida............................................ 5.00 Marek, Pavel, Berwyn, Illinois, k uctění památky své ženy Almy........................................................................ 10.00 Dvorský, Charles, Miami, Fla........................................... 5.00 Majer, Vojta, Chicago, Illinois........................................ 1.00 Brych, Mrs. Helen, Chicago, Ill........................................ 2.00 Mlčka, Frank a Anežka, Calumet City, Ill.................... 1.00 Nejmenovaný, Portland, Oregon, odevzdal výpravě ČSNRA.............................................................................. 50.00 Spáni, Joseph, Chicago, Ill.................................................. 25.00 Žák, Jozef a Emilia, k uctěni pam. pí. Gizely Blahovej, roz. Okánik, a Alžběty Papánkovej, roz. Michálek .. 10.00 Prostředník, Stanley, Pittsburgh, Pa.............................. 15.00 Hruška, Mrs. Hildegarde W., Hinsdale, Ill.................... 5.00 Vorlíček, A., New York, N. Y........................................... 7.00 Repetny, Mini, Chicago, Ill............................................... 5.00 Miller, Mrs. J., Brighton, Mich........................................ 10.00 Švestka, M. J., Washington, D. C................................... 10 00 Filipi, Antonín, New York, N. Y..................................... 10.00 Odkaz z pozůstalosti pana John D. Bukáčka, Schuyler, Nebr........................................................... 2,144 86 Codromac, Edward a Barbara, Orland, Calif ............. 10.00 Hromádka, A., Fox River Grove, Ill., k uctění památky manžela .......................................................................... 5.00 Vrabel, Chas., Oneida, N. Y............................................. 2 00 Štěpánek, Mr. and Mrs. Fred, North Miami, Fla.........10.00 Bodán, Mrs. Rose, Denver, Colo., k uctění památky zesnulé paní Anny Píchové.......................................... 5.00 K uctění památky Jana Drahoše ieh^ ryin’-aon stává jeho místo prázdné a těžko bude za tak nenáročného a národně cítícího bratra nalézti náhradu, věnuje na Masarykův Fond Svobody mni Sophia Šalma, 1774 Eastburn Ave.. New York. N Y............ 5.00 K uctění památky sestry, pí. Aloisie Chvilové, před rokem zesnulé, a švagra Václava Chvila věnuje paní Frances Kaan, Tampa, Florida............................... 25.00 K uctění pam. drahé matinky. ni. M»r;e A. Antene, která odešla 14. prosince 1941, věnují Hermie C. Rabštejnková, Lumere E. Antene, Olga Antene Šedivá a Gerald G. Antene .......................................... 30.00 Několik slov o poměru mezi starousedlíky a nově příchozími. Bohumil Smutník. V našem krajanském tisku se opětovně setkáváme s debatou o tom, jaký je poměr mezi starousedlíky ve Spojených státech amerických a mezi těmi, kdož musili opustit svou starou vlast, přijeli do Ameriky jako noví emigranti. Čteme občas o tom, že si navzájem nerozumíme, i když máme společnou mateřskou řeč. V chicagském časopisu “Národ” se Josef Pekař rozhovořil ve “Veřejné hovorně” o záležitostech exilu. Vzal to z tohoto zorného úhlu. Soudí, že rozdíl mezi námi, nově příchozími a starousedlíky, je ideologický, že program, cíle a hodnoty novousedlíků jsou znatelně rozdílné od starousedlíků. Praví dále, že staří, již cele asimilováni, přijímají Ameriku co svou vlast, že se s ni ztotožnili sociálně, hospodářsky, církevně a kulturně. Tvrdí dále, že nově příchozí jsme přijeli do Ameriky, abychom zachránili život a abychom zde dočasně působili ve prospěch věci československé- 10 • VĚSTNÍK [pageend10]ho politického obrození. Josef Pekař dále tvrdí, že náš úmysl nebyl a s velké části není doposavad myšlenka na trvalé usazení. V dalšim odstavci uvádí, že rozdíl mezi těmito dvěma skupinami je kulturní. Soudí, že starousedlíci přišli do nového světa z českého a moravského venkova, že to byli z velké části prostí vesničané a proletáři, slovo, které pro pracujiciho člověka ovšem my odmítáme, příliš nám připomíná porobený domov. Praví dále, že jejich rozhled do života byl prostý a jejich školská výchova elementární. Do Ameriky přijeli za lepším živobytím a také si je zajistili. Oproti této skupině novousedlici patří do kategorie intelektuálů, umělců a činovníků na poli společenském, kulturním a politickém a že je logické, že tito nově příchozí nemohou najít společnou míru kulturní činnosti a že se na život starousedlíků dívají jaksi tolerantně, to jest shovívavě a snad i útrpně, tedy s patra. A pak se zabývá problémem náboženským, přes který zatím přejdeme. V tom, co jsme citovali z článku Josefa Pekaře, s leččíms souhlasíme, s leččíms ovšem souhlasit nemůžeme. Byli mezi námi optimisté, kteří už v roce 1948 tvrdili, že "Narodil se Kristus Pán, veselme se”, budeme už téhož roku zpívat pod svými vánočními stromky zase zpět doma. V bídě a zimě uprchlických táborů to byl optimismus snesitelný. Příklad ruské emigrace nám však ukazuje, že jsou také jiné možnosti. Pisatel tohoto článku soudil v roce 1948, že to bude trvat jistě 10 let, než se budem vracet, jak se to zpívá v písničce Josefa Stelibského, který se už také nevrátí. A dnes soudí, že cesta ke svobodě československého lidu je pořád ještě v nedohledné dálce, a to je jen jeden z důvodů, proč jsme Ameriku přijali ve většině případů za svoji vlast a přilnuli jsme celým srdcem k této zemi svobody. Ne všichni uprchlíci českoslovenští byli intelektuálové atd. Byli mezi nimi prosti lidé, zemědělci, dělníci a mladí lidé, kteří ještě neměli ani možnosti začít pořádně pracovat a o společenském životě nebo veřejném životě se dovídají jen z rozhovoru svých rodičů. Ti, kdož se zahleděli do krajanského života v Americe, hledí s úctou k práci těch, kdož sem přijeli dávno a při těch skrovných příjmech, které měli, dovedli pro věc národní přinést oběti, které nemají příkladu. A když to ocenili, přiložili ruku k dílu a starousedlíci jejich nastavené pravice rádi přijali a na našem příkladu v Kalifornii jen ukazujeme, že při dobré vůli a při upřímných úmvslech, staří i noví si nejen dovedou rozumět, mluví společnou řečí, cítí k sobě úctu a dovedou se mít upřímně rádi. Svědčí o tom i dopis 84-letého starousedlíka, který neví, že ho otiskneme jako příspěvek k anketě: Mrs. Renata Brase, výběrčí příspěvků Odbočky ČSNRA-TGM v Los Angeles. Milá Renátko: Předem přijměte ode mne srdečný pozdrav a milou vzpomínku. Posílám ve psaní 3 dolary jako členský příspěvek a 2 dolary na český váš rozhlas. Jak Vám známo jsem jeden ze zakládajících členů odbočky a chci jim zůstati dokud budu živ. Mám radost z činnosti Vaší odbočky a že odbočka dobře prospívá. Máte opravdu dobré a zkušené vedoucí úředníky a já doufám, že při nastávajících volbách budou znovu zvoleni a úřady opět přijmou. Hlavně předseda bratr Erban a bratr Smutník co tajemník, jenž jak jsem četl ve Věstníku oslavil svoje 60té narozeniny. Též i já jsem slavil v říjnu své narozeniny, bylo mně 84. Rád vzpomínám na dobu, kdy odbočka byla založena, kdy jsme dělali a starali se i o šatstvo a jiné věci, dělali balíky a posílali je do táborů v Německu, Rakousku a Itálie pro naše krajany-uprchlíky. Hlavní zásluhu o založeni odbočky má sestra Smeadová a zemřelý bratr Kubáč. Sestra Smeado- vá různé věci, které dostala, více koupila a většinou sama ze své kapsy platila. Několik sester šatstvo prohlédlo a dle možnosti se všechno opravilo než se věci zabalily. Bratr Kubáč zašíval, psal adresy, vozil baliky na poštu. Mnohdy bylo tolik balíků, že sotva zbylo místo v auto pro tři osoby. Balíků jsme poslali přes 500 dle poštovních stvrzenek a mnoho dalších, na které se stvrzenky nedostaly a které sestra Smeadová a jiní poslali sami. Což peníze na poštovné, někdy divadla a pořádali jiné podniky, kde obětavé sestry a bratři pracovali jako sestra Anežka Zadražilová, sestra Anna Kubáčová, vařily, doma pekly a jiné jim pomáhaly. Bratr Kubáč míval na starosti prodej čipů a já býval za barem, všichni bezplatně a měli jsme vždy radost z úspěchu. Sestra Smeadová, první a dlouholetá předsedkyně, se o vše horlivě starala, též bratr Kubáč co první tajemník byl vždy na svém místě. Sestra Smeadová před každým podnikem mnoho vstupenek sama rozprodala. Též i ostatní úředníci se činili a s láskou pracovali. Mnoho by se nechalo psát o těch dobrých pracovnících. Nemohu je všechny jmenovat a snad bych si je už ani nepamatoval. Mnozí obětaví pracovnici a členové již odešli do neznáma. Ti staří odcházejí, tak je na těch mladších — nově přijetých — aby převzali činnost těch starých, neb ti zde rození — až na malé výjimky — nemají o věc zájem, nebo jen velmi málo zájmu. Rád vzpomínám na všechny členy odbočky, měl jsem je a mám je opravdu rád. Domnívám se, že jsem neměl v Los Angeles nepřátel, nebo jen málo, to však máme každý. Chtěl jsem letos se do Los Angeles podívat, ale lékař tak dalekou cestu nedoporučuje, třebaže moje nemoc se hodně zlepšila. Tož doufám na příští rok se tam na několik měsíců podívat. Prosím, vyřiďte bratru Smutníkovi k jeho 60tým narozeninám mnoho zdraví, což je to nejhlavnější, a mnoho úspěchů v jeho záslužné činnosti. Odpusťte, že Vás svojí čmáranici otravuji. Mám rád společnost a rád si popovídám, ale tady nemám s kým než s domácími. Jinak se mám dobře a jsem zde spokojen, ale po tom kalifornském počasí a přátelích se mně stýská. Prosím, vyřiďte všem pozdrav ode mne ve schůzi, prosím o zasláni legitimace a též Vás zdraví, Váš přítel Josef Švestka, 21160 Arbor Ave., Euclid 23, Ohio. P.S.—Předseda Ladislav Erban a tajemník Bohumil Smutník jsou “nově přišlí” — byli znovu manifestačné a jednomyslně starousedlíky zvoleni funkcionáři. ČEŠTÍ A SLOVENŠTÍ LÉKAŘI— (Pokračování ze str. 6.) Frank J. Maschek, nar. r. 1860, studoval v Chicagu a zí-. skal jak diplom tak povolení k praxi v r. 1882. Ordinace: 15 Canalport Ave., Chicago, Ill. William F. Martinek, studoval na St. Louis Medical College, St. Louis, Mont., a získal diplom v r. 1874. V Illinois obdržel povolení k praxi v r. 1883. Ordinace: 616 Center Ave., Chicago, Ill. John F. Mikalasek, studoval na National Homeopathic College, Chicago, a obdržel diplom v r. 1898. Zemřel 26. prosince 1902 v Chicagu. John Z. Mráz, studoval na Rush Medical College, Chicago, a získal diplom i povolení k praxi v r. 1903. Byt: 579 Albany Ave., Chicago, Ill. J. I. Nawotney, nar. 1848 v New Yorku a praktikoval medicínu od r. 1867 (!). V Illinois měl praxi od r. 1886, ale přesto byl v r. 1878 znova přezkoušen (State Board of Health of Illinois). Praktikoval v Hodges Park, Ill. Charles E. Novack, narodil se r. 1881 (patrně v Nebras- ce) a studoval v Chicagu. Diplom a povoleni k praxi získal v r. 1903. Ordinace: 4636 S. Wood St., Chicago, Ill. Frank J. Novák, nar. 1863, studoval na Rush Medical; College, Chicago, a obdržel diplom i povolení k praxi v r.; 1885. Ordinace: 723 West 18th St., Chicago, Ill., a 1658 W. 18th St., Chicago, Ill. (Dokončení příště.) VĚSTNÍK 11 [pageend11]CAPITAL FEDERAL SAVINGS 3522 WEST 26th STREET CHICAGO 23, ILLINOIS Phone—Dial 521-5200 Vklady pojištěné agenturou vlády Spoj, států do $10,000. Ústav Capitol Federal Savings and Loan Association byl založen r. 1907. CHARLES T. SALÄK, předseda XII ANNUAL BALL OF THE CHICAGO DISTRICT of C.N.C.A. Saturday, January 12, 1963 SOKOL HAVLÍČEK-TYRŠ HALL 2619 S. Lawndale Ave., Chicago, lllnois PROGRAM • DANCING • FLOOR SHOW CZECHOSLOVAK FOOD ADMISSION TICKETS $1.50 Join the honor list of sponsors by contributing any amount from $5 00 up. Sponsors will receive two complimentary tickets to the Ball and their name will be listed in the dance program. Please send in your reservation to the CZECHOSLOVAK NATIONAL COUNCIL 4125 W. 26th Street Chicago 23, Illinois Telephone LAwndale 1-7953 (Advertisement) SECOND CLASS POSTAGE PAID at Chicago, Illinois VESTNÍK ------- 4125 West 26th Street Chicago 23, Illinois COME WITH US TO FLORIDA IN FEBRUARY (See page 9) [pageend12]