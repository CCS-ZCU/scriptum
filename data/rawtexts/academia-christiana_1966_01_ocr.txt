ACADEMIA CHRISTIANA xxxxxxxxxxxxxxxxxxxxxxxxxxxxxxxxxxxxx Bulletin Křesťanské akademie, studijního a vydavatelského ústavu Cyrilometodějské ligy v exilu. ROMA Via Concordia 1. Italia Č. 1 Vánoce 1966. OBSAH: I. Šestnáct 1st Křesťanské akademie II. Stanovy III. Stav Křesťanské akademie k 1966 IV. Programujeme 1967: a. Nový život a edice "Profily" b. Edice náboženské literatury c. Modrá řada d. Vigilie o. Edice "Studium" f. Sešity "Studie" g. Literární soutěž [pageend1]2 ŠESTNÁCT LET KŘESŤANSKÉ AKADEMIE Druhý vatikánský koncil, příchod kardinála Berana do zahraničí, proměny našich styků s domovem a personální změny v římské koleji Nepomucenum měly rozhodující vliv na to, že Křesťanská akademie, studijní a vydavatelský ústav Cyrilometodějské ligy, přezkoušela a přeorganizovala svou činnost. Její organizační kvašení a programové vyjasňování doposud trvá. Vedení Křesťanské akademie pokládá za svou povinnost informovat své spolupracovníky a přátele o svých proměnách a požádat je, aby se i nadále účastnili vnitřního i vnějšího dění této kulturní exilové organizace. Zároveň děkujeme všem, kteří nám v minulosti svou spoluprácí, finanční podporou a tvořivou kritikou pomáhali hledat schůdnou ces.tu v plnění našich úkolů. Křes- Kře&ťanská akademie se neuzavírá ani teä spolupráci lidí dobré vůle. Vítáme taky všechny nové přátele, těšíme se na jejich přínos a doufáme, že naše společné velkorysé úsilí o vytváření svobodných kulturních a náboženských hodnot bude plodné pro exil i pro domov. V tomto bulletinu - který by měl ostatně vycházet častěji a udržovat tak živý styk mezi přáteli Křesťanské akademie - vás chceme seznámit alespoň zhruba a historickým vývojem naší instituce, a jejími programy a plány do blízké budoucnosti. 1 - Počátky Již v letních měsících 1948 v uprchlických táborech v Německu byly položeny první základy k organizované kultupně náboženské činnosti českých intelektuálů. Myšlenku soustavné a společné činnosti, inspirované křesťanskými, demokratickými a národními ideály, přinesli studenti do Anglie. V předvečer svátku sv. Cyrila a Metoděje za přítomnosti anglických přátel, a hlavně našich exulantů a krajanů, byla založena Cyrilometodějská liga akademická. Vzala, na sebe úkol [pageend2]- 3 - připravit založení všeexilové nábožensko-kulturní organizace. Vyzvala české studenty v Německu, Belgii, Francii, Holandsku, Rakousku a Itálii k založení zemských skupin CELA. Z podnětu zemské skupiny v Německu byl svolán sjezd katolických exulantů z ČSR do Mnichova. Ve dnech 21. - 26. dubna 1950 /IRO-Camp, Freimann, Funkkaserne/ se asi 80 laických delegátů a 10 kněží, dohodlo na založení jednotné organizace pro všechny katolické exulanty a krajany pocházející z ČSR .... a žijící ve svobodných zemích na Západě. Tato jednotná celoexilová organizace dostala název CYRILOMETODĚJSKÁ LIGA. V jejím rámci se vytvořily specializované složky? CML akademická, která měla sdružovat studenty a graduované, a Spolupráce katolické mládeže /SKM/. Londýnský zemský výbor CML byl pověřen funkcí ústředního výboru celoexilové CML. Bylo třeba vytvořit též ústředí.pro akademickou složku. Za tím účelem se sešli ve dnech 30. května a 1. července na Frienu zástupci české katolické inteligence v exilu. Jejich porady vedly k založení KŘESŤANSKÉ AKADEMIE jako studijního, dokumentačního a informačního ústavu CML. V zakládací listině se čte, že Křesťanská akademie bude studovat obecné i odborné kulturní problémy, prohlubovat otázky a hledat řešení ve všech vědních oborech, hlavně v těch, které mohou účinně přispět k obnovení svobodného kulturního života ve vlasti. 2 - Údobí výstavby Během pozdějších let se Křesťanská akademie musela nutně přizpůsobit proměnlivým a různorodým poměrům v osudech .českých exulantů roztroušených po celém západním světě. Zůstala však věrna svému původnímu poslání. Přenesla své sídlo do Říma /Via della Conciliazione 1/. Do Říma přešel i její první sekretář dr. Stanislav Koutník. Po něm pře-' vzal tuto funkci mons. dr. Fr. Planner a zastával ji. až do roku 1965. [pageend3]V tomto patnáctiletém období činnost Křesťanské akademie vykrystalizovala a dospěla k svým pravým úkolům. V letech 1951-1952 vydávala týdenní zprávy Veritas o náboženské situaci v našich zemích. Do Říma se přenesla redakce a administrace měsíčníku CML ”No'vý_ziyot,!, který vycházel předtím v Londýně. Spolu s Českou kulturní radou, založenou básníkem Robertem Vlachem / * 20.1.1966/, Křesťanská akademie pořádala l™££Ě£í3i_.soutěz mezi, exilovými spisovateli. Četné literární práce., odměněné zvláštní porotou vyšly tiskem v knižnici Kň "Vigílie". • Jejich seznam uvádíme na jiném místě tohoto bulletinu. Vědecké stati, eseje, pokusy a práce našly svou tribunu v sešitech "Studie". Doposud vyšlo 12 čísel. Na vydávání obsažnějších vědeckých prací a překladů byla zřízena knižnice "Studium". Pro náboženské a duchovní potřeby Křesťanská akademie vydala moderní překlad Nového Zákona, Římský misál, katechismus,.; katechetická alba pro děti, ■ několik apologetických brožur v Modré řadě a další publikace. 3 - Nové údobí Po jmenování mons. Plannera, dlouholetého sekretáře Křesťanské akademie, rektorem římské koleje Keponucenum, převzal sekretariát mons.dr. Fr. Rýpar a zastával ho až do 15.ledna 1966. Nové potřeby a úkoly se tak rozrostly, že Křesťanská akademie musela vážně a energicky přistoupit ke své vnitřní diferenciaci, stavebnímu přeorganizování a širšímu propracování svých programů. Za tím účelem byly v roce 1966 svolány celkem tři schůzky: 1/ 7.března v Římě; 2/ 26.května v Římě a 3/ ve Pfalzenu /jižní Tyrolsko/ ve dnech 22. až 27.srpna. Rozhodující při nich byla osobní přítomnost kardinála Berana. Na schůzce 7.3.1966 pražský arcibiskup předložil návrh na založení Českého náboženského střediska. Po volné a otevřené diskusi byl návrh ve .své podstatě přijat. Ustavovací dekret Střediska byl zveřejněn dne 18.března 1966, v předvečer svátku kardinála Berana. [pageend4]5 -- Na velmi živé a rušné schůzce 26.5.1966 po návratu kard. Berana, ze Spojených států a z Kanady, se projednávala nejen vnitřní stavba Střediska, nýbrž i jeho vlastní úkoly a vztahy k existujícím organizacím, hlavně ke Křesťanské akademii. V dopisu z června 1966 kárd, Beran vysvětlil řešení tohoto problému, který znepokojoval mnohé naše přátele. "Hlavním vodítkem našeho rokování - píše pan kardinál a má na mysli schůzku 26.5.1966 - byla snaha nebourat, nýbrž upevnit a u- mocnit vše, co už v našem prostředí existuje a co, jak jsem se po svém příjezdu mezi vámi loňského roku s radostí přesvědčil, přineslo už tak požehnané plody. Zde myslím na Křesťanskou akademii ..." V témže dopise se dále říká: "Závěrečné rozhodnutí vyznělo takto: římské instituce Křesťanská akademie, Vinculum našich kněží a Organizace táborů pro naši mládež, jsou nezávislé a samostatné instituce, jejichž činovníci, volení podle stanov, sami určují program své činnosti a jsou za něj i odpovědní. V jejich rukou je - dalo by se říci - cela re d a k c e činnosti, která jim přísluší. České náboženské středisko naproti tomu je orgán pověřený a d m i n i s t r a c í." Na schůzce ve Pfalzenu ve dnech 22.8. až 27.8.1966 byl mimo jiné též projednáván rámcový program Křesťanské akademie. Sekretariát Křesťanské akádemie, jejž vede prozatímně dr. Karel Vrána s kolegiem, referentů jednotlivých oborů, byl pověřen, aby: 1/ ustanovil dvě ediční komise, jednu pro exilovou publikační činnost a druhou pro edice zaměřené více na domov; 2/ sestavil redakční radu vědeckých sešitů Studie, které by měly vycházet tištěné; 3/ vypracoval vnitřní jednací řád,, podle něhož by se mělo postupovat ve spolupráci mezi Křesťanskou akademií a jejím administrativním orgánem, Českým náb. střediskem. Jména členů edičních komisů budou oznámena v příštím čísle bulletinu "Academia Christiana". Sekretariát a redakční kolegium Křesťanské akademie tvoří prozatímně mimo sekretáře a předsedy dr. Zdeňka Ehlera tito členové: Petr Ovečka,, dr. Jaroslav Polo, dr. Ondřej M. Petrů, Tomáš Špidlík, mons.dr. Fr. Rýpar. Sekretářem Střediska a tedy také vedoucím [pageend5]— 6 - administrativy Křesťanské akademie je dp. Vojtěch Hrubý. Adresa -jak- Křesťanské akademie je i nadále tato: Via Conciliazione 1, Roma, Italia. Ve věcech týkajících se Nového života,, edice Profilů a edice Vigilie, obracejte se na P. Petra Ovečku, S.J. Edici náboženské literatury a Modrou řadu řídí dr. Jaroslav Pole. V záležitostech edice "Studium1'', sešitů "Studie" a literární soutěže pište dr. Karlu Vránovi. II. STANOVY KŘESŤANSKÉ AKADEMIE / Výtah / ČI. 1. Křesťanská akademie je studijní a vydavatelský ústav Cyrilometodějské ligy v exilu podle stanov schválených vikariátem v Římě. ČI. 2. K členství v KA se vyžaduje: a/ osobní přihláška a přijetí; b/ vzdělání přiměřené práci na akademické úrovni; c/ křesťanský světový názor; d/ informovat ústředí o své kulturní práci a účastnit se společné činnosti; e/ podle možností podporovat finančně práci KA. ČI. 3. Vydavatelskou a studi jní.. činnost KA řídí redakční kolegium, které tvoří: předseda, tajemník a tolik referentů, kolik jich vyžadují jednotlivé pracovní obory. ČI. 4, Členy redakčního kolegia ustanovuje prozatímně tajemník, po ústní nebo písemné dohodě as ostatními členy. • ČI. 5. Redakční kolegium informuje členy a přátele Křesťanské akademie o programu své činnosti a očekává jejich zlepšovací návrhy. [pageend6]ČI. 6. Administrační záležitosti Křesťanské akademie vede Náboženské středisko "Velehrad". ČI. 7. Prozatímní vedení Křesťanské akademie ustanoví právnickou komisi a pověří ji, aby vypracovala definitivní stanovy, které by souhlasily s platným církevním a civilním právem. III. STAV KŘESŤANSKÉ AKADEMIE K 1966. Ve třetí části bulletinu podáme stručný přehled vykonané ediční práce. Naši spolupracovníci se tak mohou seznámit s pra- .covním rozdělením hnutí a s programovým zaměřením, jednotlivých edicí. Pokládáme toto seznámení a dosavadní stavbou Křesťanské akademie za důležitou podmínku pro lepší spolupráci a zdokonalení práce. a. Nový život a knižnice "Profily". L. Nový život. NOVÝ ŽIVOT, měsíčník CML, vydávaný KA v Římě, končí svůj osmnáctý ročník. Začal vycházet r. 1948 v Londýně, r. 1954 byl přenesen do Říma,, kde vedení redakce na sebe vzali čeští jezuité a administraci sekretariát Křesťanské akademie. Všem přispěvatelům a pomocníkům platí dík, že s.e časopis udržel a že od přenesení do Říma vycházel pravidelně měsíčně^ dvojčísla si vyžádaly více důvody praktického rázu., jako letní prázdniny v tiskárně a ... redaktorovy. Tiskne se 2150 čísel, z nichž víc než 2000 se rozesílá do světa, ať už jednotlivým osobám, nebo hromadně na adresy duchovních správců. Bohužel třeba říci, že chybí kontrola, zda adresy, zvl. jednotlivcům, jsou správné; také zda hromadné zásilky někde [pageend7]- 8 - neleží ve sklepě /pisatel těchto řádků na svou odpovědnost snížil počet výtisků v hromadných zásilkách, a reakce adresátů nebyla žádná Že by si toho ani nevšimli?/. Z těch málo reakcí na obsah, které nynější /prozatímní/ redaktor dostal, možno říci, že časopis je přijímán kladně; čtenáři chápou těžkost, uspokojit jak ty, kdo NŽ považují za revui, tak i ty, jichž intelektuální úroveň je nižší. Těm druhým je určena část zpravodajská, rozhledy, poznámky a povídka. Rádi si přečtou NŽ i návštěvníci z ČSR /a vezmou do kapsy/; došla řada dopisů žádajících jeho pravidelné zasílání - doposud je to nemožné, protože NŽ je stále na černé listině. Rádi by tam vždy měli nějaký článek "bojovný", t.j. byí jen nepřímo - někteří raději nepřímo než přímo - odpovídající na jejich problémy soužití a každodenního "dialogu" s komunisty; nelíbí se jim "poklidný" ráz článků. To souvisí s hlavní těžkostí redaktora, že je totiž odkázán dát do čísel, to co momentálně má. Za sněmu /a před ním/ bylo věnováno mnoho místa této tématice; po sněmu snad pohled do výnosů-, ale kromě toho je třeba nových článků, a pro jistotu seriálu článků. Redaktor je na mizině a spoléhá na dobré srdce přispěvatelů, především kněží, že ho zásobí dostatečně i v 19. ročníku, který je vigil- ním ročníku jubilejního dvacátého. Dosáhneme-li ho, budeme beze sporu mít rekord mezi exulantskými časopisy, vyvstávajícími, ale hynoucími nebo živořícími - z důvodů, které jsou víc než nasnadě. Zmenšuje se zájem a dětem exulantů časopis v 99 proc. jedná o věcech cizích. 2. Profily. Edice PROPILY, nazvaná takto r.1966 po reorganizaci činnosti KA, existuje vlastně už od r.1963. Jsou do ní zařazeny tři brožurky, jejichž texty vyšly v Novém životě a byly souborně přetištěny: Jan XXIII. k cyrilometodějskému jubileu, 1963 Jan XXIII. o sobě, 1964 Josef Olšr, Služebník Boží Antonín Cyril Stojan, 1966 [pageend8]b.. Edice "Náboženská literatura" Křesťanská akademie nemůže nesledovat s velkou a stálou pozorností duchovní a náboženské potřeby dnešního člověka. Vlastně celá její existence gravituje směrem k náboženské kultuře. V perspektivách cyrilometodějské tradice, která je zároveň náboženská, kulturní i národní, začali jsme tím, co je nejzákladnější pro křesťanskou kulturu? Novým zákonem v moderním překladu dr. Ondřeje Petrů O.P. Následovala druhá základní kniha katolického duchovního života: Misál v novém překladu Zdeňka Švédy. Dále vyšel v téže edici katechismus "Život v Kristu", který podává soustavné a souhrné učení křesťanské víry. c. Modrá řada. Křesťanství bývá nejen cílem politického násilí a administrativního útlaku, nýbrž i terčem kulturního boje. Křesťanská akademie v mezích svých možností se pokusila odpovídat na problémy otevřené náboženskou situací dneška. Je třeba znovu a znovu se vracet k základním otázkám apologetiky a ukazovat, že křesťanství se. neztotožňuje se žádnou kulturou, ale ani nikdy neodporuje, ryzím kulturním hodnotám a pravému humanismu. Edice "Modrá řada" má toto apologetické a dialogické poslání. Chce v krátkých a jasných brožurách zaujímat křesťanské stanovisko k problémům, v nichž se stýká křesťanství se současnou kulturou, uměním, vědou a humanismem. Doposud vyšly tyto brožury: 1. Pavel Želivan, Původ vesmíru /1960/ 2. Pavel Želivan, Původ života /1960/ 3. F. Malý, Pro vás, rodiče I. Výchova dítěte v rodině /1964/ 4. F. Malý, " " II» Náboženská výchova v rodině /1964/ 5. F. Malý, Jak to řekneš svému"synu /1965/ 6. F. Malý, Jak to řekneš své dceři /1965/ 7. Josef Ševčík, O víře v Boha /1965/ 8. Karel Kulhánek, Věřit v zázraky? /1966/ [pageend9]10 d. Vigilie. Edice "Vigílie" je nej starší edicí Křesťanské akademie. Původně byla též jedinou. Tím si vysvětlíme, že v ní vyšly knihy, které se vymykají z rámce krásné literatury. Teprve později, když jsme založili edici "Studium" a když se vyjasnila problematika knih náboženského obsahu, profil edice Vigílie dostal svůj pravý tvar. Její první poslání by mělo tkvít v tom, že by uveřejňovala lyriku a prózu exilových autorů. Vigílie je těsně spojena s literární soutěží. Většina knih vyšlých ve Vigilii byla doporučena porocami literární soutěže pořádané společně Křesťanskou akademií a Kulturní radou v exilu. Někteří naši přátelé vysloví své pochyby a obavy o účelnosti literární edice Vigílie. Pokládali ji za jakýsi luxus. Mohu je ujistit, že edice Vigílie se snažila být od počátku finančně soběstačnou a bude o to usilovat i v budoucnu. Její situace po stránce hospodářské není ovšem růžová; také proto ne, že jsme ztratili dr. Roberta. Vlacha, který velkoryse podporoval, i finančně, hlavně lyriku a vyrovnával všechny schodky. Rád bych zdůraznil toto: edice Vigílie nebude ubírat životní prostor ostatním edicím neméně důležitým. Lyrika a poesie byly vždy na knižním trhu popelkami. Ale žily a trvaly díky velké lásce těch, kteří chápali jejich smysl. Chceme doufat, že lidé druhu Roberta Vlacha nevymřeli. A nyní seznam knížek vydaných v edici Vigílie: 1. Svatý Václav /výbor poesie, 1953/ 2. Zdrávas Maria /výbor básní, 1954/ 3. Jan Čep, Květnové dni /1954/ 4. Věra Stárková, Kniha samoty /ese je,1954/ 5. Petr Den, Dva eseje z Počitadla /1955/ 6. Karel Schulz, Pochvala svátých patronů českých /1956/ 7. Praha /výbor básní, 1956/ 8. Výbor z básní J. V. Sládka /1957/ [pageend10]11 9. Paul Claudel, Svaté obrazy české /přel. Jan Čep,, 1958/ 10. Karel Schulz, Malá trilogie /1958/ 11. Alfa, Můj detektivní román a jiné humoresky /1958/ 12. Jan Čep, Malé řeči sváteční /1959/ 13. Výbor z básní Jana Nerudy /1960/ 14. Jan Čing Hsiung Vu, Umění milovat /1960/ 15. Bedřich Svatoš, Krůpěje zašlého času /1960/ 16. Petr Den, Radost ve Veselí /1960/ 17. Horatzuk, "... k smích i k pláči" /1961/ 18. Asgrimson, Lilie /přel. dr. Walter, 1961/ 19. Výbor z básní Jana Zahradníčka /1961/ 20. Milada Součková, Pastorální suita /1962/ 21. Hünermann, Hořící oheň /1962/ 22. Božena Sirková, Zkazky a báje z Nové Guineje /1963/ 23. Bedřich Svatoš, Zády k světu /1963/ 24. Petr Den, Světélko jen malé /1963/ 25. Robert Vlach, Slova k hostu /1964/ 26. Robert Vlach, Pláč za Španělsko /1964/ 27. Achmatová, Requiem /přel. R. Vlach, 1964/ 28. Jan Čep, Poutník na zemi /1964/ 29. Gertruda Goepfertová, Hejno stehlíků /básně, 1966/ 30. Milada Součková, Alla Romana /básně, 1966/ 31. Felix Mikula, Záhada a tajemství /eseje, 1966/ e. Edice "Studium". K integrální kultuře patří nezbytně i věda. Není vším, ale nelze ji opominout ani zanedbávat. Toho si byla vědoma Křesťanská akademie hned od počátku své existence. Chápala vědecké poznání jako skutečnou dokonalost lidského ducha, jako opravdové obohacení kulturního života. Nedívá se však na vědu jako na něco odtrženého od života [pageend11]- 12 - nebo na nějakou esoterickou nauku přístupnou několika málo zasvěcencům. Věda patří všem a musí se stát majetkem všech. Není to proto' znehodnocování ani rozmělňování vědy, jestliže se snažíme vyjádřit ji jazykem přístupným všem čtenářům,. Ovšem první podmínkou je, aby se. zachovala kritická zralost a abychom se vyhnuli lacinému zjednodušování . Edice "Studium” uveřejňuje delší práce z oboru věd. Snaží se však vidět vědu v jejím humanistickém, historickém a sociálním kontextu. Byly v ní. uveřejněny tyto knihy; 1. White, Jak studovat /přel. L. Robulecký, 1953/ 2. Křesťanství a obnova společenského řádu /sborník, 1953/ 3. Jan Čep, O lidský svět /eseje/ 4. Ladislav Radimský, Rub a líc našeho národního programu v atomovém věku /1959/ 5. A. Rozehnal, Unfulfilled Promises 6. Pavel Želivan, Věda a bible o původu světa /1966/ 7. Josef Pieper, O spravedlnosti /1966/ f. Vědecké sešity "Studie". V předmluvě k prvnímu sešitu tehdejší sekretář Křesťanské akademie představil a uvedl "Studie" těmito slovy: "Jestliže Křesťanská akademie dává do rukou české veřejnosti tento sborník studií, chce tím ukázat,, že plní onu část svého pracovního programu, která je jí nejvlastnější jako studijnímu ústavu Cyrilometodějské ligy. Ani v exilu se nezapomíná na vážnou vědeckou práci." ... Studie už svou existencí se staly novým podnětem k vědecké práci našich autorů v mateřské řeči. Mluvíme často o svobodě a osvobození. Nesmíme zapomínat, že nestačí jen vnější politické struktury, abychom se stali opravdu svobodnými lidmi, abychom si svobodu zasloužili, vydobyli a udrželi. K tomu je třeba na prvém místě pravdy. Pravda se nám. všem nesděluje [pageend12]- 13 jaksi zázračně ani automatioky. Chce týt hledána, dolována, vybojována, zbraněmi ducha. Vydali jsme ve velmi nepravidelných lhůtách 11 sešitů; některé z. nich byly monografické, jako například číslo 11, které bylo věnováno psychické energetice vypracované dr. Pichou. Číslo 12 bude rovněž monografické a přinese studii dr. Radimského o politickém, myšlení a poznání.. Statě a eseje uveřejněné v ostatních číslech se zabývaly problémy z oboru teologie, filosofie, přírodních věd, historie a literární kritiky. g. Literární soutěž Křesťanské akademie. První sekretář Křesťanské akademie dr. Stanislav Koutník je autorem myšlenky a iniciativy pořádat literární soutěž v exilu. Dr.Robert Vlach, předseda Kulturní rady v exilu, se této myšlenky ujal a spolu s Křesťanskou akademií ji organizoval téměř 15 let až do své smrti v únoru 1966. Spolupráce s dr. Robertem Vlachem patří k nej jasnějším zkušenostem Křesťanské akademie. Naše estetické názory se často velmi rozcházaly. Rozdíly v hodnocení uměleckého díla však nikdy neudusily schopnost hledat společné řešení, respektovat názor druhého, a hlavně pokračovat v dobrém díle. Naše "literární soutěž" ostatně nikdy nebyla soutěží v pravém slova smyslu. Nevěnovali jsme nikdy příliš mnoho pozornosti pořadí v ohodnocováni podle cen ani jsme nemohli rozdávat peněžní ceny. Šlo nám o něco podstatnějšího. Soutěž byla totiž jakousi cestou a nástrojem k objevování dobrých původních textů v českém jazyce a společným úsilím pomáhat jim na světlo Boží. O podmínkách a termínech literární soutěže, která ovšem stále pokračuje, se dovíte na jiném místě tohoto bulletinu. Ale už teď chceme ještě jednou vyslovit svou hlubokou vděčnost nezapomenutelnému, příteli, velkému básníku a neúnavnému kulturnímu pracovníku Robertu Vlachovi. Zároveň děkujeme všem porotcům, kteří nezištně a poctivě plnili po tolik let nesnadné úkoly spojené s jejich prací. Doufáme, že se nám podaří soutěž udržet. [pageend13]- 14- IV. PROGRAM. NA ROK 1 9 6 7 . Program, který zde předkládáme svým přátelům a spolupracovníkům, s:i nedělá a ani nemůže dělat nároky na úplnost ani na absolutní jistotu, že bude stoprocentně splněn., ani na relativní, dokonalost výběru, nebo předností« Víme, že je zdokonalitelný. Proto jej také předkládáme vám všem, jako pracovní dohad s přátelskou prosbou, o vaša, zlepšovací návrhy. Běží tu tedy o rámcový plán, který nám umožní plnit společným úsilím a velkorysou spoluprácí úkoly Křesťanské akademie..,, studijního a edičního ústavu Cyrilometodějské ligy. Křesťanská akadémia je také pracovní společenství a hnutí. Chce se ovšem vyvarovat pokušení strnulého, byrokratismu a neplodného centralismu., a. "Nový život" a edice "Profily". 1. Nový život. . O starostech, přáních a plánech Nového života jste se už dověděli. Chceme jen ještě jednou zdůraznit, že počítáme s vaší činnou spoluprací jak na zdokonalování obsahu, tak na rozšiřování našeho měsíčníku mezi krajany, a ovšem i na jeho finanční zajištění. 2. Profily . Edice "Profily" má podávat vzory křesťanského života nebo život a dílo křesťanů, o nichž svět mluví a kteří mají světu co říci. Připravujeme profil Teilharda_de_Chardina /Pavel Želivan/. V plánu je též vydání útržků z deníku 191etého děvčete Anny Zelíkové, zemřelé r. 1941, který se opisováním rozšířil i doma. Doplněním brožury by mohl být životopis Marie Gorettiové, moderní mučednice pro čistotu. Pomýšlíme na to vydat i profily soudobých katolických spisovatelů. [pageend14]- 15 - b. Edice náboženská. 1. Na příští rok se plánuje vydání těchto knih: Kalendář 1968 s námětem: řeholní život R. Guardini Modlitba Páně R. Guardini, Posvátná znamení Tomáš Kempenský, Následování Krista, a předmluvou dr. V. Koudelky Michel Quoist, Setkání Fulton Sheen, Mír duše Bruce Wawter, Cesta Genezí, v překladu důstojných pánů v USA Alois Krchňák, Češi na basilejském snemu Koncilová řada: v přípravě jsou tři svazky: a/ Konstituce "O církvi" a "O církvi v dnešním světě" s úvody a komentáři b/ Dekrety a prohlášení: O východních církvích, O náboženské svobodě,, O ekumenismu, O mimokřesíanských náboženstvích,, O misijní činnosti církve. c/ Myšlenková synteze jednotlivých dekretů a konstitucí. Misálek /nedělní a sváteční/. Přetisk minulého vydání s vložením nových schválených textů. 2. Nový zákon. Když vyšlo ve třech svazečcích naše římské, vydání Nového zákona /r.1951-1955/, bylo vysloveno, z několika stran přání /např. v recenzi v Novém životě/, aby dr. Petrů také vypracoval svůj překlad a výklad Evangelií /římské vydání z n. 1951 přineslo totiž ještě znění, dr. Škrabala s menšími úpravami/, jak to udělal v Apoštoláři, takže bychom pak měli celý Nový zákon jednotně přeložený a vysvětlený. Teď můžeme s radostí oznámit, že rukopis je už připraven k tisku: Evangelia v novém překladu a výkladu, a Apoštolář pronikavě přepracovaný. První vydání Apoštoláře bylo totiž myšleno hlavně jakožto [pageend15]16 - pomůcka pro duchovní četbu a rozjímání. Ale sotvaže vyšlo, začali je knězi v duchovní správě používat veřejně v kostele při předčítání perikop. Dr. Petrů se tedy cítil vázán vrátit se k větší doslovnosti, všude tam, kde tím porozumění posvátnému textu nikterak neutrpí. Dr. Petrů odevzdal celý rukopis, svého Nového zákona dvěma našim odborníkům biblistům v zahraničí; Zdeňku Švédovi a Josefu Krejčímu, aby zrevidovali padle nejnovějších biblických objevů hlavně úvody a poznámky. Ti slíbili, že a tím budou hotovi do pozdního jara 1967. Počítáme proto s tím, že nejpozději na podzim 1967 půjde, rukopis do. tiskárny. Bude to vydání v jediném svazku, /formát vydání Colova Nového zákona/ na jemném papíře s, úhlednou a trvanlivou vazbou.. 3. Navrženo k vydání: P. Blažej Ráček, Život Krista Pána. Rukopis bude postoupen odborníkům na poli biblickém k odbomému posouzení. 4. V přípravě jsou tato díla: Dr. Karel Kulhánek, Kumrán Dr. Josef Hrbata, Rozjímání na Evangelia Dr. Josef Laštovica, Moderní lékařská morálka a morální problémy Trsteniak, Mezi lidmi. Mimoto je v programu přetisk některých publikací z minulých let, o něž se stále jeví živý zájem. 5. Potřeby edice náboženské literatury. Překladatelé z hlavních světových jazyků,, jak osoby s theologickým, tak pouze se všeobecným vzděláním. Návrhy náboženských knih pro případný překlad, a nová díla téhož obsahu. Umělci, především grafici a ilustrátoři, kteří by navrhli výzdobu knih a případně ji i provedli. [pageend16]- 17 - Osoby, které by opravené rukopisy opisovaly na stroji pro tisk. Prosíme všechny spolupracovníky, aby nás upozorňovali na knihy vhodné pro překlad. Budeme jim vděčni, zapůjčí-li ediční komisi jeden exemplář nebo oznámí-li alespoň jméno autora, přesný název, adresu. . nakladatelství, počet stránek, popř. krátký obsah knihy a důvody, proč by kniha měla být vydána. Pomůžete takto edičním komisím ve vyr- pracovávání dobrého programu.. Starost o překlad, vydání a o autorské povolení k překladu, bere na sebe komise. c. Modrá řada. V prvním pololetí 1967 má vyjít brožura Aloise Hanáka o moderním ateizmu. Prosíme naše spolupracovníky,, aby nás upozornili na aktuální problémy soudobé apologetiky a pomohli najít české i cizí autory, kteří by spolupracovali na brožurách Modré řady. d. Vigilie. Máme v úmyslu vydat postupně v prvém pololetí. 1967 tyto knihy: 1. Robert Vlach, Labyrint /básně/ 2. Jan Zahradníček, Rouška Veroničina /básně/ 3. Bedřich Svatoš, Nechodí po horách /román/. Ediční komise "Vigílie" na základě výsledků literární soutěže, a ovšem i na základě svých finančních možností, připravuje další literární program. Prosíme přátele o pochopení a trpělivost. Naší největší starostí je finanční zajištění edice "Vigílie". Budeme vám vděčni za jakoukoliv pomoc i radu. e. Edice "Studium". Právě se tiskne esej dr. Ladislava Radimského: Skloňuj své jméno, exulante. Esej pojednává o mravní a duchovní problematice [pageend17]18 — a kulturním poslání českých exulantů. Dále vyšla v prosinci 1966 kniha Josefa Piepera: O spravedlnosti. Mimoto připravujeme: 1. Petr Pavan, Člověk a demokracie /sociologická rozprava/ 2. Jacques Maritain, Integrální humanismus /nové vydání známého filosoficko-etického díla franc. kat. filosofa/ 3. Jan Strakoš, Katolictví a moderní svět. Program na druhé pololetí 1967 přineseme v druhém čísle bulletinu. f. Studie - sešity pro vědu a křesťanskou kulturu. . Rok 1967 by měl být pro Studie důležitým krokem vpřed. Chceme předně zajistit pravidelné vycházení sešitů, které se. věnují převážně vědeckým otázkám v jejich vztahu k problému křesťanské kultury. Rámcová struktura sešitů "Studie" - podle návrhu redakční rady /dr. Karel Vrána,, dr. Josef Benáček, dr. Zdeněk Ehler, dr. Antonín Kratochvíl, Věra Stárková, dr. Josef Krejčí, dr. Ladislav Radímský, dr. Skalický/ by měla vypadat přibližně takto: 1. Statě, úvahy, články, eseje: delší rozpravy a úvahy o soudobých problémech teologických,, filosofických, etických, vědeckých a uměleckých. 2. Profily: kritické představování vedoucích osob kulturního a veřejného života a hodnocení jejich díla pro dnešek. 3. Rozbory: důkladné, kritické analýzy nových knih publikovaných na Západě a majících vztah,, přímý nebo nepřímý, k české kulturní problematice. 4. Dialogy: rozbory a recenze, kritické průhledy knih vycházejících doma. 5. Exilová tvorba: referáty a kritické představování kulturní tvorby českých exulantů na Západě. [pageend18]Sešit číslo 13 přinese tyto statě a studie: Felix Mikula, Dědičný hřích a moderní člověk; Milada Součková, Setkání s Teilhardem; Věra Stárková, Střed v Bohu a Boží prostředí; Tomáš Špidlík, Vjačeslav Ivanov - poesie sjednocující; Zdeněk Picha, Vztahy mezi fyzikálními a psyohickými energiemi u člověka; Pavel Želivan, Bůh a moderní literatura; Ladislav Radimský, Mysterium Roncalli. Všechny naše spolupracovníky, pisatele a přispěvatele prosíme, aby nám usnadnili práci tím, že budou zachovávat tyto. POKYNY : Všeobecná zásada: Pamatuj, že tvůj výtvor bude v tiskárně sázet člověk, který neumí ani slova česky. A proto: l. Piš vždy na stroji. Máš-li stroj bez háčků a čárek, sám. je do strojopisu přidělej, nenechávej tu práci druhým. 2. Užívej takového papíru,, aby na něm bylo písmo čitelné pro sazeče. 3. Piš jen na jednu stranu papíru a ob řádek. 4. Překlepy na stroji sám čitelně oprav. 5. Dodatečné vsuvky a větší opravy napiš na zvláštní papír s příslušnou značkou, kam se to má zařadit. A samozřejmě: strojem. 6. Menší opravy ve strojopise můžeš dělat rukou, ale písmem naprosto čitelným a jasným. Když se budeš řídit těmito zásadami, máš lepší naději, že tvůj rukopis nezůstane ležet, ale že spatří světlo světa. g. Literární a umělecká soutěž. Výsledky literární soutěže za minulý rok uveřejníme příště. Dnes chceme upozornit, že soutěž pokračuje i letos. Její podmínky jsou: 1. Práce zaslaná do soutěže musí být původní a doposud neuveřejněná. 2. Autoři nejsou omezeni ani námětem, ani druhem. 3. Práce může být zároveň zaslána do obdobných soutěží, pořádaných ev. jinými exilovými organizacemi. 4. Rukopisy budou vráceny na požádání. [pageend19]20 5. Usnadníte nám organizaci, pošlete-li svou práci ve třech exemplářích. Složení minulé poroty uveřejníme v následujícím čísle bulleti- nu. Práce z Evropy a z Afriky posílejte na adresu: dr. Tomáš Špidlík S.J., Via Concordia 1, Roma 4, Italia. Práce z ostatního světa můžete zaslat bučí přímo do Říma, nebo na adresu našeho zástupca v Americe: dr. Ladislav Radimský, 205 East 82nd Street, New York, N.Y., 10028, USA. [pageend20]