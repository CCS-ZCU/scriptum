časopis čechů a slováků ve švýcarsku ročník 26/1993 zpravodaj 4 [pageend1]agentura pazdera Kreuzplatz 20, 8008 Zúrich (Schweiz) ze Švýcarska: 01 - 932 32 22 z Německa,ČSFR: 0041-1-932 32 22 z Velké Británie: 01041 -1 - 932 32 22 Provoz s.obsluhou 24 hodin denně, dtto neděle i svátky. TELEFAX: 01-932 52 03 fúr Versicherungs-, Finanz- und Unternehmensberatung sowie Immobilienhandel und Vermittlung * Čtyř a vícenásobné zvětšení kapitálu * Neutrální expertízy * Porady v pojištění, financování, podnikání, koupi a prodeji nemovitostí * Budete dědit ve CH, SRN, ČSFR? Pozor na paragrafy! * Jak vysoký bude Váš důchod? * Jak dlouho budete pobírat Vaši výplatu v případě nemoci či úrazu? * Zajímáte se o koupi akcií, obligací apod.? * Znáte výhody "třetího sloupce jistoty"? * Chtěli byste vědět, co je bezpodmínečně nutné a co méně nutné v otázkách pojištění? * Vyřizujeme náhrady škod z pojišťoven ve CH, SRN, ČSFR * Platíte velké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám vždy objektivně poradíme. Naše firma je Vám plně k dispozici denně po 24 hodin již druhé desetiletí. PŘEDPLATNÉ 1993 Milí čtenáři, připomínáme těm, kteří dosud nevyrovnali předplatné, aby tak učinili co nejdříve. Při vyplňování složenek Vás prosíme, abyste uváděli pokud možno stejné jméno a adresu, na jakou Zpravodaj posíláme, ušetříte nám další dotazování. Pokud platíte pod jiným jménem případně adresou, uveďte jméno odběratele v poznámce. Za čitelně vyplněné jméno jsme Vám vděčni. Předplatné: Švýcarsko Fr 40.-. Evropa Fr. 45.-. Zámoří letecky Fr 50.- Česká republika, Slovensko: Předplatíte-li svým příbuzným nebo přátelům z ciziny, činí předplatné jen 20.- Fr. Čtenářům, kteří se nám odtamtud hlásí přímo, nabízíme výhodnější předplatné a možnost placení na konto České spořitelny v Kč. Za každého nového předplatitele, kterého získáte, máte k dobru 1/2 roční předplatné. Všechna Vaše sdělení, která nám někteří posíláte, někdy ze zemí hodně vzdálených, rádi pročítáme a touto cestou za ně děkujeme. Administrace Zpravodaje zpravoda j [pageend2]Motto: Když civilisované lidstvo ve slepém vandalismu ničí živou přírodu, jež ho obklopuje a živí, ohrožuje samo sebe ekologickým zruinováním. Patrně si začne uvědomovat své chyby, až když je pocítí ekonomicky, to však už bude nejspíše pozdě. Nejméně ze všeho si všímá toho, jak dalece poškozuje tento barbarský proces jeho mysl. Všeobecně a rychle se šířící odcizení civilisovaného člověka živé přírodě nese velký díl viny na jeho vzrůstajícím estetickém a etickém úpadku. KONRÁD LORENZ JARO / VESNA jaro je čas ílctny ptáci ji přinesou sluncem naladěnou z teplých kraju hrají na ní zelene tóny s bílými pauzami kvčlú x taktu nadějí Helena Aeschhachem PRAVDA EXILU - EXIL PRAVDY Karel Kosík Přemýšlet o exilu znamená ptát se, zda zkušenost vyhnání, bloudění, odcházení do ciziny může přispět k pochopení toho, co se dnes na světě děje. Nejhlouběji protrpěl a promyslel exil velký český exulant 17.století Jan Ámos Komenský. Když uvažujeme o jeho myšlenkách a zamyslíme se nad fenoménem exilu ve 20.století, dospějeme k závěrům, které je možno shrnout do tří tezí. Teze první: Milióny vyhnanců, běženců, vysídlenců, psanců na celé planetě jsou důsledkem toho, že do vyhnanství byla poslána pravda. Pravda je v exilu, a proto je běženectví běžným jevem našich dnů. Druhá teze: Lidé pravdu vyhánějí. Abychom mohli říci, co pravda je, musíme nejdřív prozkoumat, proč se lidé pravdy zříkají, odmítají ji a dávají přednost nepravdě. Třetí teze: Pokud bude pravda v exilu, potrvá vyhnanectví jako úděl většiny lidstva a bude ohrožovat každého člověka. V roce 1618 vyšel spisek příznačně nazvaný "Vyhnaná pravda" (ALETHEA EXUL) a v něm podivuhodná věta: "Jak bych se nebála, žaluje Pravda, když mrskána důtkami a ocejchována bezprávím musím bloudit jako vyhnanec?" Mojf generaci bylá mnohokrát adresována otázka: Vy jste nevěděli, co se dělo v 50.letech? Proč jste mlčeli? Na tuto otázku nelze odpovědět slovy. Každé vysvětlování zamlžuje její smysl. Jedinou přiměřenou a důstojnou odpovědí těch, kteří tehdy žili a neprotestovali nahlas, je - stud. Stud neznamená červenat se nebo ostýchavě vysedávat v koutě. Opravdový stud je počátek osvobozujícího otřesu, v němž se lidem otvírají oči a začínají si uvědomovat, co se vlastně děje, co se odehrává nejen kolem nich, ale především s nimi samými. Poučeni otřesným poznáním, zrozeným ze studu, jsme v právu, abychom onu starou otázku opako- 1 [pageend3]váli nyní a ptali se všech: uvědomují si lidé, co se dnes děje na celém světě, nebo zavírají oči a neberou na vědomí informace, které mají k dispozici? Když v srpnu 1968 tanky okupantů zadusily československý pokus okusit demokracii, začal represivní proces, který sám sebe nazýval normalizací: menšina byla vyhnána ze země a většina byla zahnána zpět do jeskyně. Normalizace donucením a přísliby vyžaduje, aby se normou a normalitou stal pobyt v jeskyni, zatímco osvobozující průlom z jeskyně se odsuzuje jako bláznovská abnormálnost. Tato norma říká: moderní člověk je neomezený, ničím a nikým nekontrolovaný pán Země, který se chystá ovládat i vesmír. Tento vladař a pán si všechno podmaňuje a může si všechno dovolit, nebot má k dispozici grandiózní technické prostředky. Moderní člověk považuje za samozřejmý smysl svého života, že jeho neomezené a stále rostoucí potřeby budou uspokojovány jako na běžícím pásu. Žije v mínění, že byl Bohem pověřen, aby vládl nade vším na Zemi i na nebi, aby své právo na štěstí uskutečňoval jako nekonečný růst komfortu. Toto převrácené mínění zaplétá lidi do ďábelského kruhu: v šíleném běhu za novými požitky potřeb devastují Zemi a ničí sami sebe. A jestliže nevědí, je to proto, že nejsou dostatečně informováni, nebo proto, že signály denně a odevšud vysílané neberou na vědomí? V minulém století vyslovil Dostojevskij větu: není-li Bůh, je všechno dovoleno. Naznačoval tím, že se zločin, vraždění, zabíjení dostávají na pořad dne jako normalita, běžnost a všednost, nad níž se nikdo nepozastavuje. My dnes, na prahu nového tisíciletí, chápeme i nechápeme závažnost tohoto varování, a chceme-li být právi současným událostem, musíme je přeformulovat takto: protože pravda byla poslána do exilu, vyloučena z věcí obecných a na jejím místě se usídlila nepravda, dovoluje si moderní člověk všechno, co se mu zamane. V této dovolenosti, která strhává jakékoli meze, stírá rozdíl mezi dobrým a špatným, slušným a nestoudným, vznešeným a banálním, plodným a sterilním, jde lidstvo vstříc nejen univerzální vražednosti, kterou Dostojevskij předpovídal, ale připravuje také svou vlastní zkázu, nastupuje cestu sebevražednosti. Masaryk před sto lety zkoumal sebevraždu jako fenomén moderní doby, ale netušil, že lidstvo do této záhuby spěchá hromadně. Dnešní věda nedovede vysvětlit, proč čas od času velryby připlouvají na mělčinu a masově končí sebevraždou. Ale umí věda objasnit, proč suchozemský savec, zvaný člověk, chystá sám sobě sebevraždu a strhává do zkázy všechno živé? První etapou kolektivní sebevražednosti je odstranění toho, co označuje nevinné a nenápadné slůvko: sebe. Aby člověk spáchal sebevraždu, musí nejdříve zlikvidovat sebe, musí se vzdát svého já a nahradit je něčím cizím, jiným, potměšilým, co se sice představuje jako "já", ale ve skutečnosti popírá já jako centrum odpovědnosti, myšlení a rozlišování. Toto falešné já propadlo nepravdě, funguje a jedná jako její nástroj. Protože člověk ztratil a zatratil své já a propadl já falešnému, nepravdivému, zhoubnému, není již schopen rozlišovat mezi dobrým a zlým, dovoleným a zakázaným, pravdivým a nepravdivým, neumí 2 Kresba Miroslav Kemel Rychle na pole, chlapi, jaro přijelo po okreskách! [pageend4]posoudit ani vnímat, že ona generální strategie Severu, nepřetržitý růst bohatství, znamená nezodpovědnou devastaci planety Země a totální devastaci tvorů, kteří si říkají lidé. Jsou současní lidé schopni pocítit stud nad tím, co kolektivně na celé planetě páchají? Jsou ještě mocni toho, aby se zastyděli a otřes studu jim otevřel oči, probudil je k zodpovědnému rozpoznání toho, co se děje? Nepravda není pouze falešnost výroku. Nepravda se prosazuje jako nestoudnost, která se vyvyšuje jako norma, zákon a pravidlo, jako normálnost a přirozenost. Pravda a nepravda naší doby není v banální větě: Vidím dům, nýbrž v šokujícím zjištění: Před mýma očima se hroutí dům, zasažený dělostřeleckou palbou. Nepravda není nehybně ležící balvan na cestě, ale živá a jednající obludnost, která se mstí, denně vymýšlí úskoky a každému, kdo jí strhne škrabošku, hrozí odplatou. Nepravda se neskrývá (prvotně a především) v nesprávném výroku, ale je vtělena či převtělena do skutečnosti: nepravda je totožná s převrácenou skutečností. Nepravda naší doby považuje za normální, přirozené a běžné, že milióny lidí denně utíkají před hladem, válkou, terorem. Poměry nemohou být prohlédnuty jako převrácené a nenormální, jestliže pravda existuje. Být vytržen z vlasti, zbaven domova, potloukat se cizinou znamená trojí: nebýt na svém místě, být ze svého místa vypuzen a poslán do nehostinnosti místa nenáležitého. Nemít čas na vlastní věci, ale žít jako štvanec, zaměstnaný vyřizováním záležitostí cizích, podružných. A konečně: nepohybovat se z vlastní vůle a svého uvážení, ale být štván cizími silami, huntujícími člověka do zkázy. Zahlceni informacemi a luxusem jsme my, lidé Severu, štvanci a psanci nepravého, falešného pohybu, falešného času, falešného prostoru. Jako zajatci nepravdy nemáme odvahu, abychom pohlédli skutečnosti tváří v tvář a vzali na vědomí, že prapríčinou naší nemohoucnosti, sterility a bezduchosti je fakt, že jsme zahnali pravdu do exilu. Všichni jsme dobrovolně nedobrovolnými psanci a zůstaneme jimi tak dlouho, pokud dovolíme, aby pravda jako psanec bloudila Zemí. Exulantství je společný úděl nás všech. STRATY A NÁLEZY Miroslav Kusý (Kultúrny život ) Niečo sa dá rozdělit pódia zásady dva ku jednej, iné podlá teritoriálneho princípu, čosi však pritom delení jednoducho mizne. Na druhej strane zasa nám kdesi čosi pribudne. Obdobie strát a nálezov ešte nejaký čas potrvá, ešte sa dost dlho budeme čudovat nad stratami, ktoré sme nečakali a nad "ziskami", ktoré nás nepotešia. Je tu však aj balík strát a nálezov, o ktorých už vieme. Nezaškodí, ak si urobíme jeho predbežnú invetarizáciu. 1 .0 čo sme prišli? - O Občiansky štát. Československá federácia sa po novembri 1989 stala demokratickým štátom. Na federálnej úrovni sme sa stali všetci federálnymi občanmi, tu už do popredia nevystupovala naša slovenská či česká, maďarská či rómska národnost či etnicita. Federál sa stal zárukou uplatňovania občianského princípu v tomto štáte. S likvidáciou federácie tento vyšší občianský princíp ustupuje do pozadia a na jeho miesto jednoznačne nastupuje národný princíp: na ňom sú budované nástupnícke národné republiky: Slovenská expressis verbis (pozri Ústavu SR), česká latentné. - O podstatnú čast vlasti. Pre vela Čechov a Slovákov bolo ich vlastou celé Československo. Títo Slováci strácajú dve tretiny svojej vlasti, títo Češi strácajú tretinu svojej vlasti... Na podstatnej časti územia svojej bývalej vlasti sa stávajú cudzincami, bude tu pre nich platit cudzinecký režim. Budú sa tu cítit podobne ako americkí Češi či Slováci, ktorí sa občas prídu nostalgicky pozriet na svoj bývalý domov. 3 (Nedělní Lidové noviny 22.března 93) [pageend5]- O československá identitu. Každý domorodý obyvatel Československa prechádzal identifikačným procesom so svojou vlastou a stával sa československým občanom. Pre veía občanov zostávala ich československá identita prioritnou občianskou hodnotou, s ktorou sa vo svete rata, o ktorej sa vie, že má svoju úroveň a dá sa na nu spoľahnút. Súčastou nášho dobrého mena bola aj naša obchodná značka, náš trade mark: Made in ČSR. Trvá desatročia, než sa taký dobrý imidž štátu a jeho dobrý trade mark vybuduje. Toho, čo sme v tejto oblasti dosiahli, sa musia zriect obe republiky a začat od začiatku. Nebude to skoro a nebude to ľahké, kým dosiahnu úroveň dobrého mena a dobrej obchodnej značky bývalého Československa. - O geopolitickú istotu. Československu trvalo pomerne dlho, kým v novom geopolitickom priestore, ktorý vznikol po prvej svetovej vojne, pevne zakotvilo a vydobylo si svoje miesto na slnku u všetkých svojich susedov. Táto stará geopolitická istota končí, nástupnícke štáty si musia začat budovat svoje vlastné geopolitické istoty od začiatku. - O prepojenie Východ - Západ. Československo malo výborné prepojenie na Východ i na Západ. Československo predstavovalo výhodný západo-východný most i solídneho sprostredko- vatela medzi Východom a Západom. Toto všetko padá. Čechy strácajú svoje priame spojenie na Východ, Slovensko stracá podstatnú, velmi dôležitú časí svojho priameho spojenia na Západ. Obe republiky si budú musiet vybudovat nové prepojenia, štáty, ktoré využívali československý "most" i československé sprostredkovateľské služby, budú musiet híadat náhradné riešenia. - O štát dvoch európskych povodí. Československo bolo podunajským a zároveň i polabským štátom. Tieto dve významné európske povodia ho spájali s radom krajín po ich dĺžke, ako aj so svetovými moriami na Juhu i na Severe. Čechy strácajú podunajské prepojenie na Sever. Prichádzame o jedinečnú previazanost Baltického mora s Čiernym morom cez československé územie. - O spoločný ekonomický, politický a kultúrny priestor, prostredníctvom ktorého mohli Slováci svojimi ekonomickými, politickými a kultúrnymi aktivitami podstatne přesahovat vlastné územie Slovenska a Češi územie Čiech. Celý tento priestor bol ich aktivitám priamo prístupný, napríklad v podobe spoločného trhu, spoločného kultúrneho zázemia, spoločnej politickej scény... Oba nástupnícke štáty si budú musiet zorganizovat svoj vlastný okyptený, zmenšený priestor. - O spoločné komunikačné siete, a to nielen dopravné, spojové a technické, ale aj ludské, kultúrne, mediálne a iné: tieto siete zapĺňali spoločný československý priestor, sprostredkovávali v ňom vzájomné medziľudské, interkulturálne, hospodárske a politické vztahy. Oba následnické štáty si budú musiet vytvořit vlastné vnútorné a vonkajšie komunikačné siete. - O federálnu páku tak ekonomickú, ako aj politickú, ktorú bolo možné nasadit na mieste akútnej potreby (povodeň, nezaměstnanost, ekologická katastrofa, utečenci...) Koncentrácia federálnych prostriedkov na vyrovnávynie nepriaznivých dôsledkov toho či onoho javu alebo "pre prípad núdze" bola výhodná pre obe strany, ľahšie sa s ich pomocou zvládali nepredvídané situácie. - O federálne záruky pre všetky druhy minorít a špecifík na jednej či na druhej strane; o tieto federálne záruky sa uchádzali napríklad národnostné, náboženské a iné menšiny, nedôverujúce úplne príslušnej národnej republike, dobrej voli jej politickej reprezentácie spravodlivo riešit vzniknuté problémy. Federálne záruky mali zabránit porušovaniu občianskych práv u príslušníkov rôznych sociálnych skupín, kolektívnych práv menšín. So zánikom republiky tieto federálne záruky padajú, menšiny sa preto cítia o mnoho ohrozenejšie než v rámci federatívneho zväzku. - O federálnu toleranciu. Spolužitie vo federácii nútilo Čechov rešpektovat isté zvláštnosti a naopak. Češi sa učili tolerovat národný princíp na Slovensku a Slováci občianský princíp v Čechách. Federácia vyrovnávala český eurocentrizmus so slovenským "domocentrizmom", technokratický pohľad na ekonomickú reformu so sociálnym pohľadom na nu, radikalizmus istých českých krokov so slovenskou opatrnostou pri ich presadzovaní. So zánikom federácie prídeme o túto trvalú nevyhnutnost vzájomnej tolerancie, čo bude mat za následok radi- kalizáciu rôznych politických postojov. 4 [pageend6]- O federálne média. Ide pritom o médiá najmasovejšie, najvplyvnejšie, najíahšie prístupné občanovi: o federálny rozhlas (stanica Československo) a federálnu televíziu (Fl). Podstatne sa tým ochudobňuje pestrost mediálnej ponuky vo všetkých žánroch, zvlášt v oblasti televíznych programov. Toto ochudobnenie je tým citeľnejšie, že na väčšine slovenského územia nemožno přijímat český národný okruh a na väčšine českého územia slovenský národný okruh, takže Fl bola jediným spoločným, v oboch republikách prijímateíným federálnym programom. Je to absurdné, ak si uvedomíme, že sú nám bez problémov prístupné televízne stanice našich súsedov (Maďarov, Rakúšanov, Poliakov, Nemcov) a prostredníctvom satelitov máme televízne spojenie už prakticky s pol svetom: okrem najbližšieho, jazykovo najprístupnejšieho susedal - O revolúciu. Vítazi volieb 1992 likvidujú spolu s Československom aj celý odkaz revolúcie z novembra 1989: revolučný program, ako aj revolučnú garnitúru, ktorá bola jeho nositeľom. Oboje bolo pre nich neudržateľné, pretože to spočívalo na koncepci spoločného štátu Čechov a Slovákov. Režim, ktorý vyšiel z tejto revolúcie, označuje premiér Mečiar pohŕdavo ako "bývalý", čím ho zaraďuje do jednej roviny s odsúdeným a prekonaným totalitným režimom. Premiér Klaus rovnako pohŕdavo hovorí o revolučnej garnitúre ako o bande neschopných intelektuálov. Nie je to náš objav, Adam Michnik rovnakú tendenciu konštatuje vo všetkých postkomunistických krajinách. Revolúciu robili disidenti. Avšak taký "Václav Klaus nikdy nebol disidentom, teda ani nikdy nebol vystavený skúškam, represiám a zvodom, z takého postavenia plynúcim. Ĺuďom z demokratickej opozície dnes Klaus s obľubou vytýka nerealistický idealizmus alebo ľavicovú naivitu" (Ďábel naší doby, Listy 6/92). NELZE NEŽ SOUHLASIT Když říká ekonom, že ho znervózňuje ekonomický proces, který probíhá zcela logicky, podle očekávání - jsou dvě možnosti: Buď je to špatný ekonom, anebo nervozitu pouze předstírá. Nejvážnějším problémem České republiky je podle našeho premiéra ztráta slovenského trhu, skutečnost, že podniky slovenské podnikům českým přestávají platit a vzájemný obchod tím klesl (zatím) na polovinu. Vážný problém to jistě je, vždyt mnoho lidí v České republice bude dočasně bez práce proto, že Slovensko nekoupí od České republiky zboží ve vyšší hodnotě, než za jakou hodnotu zboží do České republiky prodá. Co by Slovensko koupilo navíc, platilo by v devizách, které nemá kde získat. Čeští ekonomové (kteří vyhráli volby) by pro Slovensko (kde ekonom, volby prohráli) jistě uměli vypracovat scénář, podle kterého by se ekonomická katastrofa Slovenska příliš nedotkla Republiky české. Jenomže o takový scénář (spočívající například v devalvaci slovenské koruny) není na Slovensku zájem. Mečiarův kabinet se svrchovaně rozhodne pro takový druh katastrof, který politicky lépe prodá (tj. omezí dovoz z České republiky, opustí "klau- sovskou reformu", a to i za cenu návratu do předlistopadových poměrů). I pro Slovensko je samozřejmě pokles vzájemného obchodu ekonomicky nevýhodný. Ale pro stranu, která nyní na Slovensku vládne, by politicky bylo výhodné, kdyby tento obchod klesl ne na polovinu či na 30%, nýbrž na nulu. Tak by pro Mečiara svitla jiskřička naděje, že zkomplikuje Klausovi cestu do Evropy, a nemusel by pak doma vysvětlovat, proč se do Evropy nedostalo Slovensko. Když chci tedy vědět, jaký smysl mělo uzavření mnoha mezistátních smluv, které Klaus podepsal s Mečiarem, dozvídám se od jednoho ekonomického novináře, který u přípravy smluv byl, že pokud z nich zůstane zachována alespoň ta o dobrém sousedství, buďe to úspěch. Mnoho zemí totiž po svém rozdělení není schopno uzavřít ani smlouvu o neútočení. 5 (Pokračování: "čo sme nadobudli" v příštím čísle) Ivan Hoffman [pageend7]Rozdělování Československa bylo občanům České republiky vysvětlováno jako galantní vstřícné gesto Čechů vůči slovenskému národu a jeho přirozeným emancipačním snahám, které prý měly hluboké historické kořeny. Skutečným důvodem oddělení se od Slovenska bylo ovšem ono biblické, že je-li nakažen jeden úd, je lepší ho utnout, než aby zahynulo celé tělo. K tomuto pragmaticky sebezáchovnému (nikoli galantnímu) chirurgickému řezu existoval smrtelně vážný a nezpochybnitelný důvod: V České republice občané volili inteligentní představitele ekonomické transformace, zatímco na Slovensku se lidé nechali oklamat - 'řekněme to jednou jasně - nevyzpytatelným, duševně nemocným populistou. Nicméně chirurgický zákrok, při kterém se odstraní třetina těla, je jistě riskantní. Jsou pacienti, kterým v tak vážné situaci pomůže, když jim řekneme pravdu, a jsou druzí, které pravda porazí. Jak je to s dvoutřetinovým pacientem, který zbyl, tedy s českou společností? Česká vláda počítá spíš s tím druhým typem pacienta, a její předseda nepříjemnou pravdu o těžké budoucnosti svěřuje svým spoluobčanům opatrně, po malých dávkách. Když tedy předstírá překvapení nad ekonomickým procesem, kterému dal jako menšímu zlu přednost, vyjadřuje tak své mínění o průměrném občanovi: postkomunistický občan by holou pravdu neunesl. Krátkodobá komplikace plynoucí ze ztráty slovenského trhu snad přinese zvýšení kvality a konkurenceschopnosti českých výrobků na západních trzích. Pokud takto společnost dospěje k prosperitě, nebude politikům zpětně vyčítat, že ji ohleduplně vodili za nos. Snažím se tomu alespoň porozumět, když tím neumím být nadšen. Jednání s nynější slovenskou vládou vyžaduje od kohokoli značkou dávku trpělivosti. Tím více od vlády české, ke které z určitých důvodů chová Vladimír Mečiar obzvlášt málo úcty. Formálním důvodem nynější vážné roztržky je slovenská neochota seriozně se zabývat dělením majetku a podepsat dohody, které by potvrzovaly budoucí vyrovnání českých pohledávek na Slovensku ve výši kolem 43 miliard korun. Česká strana proto nyní zablokova- 6 ■ Kresba Fedor Vico TÝM NENÁSILNÝM ROZTRHNUTÍ M ČESKOSLOVENSKÉ REPUBLIKY PREKVAPIL CELÝ SVET A DOTERAZ SA Z TOHO NEMŮŽEME SPAMETAŤ (Lidové noviny) KLAUSOVA ZMĚNA KURSU [pageend8]la vydání akcií českých podniků slovenským kupónovým investorům. Do té doby, než o řešení slovenských dluhů bude jasno. Soustředěnější pohled však prozrazuje, že jde tentokrát o mnohem víc. O budoucí charakter česko-slovenských vztahů, respektive o to, jestli nějaké vztahy vůbec budou. Svou dezorientaci v této věci nyní nejpozoruhodnějším způsobem prezentoval Tomáš Ježek, který tvrdil, že "za cenu míru bych slovenské pohledávky klidně odepsal." At už měl na mysli mír politický nebo hospodářský, někdejší koncepci Pithardovy politiky a její argumentační schéma dotáhl ad absurdum. Není totiž spolehlivější cesta k nepřátelství než právě tato. Požadavky totiž mají tu nemilou vlastnost, že nenarážejí-li na odpor, nikdy neskončí. Ba právě naopak. Z minulých nezaplacených dluhů přirozeně rostou nové dluhy a nakonec i zastavení obchodu a z minulých požadavků požadavky ještě nehoráznější. Popravdě řečeno, politika, kterou Václav Klaus ve druhé polovině loňského roku vůči slovenské vládě vedl, byla velmi náchylná právě této koncepci. Byla to politika nadřazené velkorysosti, plná dobráckých gest bohatšího a štastnějšího následníka rozděleného státu. Byla to snaha nezdržovat se drobnostmi, neprotahovat spory, nehádat se o maličkosti - at už skutečné nebo domnělé. Přestože logika tohoto přístupu se musela ukázat - spíše dříve nebo později - jako špatná, cíl byl naprosto legitimní: rychle ukončit jednání o sporných otázkách, udržet dobré vztahy a co největší obchod, a soustředit se na ekonomickou transformaci, na směřování do ES, zkrátka na budoucnost. "Tuplovaná" chyba Václava Klause byla ovšem v tom, že strategickou potřebu České republiky po stabilitě v regionu identifikoval s osobou Vladimíra Mečiara a spojil ji s jeho podporou. O tom, co všechno se stalo mezi Klausem a Mečiarem v posledních šesti týdnech (po měnové odluce) a co se v té době událo v hlavě českého premiéra, lze jen spekulovat. V každém případě v jeho uvažování o česko-slovenských vztazích nastal zlom. Jestliže ještě 30.ledna na Světovém ekonomickém fóru v Davosu doslova řekl, že "jsme strážci zásad svobodného trhu a demokracie - je absolutně vyloučeno, abychom slovenským občanům nedali jejich podíly", pak k nynějšímu obratu musel dost dlouho sbírat síly. A jestliže se nakonec sám - nikoli jako výsledek nátlaku ministrů nebo dalších politických sil, ale skutečně sám - rozhodl ke změně kursu a k pozastavení vydávání akcií, pak za tímto těžkým rozhodnutím jistě je rozpoznání podstatně těžších následků pokračování dosavadní politiky. Změna kursu přišla sice za pět minut dvanáct, ale přišla. To je třeba ocenit. Tím více, čím více je ve hře. Řeč bude o zákonu o protikomunistickém odboji, který za několik týdnů projednává Parlament. Koho to nezajímá, s tou výhradou, že máme jiné, naléhavější starosti, at tedy dál nečte. Ale zájem by měl mít každý občan, zejména ten mladý a mladší, který těch prvních deset let vlády komunismu u nás nezažil. Tedy to nejzběsilejší a nejkrutější údobí z celé neštast- né éry bolševismu u nás. A právě a především o toto údobí půjde v připravovaném zákoně, bude z něho do jisté míry vycházet. Proč, o tom několik údajů, vzatých z pečlivě dokumentované knihy Karla Kaplana s ironickým titulem Nekrvavá revoluce. Podle neúplných údajů bylo v údobí 1948-1953 odsouzeno pro takzvané politické delikty přes 100 000 lidí. Z toho více než 40 000 k trestům delším deseti let. K trestu smrti bylo odsouzeno 232 osob a z nich 178 popraveno, mezi nimi i žena, zvlášt statečná - Milada Horáková. Desetitisíce byly žalářovány pro údajné hospodářské delikty, pro svou víru, pro 7 Karel Kříž, Lidové noviny ZÁKON JAKO DĚJINNÁ PŘIPOMÍNKA Pavel Tigrid [pageend9]příbuzenství s emigranty, další desítky tisíc internovány v táborech nucených prací a v pomocných technických praporech - to byli ti proslulí "Černí baroni". Po procesu se Slánským a soudruhy, s příslušnými následnými popravami, zatáhla StB hustou sít zběsilé honičky na třídního nepřítele. Tresty dosáhly úhrnem astronomické výše 7850 let vězení. V roce 1950 bylo internováno 1910 mnichů a 10 660 řeholnic. Týralo se podle osvědčeného sovětského vzoru. Zatčení byli mláceni až do omdlení, museli ve vězeňské cele pochodovat dny a noci až padli, docházelo i k fingovaným popravám, mužům byla drcena varlata - policajti tomuto typu mučení říkali "telecí bečení" nebo také "rajský protlak". Ale dost toho - snad už jen to, že takto "naklepané" lidské trosky se přiznaly ke všemu, podepsaly cokoliv. A teď skok o čtyři desítky let dál, do listopadu 1989, kdy vypukla naše spořádaná revoluce. O zločinech a hrůzách komunismu se vědělo, i o těch kalendářně pozdějších, už snad méně krutých, ale stejně nespravedlivých a nehorázných. A tak je jen logické, že hned po listopadu estébáci skartovali, spálili, vybílili co se dalo. Je dosud v dobré paměti, jaká z toho byla nepěkná mela v tehdejším Federálním shromáždění, v médiích, ve veřejnosti. Ale ještě předtím, bezprostředně po tom sametu, postupně, dalo by se říci plíživě, se prosadil názor, že co bylo bylo, že hrozí pogrom na komunisty včetně těch, kteří jako více nebo méně řadoví členové KSČ se ničeho nedopustili. Že tedy by mohlo dojít na nekonečnou honbu na čarodějnice, dokonce podle nepřijatelné poučky o kolektivní vině, a to zase by nám neposloužilo v Radě Evropy, v Evropském společenství... a tak dále, a tak podobně. Takže, až na možnou výjimku mnohem pozdějšího nedomrlého lustračního zákona, se zvolila cesta nejmenšího odporu: my, vítězové z listopadu 1989 prokážeme dobrou vůli, dovolíme si blahovolné gesto, neuděláme nic nebo jen to nejnutnější jako příspěvek ke zvládnutí jejich komunistické minulosti. Snad se to vyplatí. Nevyplatilo - však to dnes vidíme takřka na každém kroku. Leckde tvrdě rozhodují staré struktury, řádí temné mafie, létají ukradené miliony. Zjiš- tujeme, že to sice komunisté prohráli mocensky, že ztroskotali ekonomicky, a přece je to právě v ekonomické oblasti, v níž se nejen rychle vzpamatovali, ale svůj vliv rozšířili a upevnili. Natolik, že výrazně, jakkoliv podvojně či podvodně, ovlivňují tržní hospodářství, a tedy naši bezprostřední hospodářskou a sociální budoucnost. Volně, nekontrolované a v očividně neregurélních případech beztrestně. A jestliže, jak řečeno, existují zjištěné zločiny komunismu, pak byly spáchány především na těch, kdo s režimem, který je legalizoval, sváděli nerovný boj různými prostředky, v různých novinách a s rozdílnou intenzitou. Tedy protikomunistický odboj. A právě ten má zmapovat připravovaný zákon. Úkol očividně složitý. Tak například bude třeba definovat pojem sám, vymezit, kdo byl účastníkem odboje, kdo obětí režimu, často i jen náhodnou a - co bude zvlášt nesnadné - zda se má nadále uznávat promlčitelnost těchto zločinů, daná trestním zákonem v §67. Ten říká, že trestnost činu zaniká 20 let - případně jenom 10 nebo 5 - po provedení skutku. Osem právnický laik, ale jako demokrat a občan si odvažuji tvrdit, že tento paragraf by neměl platit. Jemu obdobný byl už ostatně zrušen ve Spolkové republice Německo a v Polsku. Nevidím důvod, proč by se tak nemělo postupovat u nás. O to tedy především jde v zákoně o protikomunistickém období. A už se o něm, ještě dřív, než byl paragován, ozývají se hlasy - spíše rozčilené a vyděšené než kritické. Ozývají se jeho odpůrci. Je jasné odkud. "Hon na čarodějnice", prý "vyvolávání snah po odplatě", prý rozdělení lidí do "první a druhé kategorie". Dokonce se nechal slyšet Levý blok v tom smyslu, že všechny ty zločiny vlastně zavinily velmoci, které nás po druhé světové válce vtlačily do sovětské sféry vlivu a do Varšavského paktu. Takže zase jednou jsou vinni ti druzí, kdepak myl Projednávání zákona o protikomunistickém odboji v Československu, přislíbené na březen, bude tedy asi urputné. Především ze strany těch, kteří se tak či onak cítí postiženi. UŽ jen tím, že takovýto odboj existoval, že měl své hrdiny a své oběti. Ani k jedněm ani k druhým nepatří ti, které s komunismem dosud spojuje pupeční šňůra ideologie, která ztroskotala. I tak, také jim demokracie dává právo profilovat se a prosazovat. Připravovaný zákon na tomto právu nic nezmění. Připomene všem, co by celé společnosti hrozilo, co by ji potkalo a neminulo, kdyby přes všechny zlé zkušenosti nevšímaví, nebo tím či oním zklamaní občané zahodili do díry zapomnění něco, bez čeho žádný národ žít nemůže: totiž historickou pamět. 8 [pageend10]Dobře, Rusku budeme držet palce... máme však ještě nějaké volné? V západním Německu bylo do r.1966 odsouzeno 86 tisíc nacistických zločinců, v NDR byli převychováni a uplatnili se ve státních službách. U nás byl odsouzen do fešáckého kriminálu jeden na 3 roky. Po předčasném propuštění volně chodí, píše, mluví, veřejně připravuje nový puč, vše bezostyšně a beztrestně. Kdybychom těch západoněmeckých 86 tisíc převedli v poměru k nám, činilo by to na naši zem 12 tisíc. My jsme však za třj roky nikoho z nich nenašli, nikoho z nich jsme nepohnali před soud, zřejmě se bojíme drásat jejich rány. A jako jejich symbol žijí Jakeš, Bilak, Obzina, Štěpán, všichni ti zločinci s lampasy i bez nich, sadisté, prisluhovači, zloději a malí Napoleoni. Proč je Němcům dáno, aby potrestali své válečné zločince a nám ne? Uznali, že cesta zločinu vede do pekel. Pokud to neuznáme i my a nebudeme se chtít zbavit tohoto hnisajícího vředu na svém těle, bude naše další cesta směřovat k neodvratné záhubě. Při německých procesech docházelo leckdy k podivuhodnému jevu: obžalovaný se chytal za hlavu, odmítal další obhajobu a neprosil už soud o nic. Říkal, že řada zločinů, které mu znovu připomněli a předvedli, ho naplňuje odporem a že už nechce dál žít. To je nejlepší, čeho soud může dosáhnout - když je zlo do té míry odsouzeno, že se od něho odvrací i zločinec. Země, která osmdesáttisíckrát odsoudila u soudu zlo a navždy je odsoudila v literatuře a mezi mládeží, taková země se postupně očistila. A co my? Jednou nazvou naši potomci našich pár generací generacemi slabochů. Nejdříve jsme se nechali odevzdaně okrádat a vybíjet, teď dojemně pečujeme o vrahy a lupiče v jejich štastném stáří, abychom je snad nepřipravili o jejich lidská práva. Přiznání zločinců a pokání je jim nepochopitelné a směšné. Jejich zvířecí strach, že by museli snést jen setinu toho, co sami způsobili jiným, v nich potlačuje sebemenší sklon ke spravedlnosti, zuby nehty se drží úrody svého prospěchu, která vzešla z neštěstí potlačených. Ti, kteří točili klikou mlýnku na maso, alespoň ti z roku 48 a dalších, nejsou už samozřejmě mladí, je jim od šedasáti do osmdesáti let, prožili nejlepší období svého života v nadbytku a přepychu. Pro ně jakákoliv stejná odplata přichází příliš pozdě, ta se jim už nemůže připravit. My však chceme být velkorysí. Nebudeme je střílet, věšet, nebudeme do nich lít slanou vodu, pouštět na ně štěnice, vázat je do kozelce, nutit je týden chodit či stát bez spánku, 9 Kresba Miroslav Kemel PŘIPOMÍNKA PRO ZAPOMNĚTLIVÉ [pageend11]ani je nebudeme kopat holinkami, šlapat po nich, mlátit pendreky, do rozbitých a oteklých šlapek jim pouštět elektrický proud, nic z toho, co oni dělali nám! Avšak vůči své zemi a vůči svým dětem jsme povinni je všechny najít a všechny soudit. Soudit ani ne tak je, jako jejich zločiny. Dosáhnout toho, aby každý z nich musel přiznat "byl jsem zloděj", "byl jsem vrah", "byl jsem kat". Kdyby to bylo v naší zemi proneseno jen desettisíckrát v poměru k západnímu Německu, abychom za ním nezůstali pozadu, pak by to jistě stačilo. Ve dvacátém století není možno přece po celá desetiletí neničit rozdíl mezi soudně stíhatelným zvěrstvem a minulostí, v níž bychom se neměli "hrabat" a dát zapravdu v tomto případě falešným průpovídkám o lásce k bližnímu, přestože je to zločinec. Musíme veřejně s největším důrazem odsoudit samu ideu, která opravňuje jedny, aby utlačovali druhé. Mlčíme-li o zlu a zaháníme-li je hlouběji do těla, aby nevylezlo na povrch, tím je jen zaséváme a ono v budoucnu tisícinásobně vzejde. Jestliže zločince nepotrestáme, ba ani morálně neodsoudíme, pak nejen chráníme jejich ničemné stáří, ale podrýváme tím veškeré základy spravedlnosti nových generací. Proto vyrůstají naši mladí do lhostejnosti, to nejsou jen nedostatky ve výchově. Mladí se tak učí, že podlost se na světě netrestá, ale vždy přináší blahobyt a prospěch. A žít v takové zemi by bylo smutné, ba strašné! Myšlenky a sovětské zkušenosti Alexandra Solženicvna aolikoval na naše Doměrv Bojím se Danajců.i když přinášejí dary, řekl prý podle Vergila kněz Laokoon, když před obleženou Trojou zanechali Danajci - to jest Řekové - onoho známého dřevěného koně, v němž byli ukryti řečtí bojovníci. Jak se ukázalo, měl pan Laokoon pravdu ve svých obavách, a pojem danajského daru vešel do literatury a odtud do historie. Pravdivost tohoto výroku ani po staletích nevyčichla. ba řekl bych, že se stále víc a víc potvrzuje.Dnes ještě méně než dříve se může důvěřovat bývalým protivníkům, i když se tváří příjemně, nevinně nebo dokonce nabízejí dary. Ostatně i u nás máme úsloví, které hovoří v tomto smyslu: Důvěřuj, ale prověřuj. Úsloví bylo soustavně zneužíváno onou známou rodnou stranou, ale bez ohledu na toto zneužití musíme uznat, že stále platí: každodenní zkušenost to potvrzuje. Stále častěji se vyskytují lidé, o nichž nevíme, na čem jsme : můžeme jim věřit nebo ne '! Řízením osudu se stalo, že tato opatrnost je důležitá právě v opačném směru než jak byla doporučována a dnes je na místě především vůči bývalým komunistům a jejich pomahačům. Důvěra musí spočívat na pravdě - a v tom je kámen úrazu: jak poznat, co je pravda, když ta často bývá dovedně propletena- se lží a je velmi těžké určit, kde jedno začíná a druhé končí. Je dobře známo, že komunistická státní bezpečnost, ona tajná společnost “ státních zaměstnanců “, jak se oficielně označovali, měla zvláštní oddělení pro desinformaci. Existuje řádka odhalení, jak toto oddělení pracovalo, a pokud těmto pramenům můžeme věřit, vymýšleli si pracovníci desinlbrmace takové zápletky, že to hraničí až s genialitou. Není to jen česká nebo ruská vymoženost - víme dobře, jaká síť neuvěřitelných a dodnes nevyjasněných intrik se odehrála např. kolem vraždy prezidenta Kennedyho. Podobných skrytých případů mohou být kolem nás tisíce. Obyčejnému občanu, který se nechce nechávat obulíkovat a nemá žádnou možnost rozseknout předivo dohadů, výmyslů a nepravd, nezbývá nic jiného než stáhnout se do opatrné reservy a čekat, zda se někdy - jestli vůbec - nějakou náhodou nevyplaví pravda na povrch. Jsme všichni v této situaci, v této nejistotě, která není nijak příjemná, takže je lépe na ni nemyslet . Ale co máme dělat, když ta nejistota na nás stále doráží. Poslechněte si třeba tuhle historii, která může být, ale také nemusí být stejně pravdivá jako ona báje o Tróji: Byla jedna krásná země- říkejme jí třeba Piškuntalie - která byfa dlouho ovládána bandou loupežníků.Ti si v té zemi neomezeně vládli- koho chtěli, toho strčili do vězení anebo i pověsili. A každý se jich bál, protože za nimi stála v nedalekém sousedství ještě větší loupežnická banda. Ale žádný strom neroste do nebe a tak nakonec , když ta velká loupežnická banda prošustrovala, co se dalo a ztratila svoji moc.dodali si i lidé v Piškuntálii kuráže a loupežníky vyhnali do lesů. Přitom je moc nepocuchali, takže loupežníci se jen otřepali a začali přemýšlet, jak by se zase dostali k moci. Někteří si jen obrátili kabát a vrátili se mezi lidi, jiní, ti mazanější.uvažovali., jak to lip zaonačit. Měli mezi sebou odborníky na balamucení lidí, a ti si vymysleli 10 TROJSKÝ KÚŇ Miloš Slabák [pageend12]chytrý trik: když to nejde dostat se k moci přímo,může se to zkusit oklikou. Vybrali si k tomu Pepíka, který jim až dosud věrně sloužil. Začali ho na oko prohánět, poštvali na něj dokonce biřice, a tak Pepíkovi nakonec nezbylo než utéci do nedaleké Slarafie. Tam se ho dobří lidé ujali, dali mu najíst, našli mu i přístřeší, a Pepík se jim odměňoval tím, že jim líčil, jaké je to v té Piškuntalii špatné. Ke svým historiím přidával nové a nové, až se všichni divili, jakou to má paměť: sypal z rukávu jména, data, události, příběhy k uvěření i k nevíře. Až se jednou na to přišlo: za Pepíkem létali poštovní holubi, kteří mu přinášeli zprávy od loupežníků.A nebyly to zprávy lecjaké: ukazovaly, že vládu v Piškuntalii si přisvojila jiná loupežnická banda, která byla tajně s původními loupežníky dohodnutá a proto dělala všecko jen tak na oko.Bylo jasné, že Pepíkovi a jeho kolegům šlo o to, aby lidé přestali svým novým pánům věřit, aby je nakonec mohli ti staří osvědčení loupežníci vyhnat a sami se posadit na jejich místo. Bylo to dobře vymyšleno, ale Pepík a jeho přátelé to trošku přehnali a došli tak daleko, že jejich historiím už nikdo nevěřil. A Pepíkovi, když přišel do hospody a chtěl zase vyprávět, nikdo už ani to pivo nezaplatil. Ani nevím, jak to s ním nakonec dopadlo - myslím, že musel sbalit svá fidlátka a někam zmizet. Jak jsem upozornil, je to prostá báje jako ta o Tróji, a hlavní rozdíl spočívá v tom, že úlohu koně tady převzal prostý Pepík. Prodávám ji jak jsem koupil, a laskavému a zároveň soudnému čtenáři ponechávám k uvážení, komu je třeba věřit: Pepíkovi anebo Laokoonovi ? kl Menší, tělnatý muž v červené kamizole vytáhl káravě obočí. "Máš už připravené lešení? Řemeny jsi namazal lojem? Žádná rez na nářadí? Už není co dělat, že tady lelkuješ? Koukej, at už utíkáš. To mi zase, mě se zdá, poslali prezenta!" "Jo, jo, už jdu," zvedal se s povzdechem mladý hromotluk. "Kolik toho má být?" "Sedmadvacet kusů," sdělil muž v červeném. "Ježíšmarjá. Tolik...Samé stínání?" "Hlavně. Taky nějaké lámání kolem, jedno trhání jazyku, k tomu... počkej, já to tady mám na papírku, hned to najdu..." "Ani nehledejte, pane mistr. Nejradši bych..." "Co bys nejradši?" zeptal se mistr přísně. Hromotluk se napřímil a podrbal se na zarostlé hrudi. "Se na to vysral, pane mistr." V hlase mu zaznělo cosi odhodlaně odbojného. Mistr v červené kamizole vydal kloktavý zvuk, načež vyskočil a obešel místnost. "Tak. 11 BLÁZNOVA SVOBODA Josef Kratochvíl [pageend13]Tak tohle. To mi udělají... ale já jim to povím, pánům. Příště mi snad pošlou cukráře. To jsi kat, chlape?" "Kat bych byl, pane mistr. Ale..." "Tady není žádné ale! Když jednou..." zadýchaně se odmlčel, dlouze se zamyslel, poté se posadil a na tváři se mu objevil chápavý úsměv. "Sedni si ke mně, Ondro, sem na lavici. Však ono se to pro tu chvíli nezblázní. A podej pivo. Já ti rozumím, víš, však jsem taky býval mladý. Poslyš... čím byl tvůj táta?" "Katem v Poličce." "Bodejt, však já vím. Dobrý kat. A pověz mi teď upřímně: nadával někdy? Říkal, že se na to...?" "V jednom kuse. Poličáci jsou všiváci lakomí, pane mistr." "To nemyslím. Ale nadával tvůj táta někdy na... práci?" "To ne. Říkal, že kat musí být, protože lumpy šatlava neodstraší." "No vidíš. A ty mi tu meleš hubou." "Když oni to nejsou lumpi, těch sedmadvacet," řekl Ondra tiše. Mistr Mydlář vstal. "Lumpi sem, lumpi tam. Jedno ti řeknu, Ondro: já už jsem viděl něco hlav se kutálet... ne že by mezi nimi občas nebyl nějaký nevinný. Ale skoro každému to patřilo. Každý vznešeně řeční, ale jde mu o peníze, nic než o peníze. Ondro, to si pamatuj. A všichni jsou stejní. Kdyby byli tihle na té Bílé hoře vyhráli, vázal bys zítra ty druhé." "To bych radši, pane mistr. Nestačil byste koukat." "Ach jo," udělal si mistr Mydlář útrpně. "Pověděl ti někdy tvůj táta, že katovi do toho nic není, kdo před ním kleká a zač? Že kat není soudce?" "Měl by být... někdy. Zítra. Aby viděl, jaké to je, když...". "A to ne, chlapče! To se ale moc mýlíš! Já mám svědomí čisté; ale kdybych měl ještě soudit..." "Já to myslím obráceně, pane mistr. Páni soudci by zítra měli stínat. Pan místodržící, pan purkrabí, páni jezoviti. Vyhráli, tak at stínají. Já jsem..." tovaryš se zajíkal a chvíli si v rozpacích něco šeptal, "já jsem byl na Bílé hoře, víte? Porazili nás, zahanbili. A zítra nás chtějí zahanbit znovu. Já jsem Čech, pane mistr." "Ale to víš, že jo. Já jsem taky Čech. Čech a evangelík, to bych se na to podíval, kdyby mi někdo... Ade to sem neplet, to sem nepatří. Bůh potrestá, soudil-li kdo falešně. To není naše věc." "Bůh... a co takhle, pane mistr, kdybyste byl zítra nemocný. Trochu Pánubohu pomoct, víte? Řeknu, že máte oustřel a nemůžete se hýbat. A já to nezastanú, to se ví." Mistr mávl odmítavě rukou. "Jalové nápady. Když nebudu popravovat já, přijde jiný. A ještě to zvoře a budou řeči. To já, když tnu..." kat udělal krátký, ostrý pohyb hranou dlaně, "cvak, a je to. Každý mi může poděkovat, když já ho dostanu do ruky." V očích se mu najednou zvláštně zalesklo. "A... to nic, Ondro; ale kdybys věděl..." "Co kdybych věděl?" "Tohle." Mistr si přitáhl tovaryše za kazajku a mluvil mu rychlým šeptem do obličeje. "Víš, kdo to je pan purkrabí? Velký pán. Pan purkrabí si mě dal zavolat - Mydlář, říkal, když to bude, jak si myslím., můžeš si něco přát. Nesliboval, víš, oni velcí páni neslibují, jen naznačují. Co naznačil, říkáš? Tak abys věděl... nic ještě není jistého, ale že bych jako měl být katem ve Vídni. Dvůr, císař, generálové... a těch peněz, víš, co se dneska ve Vídni platí za popravu? A ty bys to tady mohl vzít po mně. Jo koukáš, co?" Ondra se zvedl z lavice. "Já bych se, pane mistr, šel radši podívat na to lešení." Zhruba za rok od slavné staroměstské popravy seděl mistr Mydlář v hospodě zvané "Na prádle" poblíž Újezda. Měl svůj katovský stůl v koutě a seděl u něj sám. Hospoda byla 12 [pageend14]plná a těsná, ale hosté se přesto dokázali katovskému stolu obloukem vyhýbat. Jeník Sudičky, zvaný obecně Roztržená huba, se mu ovšem nevyhnul; byl to po všech malostranských hospodách známý vyžírka a dopíječ slivek a byl toho názoru, že pivo nesmrdí, dokonce ani pivo od kata. Bystře zjistil, že je mistr Mydlář už drobet namazaný a že má ze samoty lítostivou opici; i usoudil, že by pan kat mohl pustit penízek. Měl jich ostatně dost. "Pořád sám, mistře? A co že to... pomocníci na pivo nechodí? Můžu si k vám sednout,že?" Mistr nesrozumitelně zabublal a mávl rukou. "Míval jste přece takového šikovného chlapce, copak s ním je? Ondra... myslím." V ten okamžik mistr Mydlář potácivě vyskočil, až se džbán s pivem na stole zakymácel. "Ta svině... zmiz, a nemluv mi o té svini, nebo..." Jeník Roztržená huba se lekl, mistr vypadal až nebezpečně; čím ho to najednou tak popudil? Ale kdo chce, aby mu po hospodách sem tam někdo zaplatil pivo, tomu se zajímavé historky vždycky hodí. Z tohohle zajímavá historka možná kouká. "Jo," pravil chápavě. "Šikovnej kluk, ale svině. Já, pane mistr, bych moh vyprávět... a co s ním je?" "Útek." Mistr kat dopadl ztěžka na židli. "Copak... já nikoho nedržím, žejo, at si jde, ale víš kdy útek? Večer před popravou. Před tou velkou, však ty víš, sedmadvacet... takovou popravu, Jeníku, už Praha jen tak neuvidí... a on si uteče. Nechal mě ve štychu. Svině. S bídou jsem stačil sehnat náhradníka, to se ví, s nevyzkoušenými lidmi to nikdy není to pravé." "To ale, opravdu," rozhořčoval se Jeník. "A zrovna vám to udělá, pane mistře. Jiný by si toho vážil... ale nic si z toho nedělejte. Takových najdete..." "Jo, tomu ty tak rozumíš. Taková poprava, človíčku, to už není práce; to je politika. Páni koukají a všechno musí klapnout, nebo jsou hned řeči, zájmy císařství a tak... A pan purkrabí... doneslo se mu, víš. Stál jsem před ním jak ten trouba - máš moc pěkné pomocníky, Mydlář, povídal mi. Tu Vídeň si můžeš dát zajít, a buď rád, že jsi rád, ono by se dalo taky mluvit o zradě. To tedy mám, Jeníku, za všechno. Já bych se z toho... tohle mě udělá, měl Jako vlastního syna... ale počkej, syčáku. Však já ještě..." Jeník si nenápadně přisunul katův džbán. "A co vlastně... co panu purkrabímu na tom tak vadilo? Poprava byla v pořádku, ne?" "Hele, nech ten džbán a počkej, až dopijú. A... co jsem to... Což o popravu; ale říkám ti... politika. Víš, co to je? Velká lumpárna, chlapče, buď rád, že do toho nevidíš. Víš..." mistr trochu zaváhal, bzučením v hlavě mu docházelo, že jsou věci, o kterých by raději mluvit neměl, ale sdílnost ho přemohla. "Víš, kde je, milej Ondra? V Pirně." "Nojo. Tam jich uteklo... Pro víru. Já už se s každou vírou obejdu, ale jsou lidi, že... A co z toho?" "Pitomče," zasyčel tajuplně mistr popravčí. "Dneska musí být člověk... jen se do ničeho nenamočit. Kdo útek k Sasovi, z toho je hnedle nepřítel císařství a katolické víry a kdo s ní kdy jen slovo promluvil, z toho taky. Přijdeš do maléru, než řekneš švec, a můžeš říkat, žes o ničem nevěděl, nikdo ti neuvěří. Víš, co by se mohlo stát? Kdyby... kdyby se v Sasku začalo povídat, jak zle je na tom Habsburk, že už mu i kati utíkají... To bych mohl hned začít balit a jít dělat kata... třeba někam do Poličky.A ještě být rád, že nic horšího." "Pravda. A co on v té Pirně... práci má?" "Jo, haha," rozveselil se kat. "Náramnou. Prodává mastičky. To se ví, Sas má svých katů dost... daleko to dopracoval, Ondráček. On mu Pámbu neodpustí, že mě tak... a ještě mi, pacholek nestydatá, poslal cedulku, věřil bys to?" "Taková drzost," žasnul vyžírka Jeník. "On uměl psát?" "Každý kat umí psát, Jendo, to si pamatuj," děl mistr Mydlář s důstojností v hlase. "My kati nejsme žádná prašivá holota, my jsme vzdělanci." "A copak v té cedulce stálo?" "Ale... takové blábolení. Nestojí to za řeč." Mistr Mydlář najednou rychle vstal a měl se k odchodu. Jeník pln údivu zjistil, že v džbánku zbyla ještě dobrá polovina piva. 13 [pageend15]...mastičky se moc nekupují, protože je zle a lidi nemají pomyšlení na nemoci, ale to je mi jedno, pane mistře. Hlavní je, že mě nikdo nenutí k něčemu, cp je mi protivné. Já vím, co se říká - že malý člověk si nemůže moc vyskakovat, že musí poslouchat a udělat, co se mu nařídí, i špínu a špatnost, protože beztak vyskakováním nic nespraví, a že když neudělá špatnost on, přijde jiný, nějaká krysa a bude to ještě horší, to já znám, pane mistr, mockrát jsem ty řeči slyšel, i od Vás, když se neurazíte. Ale není to pravda, Jedno může udělat i malý člověk. Odejít. Nebýt u toho, když se dělá špína. Nechat všeho, vzít ranec a jít, potichu, v noci. At si špínu dělají jiní. Nevím, jestli se s tím něco spraví, jestli tím pomůžu koruně, pravdě nebo víře, tak daleko já nevidím. Říkával jste mi, že musí být, co musí být. Ale nakonec nic nemusí být. Musí být jen to, co se chce. A chce se mít teplý důlek, jisté místo, líbit se pánům, nemít potíže, být důležitý, být první, první v Praze a pak první ve Vídni, aby se všichni divili a všichni záviděli. A tak se říká, že něco musí být a že to jinak nejde. Že je každý blázen, kdo zkouší něco jiného. A snad je to i pravda, snad jsem blázen. Je-li bláznovstvím, když člověk poslechne hlas, který mu říká - nebuď u toho, když se dělá špína, i kdyby ti z toho koukal prospěch, teplé místo a kopec peněz. A když ne kopec peněz, tak apoň svaty pokoj, viďte, i jen pro ten svaty pokoj jsou lidé v těchhle dobách ochotní pomáhat všelijakému svinstvu. Člověk může ztratit hodně, když poslechne ten hlas. Něco se ale i získá. Já vím, ono se svého času hodně řečnilo o svobodě, a málokdo věděl, co to vlastně je. Já jsem také nevěděl, až do té noci před velkou popravou. Teď už to vím. Je svobodný, kdo poslechne sám sebe. Kdo vezme teplé místo, naději na ještě teplejší místo, panskou pochvalu, závist čumilů, zálibu v sobě samém, všechno to hodí na váhu a shledá, že celá ta náramná hromada nevyváží jediné - nemuset být přitom. Mějte se dobře, pane mistře. KOLÁČE BEZ PRÁCE Ti kdo nepracují, ač pracovat by mohli, at nejí. Leckdo si třeba řekne, bez odvolání se na socialismus, ale na fundamentální spravedlnost, fair play. Toto dilema nabývá na váze též v post-totalitních společnostech. Co když do českých zemí přibyde dalších pár desítek tisíc či víc Romů slovenských, rumunských, všelijakých a nejen jich? Však se již lze dočíst o případech nezaměstnanosti a nedostatku pracovních sil současně: třeba případ Bardejova, kde problém řeší dovozem gastarbeiterů z Ukrajiny. Ota Ulč [pageend16]Amerika by mohla posloužit varovným příkladem. Když jsem v New Yorku začal studovat na Kolumbijské univerzitě, tehdy si běloch ještě mohl troufnout zajít do sousedního Harlemu. Tehdy jsem nechápal, proč je tam tolik svinčíku, o nějž se tolik nic nedělajících obyvatel nemínilo postarat. "Máš v sobě ještě moc leninských principů," odvětil kamarád, jehož jsem žádal o vysvětlení, o zdůvodnění. Od té doby to už je značně horší. V roce 1989, 69 procent Američanů všech příjmových kategorií aspoň nějakou dobu pracovalo. Mnoho procent tedy nepracovalo: nejsou nezaměstnaní, ale nezaměstnatelní. Nemají buď jakoukoliv kvalifikaci nebo motivaci, o níž je připravila sociální politika státu. WELFARE čili platby sociální podpory se rozrostly obrovitě. Z těchto přemnohých miliard se 95 procent utratí v programu AFCD (Aid to Families with Dependent Children - Podpora radinám s nedospělými dětmi). Když se s tím započalo v dávném již roce 1935, účelem byla pomoc vdovám a sirotkům. V padesátých letech se oprávnění rozšířilo pro potomky rozvedených rodičů. V dnešní době tyto platby inkasují zejména neprovdané, nikdy o manželství neuvažující matky. Nelze se jim příliš divit, proč by se vdávaly, když se s nimi přece ožení stát. Od doby prezidenství L.B.dohnsona (1963) - jeho Great Society program - se množství sociálních požitků znásobilo aspoň desetkrát. Porodí-li nezletilá dívka a nemá-li manžela, tedy ji bude živit stát. V New York Times (26.července 1992) se dočítám: Grand Rapids, stát Michigan, 26.1etý mladík oplodnil pět žen s výsledným počtem osmi robátek. Na všechny se vykašlal a tím je pěkně zaopatřil, zaručiv jim tak státní penzi. "Dřív než ho odsoudíte za jeho mravní vlažnost (laxity), považte jak on se vlastně o tyhle ženy postaral," prohlásil úředník William D.Camden. Postaral tak, že odpovědnost delegoval státu, společnosti. A ta za šlechetný špás utratí ročně 25 miliard dolarů. Zatím co v r.1950 nemanželských robátek mezi bělochy se rodilo 1,8 procent a mezi černochy 18 procent, v roce 1989 to již vyskočilo mezi bělochy na 19,2 procent a mezi černochy na 65,7 procent - čili na dvě třetiny potomstva, vyrůstajícího bez otce,jeho autority, dost běžně bez jakékoliv autority. Došlo tak k desintegraci černošské rodiny s následným neveselým dopadem: se zdvojnásobením životní úrovně černochů se též zdvojnásobila jejich zločinnost. Černoši, necelých dvanáct procent obyvatelstva, vykonají 60 procent všech násilných zločinů v zemi. Mezi černošskými muži od 15 do 24 let nejčastější příčinou smrti je vražda. Z toho 94 procent obětí zahyne zásahem příslušníků vlastní rasy. Dochází tady k podstatnému posunu, jehož důsledky bych rád prodiskutoval s některými z absolventů vokovické Sorbony: již nemáme, soudruzi, třídní boj mezi vykořisťovanými a vykořisťovateli, ale mézi pracujícími, daně platícími a těmi, kteří nepracují a pracovat nikdy nebudou a tím min někdy nějaké daně platit budou. Leckomu tyhle výsledky jdou už pořádně na nervy. Liberálové ovšem nadále svádějí veškerou vinu na stát, na systém, zatím co konzervativci obviňují zejména požírače tohoto prasitismu. Při té příležitosti dávají za příklad nedávné a stále se valící přistěhovalce, z nichž mnozí, přemnozí bez znalosti řeči a prostředí se pustí s fortelem do práce, takže se pár let svými příjmy, životním standartem vypracují nad národní průměr - třeba případ Korejců, jejichž obchody v Los Angeles nedávno zásluhou černošské žhářské exploze lehly popelem. Máme tu co dělat s problémem nikoliv marginálním. Aby každý uchazeč o politický úřad jakéhokoliv klibru se tím zaměstnával. Tucty, veletucty receptů již předloženy.Na retraining čili rekvalifikaci se ročně utratí aspoň miliarda, s málo viditelnými výsledky. V některých státech se místo WELFARE začíná s problematickými výsledky prosazovat WORKFARE čili odpovědnost dodat společnosti nějakou užitečnou práci. Proti tomu se ale bouří hodně liberálů, zavrhujících takový požadavek jakožto prý formu tábora nucených prací, nacisticko-komunistickou to zvrhlost. Státy pokračují s různými experimenty, optimistické výsledky jsou prozatím v nedohlednu. 15 [pageend17]O "BÝVALÝCH" KOMUNISTECH S komunisty je to toho času ošemetné. Co se posovětské sféry týče, jsou všude a všude předstírají, že jsou bývalí. U těch našich čtrnácti procent musíme s uznáním konstatovat alespoň určitou upřímnost, protože dále otevřeně operují pod starou firmou. Člověk si ovšem nemůže být jist, jestli jde o upřímnost nebo o případ značně natvrdlého ducha. Těch čtrnáct procent totiž zřejmě není schopno poznat, že se přímo nebo nepřímo, větší nebo menší měrou podílelo na kardinálních svinstvech, která by si slušný a i jen minimálně inteligentní člověk nelepil na klopu u saka. O ty upřímné a natvrdlé nám však teď nejde. Jedná se o ty "chytřejší", kteří nedávno vylezli z žumpy, takže vědí, že v ní byli, prohlásili se za "bývalé" a obstarali si jednu nebo druhou formou nové vizitky. Poznáte je podle toho, že jsou sice formálně "bývalí", ale chovají se sdrzou arogancí přesně tak, jako "za starých, dobrých časů". Nelitují, neomlouvají se dále, předpisují a když se někdo i jen letmo dotkne jejich minulosti, řvou s vervou, že je jim nedemokraticky ubližováno. Což ovšem stojí za to samo o sobě. Ctitelé totalitní ideologie, kteří demokracii podřízli krk všude, kde se jim naskytla příležitost se najednou přes noc dovolávají zásad, po nichž vždycky s gustem šlapali. Abych však nevzbudil mylný dojem. Časopis "Rudá krávo", nepěkný výplod jiného extrému, měl kdysi (nevím, jestli ještě, neb jsem ho tady v Austrálii ušetřen) v záhlaví heslo "Komunista zůstane komunistou, i kdyby trakaře padaly". To je ovšem velký omyl, protože bývalí komunisti opravdu existovali a existují a byli to často lidé vynikající. Rozdíl mezi nimi a falešnými "exkomunisty" dneška nemůže být větší. Zatím co ti dnešní "bývalí" se schovávají za všelijaké "deformace" či "kulty osobnosti" a odsuzují pouze praxi té či oné doby, ti skutečně bývalí se rozžehnali s celou tou ideologickou fantasmagorií. Pro lidi jako Arthur Kostier ("Tma o polednách"), George Orwell ("Zvířecí farma", "1985"), Albert Camus ("L Homme révolté) nebo Alexandr Solženicyn ("Archipelag Gulag") bylo uznání omylu jenom prvním krokem. Druhým, nutným a úplně přirozeným byl brilantně vedený zápas proti rozeznanému zlu. Dá se říci, že ho filosoficky rozpitvali na kousíčky a nadrobili rybám. Zvláště Camus a Solženicyn demonstrovali křištálově jasně, že "Archipelag Gulag" a všechny jeho přifařené ostrůvky od Aše až po Havanu nebyly výsledkem "deformací", ale přirozeným důsledkem "vědecky" zhoubné filosofie marx-leninismu. Proto byli tak krůtě osočováni nejen uvnitř sovětské koloniální říše (Solženicyn), ale také v demokratickém světě. Orwell měl v některých zemích těžké potíže sehnat pro "Zvířecí farmu" nakladatele, zatím co Camus byl po vydání "L Homme révolté" léta vystaven té nejpodlejší vendetě J.P.Sartra a jeho marxistických pohůnků. Tito skuteční bývalí komunisté však vytrvali. Stali se protijedem, na nějž nakonec zašel jed. Hrstka těchto vpravdě bývalých ctitelů všeřešící ideologie ji filosoiicky pohřbila dávno před tím, než ji rozklad sovětského impéria dorazil prakticky. Obracím kameny, ale, až na velmi vzácné výjimky, takový druh bývalých komunistů u nás nenacházím. Obrů nevidět, zato trpaslíky se to hemží. Na Slovensku udělali využitím tupého^ nacionalismu z kdysi respektovaného Československa opravdu bývalé. V Čechách zachraňovali do poslední chvíle, co už se zachránit nedalo. V obou případech své akce posvětili ušlechtilými cíli. V jednom touhou po samostatnosti, v druhém zachováním společného státu. Pravda ovšem je, že oběma šlo, v přesném souladu o něco velmi neušlechtilého, totiž o koryta. Možná, že je to tím, že kvalita našich soudruhů (co záleží, jestli bývalých či dnešních) nebyla nikdy ani v tom nejsmutnějším slova smyslů vynikající. Oni vlastně nikdy nebyli víc, než poskoci. Neuchvátili moc. Byla za ně uchvácena z Moskvy. Ani se jí nevzdali. Byla za ně vzdána tamtéž. "Jednou komunista, vždycky komunista" je nesmysl. Že ale slouha vždycky zůstane slouhou už tak nesmyslné není. Karel Wendt (Melbourhe) 16 [pageend18]REPORTÁŽ VESKRZE POZITIVNÍ Musím se přiznat, že jsem rád jezdil do obnoveného království Piškuntalie, protože tam mám několik dobrých známých a s tamnějším lidem se docela dobře dorozumím. Ale od té doby, co se toto království rozdělilo na dvě země, Pištálii a Kuntálii, slyšel jsem odtud tak neradostné zvěsti a nářky, že jsem váhal, zda se tam mám ještě někdy vydat. Nakonec jsem se ale přece jen odhodlal a navštívil jsem Pištálii. I když moje návštěva byla krátká, odnesl jsem si tak dobré dojmy, že moje zpráva bude po výtce kladná. Už samo přivítání na hranicích bylo příjemné: pohraničník, který kontroloval můj pas, vyjádřil se pochvalně o mém vozidle a projevil zájem o jeho koupi. Toť se ví, že jsem byl touto úřední pochvalou polichocen, stejně tak, jako kdyby mi někdo pochválil dceru nebo manželku. Viděl jsem i později, jak vysoko je ceněno vše, co pochází ze západu anebo dalekého východu. Pištálové neváhají vydávat se sami na západ, aby poznali tamější lid a přinesli mu chvályhodnou pomoc: sbírají tam a odvážejí staré, nepotřebné věci, zejména nabouraná auta, někdy úplné vraky, a ulehčují tak tamějším skládkám odpadu. Doma pak auta opravují a opatřují tak práci oněm známým zlatým- pištálským ručičkám. Zájem o vše, co pochází ze zahraničí, je vidět i v obchodech, které jsou plny zahraničního zboží. Ale i cizinci jsou v Pištálii vítání s otevřenou náručí i dlaní. Pro cizince jsou připraveny ty nejhezčí lokály, kam se domorodci ani neodvažují. Nesčetné banky, které vyrostly jako houby po dešti a jsou dnes skoro v každé ulici, ochotně Cizincům vyměňují peníze a vytlačily tak docela dřívější soukromé pouliční směnárny. Ostatně cizí peníze není ani nutné měnit- např. německá marka je uznávána jako druhé oficielní platidlo a mnohé ceny, jako např. půjčovné automobilů nebo ceny domů či nájemného se vyjadřují přímo v této měně, neboť jsou mnohem příjemnější pro oko. Když mluvíme o těch domech: kdyby se dneška dožil onen koudelníkův syn z Kutné hory a zavčas koupil ty tři domy v hlavním městě, žil by si krásně - jako pan domácí by vybíral vysoké nájemné od zahraničních i domácích nájemníků. Nejvíce vynášejí nebytové prostory, kanceláře a obchody. Jestliže se někomu zdá nájemné příliš vysoké, může jít jinam- to přispívá k osvěžujícím změnám, když např. tam. kde jsem naposledy viděl obchod potravinami, je nyní luxusní restaurace. Vůbec je třeba říci, že Pištálové rádi dobře jedí. Zvláště tekutý chléb se těší velké oblibě a je konsumován v každou denní dobu. Ale i jiné lahůdky - vepřové maso, uzeniny, slanina, moučníky se smetanou jsou stále na jídelním lístku. Pištálové rádi obětují nějaký ten rok života, jen když se dobře a po stáru najedí. Získal jsem dojem, že Pištálové jsou ve své podstatě staromilci. Je to vidět na tom, že staré, oprýskané domy s padající omítkou se těší zvláštní úctě. Některá před dávnými léty postavená lešení u domů jsou zřejmě pod ochranou památkového úřadu. Jako památka na zašlé časy je pietně udržována budova starého parlamentu, ono “cosi mezi divadlem a museem “. Úctě se těší i staré struktury, zabydlené v ministerstvech , průmyslu i politických stranách. V těch posledních se zvláště projevuje pištálský smysl pro humor. Sdružují se zde ctitelé piva, erotiky, umělci v převlékání, jarmareční principálové a přívrženci starých pořádků, takže o zábavu lidu je postaráno. Zvláště si cením toho, že Pištálové jsou milovníci zvířat, zejména psů. Důkazy této lásky nalezneme všude na ulicích. Nejsou příliš nápadné a někdy je obtížné se jim vyhnout, neboť obecní konšelé ponechávají čištění měst občanům, aby je vychovali k pořádku a čistotě. Když je řeč o čistotě, musím se zmínit o čistotě ovzduší. Pištálové vyrábějí elektřinu a v zimě vytápějí své příbytky spalováním zvláštní směsi, která vytváří nad krajem kouřovou clonu s typickou vůní a silnými baktericidními účinky. Díky tomu mohou Pištálové sklízet ve svých lesích dřevo docela suché, konservované, prosté škodlivého hmyzu. V místech, kde se ona směs těží, mají obyvatelé výhodnou příležitost vyměnit své staré, většinou ve špatném stavu se nalézající domy za pěkné nové. Velmi přitažlivým místem v království Pištálském je jeho hlavní město, zvané prostě Hlava, v cizích jazycích Caput ( zkráceno z dřívějšího Caput regni ).Pro pobavení a poučení návštěvníků zde vymysleli páni radní původní hru na schovávanou: po městě jezdí zvláštní vozidla a kde najdou zaparkované cizí auto, naloží je, odvezou a schovají. Návštěvníci se tak seznámí dokonale s místopisem města, než se jim podaří uschované auto nalézt. Zajímal jsem se také, jak se vyvíjejí vztahy k druhé, nyní samostatné části bývalé Piškuntalie. Zdá se, že Kuntálové pokračují ve své oblíbené hře “ vadí - nevadí “ a na obou stranách vládne příjemné vzrušení při vyplácení fantů. Dalo by se ještě mnoho napsat o kouzelném kraji Pištálů, např. o tom, jak šetrné jsou Pištálské dívky, že jim na mini-sukně stačí kousek látky velikosti kapesníku atd. Myslím ale, že se mi podařilo uvést na pravou mini ony pomlouvačně, nepodložené a pessimistické zvěsti a že bude nejlépe , když doporučím, aby si každý na vlastní pěst vyzkoušel, jak to v onom království chodí. 17 Karel Lavička [pageend19]VE ZLÍNĚ UŽ SE TO TAKÉ TOČÍ ! Že se do Prahy přijíždí jako do Mnichova nebo Vídně, to dnes nikoho neudivuje. Naopak, pokládáme to za něco, co mělo dávno patřit k samozřejmostem života. Nepozastavujeme se nad novými obchody, restauracemi, vinárničkami a vším, co Prahu za posledních pár let vyneslo mezi světová, velkoměsta. Jenomže Praha je státem ve státě. Ale jak to vypadá za hranicemi naší metropole? Co třeba taková jižní Morava? S jistými obavami jsem se blížila po výpadovce z Vídně, k naší hranici. Od mé poslední návštěvy uplynuly dva roky plné převratných událostí, má očekávání byla tudíž nedefinovatelná. Upřímně řečeno, připravená jsem byla na bědování a nářky okořeněné ostrou kritikou české vlády a jejího premiéra a na nostalgické vzpomínání dob minulých. Obrnila jsem se tedy krunýřem argumentů, proč tak, Klausovsky, a ne jinak a překročila hranici v Břeclavi. Příjemný celník si ani neprohlížel pasy, mile se usmál, popřál štastnou cestu, tím mi vyrazil dech a zvedl náladu do nebeských výšek. Než jsem se stačila rozkoukat, projížděli jsme malebnou vinařskou krajinou, upravenými vesničkami, kde hlásaly nápisy ve výkladních skříních, že tato drogérie patří panu Konopáskovi a támhleto zahradnictví panu Hejskovi, zatímco železářské potřeby i kvalifikované opravy vám nabízí pan Morávek. Stokilometrovou trasu do Zlína lemoval jeden obchůdek za druhým, každý z nich lákavě vyzdoben a kupodivu s různorodou nabídkou. Skončila tedy doba butyků se stejným zbožím, ukořistěným v rakouských či německých výprodejích. Zdá se, žé na světlo začíná pronikat nápaditost a poznatek, že naděje na úspěch spočívá v originalitě. Sto kilometrů plných optimismu uběhlo rychleji než před léty a byl tu cíl naší cesty - Zlín. Po špičkách jsem se procházela městem, které bylo kdysi taky mým domovem. Po špičkách proto, abych nezničila kouzlo, kterým na mě dýchlo. Stále jsem nevěřila, že dynamika a vůle, která vládne celým krajem, je už pevně zakořeněná, že se nedá jen tak lehce pošlapat jako čerstvě zasetá tráva. Situace se tedy opakovala. Obchůdky, kavárničky, firmy a malé firmičky, vše na sebe upozorňovalo exotickými názvy a nebo se pyšně nabízelo pod jménem svého majitele. Město je prosyceno nesčetnými lákadly a tak to má být. Ale já chtěla vypátrat něco nového, něco obyčejného a přece nevšedního. Povedlo se. Sedím v pohodlném křesle a proti mě jeden ze tří majitelů firmy Hydromont. Jak už název napovídá, budou se asi hrabat v zemi, voda u toho bude hrát důležitou roli a zřejmě ji spoutávají do trubek. Mé domněnky jsou nejen potvrzeny, ale i zpřesněny. "Výkopy jakéhokoliv druhu, pokládání veškerého potrubí, kterým se pohybuje cokoliv tekutého (tedy i kanalizace) a to v počtu dvaceti lidí," zní definice pracovní náplně. Musí to být strašná dřina, napadá mě a obdivuji chlapy, kteří se dobrovolně dali na vojnu. Začínali s lopatou, krumpáčem a nesmírnou chutí do práce. To bylo těsně po revoluci. Dnes, tři roky po založení, je bilance neuvěřitelná - moderní technický park, dvacet velice spokojených zaměstnanců a práce až nad hlavu. Potřebovali by další silné ruce, jenomže ne každý je ochoten vydělávat tvrdou prací, potřebovali by nejen novou kancelář, ale rovnou celou budovu, aby svým dojíždějícím pracovníkům mohli poskytnout lepší šatny a možnost ubytování a hlavně by potřebovali min závisti. Ta, bohužel, číhá za každým rohem. Škoda, do Hydro- montu jsou dveře otevřené, leč už se rozkřiklo, že se tam musí makat a tak se většina spokojí s tichou závistí. A aby chvály bylo ještě víc, dovídám se o plánované velkoakci. Samozřejmě jde o přísné tajemství a já, jak jinak, se dušuji, že se ani slovíčkem nezmíním.... Jazyk mě svrbí už tam, když si plasticky představuji golfové hřiště na Zlínsku. Není to vlastní nápad Hydromontu, ale když jim byla nabídnuta spolupráce, neváhali ani minutu. Jsem tedy pomalu zasvěcená do plánů jak a proč, kde a s kým a jsem, jako aktivní golfistka, přímo nadšená. Realitní kancelář města Zlína už pronesla podezření, že se určitě připravují na stavbu letiště, ale jelikož jde o velké tajemství, nechává je Hydromont žít v dohadech, k čemu potřebují nejméně třicet hektarů půdy. Odcházím navýsost blažená, že jsem kápla na obyčejnou a přesto nevšední story. Bylo mi najednou nádherně a hrdě na to, že se moje město pustilo s takovou vervou do práce, na to, že v něm žijí lidé, kteří se nebojí, riskují, zkouší a pouští se do neprobádaných dobrodružství. Stejný pocit mě zaplavil v sále Velkého kiria, když to pan premiér Klaus vyslovil nahlas. Přijel, viděl a odjel spokojen - jako já. 18 (Pro akci "Golf na Zlínsku" se neustále hledají investoři a vůbec zájemci o jakoukoliv spolupráci. Patříte-li k nim, hlaste se na adrese: Zdenek Fanta, Badenerstrasse 334, 8004 Zúrich, tel. 01/ 493 28 66. Jolana Fantová [pageend20]Pojednal jsem o osmi rozdílných, avšak příčinně souvisejících procesech, které hrozí zničit nejen naši civilizaci, nýbrž i lidstvo jako druh. Jsou to tyto procesy: 1. Přelidnění Země, které nás přemírou sociálních kontaktů nutí stranit se jeden druhého způsobem v podstatě nelidským a které stěsnáním mnoha jedinců na malém prostoru vyvolává agresi. 2. Pustošení našeho přírodního prostředí: je ničeno nejen to, čím jsme obklopeni a v čem žijeme, ale mizí i úcta a respekt člověka vůči kráse a velikosti veškerého stvoření, jež člověka přesahuje. 3. Závod člověka se sebou samým, který k naší společné zkáze stále urychluje technologický vývoj, který činí lidi slepými vůči všem skutečným hodnotám a okrádá je o čas k vpravdě lidské činnosti, totiž k zamyšlení nad sebou samým. 4. Mizení všech silných citů působené změkči- lostí. Pokroky v technologii a farmakologii podporují neschopnost snášet i tu nejmenší nelibost. Lidé tak ztrácejí schopnost prožívat radost, které je možno dosáhnout jen po trpké námaze při zdolávání překážek. Přirozené kontrastní vlny utrpení a radostí se rozplývají do neznatelných oscilací nevýslovné nudy. 5. Genetický úpadek. Kromě přirozeného citu pro spravedlnost a některých tradičních představ <o tom, co je správné a co nesprávné, neexistují v moderní civilizaci žádné faktory, které by působily selektivně na rozvíjení a zachovávání norem sociálního chování, ačkoli by jich bylo s nárůstem společnosti stále více zapotřebí. Nelze vyloučit, že mnohé dětinské projevy, které činí z velké částí dnešní revoltující mládeže sociální parazity, jsou podmíněny i geneticky. 6. Rozchod s tradicí. Bylo dosaženo kritického bodu, kdy mladší generace již není schopna dorozumět se se starší, tím méně se s ní ztotožnit. Mladší tedy jednají se staršími jako s cizí etnickou skupinou, přistupují k ní s nacionálni nenávistí. Příčiny této poruchy identifikace leží především v nedostatku kontaktu dětí s rodiči už od nejranějšího dětství, což může mít patologické důsledky. 7. Rostoucí poddajnost lidstva vůči doktrínám. Vzrůst počtu lidí v rámci jedné kulturní skupiny spolu s rostoucími technickými možnostmi ovlivňování veřejného mínění vedou k názorové uniformitě, jaká nemá v dějinách lidstva obdoby. Kromě toho stoupá sugestivní účinek vyznávané doktríny s počtem jejích stoupenců, a to patrně geometrickou řadou. Už dnes bývá jedinec, který se vyhýbá vlivu hromadných sdělovacích prostředků (například televize), považován za nenormálního. Veškeré okrádání člověka o jeho individualitu vítají všichni ti, kdo chtějí manipulovat velkými masami lidí. Výzkumy veřejného mínění, reklama, důmyslně zaměřené módy pomáhají velkovýrobcům na této straně železné opony a aparátníkům na její druhé straně získávat touž moc nad masami. 8. Vyzbrojení lidstva nukleárními zbraněmi je nebezpečím, které lze odvrátit snáze než všechna předešlá. Procesy odlidštění, popisované v 1. až 7. kapitole, jsou podporovány pseudodemokratíckou doktrínou. Ta tvrdí, že sociální a morální chování člověka nemá nic společného s fylogenetickou organizací jeho nervového systému a smyslových orgánů, nýbrž že je determinováno výhradně vlivy daného kulturního prostředí, které jej během života obklopuje. ( Přinášíme závěr malé knížky známého vědce a filosofa, kterou vydalo nakladatelství Panorama v Praze - Kč 17.-. K jednotlivým statím se ještě vrátíme ). 19 PRVNÍ CELOSTÁTNÍ SOUTĚŽ TOHO, PŘED Č ALE I DVĚMA LETY. Konrád Lorenz (Souhrn) OSM SMRTELNÝCH HŘÍCHŮ [pageend21]TISÍCILETÁ SVÉBYTNOST MORAVY Bylo mi asi devět let, v osmatřicátém, když jsem se ocitl s tatínkem a dědečkem v místním muzeu východomoravského městečka. Prováděl nás osobně pan řídící, a protože exponátů nebylo mnoho, nahrazoval tento nedostatek šíří výkladů a obecnými úvahami. Tak se chlapec, který ve škole slýchal dosud jenom vlastenecké básničky a vyprávění, poprvé dozvěděl, že v Československé republice žijí lidé, kteří mají na věci jiný pohled: pan řídící tvrdil, že obyvatelé tohoto kraje osvobození do Rakouska ochudilo. Zatímco před válkou chodívali volně za prací na jih až k Terstu, zůstali v novém státě odříznuti od světa a bez práce. Oč vzrostl počet vládních úředníků v Praze, o to zde bylo víc nezaměstnaných, kteří ovšem měli dost naléhavý a ne zcela neodůvodněný pocit, že zde kdosi manipuloval s jejich budoucností, aniž se jich zeptal na mínění. Od té doby při každé změně poměrů, programů, politiků, pozorně sleduji, kdo z nich vlastně má užitek a kdo ponese jejich tíhu. Situace po rozpadu Československa 1993 se pozoruhodným způsobem v tomto punktu podoba situaci po osvobození od Rakouska. Okresy s nejvyšší nezaměstnaností jsou, až na jedinou výjimku, na východní Moravě a veškeré nepříjemnosti, které vzniknou s novou hranicí a hraničními přechody, bude mít zase - východní Morava. Zdejších obyvatel se, v duchu negativní tradice, nikdo na jejich názor na rozdělení státu ani tenkrát neptal. Je to až komické, jakou paniku, rozlícenou reakci a nepřiměřenou argumentaci vyvolává u renomovaných pražských demokratů zmínka o referendu, které by občanům bylo umožnilo vyslovit se přímo, bez zprostředkování stranických předsednictev, k několika zásadním věcem, jež bylo třeba po listopadu 1989 vyjasnit. V první řadě k uspořádání státu. Národnostní federace nemusela být samozřejmým a jediným nabízeným řešením. Kdyby Morava a Slezsko na základě výsledků referenda staly jako spolkové země neoddiskutovatelnými partnery, jednání, nemuselo možná k dělení vůbec dojít, nebo by k němu došlo mnohem dříve - obojí by bylo výhodnější, než vleklé a potupné putování od hospody k zámku a naopak. Když už k rozdělení došlo, měla být ústava České republiky sepsána až po referendu o uspořádání českého státu. Hysterické obavy z nového dualismu, moravského nacionalismu, separatismu, ba i nemístných výhod pro Moravu, jsou naprosto scestné, stejně jako nekvalifikovaná srovnání Moravy s Chodskem, Pardubickem atd.atd. Průmyslové podniky si cení své několik desítek let staré výrobní značky na stovky milionů korun. Jak vysoko lze pak ocenit tisíciletou tradici "značky" Morava v evropským dějinách, která ji zařazuje do stejného postavení jako Tyroly nebo Hesensko? Dávný statut markrabství samosprávné země se značným ekonomickým potenciálem může i dnes ve zvýšené míře přitáhnout zahraniční investory a jejich kapitál a těžit z něho bude nejenom zemské Brno, ale všechna moravská města. Jestliže tuto šanci chtějí sami Moravané dělením na menší útvary zahodit, jestliže česká vláda a parlament nepochopí, že ústavní rehabilitace zemí Moravy a Slezska je výhodná pro celou republiku, budou jednat přesně stejně jako Ústřední výbor KSČ neblahé paměti a patrně i důvody budou stejně ubohé, bez rozhledu a politického čichu. Tím, že Morava nemá už tři roky svou reprezentaci, byla vážně ekonomicky poškozena a její možnosti mezinárodních ekonomických kontaktů na zemské úrovni zbytečně odsunuty do budoucna. Toto je skutečný moravský problém, všechno ostatní je privátní záležitostí, k níž se sluší poznamenat jenom jedno: jestliže se obyvatel Moravy považuje i po padesátileté kontrapropagandě a diskontinuitě stále za Moravana, neznamená to, že je o to méně dobrým občanem České republiky. I nedělené Československo mělo a má percentuálně nejvíc přívrženců na Moravě. Název Česká republika nakonec dobře vyjadřuje jazykovou a kulturní jednotu Čech, Moravy a Slezska. Sotva se však na Moravě ujme název Česko, který bude vždycky jenom hanlivým pojmenováním Čech, at si jazykovědci sebevíc pochvalují jeho formální legitimitu. To slovo neoznačuje žádnou zažitou, 20 Jan Trefulka [pageend22]aktuálně cítěnou skutečnost a zkráceného názvu není zpotřebí. O jeho prosazení paradoxně nejvíc usilují novináři a politici, jejichž články a projevy se jím zcela jistě nezkrátí: jsou většinou vycpané slovní vatou a frázemi. Referendem se samozřejmě mělo rozhodnout i o tak zásadních věcech, jako je způsob volby a pravomoci prezidenta, existence jedno nebo dvoukomorového parlamentu. V dobách, kdy se mění koncepce, jsou pravomoci stran a poslanců problematické, principiální záležitosti, o nichž se rozhoduje na desetiletí, by měly být vyňaty z dosahu stranických ambicí a partajního dohadování. Před restituční bariérou "2J.únor 1948" přešlapujeme velmi opatrně. Dokonce strany všelikého zabarvení se zaklínají tvrzením, že ji nehodlají prolomit. Oprávněně. Nikdo si totiž netroufá měřit velikost a zhoubnost džina, který by se mohl vysoukat i z malého otvoru do majetkově- restituční bariéry proraženého. Je zde však ještě jiná bariéra, nesoucí stejné datum, jejíž prorážení co nejčastější by bylo činy kýženými. Bariéra neochoty či nechuti hledat a nalézt odpovědi na otázku, jak a proč se to, co vyvrcholilo 25.únorem, mohlo stát. Tragický tenor a bezmocné oběti ve hře mocných, tak líbezně znějící našim uším, neobstojí. Dokazují to sporadické historické práce o tomto období i záslužné publikační činy amatérských historiků. Sovětský svaz jsme samozřejmě do Střední Evropy nepřivedli, činili jsme však všechno možné, aby se u nás velice rychle a velice pohodlně usalašil ještě dříve, než komunisté uchopili moc. Muselo být hodně nemožného a nesamostatného v politicích, kteří měli obnovení demokratického řádu u nás a jeho ochranu v popisu práce. Čteme-li dnes, po půl století, Benešovo naléhání na sovětské politiky, aby si u naší vlády přímo vyžádali potrestání politiků Slovenského štátu, neubráníme se pocitu hanby. Přijetí Marshallova plánu a jeho odvolání na Stalinův rozkaz potvrdilo tušené: československá zahraniční politika neexistuje, a pakliže ano, toliko jako slouha Moskvy. Selhání tohoto nástroje ovlivnilo způsob únorové porážky. Málo toho ještě o oněch kritických letech víme. Něco od Kaplana, něco od Tigrida, něco od Hejla. Dnes se potřetí buduje zahraniční politika suverénního demokratického státu. Dosud dvakrat asistovala při zániku státní samostatnosti. Příčina byla zabudována do její malosti, přikrčenosti, do nedostatku sebevědomí. Tolik se už dá vyvodit z těch mála pramínků poznání, vyvěrajících z děr proražených do únorové bariéry. Praha - Z přeplněné tramvaje vystupuje dvojice snědých turistů a přechází do předního vozu. Odtud je však rychle vytáhne trojice policistů v civilu. Muž s dlouhou šálou a žena "celá v kůži" nechápavě protestují. Ustanou ve chvíli, kdy při osobní prohlídce přijde na světlo peněženka nic netušící ženy ze zadního vozu tramvaje. Kapsáři přijeli z Rumunska. Vrtí hlavou na němčinu i angličtinu a usedají do přivolané Volhy. "Byla to rarita, tihle dělali ještě s šálou. To se nosilo v zimě. Teď už většina kapsářů zase začíná se šátky, bundou přes ruku nebo taškou," říká velitel pražské policejní skupiny potírající kapesní krádeže. Nechce být jmenován. Do Prahy najíždějí zloději prakticky po celý rok. Kromě tradičních místních Romů, Rumunů, Rusů a Bulharů se v posledních dnech objevili v centru města "konečně české ruce". Nezaměstnaní mladí muži mezi 18 až 20 lety přijíždějí krást na Václavské náměstí z Ostravy. 21 Jediné, co jsme se dnes od našeho zdroje blízkého vládním kruhům dozvěděli je, že si nepřeje být jmenován (Literární noviny) KAPESNÍ ZLODĚJI pomalu ODKLÁDAJÍ ŠÁLY BARIÉRA Jiří Hanák [pageend23]"Dělají bez ničeho, vypadají jako studentíci. Nikdo by od nich nic nečekal," varuje policistka z týmu "kapsy". Nejlépe se zlodějům pracuje v tlačenici. Stačí, aby se ve dveřích vozu Metra nadháněč zastavil, a v chumlu cestujících za ním si kapsář vytypuje. Když "ten vpředu" dveře na poslední chvíli uvolní, všichni se derou vpřed a "ten vzadu" stačí například rozepnout kabelku, vylovit peněženku a ještě vystoupit. Vlak odjíždí... Opravdu schopní a sehraní zloději obklopí v prodejně skla křištálem uneseného cizozemce, obdivují totéž a oberou ho přímo na místě. Detektivové musí neustále měnit svůj vzhjed. Zlodějské bandy si solidárně vyměňují popisy policistů. Ale někdy zahodí svou obezřetnost. To když jdou za "velkou ránou". Před několika týdny si na Václaváku vyměňoval skvěle oblečený Němec peníze v pouliční směnárně. Při té příležitosti si všechny své peníze přepočítal. Tlustý balíček bankovek uhranul nejbližší kapsáře a ihned vyrazili. Zároveň se však po náměstí rychle roznesla zpráva o "těžkém tipu". Než turista unikl autem, čekalo kolem něho na příležitost dvacet 7 Indp i i°i _ JÁ STEJNĚ v ěř ím, ŽE NAONEC ZVÍTĚZÍ ROZUM. Pan Zuzka byl muž prostřední postavy, poněkud neuvědomělý, ale zato tichý a pokojný. Víru světských radovánek nevyhledával, falešného pozlátka nedbal, lesklými cetkami se nedal oslepit, písek si do očí sypat nedal, ale šel svou cestou a myslil si své. Pan Fára naopak: horoval. Míra jeho trpělivosti často praskala, když viděl, kam spějeme. Zavrhoval učení falešných proroků, kteří pronášejí zbožná přání, aby nás zavedli na bludné cesty. Často prokoukl, holubiččí povaha se mu zatemnila a on odvrhl nemužnou slabost, když viděl, že události zrají k rozhodnutí. Rigo, ušlechtilý boxer pana Zuzky, sdílel názory svého pána. Ačkoli i on stanul častokráte na rozcestí a seznal, že nesnesitelná zpupnost cizáků slaví pravé orgie, přece se nedával vyrušit z klidu provokacemi. Byl také neuvědomělý a nemiloval politiku. Ti tři se sešli u kostkovaného ubrusu, pobryndaného pivem. Pan Zuzka, aby se povyrazil a zapomněl na trudy a trampoty, popřípadě zahnal chmury, a pan Fára chtěl horovat. Rigo ulehl pod stolem, položil hubu na přední nohy a snil. "Na zdraví," řekl pan Fára a zdvihl sklenici. "Co říkáte, pane Zuzko, poměrům? To jsou poměry, co?' "Jaký poměry?1 pátral pan Zuzka. "Jaký poměry? Že se tak hloupě můžete ptát! Neudržitelný, ba katastrofální poměry, abyste věděl." "Že jo?" tázal se lhostejně pan Zuzka. "To bych prosil. Člověku, kterýmu koluje v žilách nezkažená krev slavných předků, tomu je z toho nanic. Co dělá vláda? Co dělají odpovědný kruhy?" "Co dělají odpovědný kruhy?" chtěl vědět pan Zuzka. '.'Víme, co dělají odpovědný kruhy," odvětil pn Fára, "odpovědný kruhy nečinně přihlížejí. Tak je to. Na zdraví!" A energicky se napil. Pan Zuzka učinil totéž. Oba vycucli knír a utřeli si ústa rukávem. "Kde jsem přestal?" tázal se pan Fára. 22 Jan R ý d 1 RIGO NEMILUJE POLITIKU Karel Poláček [pageend24]"Ňáký odpovědný kruhy ráčili pokárat," připomněl pan Zuzka. "Jo. Rozhodující kruhy - to jsou nákýl Jenom takhle debužírovat a sát mozoule, to je jejich. Ale aby včas zakročily a učinily přítrž - kdepak! A ještě horší jsou - víte kdo, pane Zuzka?" "Kdo by to měl bejt?" "Vládnuci činitelé! Ti jou vypečení. Zákulisní pikle kout, nekalý rejdy provozovat, pletichy spřádat, na to jsou machři. Situace, pane Zuzka, je taková nevyjasněná, atmosféra tíživá, i není divu, že se starostlivě tážeme, co přinese zítřek. Ale vládnoucím činitelům je to jedno, voni jenom tyhle bankety a navazování styků... Však jednou nádoba míry přeteče, v novinách to stojí každej den, a pak uvidíte..." "Co uvidím?" "No to se ví... Uvidíte například, že překotné události nedají na sebe čekat, i protřete si oči a prohlédnete, jak ty banky, židovský velkokapitál a cizáckej brak hlodají na zdravým kmeni našeho národa, a poznáte, jak ty tajný fondy kálej vody, ve kterejch chtěj lovit nezodpovědný živlové. Ale my jim překazíme tu šalebnou hru. Stojím tu jako jeden muž v hodině dvanácté!" A udeřil na stůl. V odpověď Rigo pod stolem temně zavrčel. Pan Zuzka uchopil svého souseda za rukáv a prosil: "Pane sousede, já nemám nic proti horování. Horujte si. Vy jste uvědo- mělej a já vás tak rád poslouchám. Ale prosil bych trošičku mírnějc... vono všeho, jak se říká, člověk neví dne ani hodiny, všechny tam musíme, já vo politiku nezavadím, jak je rok dlouhej, já to nemám rád a můj pejsek taky ne." "Protože jste voba neuvědomělý," děl chmurně pan Fára, "a voba skláníte šíji pod cizácký jařmo. Ale já cítím v paži sílu, můj pohled je bystrej a vodha- duju události... Vím, kam to spěje. Bahno se provalí a pěkný věci vyjdou na světlo boží. A pak budem soudit my!" Udeřil na stůl. Rigo výhružně zavrčel. "Pane sousede," varoval ho pan Zuzka, "já vás prosím... horujte si, srdce si vylejte, bouřlivě protestujte, ale trošku zticha, víc tak tlumeně, můj pejsek je nervózní a nemá rád projevy nevole ani frenetic- kýho volání slávy... Je to pejsek umírně- nej a soukromej, von není zrozen pro rušnej život, von sleduje veřejnost jako já, ale svoje názory si nechá pro sebe..." "Já se nedám zmást!" volal vášnivě pan Fára, "já neustoupím ani o píď svátý půdy, krví posvěcenv. Já až do posledního dechu, povídám vám, pane Zuzka, do posledního dechu budu hájit nezadatelný práva, to mě zase neznáte! Já už jsem takovej člověk, že nemůžu lhostejným zrakem přihlížet, jak cizák loudí se v naši přízeň šalebnejma slovama, aby CHUDÁK r UDa př e d st av SI, ŽE HO VYLOUČILI Z PARTAJE, KTEROU PŘEDEVČÍREM ZALOŽIL... nás obral o to, co je nám nejdražší, totiž vzácnej odkaz našich předků. Za co jsme krváceli, aby kdejakej cizáckej uličník nám cpal bezcennej brak na úkor našeho hodnotnýho zboží? K tomu chcete, pane Zuzka, nečinně přihlížet? Nikdy!" Rigo temně zakloktal. "Pane Fára, prosím vás... Rigo, lehni!... já ani můj pejsek Rigo nechceme nečinně přihlížet, ale jenom pomalu, pomalu, vono na všechno dojde, jenom žádnej kravál, povídám vám, Rigo nemá rád politiku čili lovení v kalnejch vodách, von radši rovnou, takhle něco dobrýho snít, na to je číman, jenom ho, prosím vás, už nerozčilujte, von je takovej nervózní..." 23 [pageend25]"Potřebujeme," zařval pan Fára, "muže zdravejch nervů, muže ocelovejch paží,, který zasaděj smrtící ránu baště sveře- pýho Germánstva, který neklesnou na mysli k radosti odvěkejch nepřátelů našich, který, ač padnou, mroucími rety budou šepotati - Ježíšmarjá! - jedeš! Zatracenej pes, von mě kous do nohy...!" "Rigo, Rigo, le-hneš, já tě... Pane Fára, snad vám neublížil, von je takovéj popudlivej, já nerad, Rigo! Počkej, já ti dám..." "Úúú!" sténal pan Fára,"ten mně dal, já jsem z toho celej decimovanej... Pane Zuzka, za to mi budete odpovídat, já to předložím instancím k bedlivýmu uvážení, jakej nešvar se psema bují v našem hlavním městě... úú!...a do novin dám tu věc, aby se to veřejně přetřásalo...úú!... to je bolest!... bude to příspěvek, zaslu- hijící bedlivého povšimnutí, vy budete pykat a pozdě bycha honit, pane Zuzka, za to vám ručím svou ctí..." "Pozdě bycha honit nebudu," odporoval pan Zuzka, "an jsem vás upozornil, že Rigo ani já do politiky neděláme, řekl jsem vám, abyste šel se svým horováním do háje, ale vy jste nedbal a já kázal hluchým uším a teď to máme, já s klidným svědomím hledím vstříc vyřízení této sporné záležitosti..." Na pouti od kolébky do hrobu se opíráme o řadu berlí. Nepochybně jednou z nejmasivnějších je vlastenectví. Kouzlem opředená krajina dětství a mládí je jednou z nosných pilířů našich životů. S vlastenectvím je často (i když ne vždycky) spojeno občanství. V posledním čísle Nového domova jsem si se zájmem přečetl článek Zdeňka Otruby "Jsme občani" zabývající se otázkou občanství České republiky. Ale článek otvírá dveře k daleko širším a závažnějším otázkám, na které si každý musí odpovědět sám. A naše odpověď bude samozřejmě ovlivněna délkou pobytu v zahraničí, rodinnými poměry, mírou integrace v novém prostředí atd.. Většinou jsme tedy občany České republiky. Ale většina z nás je rovněž občany Kanady. Je pro nás kanadské občanství vedlejší záležitostí, jakousi bezpečností v nejistém světě, možná hospodářská základna? Jsme něco jako Turci či Jugoslávci, které bývalé západní Německo přijalo na práci, kteří všechny své úspory posílali domů a s německým prostředím nikdy nesrostli (my samozřejmě jsme s posíláním majetků opatrnější)? Žijeme v Kanadě 2<1 JÓ, TYHLE NOVÁKOVÍI?! TAK TO JSÚ ODRODILCI, PŘEDSTAVTE SI - V NEDĚLI MĚLI K OBĚDU BRYNDZOVÉ HALUŠKY !!! Josef Čermák OBČANÉ - KTERÉ ZEMĚ? [pageend26]- dnes, když máme možnost volby - prostě proto, že je tu poměrně dobře, ale politicky i citově žijeme v Čechách a na Slovensku? Myslím, že jsme často nepoctiví sami k sobě. Vezměte třeba jméno tohoto časopisu: "Nový domov". O politickém, sociálním a kulturním životě našeho "nového domova" (pokud se to netýká krajanů nebo vytištění vládních reklam) se tam však nedočtete skoro nic. Nepřekvapí potom, že nejvýznamnější kanadský politik českého původu není vyznavačem multikulturalismu. Jaká by tedy měla být úloha krajanského tisku, dnes, když naše rodná země je svobodná? Samozřejmě by náš tisk měl přinášet zprávy a komentáře a informace o životě v dědických státech bývalého Československa. Ale rozhodně by měl věnovat daleko větší pozornost potřebám krajanů v Kanadě. A v žádném případě by krajanský tisk- vlastněný krajanskými organizacemi, neměl být používán pro propagaci politických stran v České republice či na Slovensku. Jedním z nejdůležitějších občanských práv je právo volit, o něž se četní krajané ucházejí. Nevím, jestli český prezident Václav Havel od té doby nezměnil názor, ale v době, kdy byl československým prezidentem, měli mít volební právo pouze lidé, kteří v jeho zemi žijí, poněvadž ti jsou jediní, kteří nesou následky své volby. Ačkoli jsem nesouhlasil s řadou prezidentských názorů a akcí Václava Havla, jeho postoj v otázce volebního práva jsem považoval (a dosud považuji) za logický a spravedlivý, i když vím, že řada států dovoluje svým občanům, žijícím v zahraničí, volit na dálku. Myslím si, že krajanský život poteče několika proudy. Ti, kteří se v České republice či na Slovensku rozhodnou podnikat, tvoří vlastní kategorii. Podnikání samo nemá s vlastenectvím a občanstvím mnoho společného. Jeho motivací je zisk (a to je sakra silná motivace) a bude-li z toho mít prospěch i ta či ona země, tím lip. Vzhledem k mohutnosti motivace a administrativní, hospodářské a tedy i politické síle této skupiny převážně organizované v Canada-Czechoslovak Chamber of Commerce, bude tato skupina po určitou dobu nejaktivnější krajanskou organizací. Odcházející generace (ta moje a ti ještě starší) si zachovává sentimentální vzpomínky na dětství a mládí v rodné zemi a bude se utěšovat vědomím (u mnohých zhořklým rozpadem země, kterou tolik milovali), že snad přece jen úplně nepromarnili značnou část posledních čtyřiceti (a v několika málo případech šedesáti) let, kterou věnovali práci pro návrat svobody do jejich rodné země a k udržení kulturních hodnot svého národa v Kanadě, ale z velké části považují za svůj domov Kanadu, zvláště ti, jejichž děti česky a slovensky už vlastně nemluví. Nejzajímavější je generace z r.1968 a ti ještě pozdější. Domníval jsem se, že mnozí z nich se vrátí. Ale zřejmě tomu tak není. Nedávno se k této otázce vyjádřili dva přední členové torontského Nového divadla, Zdenka Novotná a Tomáš Mašek: oba za svůj domov považují Kanadu. Jestliže podobné stanovisko zaujme velká část této generace, jak dlouho je bude zajímat skoro minutové zpravodajství o tom, koho a kdo přijal či s kým se kdo setkal v Praze? Ale v tomto okamžiku je asi důležitější otázka českého občanství. Informace o občanství nejsou zcela jasné. Bude nutné, aby ti, kteří byli čs.občany si o české občanství žádali? Jestliže ano, pak si nejsem zcela jist, zda si žádost podám. Na jedné straně bych nerad přetrhal poslední právní pouta s rodnou zemí. Pokud tam vládlo násilí, sounáležitost k rodné zemi jsem považoval za bytostně mravní závazek. Dnes je naše země svobodná a tím jsem zproštěn dalších závazků. Pak je tu skutečnost, že právo na občanství mají jen ti, kteří byli kanadskými občany před koncem minulého roku. Důvody jsou zřejmé a zcela ospravedlnitelné. Ale pro sebe mám pocit, že se tím vytváří elitní skupina a já byl s výsadami vždycky na štíru. A konečně byl jsem občanem dvou států: Československa a Kanady. Možná, že dvě občanství za život je dost. Tak nevím. 25 Nový domov, Kanada, březen 93 [pageend27]V. HAVEL K ODSUNU SUDETSKÝCH NÉMCU Budujeme nový demokratický a právní stát, budujeme občanskou společnost. Tento stát nemůže být založen na bludech, lžích či předsudcích, to by se nám tragicky vrátilo. Jde mi o hygienu našeho sebeuvědomění. K tomu patří schopnost podívat se do tváře i vlastní minulosti. Násilný odsun milionů lidí založený na principu čistě nacionálním, tedy na principu kolektivní viny, je čin morálně vadný. Schvalovat ho znamená nepřímo schvalovat násilné vysídlování Židů, Tatarů, Litevců a jiných národů z jejich domovů, znamená to schvalovat i etnické čistky v Bosně. Občanskou společnost nelze stavět na schvalování takových nebezpečných nacionálních aktů. Jako nemůže být národní sebepochopení založeno na rukopisných padělcích, nemůže být založeno na žádném jiném národním předsudku. Je třeba si říci dokonce daleko víc nepříjemných věcí o sobě Samých: například že jsme nedokázali za první republiky vyřešit uspokojivě otázku minorit, že ani se Slovenskem se nejednalo vždy dobře, že naši odbojáři se netěšili příliš velké podpoře veřejnosti ani za války, ani za komunismu (lidé se jim spíše vyhýbali), že velká část veřejnosti volila komunisty, že jsme trpěli, aby bylo utajováno utrpení Židů, že i za války se za ně nedokázalo mnoho Cechů postavit, že po mnichovském diktátu mnoho Čechů a českých organizací propadlo nejhanebnějšímu antisemitismu. Nejsme horší než jiní; ale nejsme ani lepší. Upozorňovat na tyto nepopulární věci je podle mého názoru povinností prezidenta. Říci si pravdu o sobě samých jsme povinni především kvůli sobě a našim potomkům. O odsunu lze zajisté na ořiměřené úrovni diskutovat se sudetskými Němci, ale ještě důležitější je, abychom o něm diskutovali nepředpojatě sami mezi sebou. Mluvil jsem o tom vícekrát a vždy zde, doma. Připomínám návštěvu německého prezidenta a svůj projev ve Vladislavském sále. Jsem-li ale na svůj názor tázán v zahraničí, odpovídám tam stejně jako doma, nebot nejsem schizofrenik, abych říkl v cizině něco jiného než doma. Do Rakouska jsem nejel pochopitelně proto, abych se tam zabýval touto otázkou, ale zároveň jsem tam nejel s tím, že se budu nepříjemným otázkám vyhýbat. Ostatně mravní odsuzení odsunu bylo při mých vyjádřeních zcela ve stínu mých výkladů, proč je tato věc po právní stránce pro nás uzavřená a nezměnitelná a proč nemůže z mravního soudu vyplývat žádná právní konsekvence. To jsem, myslím, vysvětlil důkladněji než lecjaký můj zdejší kritik. O velmi slabé politické kultuře u nás svědčí to, že mí kritici kritizovali mé výroky, aniž je znali. Vše, co jsem řekl, má KPR od první chvíle pochopitelně přesně monitorováno, nikdo však nezavolal a monitor si nevyžádal. Svědčí to o tom, že mým kritikům nejde o fakta, ale jen o to, aby kalili vody a podbízeli se všem, kteří se po desítiletích tabu těžko s některými věcmi vyrovnávají. Žádný vládní představitel vládní koalice mi při našich četných setkáních nedal najevo, že nesdílí můj názor v této věci. Výroky některých opozičních činitelů chápu proto jako pokus vrazit klín mezi mne a vládní koalici. To se jim však nemůže podařit. A ještě něco: nepřekvapuje mne, že odsun tak bojovně obhajuje právě levice. Je jí blízký kolektivismus, a když se zhroutil kolektivismus komunistický, potřebuje zřejmě jako náhražku kolektivismus nacionálni, dělící národy na vinné a nevinné. Naši občané však ve volbách dali hlas ideji občanské společnosti, v níž je každý jedinec individuelně odpovědný za své činy, dali svůj hlas stranám, které hájí nedotknutelnost soukromého vlastnictví a vše’ch občanských práv. Jít touto cestou znamená ovšem i umět si přiznat, že jsme s vždycky těmito principy řídit nedokázali. Odsun je dávným aktem demokratické vlády, aktem stvrzeným vítěznými mocnostmi, aktem právně platným a nezměnitelným. Pokoušíme se obtížně 26 [pageend28]napravit některé křivdy komunismu, ale nemůžeme a nebudeme napravovat předchozí historii a páchat nové křivdy. To by bylo absurdní. Tento naprosto jednoznačný postoj nás ale nezbavuje povinnosti říci si ve svém vlastním zájmu plnou pravdu o naší historii, byt by byla jakkoli nepříjemná a nepopulární. A přiznat si, že i demokratická vláda byla schopna podlehnout stalinskému způsobu myšlení a připravovat tím nástup stalinismu. Je to věc našeho duchovního a mravního zdraví. Síla naší republiky nebude v uhýbání před pravdou, ale vůlí ji poznat. TEDA ŘEKNU TI KOMENSKÝ, KTERAK JSEŠ STAREJ,TAK JSEŠ MOUDREJ. Pro nás je to velmi zajímavý objev, že náš nárok ve skutečnosti vznikl až 21.února 1991, kdy už jsme byli občany USA a jiných západních států. 23.dubna 1990 schválil totiž parlament Československé republiky zákon 119/1990, kterým byly zrušeny všechny rozsudky ke ztrátě svobody a majetku vydané pro nedovolené opuštění republiky, hanobení ústavních činitelů a pod. a to ke dni, kdy byly vydány. Tím čs. vláda uzákonila, že nám, kteří jsme v té době už téměř všichni byli občany USA a jiných západních států, vlastně právně majetky nikdy zabaveny nebyly. 21.února 1991 prosadila však vláda v parlamentu přijetí zákona 87/1991, kterým se majetky vydávají jen oprávněným osobám, tj. těm, které mají občanství České a Slovenské federatívni republiky a stálý pobyt na jejím území. Zákonem 87/1991 tedy čs. vláda odepřela vydat majetky lidem, kterým je před 10 měsíci vrátila, a kteří už v té době byli občany USA a jiných západních států. Podmínka o trvalém pobytu odporuje všem právním principům, ústavě ČSFR i ČR a všem mezinárodním konvencím, které kdy Československo podepsalo. Ta celá záležitost je po právní stránce zcela jasná, i když se čs. vládě zatím dařilo v jednání s US a kanadskými představiteli ponechat dojem, že majetky byly zabaveny čs. vládou a čs. občanům a zamlčet skutečnost, že majetek byl vrácen americkým a jiným státním příslušníkům zákonem 119/90 z 23.dubna 1990, načež bylo za 10 měsíců uzákoněno jeho nevydání, což je totéž jako nové zabavení. ZCELA NOVÝ POHLED NA RESTITUCI EXULANTU Při jednání s americkými a kanadskými úřady nám bylo řečeno, že nárok může být předložen jiné vládě jen jestliže ten, kdo nárok uplatňuje, byl občanem země, která nárok předkládá v době, kdy nárok vznikl. Doslova: "A claim may be properly presented by one government against another only if the claimant was a national of the country making the claim at the time the claim arose". Je na nás, abychom se ve velkém počtu obrátili na příslušné úřady a představitele USA a Kanady, jejichž povinností je věc v tomto novém světle přešetřit a po vyjasnění se postarat o odstranění této nehoráznosti. K intervenci postačí vysvětlení v tomto článku, ale můžete si u mne objednat plné znění obou zákonů i adres, kam se obrátit, proti zaslání S 4.00. Jan Sammer, člen právní komise Čs. sdružení v Kanadě. 100 Antibes Dr., Apt. 1103, Willowdale, Ont., M2R 3N1, tel. (416) 665-7324. 27 [pageend29]Mohli bychom tak označit události, které se sběhly kolem volby náhradního člena švýcarské vlády za odstoupivšího ministra uzahraničí René Felbera - kdyby se za tímto demokratickým cvičením neskrývalo něco vážnějšího. Všichni ve Švýcarsku měli možnost toto malé drama sledovat - noviny, rozhlas a zvláště televize to rozšlapávaly tak, až to začalo zavánět. Hra se rozvíjela v několika rovinách: feministické, politické, regionální a státoprávní. Je nesporné, že už dlouho bylo pociťováno, že v malé, sedmičlenné švýcarské vládě by měly být zastoupeny také ženy. Slibný pokus s paní Koppovou špatně skončil: paní ministryně se sice ukázala jako velmi schopná a získala si hodně obliby, ale nakonec uklouzla na malé slupce rodinného zájmu, když upozornila svého manžela, aby přerušil styky s podezřelou firmou. Podezření nebylo nikdy potvrzeno, žádné soudní řízení se nekonalo, ale už sama příslušnost paní Koppové k liberální straně (FDP) stačila, aby levě orientovaný tisk rozvinul proti ní ostrou kampaň a přinutil ji, aby si sbalila svůj klobouk. Bylo tedy nyní na čase, aby uprázdněné místo ve vládě zaujala žena, a podle nepsaných pravidel to měla být občanka ze Ženevy nebo okolí, příslušnice sociálně demokratické strany. Volba padla na Christianne Brunnerovou, odborovou sekretářku. Její nominace nebyla zcela jednomyslná - socialisté z Neuchatelu navrhovali svého osvědčeného pracovníka Francise Mattheye.. O paní Brunnerové bylo totiž známo, že se plně angažovala v tažení za zrušení švýcarské armády, které v lidovém hlasování neprošlo. Uškodila jí i anonymní akce, která upozorňovala na její poněkud volné, tak říkajíc moderní pojetí života. Ani svým vzhledem a slovními vystoupeními nebyla kandidátka příliš v souladu s představou seriozního člena vlády a budoucího prezidenta federace. Malér byl ovšem v tom, že její strana se po prvých námitkách zatvrdila. Podle dané kouzelné formule, podle níž musí mít socialisté ve vládě svoje dva zástupce, vem kde vem, i když není v zásobě žádná osobnost, strana tvrdě kandidaturu paní Brunnerové prosazovala. Přitom byla v dobré paměti neslavná činnost jiného socialisty, ministra zahraničních věcí pana Pierre Auberta, který prokázal-svoji kvalifikaci či naivitu tím, že navštívil Rumunsko a po návratu velmi vychvaloval pana Ceaucesca, jehož dni už byly sečteny. Také špatný konec francouzské ministerské předsedkyně , socialistky paní Cressonové, která se znemožnila svojí vyřídilkou, mohl být brán jako výstraha. Nicméně doško v parlamentu k hlasování, paní Brunnerová byla poražena a zvolen byl druhý, nepodporovaný socialistický kandidát pan Matthey. Co následovalo byl krásný doklad partajní discipliny, jak ji známe z neblahých let: řádně zvolený pan Matthey se na nátlak strany musel vzdát, aby paní Brunnerová mohla znovu nastoupit k volbě. Pro jistotu, jako pojistku 28 MACHO Sieger(innen) und Verlierer. 1 3 2 BOUŘE VE SKLENICI VODY? [pageend30]navrhli socialisté ještě druhou kandidátku, paní Ruth Dreifuss, rovněž odborářskou pracovnici, která se narychlo přestěhovala do Ženevy, aby byl splněn požadavek regionálního zastoupení.Na den volby mobilizovali socialisté svoje přívržence, byly dokonce vypraveny zvláštní vlaky, takže na náměstí před parlamentem se shromáždilo na 10.000 pracujících, kteří si museli na toto dopoledne vzít volno. A jak se dalo očekávat, nakonec byla hladce zvolena paní Dreyfuss, o které vlastně není nic známo. Bylo jí přiděleno ministerstvo vnitra, protože na zahraničí se necítila a ve vnitru bude moci své socialistické názory lépe uplatnit. Tak tedy má Švýcarsko opět ženu ve vládě.Bylo by to třeba uvítat bez výhrad, kdyby nebyly okolo volby ony nechutné průvodní zjevy a následující dozvuky. Levicový tisk, rozhlas a televize se do volby zamíchaly takovým způsobem, že se mnozí lidé ptají kdo to vlastně ve Švýcarsku volí členy vlády, zda parlament anebo ulice a televize ?Na vyjasnění této otázky vzniklo dokonce zvláštní komité, které sbírá podpisy a přívržence, jak je to ve Švýcarsku zvykem, a chce zabránit, aby se podobný případ neopakoval. Rozvinula se i diskuze, zda má ještě oprávnění ona kouzelná formule, podle níž mají socialisté ve vládě vyhrazena dvě křesla, ať už mají vhodné kandidáty či ne. Ke změně formule nemá ovšem nikdo chuť, neboť zaručovala už po dlouhá léta klid v domácnosti. Ostatně krize je zažehnána a může se přejít k dennímu pořádku. Ale je opravdu všechno v pořádku ? Dalo by se očekávat, že po úplném krachu komunismu - idovém, politickém i hospodářském - otevřou všichni aspoň trochu inteligentní lidé oči. zamyslí se nad ztracenými ideály, oželí je a budou hledat nová, nadějnější řešení. Ale chyba lávky IPlatí zde zřejmě onen autobusový zákon: kdo je uvnitř, chce ven. a kdo je venku, chce dovnitř. Komunismus a socialismus končí všude tam. kde panoval a kde ho mají všichni plné zuby - ve východní Evropě, ve Švédsku a nejnověji ve Francii. Ale ve Švýcarsku jako zemi čistě kapitalistické a liberální je myšlenka socialismu stále dost silná, jak o tom svědčí různé manifestace a organizované akce. Někde se socialismus spojuje s nacionalismem, ve Švýcarsku si našel navíc zvláště dobrého spojence - feminismus. Ostré bojovnice za rovnoprávnost stojí v prvních řadách boje za zrušení armády, za uvolnění potratů, a plní nadšeně všechno, co strana přikáže. Nic jim nevadí, že jejich boj za rovnoprávnost zabíhá až do směšnosti: zavrhují např. označení Fráulein, protože je toto diminutivum od slova “Frau “ ponižuje a nemá na mužské straně obdobu. ( Zdá se bohužel, že do této skupiny patří i švýcarská dopisovatelka Lidových novin, která boji za zvolení ženského člena švýcarské vlády věnovala tři příspěvky - na pohled objektivní, ale mezi řádky silně šilhající do leva).Muži ve Švýcarsku a jednou i v České republice to nebudou mít lehké ! TI DOMA A TI VENKU To číslo zveřejnila Konfederace politických vězňů Československa: Přibližně 400 000 občanů emigrovalo z Československa v období od roku 1948 do roku 1989. Dodejme k tomu údaji, že naprostá většina těchto lidí se v zemích, kde je přijali, "uchytila". Poctivou prací, svým umem, dovedností, znalostmi si vydobyla čestné místo ve společnosti. A nebylo to nikdy lehké. Byly tu problémy jazykové, mentální, rodinné. Mnozí věděli, že doma jsou jejich rodinní příslušníci pronásledováni, stojí pod tlakem komunistického režimu. A nejeden z těch, kdo opustil svou vlast, brzy zjistil, že se o něho více či méně zajíma pověstná Státní bezpečnost. Emigrace - a to potvrdí každý lékař, psycholog, sociolog - znamená pro exulanta zhruba o pět až deset roků kratší statistickou délku života. Prostě a stručně: Emigrace zanechala na každém z oněch čtyř set tisíc lidí svou stopu. Nedobrou stopu. "Sametová" revoluce v listopadu 1989 byla - podle mínění naprosté většiny těch, kdo odešli do zahraničí - předělem v jejich životě. Změnil se jejich "status". Již nebyli běženci bez vlasti, ale opět se většina z nich cítila jako občané demokratického Československa. Utvrzovala je v tomto názoru prohlášení prezidenta Václava Havla a různých institucí včetně parlamentu a vlády. V prvních týdnech po listopadu se hemžily výzvy k Čechům a Slovákům v zahraničí, aby se vrátili domů, pomáhali budovat nový stát, svými zkušenostmi získanými za léta pobytu v demokratických zemích světa přispěli k rozvoji tohoto nového domova, ve vlasti. 29 Ik [pageend31]Uplynul nějaký čas a je doba prvního bilancování. Jaký je nyní poměr domova k exilu, k těm zhruba 400 000, kteří museli opustit Československo. A věru - bilance je to neradostná. Bilance, která má hořkou příchut, vyvolává smutek. Proč? Protože naprostá většina oněch krásných slov zůstala prázdnými slovy, pojmy bez obsahu, sliby, na něž se nedalo stavět. Tak především: Zatím se - až na výjimky - nikdo z představitelů politického a kulturního exilu všech emigračních vln do Československa nevrátil, Mnozí zájem projevili, ale když šlo nagř. o to, kde bydlet, zjistilo se, že jsou nepřekonatelné překážky při získání slušného bytu. Že exulant, který se chtěl vrátit, před svým odchodem z vlasti onen slušný byt měl, nikoho nezajímalo. Dokonce při evntuální možnosti byt nebo domek koupit, se pojednou vyrojilo množství jakoby nepřekonatelných byrokratických překážek. Nebo jiná zkušenost: Při rozhovorech s lidmi na pracovišti, v ústavu, nemocnici či jinde se najednou ukázalo, že většina nemá o "zkušenosti" toho přišlého naprosto žádný zájem. Proč? Většinou proto, že se exulant vyslovoval v tom smyslu, že především je třeba tvrdé práce. A - jak nedávno napsal i vlivný západoněmecký deník "Frankfurter Allgemeine Zei- tung" - mnoho obyvatel Československa by chtělo žít jako v kapitalismu, ale pracovat socialisticky. A to ovšem, chce-li republika co nejrychleji překonat dědictví komunistické diktatury, nelze. Ale: Zdá se, že hráz domova proti exilu vytvářejí (možná nechtěně) i někteří představitelé dnešního veřejného života. Tak se např. objevilo mínění, že vlastně nikdo do exilu odcházet nemusel. Kdyby tento názor zastával třeba T.G.Masaryk, kdo ví, zda bychom dnes měli samostatný československý stát. Nebo příklad z nedávné minulosti. Kdyby nebylo exilu, kdo ví, zda by vůbec československá veřejnost věděla v tak rozsáhlé šíři, že existuje hnutí Charta 77, VONS a řada dalších iniciativ, že vychází samizdatová literatura. Díky rozhlasovým stanicím jako Svobodná Evropa, Hlas Ameriky, Deutsche Welle, Deutschlandfunk, BBC a dalších se Češi a Slováci seznamovali s obětavou prací a s pronásledováním těch, jež hájili občanská práva apod. Nikdo nežádá, aby za tuto práci byl chválen, odměňován. Ale tvrdit, že exilu nebylo třeba (a to nemluvím o exilových časopisech a exilových nakladatelstvích), je demagogie a skrývá se za ní zlý úmysl. 30 MISTROVSTVÍ SVĚTA V KR ASOBRUSLENÍ PŘIJELI Z MARTINA A CHTĚLI BY SE ZÚČASTNIT SOUTĚŽE V TANCÍCH NA LEDĚ ! [pageend32]Nebo jiná otázka: Hodně se hovoří o uznání tzv. Třetího odboje. Odboje těch, kteří v letech 1948 až 1989 aktivně pracovali proti komunistické totalitě. Jistě, hlavní nesli oběti komunistické brutality let 1948-1960. Proti tomu, co se stalo tehdy, nelze postavit naprosto nic. Ale zatím se prakticky nikde neozvalo, že mezi účastníky onoho Třetího odboje patří i politický exil. Jeho úlohu nelze jistě přeceňovat (nikdo v exilu to nedělá), ale také ne podceňovat, jak jsme toho někdy svědky doma. I zde by bylo konečně třeba říci jasné slovo. Nejde však jen o politické problémy. Vztah domova k exilu ovlivňuje i celá řada faktorů. Tak třeba byl nedávno do nemožnosti zvýšen poštovní tarif pro tiskopisy z Československa do zahraničí. Z 18 korun na 128 korun za kilový balíček novin nebo knih. Znám případ, kdy jedna babička posílala svým vnukům do Švýcarska pravidelně české dětské knihy. Nyní si to ze svého důchodu dovolit nemůže. Vše, co se slyší o vztahu exilu a domova, nasvědčuje, že "někdo" v Československu chce kalit vodu - a kalí ji. Vyvolávají se averze, nejistoty, vznikají pomluvy. Komu to vše slouží? Především těm, kteří se bojí, že by exil mohl vnášet nepříjemné otázky týkající se skutečného postupu demokratizace v republice. Demokracie má totiž pouze jediné pravidlo hry. A nikdo si ho nemůže přizpůsobovat podle svých potřeb. Pokus o izolaci může mít sice dočasný úspěch - ale jisté je, že poškozen tím nebude exil, ale československá demokracie. Dovolím si začít jako v pohádce - Byl jednou jeden selfmademan, jmenoval se Bohumil Kulínský, narozen na Ostravsku v chudých poměrech a předurčen jako většina dospívajících chlapců v tomto kraji k hornickému řemeslu. Bylo mu čtrnáct, když nastoupil ;do dolů. Od pondělka do soboty fáral, v neděli hrál na cello. Talent a touha po vzdělání se prosadily. Za podpory celé početné rodiny vystudoval učitelský ústav a stal se učitelem hudební výchovy na škole v Hrabové. Tam založil dětský sbor, který se brzy proslavil v kraji a později, prostřednictvím rozhlasu, po celé zemi. To však nestačilo. Při učitelském vzdělání studoval hudební vědu a získal doktorát. Hned po_ válce přišlo pozvání do Prahy a nabídka Čs.rozhlasu. Ujal se vedení Dětského rozhlasového sboru, s nímž pracoval téměř třicet let. Byl skvělý pedagog a v práci s dětmi se neomezoval jen na samotný zpěv. Rozšířil ji o hudební výchovu - základy hudební nauky, harmonie, teorie, takže časem vypěstoval v dětech schopnost číst z not (zpívat z listu) a v těch starších (věk býval za mých časů v rozmezí od 4 do 18 let) taky pokusy o vlastní úpravy písní pro sborový zpěv. Stejně tak pěstoval v dětech zájem o klasickou hudbu povšechně, od starých mistrů přes Janáčka, Martinů, Foerstra až po současníky naší generace jako byli např. Ilja Hurník, Petr Eben aj. Do sboru se hlásilo víc dětí, než kolik Čs. rozhlas potřeboval. Nikdo, kdo prošel úspěšně zkouškou, nebyl odmítnut. Kulínský vytvořil další sbory a skupiny, pěstoval v nich budoucí členy aktivního Dětského sboru a ti, kteří se k mikrofonu nikdy nedostali, nemají dodnes čeho litovat. Byli obdařeni stejnou pedagogickou péči, která jistě vydala úrodu v jiných směrech. Pan profesor byl tak zaujat svým posláním, že založil zvláštní odbočku dětského souboru. Vyzval rodiče, kteří jsou přesvědčeni, že jejich dítě je na hudbu hluché, nenadané, aby je přivedli. Byl totiž přesvědčen, že na světě není člověk, který by neměl hudební sluch. Jen ho probudit. Dalo mu to hodně práce, ale nakonec dokázal svou teorii. Samozřejmě, že z této kategorie dětí nedorostly žádné mimořádné pěvecké nebo hudební zjevy, trénink také trval o mnoho déle než s dětmi jasně nadanými, ale výsledek byl, že i ten "nejnemuzikálnější" klouček nebo děvčátko dokázalo po pár měsících důsledné práce nejen čistě intonovat, rozeznávat jednotlivé tony složitějších akordů, ale i zpívat z not a pracovat s hudební představivostí. Dětský rozhlasový sbor tedy existoval a existuje již padesát let (bylo by nespravedlivé nezapočítat Hrabůvské zpěváčky, kteří mu v roce 1943 dali základ.) Kolik dětí jím prošlo se snad nedá spočítat. Jde do tisíců. A to všecko vedl jeden jediný člověk, bez pomoci druhých, třetích, patnáctých sbormistrů. Co já pamatuji, všecko dělal sám, maximálně s pomocí korepetítora a později snad dospělejších 31 Kanadské listy, listopad 92 HRABUVŠTÍ ZPĚVÁČCI ( aneb Tři generace podmaněné zpěvem a hudbou ) [pageend33]členů sboru. Spíše členek, chlapci opouštěli sbor díky nelítostnému dospívání mnohem dříve. Každý však si něco odnesl do života. Něco, čemu se také říká "citová výchova". Bohužel, přišla léta, kdy se tvrdě zapomnělo na skutečné zásluhy a očekávaly se zásluhy jiné. Kulínský neměl zapotřebí se politicky zaštitovat. jeho práce mluvila za něj. Ani ho nenapadlo, že by měl děti vést také ideologicky, jak to bylo pilně uskutečňováno, v jiných podobných útvarech. A tak se stalo, že ho z Čs. rozhlasu v sedmdesátých letech prostě vyhodili, i s jeho mladou, nejvěrnější pomocnicí, ženou Blankou. Komunismus, jak známo, ničil všechno krásné a tak se málem podařilo zničit i tuto ojedinělou krásu vyhnáním jejího tvůrce. Psal se rok 1973. Jednoho krásného dne přišli zkoušet do zkušebny na Žižkově jako obvykle. Zkušebna byla zamčená. Děti čekaly venku. Pak se objevil nový šéf, bývalý politruk. Jedním z důvodů k vyhazovu byl údajný styk manželů Kulín- ských s Vatikánem. Na zájezdě do Itálie totiž dopustili, aby děti bydlely v klášteře. Zatímco, patrně, měly být ubytovány v hotelu za neexistující valuty. Mnohé děti s vyhozenými solidarizovaly a Dětský sbor čs. rozhlasu opustily s nimi. Přešly do nově založeného sboru, nezávislého nejen na čs. rozhlase, ale na nikom. Bambini di Praga, jméno sice nečekané, ale srozumitelné každému a poměrně výmluvné. A ta "pražská jezulátka" se přes všechna úskalí a příkoří osočování, že slouží Vatikánu prosadila a pokračovala úspěšně v tradici Hrabůvských zpěváčků původního rozhlasového sboru. Čtvrtou generaci však už pan profesor neodchoval. Zemřel a odkázal ji své ženě a synovi. Ti dnes ve svobodné republice pečují o tolik potřebnou hudební výchovu ve své škole sborového zpěvu. Bohumil jr., mimo jiné dirigent Pražských filharmoniků, už nemusí fárat a těšit se na neděli, až si zahraje ne cello. Nicméně svého otce nezapře. Jde za stejným cílem. A Blanka, paní profesorka, od něj není ani o píď vzdálená. Tento tým matky a syna nadále hudebně probouzí a vzdělává česká bambina. Škola má přes tisíc dětí. Samozřejmě, že dnes se bez pomoci odborníků neobejde. A zdokonalují odkaz Bohumila Kulínského, sr... Ve škole je dnes celá řada disciplín: mj. sborový zpěv, hlasová výchova, pohybová výchova, hudební nauka, hra na zobcové flétny, angličtina. Vratme se k začátkům. Z mé generace vzešla úroda. Řada dětí se opravdu (a já jsem přesvědčená, že díky vlivu práce v dětském sboru) vyvinula v dosti pozoruhodné osobnosti. Jmenujme alespoň některé: Eva Děpoltová a Věra Nováková - operní pěvkyně ND v Praze, Štěpán Koníček, dirigent Filmového orchestru, Jiří Korn - slavný pop-zpěvák, Jana Koubková - slavná experimentátorka s lidským hlasem, která si vypracovala uznávaný osobitý styl scat singing, Zdena Lorencová pop zpěvačka, Jan Čenský - herec, a celá řada profesionálů ve Filharmonickém sboru, v rozhlasovém sboru Pavla Kuhna, ve sboru Národního divadla a v mnoha jiných profesionálních uměleckých tělesech. Bývalá Kulinčata vynikla i v jiných oborech: Zdeněk Sírový, děkan FÁMU, Alena Čiháková-Holubová, oční lékařka, Václav Klaus, min.předseda a koneckonců i Blanka Kulínská, doktorka hudebních věd, již taky odchoval, stejně jako moji maličkost. Letos tedy oslavíme padesáté výročí tohoto zázraku. Ples se koná 24.dubna 1993 ve všech sálech Obecního domu. Budeme tančit, povídat si a kdo bude chtít, může si ještě jednou v životě s Kulínčaty zazpívat (samozřejmě ve sboru seniorů). Přátelé a kolegové, chystáte-li se na jaře navštívit starou vlast, naplánujte si cestu tak, abyste se mohli plesu zúčastnit. A připravte si nějakou vzpomínku na své působení ve sboru. Bylo by hezké sesednout se v jedné místnosti a společně si zavzpomínat. Pro jistotu si rezervujte vstupenky na mé adrese. Očekává sé veliký třesk a nátřesk. Zdena Škvorecká - Salivarová Světové Sdružení býv.politických vězňů v zahraničí spolu s Konfederací politických vězňů Vás zve na TRADIČNÍ SETKÁNÍ u památníku obětí komunismu v ALTNAGELBERGU u Gmundu na česko-rakouské hranici, které se Roná v sobotu, dne 22. května 1993 od 10,00 hod. 32 Z programu: Bohoslužba za oběti, celebruje opat Vít Tajovský, pietni vzpomínka, položení věnců a projevy, posezení v sále s hudbou a tancem. [pageend34]VÝZVA MASARYKOVA FONDU Vážení krajané, prosíme Vás, tak jako každý rok, abyste uctili památku našeho prvního presidenta T. G. Masaryka, k výročí jeho narozenin příspěvkem na sociální fond, který nese jeho jméno. Tato sociální instituce, která nepřetržitě už bezmála čtvrt století pomáhá řešit svízelné situace našich krajanů po celém světě, je vydržována pouze dobrovolnými dary a bez Vaší pomoci by nemohla plnit svou čestnou funkci. Hospodářská situace ve Švýcarsku i všude na světě se stále zhoršuje, porozumění a gesto solidarity těch, kteří zůstali ušetřeni finančních starostí je pro nás povzbuzením a umožňuje nám naši práci, kterou ostatně vykonávané bez nároků na odměnu, dobrovolně a rádi. Za správní výbor Masarykova fondu: předsedkyně pokladní SVĚDECTVÍ Pražské nakladatelství Nová inspirace vydává v těchto týdnech knížku předního skautského pracovníka ve Švýcarsku Karla Kukala, který se cítí ještě víc než Karlem Kukalem a skautem Kuki, politickým vězněm komunistického režimu. Zaznamenává svou odyseu po jáchymovských / a jiných / táborech nucených prací, ale především své pokusy o útěk z těchto "nápravných a výchovných" zařízení československých bolševiků. Kukal byl zatčen jako "odnož" skupiny Choce a Šádka, kteří byli popraveni r.49 pro pokus o atentát na majora podivné minulosti Schramma. Kukal za velmi vzdálenou spoluúčast dostal sedm let, prošel táborem Horní Bříza a několika jáchymovskými lágry a pokusil se dvakrát o útěk. Z prvního, nezdařeného, vyvázl se zdravou kůží. Z Jáchymova se mu útěk podařil, ale brzo byl chycen, postřelen a znovu odsouzen, tentokrát na 25 let. DESET KŘÍŽŮ pojmenoval svůj dokument. Staví tu kříže všem mrtvým účastníkům tohoto legendárního hromadného útěku z otrocké práce. A je to četba napínavá, vzrušující, dobrodružná. Zátah esenbáků přežil jen on. A cítil povinnost vypsat osudy jeho spoluuprchlíků, kteří byli pochytáni, zastřeleni, uvězněni. Záběry z lágrového života, analýza tamních poměrů, vztahu muklů k bachařům doplňují jeho autentickou zprávu. DESET KŘÍŽŮ nejen uchovává památku deseti vězňů, kterým byla svoboda bližší než nebezpečí, která ssebou takový pokus o útěk přinášel, je zároveň připomínkou surového bezpráví, typickým rysem minulého režimu, který i víc než třech letech stále ještě tu a tam v České republice přetrvává. Knihu Karla Kukala DESET KŘÍŽŮ rozesílá fa. MIRA, pošt. př. 108, Boháčova 861, 149 00 Praha 4. OBJEDNÁVKY ZE ZAHRANIČÍ, TEDY I ZE ŠVÝCARSKA, VYŘIZUJE TAMTAM, Postfach 295, CH 8021 Zurich. Cena 25.- SFr. 33 Poštovní účet Gewerbekasse Bern, č. 30 - 38200 - 6 Konto 307 - 531 - ^03 - 10 - 6310 jednatel [pageend35]Výročí smrti Jana Nepomuckého bylo vzpomenuto bohoslužbami v katedrále svátého Víta v Praze. V sobotu 20.března uplynulo od jeho mučednické smrti právě 600 let.Dopolední mši sloužil arcibiskup pražský a primas český Miloslav Vlk. Premier Václav Klaus hovořil téhož dne na shromáždění v Nepomuku. Státní obligace ČR vydává nyní ministerstvo financí a distribuovat je bude Česká spořitelna, Komerční banka, Investiční banka a Credit Suisse First Boston První emise bude mít hodnotu 2,5 miliardy korun a bude zúročena 14,6 %. Dluhopisy budou vydávány v hodnotách 10.000 a 1 milion českých korun. Václav Klaus uskutečnil dvoudenní návštěvu Německé spolkové republiky. Jednal s předsedou bavorské vlády Maxem Streiblem především o dostavbě dálnice Norimberk-Praha, o ropovodu z * Ingolstadtu a ovšem také o sudetonémecké otázce. Jednání s kancléřem Kohlem se týkalo obecnějších "problému, zejména včlenění České republiky do * Evropy a společenství NATO. Příznačné je, že slovenský premier V. Mečiar odejel v tutéž dobu na návštěvu do Ruska: je to názorný doklad o problematické polarisaci nově vzniklých republik. Strojvůdci pražského Metra vyhrožují stávkou, jestliže nebude přijat jejich požadavek, aby dosavadní měsíční plat byl jim zvýšen o 50 %. Dojde-li ke stávce, metro ušetří, poněvadž jeho provoz je ztrátový. Spící obžaloby. Vojenské soudy melou pomalu: již druhý rok čekají na proces vypracované žaloby na bývalé vedoucí a příslušníky SNB a STb- B. Cardu, Danišoviče. Zifčáka, Bytčánka, Šípka, Jarocha. Suchého, Marečka. Všichni se provinili v období od ledna 1989 do listopadu 89, zejména pak 17.listopadu při potlačování manifestace studentů. Majetek emigrantům ? Podle prohlášení členů poslanecké skupiny, která připravovala návrh zákona o protikomunistickémm odboji - I.Maška z ODA a L.Novaka z ODS - měl by být emigrantům vrácen jejich neoprávněně zabavený majetek.Jsme právem zvědavi, zda příslušné ustanoveni se skutečně v konečném znění zákona objeví. Vzniknou tak ovšem nové problémy, protože se zabaveným majetkem bylo už během uplynulých tří let různě disponováno. Vzpomínka na Jana Masaryka se konala dne 10.března, v den 45. výročí jeho tragické smrti v Černínském paláci. Tato smrt dodnes nebyla vyjasněna. Potíže s Moravou. Neurčitá ustanovení ústavy České republiky o územním členění státu dávají moravským separatistům možnost, aby se stále hlásili ke slovu. Pokusili se již vytvořit Moravský sněm, ale ten došel uznání jen na Státní prokuratuře, která zahájila v té věci šetření. Tvrdí se, že moravští separatisté tvoří jen malou, bezvýznamnou skupinu, ale to se spočátku říkalo o Slovácích také . Dočkáme se zase tří sněmoven ? Středisko nadace Pro Helvetia v Praze , otevřené dne 1 března v Praze 2, Jilská 1, převezme nyní jako vedoucí pani Irena Slehli, absoventka pražské FÁMU. Suzana Roth, která v uplynulém roce středisko a zejména jeho rozsáhlou knihovnu připravila k činnosti, převezme obdobné středisko v Bratislavě. Ceny hotelů jsou pružné. Interhotely, zařízené pro cizince, účtují jim světové ceny, jiné hotely mají dvojí ceník: nižší ceny pro české občany ( s českým pasem nebo občankou ), vyšší pro cizince. Některé hotely účtují nižší ceny jen v případě, že hotel není dostatečně obsazen- na to je třeba se informovat. Hotely nižší kategorie mimo Prahu jsou většinou cenově výhodné: dvoulůžkový pokoj stojí 200 až 400 Kč. Cestovní pasy s označením ČSSR a ČSFR mohou občané České republiky používat až do konce jejich platnosti - ta ovšem nebude prodlužována a pasy budou vyměněny za nové, které se připravuji. Od 1.ledna 1995 musí být staré pasy, pokud budou mít ještě platnost, označeny kolkem České republiky, který budou bezplatné vydávat konzuláty od září tohoto roku. Ministerstvo vnitra je stále hnízdem neklidu. Zdá se, že tam minulý režim zanechal ovzduší, které se nedá ani vyvětrat ani vydesinfikovat, a nejlépe by bylo ministerstvo zbourat a postavit nové, menší a s novými lidmi. Poslední aféra: ředitel inspekce M.Tomin obviňuje policejního prezidenta I.Výletu z krádeží, náměstka ministra M.Fendrycha z protekčního obsazování míst. O nic lepší to není na bývalé Federální bezpečnostní a informační službě, tedy rozvědce: pracovník FBIS vydíral prezidenta Harvardských investičních fondů V.Koženého a vybral od něho půl milionů korun. Sjezd Hnutí za Demokratické Slovensko zvolil znovu, za svého předsedu V.Mečiara. Poražený protivník M.Kňažko z hnutí vystoupil. Zajímavé je, že za předsednickým stolem sjezdu zasedal i nadstranický prezident Slovenské republiky, Michal Kováč. Spor o akcie .Česká vláda pozastavila vydávání akcií, na které měli nárok účastníci prvého kola ZE STARÉ VLASTI 34 [pageend36]kupónové privatizace. Tento krok sice postihl i české účastníky, byl však zaměřen především proti Slovensku, které zdržuje podpis dohody o majetkovém vyrovnání. I když jde o pouhé pozastavení, nikoli popření nároků, vyvolalo toto opatření živou diskuzi. Na jedné straně se čin české vlády schvaluje, protože prý je nejvyšší čas postavit se pevně proti stále zvyšovaným požadavkům slovenské strany ( V.Mečiar hovoří nyní už i o územních požadavcích). Na druhé straně se české vládě vyčítá neschopnost jednat a jednáním prosadit své požadavky. Opatření postihuje drobné investory,nikoli slovenskou vládu, a má nepříznivý psychologický vliv. Ozývají se i hlasy, aby se česká republika vzdala všech svých požadavků (asi 24 miliardy Kč) vůči Slovensku, protože je stejné málo pravděpodobné, že dluhy budou zaplaceny. Potíž je ovšem v tom, že i po této velkomyslnosti se nároky druhé strany neskončí: stále jich přibývá a nikdo nemůže tušit, jakých, třeba i zjevné nesmyslných požadavků se ještě dočkáme. Přes všechen despekt českých ekonomů se totiž obvykle slovensští partneři ukazují “ mazanější” a dovedou svoje požadavky prosadit. Radikální řešení problému by spočívalo v zásadě, že rozdělením republik se zrušil společný majetek a na Slovensko by žádné akcie nebyly převedeny - každý si bude prostě hospodařit na svém. Nadace Bohemiae, založená a vedená Karlem Schwarzenbergem, vzala si za úkol propagovat Českou republiku a její dobré jméno v zahraničí, její kulturu a její průmysl. Hodlá to dělat uskutečňováním různých projektů, jako byla např. obsáhlá propagační příloha anglického listu Financial Times. Nadace hodlá dále pořádat semináře a konference pro významné a vlivné zahraniční účastníky. V radě nadace, jíž předsedá Tomáš Baťa, zasedají čs. ministři Dlouhý a Zielenec, bankovní ředitel Salzmann. Michal Lobkovicz, poradce Vladimír Kabeš, profesor Jan Švejnar, divadelní ředitel Oslzlý a kněz V.Malý. Adresa nadace je Malostranské nám. 23-27, 11800 Praha 1. Miloslav Kočárek, velvyslanec Čs.federatívni republiky v Bernu, opouští dnem 31.března po tříletém působení Švýcarsko a vrací se na ministerstvo zahraničních věcí.Jako školený diplomat vykonal ve Švýcarsku v obtížných začátcích nepochybně kus užitečné práce. Jako čs. občané oceňujeme, že se mu podařilo obnovit přerušené styky s krajanskou obci, která jej nyní bude postrádat. Než bude jmenován nový velvyslanec, povede záležitosti velvyslanectví jako chargé ďaffaires pan Jiříček. Dohoda o důchodovém zabezpečeni čs. občanů ve Švýcarsku se stále ještě neuskutečnila - min.práce a sociálních věcí České republiky stále slibuje, že dohodu předloží ke schválení vládě. Rýsuje se však jiné, náhradní řešení: jakmile zjistíme bližší podrobmosti, podáme o tom čtenářům zprávu. Švýcarská pobočka Associace Olgy Havlové,organizace na podporu nemocných, tělesně postižených a starých osob v České republice, bude konat svoji valnou hromadu dne 24.dubna 1993 v hotelu Carlton, 4 av. de Cour, 1007 Lausanne. Začátek v 16,30 hod. Čeští a slovenští sportovci se ve Švýcarsku dobře uplatňují - jako fotbalisté, hráči hokeje, basketbalu.Potěšitelné je, že ke slovu se dostává i mladá generace, narozená již tady - často ovšem není možné podle jména poznat jejich původ. Kdo by např. řekl, že nadějná mladá tenistka Martina Hingis je krajanka nebo také Pauli Jaks, hokejový brankář, který má naději na působeni v USA ? Pozor na švýcarské slunce IŠvýcarsko je pro svůj čistý vzduch a sluneční záření, bohaté na ultrafialové paprsky ( díky stále se zvětšující ozonové díře ) jednou ze zemí, kde stále přibývají případy kožní rakoviny ( Melanomu ). V počátečním stadiu je tato choroba vyléčitelná bez následků, doporučuje se však nevystavovat se příliš slunci a používat ochranné masti. Hanáci v Luzernu. Na prodejním veletrhu zemědělství, obchodu a řemesel LUGA v Ľuzernu od 23. dubna do 2 května budou jako jediní zahraniční vystavovatelé zastoupeny firmy z Hané. V roce 1994 budou naopak Švýcaři vystavovat v Olomouci. 35 Světová banka ve své studii, uveřejněné počátkem roku, pozitivně hodností postup hospodářské transformace v bývalé ČSFR. Podle štúdie byla transformace velmi dobře připravena, postup jednotlivých kroků byl téměř optimální. Výhodné bylo, že noví podnikatelé zahájili činnost až po cenové reformě na začátku 91, takže se vyhnuli cenovému nárazu a mohli budovat na poněkud pevnějším základě. Česká republika má podle názoru studie schopné vedoucí a kvalifikované dělníky Problémy mohou vzniknout při dovršení privatizace a vzrůstu dovozu, který může ohrožovat malé podniky s malým sortimentem nabídky. Je proto důležité podporovat domácí výrobu a co nejdříve překonat následky rozdělení Československa. Průměrný důchod v české republice činí v současné době 2712 Kč. Česká správa sociálního zabezpečení vyplácí důchody 2 504 539 důchodcům. MY VE ŠVÝCARSKU [pageend37]Magda Vašáryová, bývalá československá velvyslankyně ve Vídni, vrátila se do Bratislavy. Nehodlá se už rozhodné vrátit k divadlu či filmu, kde s úspěchem zahájila svoji kariéru. Ivana Chýlková je toho času nejpopulárnější česká herečka: získala cenu časopisu Kinorevue a vyšla vítězné z televizní ankety TýTý. Přitom to není západní typ sex-bomby - představuje spíše typ tvrdé, sebevědomé ženy. Ukazuje se, že dnes naši diváci hodnotí nejvíce podnikavé, spíše málomluvné ženy... Dvě krajanky v USA se velmi dobře uplatňují: ve společnosti je to Ivana Trumpová,rozvedená žena amerického miliardáře, která se navíc odvážila i na spisovatelskou dráhu svým napolo-autobiografickým románem “ Jen z lásky “ (vydal Dialog Litvínov ). Na politické dráze má úspěchy Madeleine Albrigt, původem Češka, kterou prezident Clinton jmenoval vyslankyní u Spojených národů. V této funkci se stane členkou prezidentova kabinetu. O pražských divadlech se tvrdilo, že po zvýšení cen a zavedení nových daní ztratí návštěvníky. Zatím to tak nevypadá- dobrá představení v renomovaných divadlech jsou i ve všední dny vyprodána. Při poslední návštěvě nám nezbylo než vzít zavděk divadlem v Karlině, které se marně snaží oprášit zašlou slávu operety, jak se hrála před 60ti léty. Mladí čeští umělci -skláři vystavují svá díla v galerii Annie Chevalley, Montreux, od 31. března do 4. června t.r.Galerie je otevřena i v sobotu od 10 do 17 hod. nebo podle ujednání. Akvarelista Jiří Švancar vystavuje svoje městské krajiny v galerii Collis, 18 avenue ďOuchy. Lausanne.od 1.do 24. dubna . Galerie je přístupná odpoledne nebo podle domluvy (t. 021 617 42 59 ). Duchovní federace se Slovenskem ? Obrana občanských jislol na Slovensku musí spočívat především v budování vlastních protilátek. Dovoz očkovacího séra z Cech by mohl onemocnění mladého organismu uspíšit. V tomhle bodě se projevuje na slovenském straně jistá rozpolcenost. Na jedné straně se cítí i nesporně Československy myslící Slováci jakýmkoliv náznakem českého " paternalismu “ v podstatě oprávněně rozhořčeni, na druhé straně však současně Cechům jeho absenci vyčítají a požadují, aby je v jejich nelehkém zápase neopouštěli. Neposkytnutí takové pomoci považují za zradu. Evropského hospodářského společenství - EWG. Kde jsou ted pánové Blocher, Uhlmann, Bonny a všichni ti halasní protivníci EWR ? Chovají se nápadně tiše. Nemají žádné řešení pro potíže Swissairu, textilního průmyslu, čelných malých podniků, které nemají žádnou oporu v blízkém zahraničí '.'Všichni tito poškození čekají na konstruktivní návrhy. Albert Greutmann (Oberrieden) Armáda a m<*da. Přečetla jsem si, že Theodor Pištčk navrhl nové vojenské uniformy. Autor kolekce uznává, že na kompletní přestrojení armády zatím chybějí peníze, ale již v létě by měla být v novém Hradní stráž. Přestrojovat armádu jen proto, abychom se “ zbavili visuálního dědictví minulého režimu “ považuji za luxus, na který nemáme. A v případě Hradní stráže ani o žádné dědictví nejde, vždyť nové uniformy nosí ani ne tři roky. Vlasta Rejlková ( Jičín ) Ubytování v Praze a okolí. Čtenář Zpravodaje pan Jaroslav Vavrda ( Ricterstrasse 112. 8002 Zurich ) vyšetřil se svými přáteli řadu adres hotelů a pensionu v Praze, okolí, v Čechách a na Moravě, kde se dá poměrně levně ubytovat. Ochotně sdělí tyto adresy zájemcům písemnou cestou. Vážený pane redaktore, ve druhém čísle Zpravodaje na třetí stránce je psán dopis (publikován) ze dne 29.ledna 1993, pod hlavičkou Svazu československých spolků ve Švýcarsku, podepsán J.Nápravníkem, tajemníkem Svazu, prezidentu V.Havlovi. Jistě je hodně z nás "exulantů" takových, kteří s jeho dopisem Havlovi nesouhlasí, at již z jakýchkoliv důvodů. Já jsem jeden z nich, který absolutně s jeho článkem nesouhlasím. Důvodů je tolik, a ani je nechci zde uvádět. Mluvím sám za sebe a když jsem podotknul, že je jistě hodně z nás "exulantů" kteří s tím nesouhlasí, je to prosím pouze "moje doměnka". Byl bych rád kdyby se stala náprava a p.Nápravník dopis opravil, z důvodů, které jsem uvedl. S krajanským pozdravem Jan Polínek Je inverze, babičko, s vašima jedovatejma řečma vás do centra nepustím ani pěšky! 36 DOPISY Č T E N Á Ř 11 ZE SVĚTA KULTURY Kde jsou odpůrci Evropského hospodářského prostoru- EWR ? V poslední době se množí zprávy o obtížích švýcarských podniků při sjednávání dohod se státy /deník Janík, ( Praha ) [pageend38]se sešel k řádné schůzi v sobotu dne 10. března v Bernu. Při této příležitosti se představil nový velvyslanec Slovenské republiky, prof.Dr Král jakož i nový konsul České republiky Dr.Roman Prosa, a rozloučil se dosavadní velvyslanec Tng.Miloslav Kočárek. Svaz takto navazuje na polistopadovou praxi udržovat styky se zastupitelskými úřady dříve jedné, nyní dvou republik, a přispět k lepší vzájemné informovanosti, zejména v otázkách , týkajících se Čechů a Slováků ve Švýcarsku. Velvyslanec Dr. Král, bývalý profesor Komenského univerzity v Bratislavě, vyložil, jak chápe svoji úlohu v novém úřadě, který zastává teprve krátkou dobu. Vyzvedl některé historické aspekty slovenského vývoje, který směřoval k samostatné Slovenské republice a vyjádřil přesvědčení, že vztah obou republik bude pozitivní. Na obavy, opírající se m.j. o ohlasy ve švýcarském tisku, které přednesl krajan Etegny, zda totiž půjde vývoj na Slovensku demokratickou cestou, vyjádřil p.velvyslanec přesvědčení, že Slovensko bude demokratické. Předseda Svazu Dr.Mičátek vzpomenul spolupráce české a slovenské komunity ve Švýcarsku za komunistického režimu v bývalé ČSSR, zmínil se o fašistické minulosti Slovenska a uzavřel že vztahy mezi Slováky a Čechy je třeba pěstovat a prokazovat, že Slováci i Češi jsou vyspělé kulturní národy, které dokáží spolu demokraticky vycházet. Je třeba čelit tomu, aby se oba národy neodcizovaly. Po polední přestávce vystoupil jako host ing.Miloslav Kočárek, dosavadní velvyslanec bývalé federální republiky. Vysvětlil, jakým způsobem bylo provedeno dělení velvyslanectví pro Českou a Slovenskou republiku, poděkoval za dosavadní spolupráci se Svazem a oznámil, že po skončení tříletého působení vrací se na ministerstvo zahraničních věcí, aby později přešel na jiné, obchodně -politické pole působnosti. Jako nástupce za odešlého konsula Dr. Janků představil nového konsula České republiky, Dr. Romana Prosu, který naznačil svůj program a zabýval se především podrobnostmi, souvisejícími s občanstvím České republiky./ Podrobný elaborát o těchto otázkách, který Dr.Prosa vypracoval, bude postupně uveřejňován ve Zpravodaji ). Svaz vydal programové prohlášení k nové situaci ve vlasti, které bylo otištěno v č. 3 Zpravodaje. ( Čtenáře tohoto prohlášení prosíme, aby si opravili tiskovou chybu, která vynecháním záporu zcela změnila smysl poslední věty. Správně má být:Proto si nemůžeme dovolit luxus umělého rozdělení ). Po zprávách jednotlivých činovníků se jednalo ů svolání a programu sjezdu delegátů spolků, která se bude konat dne 15.května v restauraci Aigle Noir ve Fribourgu a bude zahájen v 10,00 hod. Jako host byl na sjezd pozván místopředseda vlády ČR Dr.Kalvoda. 0 akci " Praktikanti z ČR a SR ve Švýcarsku " referoval její organizátor ing.Dvořáček. V současné době pracuje zde asi 70 praktikantů. Akce trpí současnou recesí, která zavinuje, že není hlášeno dostatek volných míst. U těch, kteří zde pracují, jsou výsledky dobré. Jednání o stavbě domova pro krajany, kteří se chtějí usadit v ČR, podle referátu ing. nápravníka dále pokračuje. Za Masarykův fond podal zprávu Dr. Kostička. Výroční zpráva bude předložena na sjezdu delegátů. Za administraci svazového časopisu přednesl zprávu ing. Němeček. Potěšitelné je vyrovnané hospodaření a příznivý ohlas čtenářů. 37 VÝBOR SVAZU ČS. SPOLKŮ [pageend39]IRA PROTI MALÝM DĚTEM Atentát Irské republikánské armády ve Warringtonu otřásl veřejným míněním ve Velké Britanii i v Irské republice. Zemi ovládlo rozhořčení nad útokem IRA, k němuž došlo v sobotu 20. března a jehož oběťmi se staly malé děti. Třetí neděli v březnu se v Anglii slaví tradičně Svátek matek. Každý, hlavně děti, se snaží koupit něco pro maminku. To teroristé IRA samozřejmě věděli. Přesto si pro umístění svých bomb vybrali velký obchodní dům a odpadkový koš před ním. Pak zavolali policii - s tím, že za dvacet minut v nákupním středisku “ někde u Liverpoolu “ vybuchnou dvě nálože. Jedna z bomb, které explodovaly v městečku Warrington, roztrhala na kousky tříletého Jonathana Balia. Druhá utrhla obličej dvanáctiletému Timovi Parrymu. Zraněný chlapec, který od té doby nenabyl vědomí, za pět dní svým zraněním podlehl. Ve warringtonské nemocnici bylo po atentátu ošetřeno padesát šest lidí. Jedné mladé mamince museli amputovat nohu. Nedá se vylíčit, jaký odpor a nenávist atentát v celém Spojeném království vyvolal. Ze všech stran se ozývá, že IRA vede válku proti dětem. IRA se po útoku ozvala, dokonce dvakrát, jednak aby svedla vinu na “ neschopnou policii”, která prý nejednala podle instrukcí, jednak aby se omluvila rodičům tříletého chapečka. Premier John Major prohlásil, že “ teroristé nebudou mít do smrti pokoje, budou pronásledováni až na konec světa a budou muset platit za svoje zločiny” .Ministr vnitra Kenneth Clarke se vyjádřil v podobném duchu a zvýšil státní dotaci pro policii. V Britanii jsou všichni proti IRA a volají po znovuzavedení trestu smrti za teroristické zločiny. V Irské republice se dosud o IRA většinou jednalo jen v politických kuloárech a zacházelo se s ní jako s nebezpečnou a nevypočitatelnou kartou. Vražedné akce spoluobčanů se tu sledovaly spíše se lhostejným klidem. Ted ale po potrestání teroristů volají i Jihoirové. A nejen politici, i obyčejní lidé, vedení paní Susan McHughovou. matkou dvou dětí. Ta prohlásila, že už toho má dost, že vraždění dětí je odporné a že žádný politický plán nebo ideál neospravedlňuje pětadvacet let teroru v severním Irsku. Paní McHughová se obrací k lidem Velké Britanie a prosí je. aby neházeli všechny Iry do jednoho pytle: “Chci, aby pochopili, že IRA nemá s námi nic společného. Ze i my všichni jsme otřeseni vraždou tříletého Jonathana “. Trinity College v Dublinu se stala- pět dní po atentátu- svědkem velké demonstrace Irů proti IRA. V rozhlasových stanicích nepřestaly drnčet telefony. Lidé cítili nutnost vyjádřit svůj hněv. A před hlavním poštovním úřadem v Dublinu, národním památníkem, se vrší květiny a tisíce lidí podpisují kondolenci rodičům malého Jonathana. Bohužel - akce teroristů nezastaví ani manévry politiků, ani odpor veřejného mínění. To je smutná pravda, už dávno zjištěná a mnohokrát ověřená. Demokratický stát nemá proti terorismu účinnou ochranu. Příkladem může být situace v Belfastu: policie a armáda už dávno znají všechny vůdčí teroristy, ale bez přímých důkazů a bez výpovědí svědků je nemohou pohnat před spravedlnost. Jižní Irsko se konečně probudilo a vyšlo do ulic. V Dublinu se 28. března sešlo na demonstraci proti IRA K) (XX) lidí. Velká účast Dubliňanů, ale i lidí ze všech koutů ostrova, překvapila i samotné organizátory, nově ustanovenou iniciativu Mír 93, jejíž zakladatelkou je Susan McHughová.. Jí přispěchaly na pomoc zástupci dalších mírových iniciativ. Představitelé různých církví zapřísahali na manifestaci věřící, aby skončili s bratrovražedným krveprolitím. Po dohodě, že o velikonocích se uspořádá mírové procesí na Tara. legendární místo irských dějin, demonstraci ukončila zpěvačka Sinead O’Connor písní “ Make Me A Chanel Of Your Peace “. Poselství mírového hnulí, bezprecedenční ve své síle, je určeno jak teroristům, tak politikům. Politikové selhali v úsilí rozuzlit otázku práv a povinností konfliktních skupin hlavně proto, že každý z nich si jménem voličů osobuje jen práva, ale nikdo z nich neuznává povinnost z těchto práv tu a tam ustoupit. Voliči, kteří šli demonstrovat, dali politikům najevo, že jejich trpělivost se krátí. Hlavní poselství je ale určeno hrstce zabijáků IRA. takzvaným “ bojovníkům za svobodu “. Za svobodu, jak si ji představovalo devatenácté století. Dnes, kdy západní Evropa žije ve znamení volného pohybu, otázka hranic přece už ztrácí na významu. Jarka Stuchlíková dopisovatelka Ud v Belfastu 38 [pageend40]Partnera přiměřeného věku by ráda poznala 551etá, rozvedená, bez závazku. Zn. "Trvalé přátelství" do adm. Zpr. INSERCE Čechošvýcarka, 65 let, 165/70, neku- řačka, mladšího vzhledu se všestrannými zájmy, mluvící německy, francouzský, hledá touto cestou hodného a inteligentního partnera pro společnou cestu životem. Zn. "Jaro" do adm. Zpr. Prodám zděnou chatu na vlastním oploceném pozemku, 3 + kuchyň, zasklená veranda, balkon, koupelna s WC, sklep, garáž, přístavek (dílna), žumpa, proud 220/380 V, propan-butan, uprav, zahrada, vzrostlé stromy, v krás, prostředí, cca 40 km od Prahy, za 33 000 SFr. nebo equi. část v Kč. Zn. "Stříbrná Skalice" do adm. Zpr. Pensistka 68 hledá sportovní partnerku na cesty po Evropě. Zn. "Campingbus" do adm.Zpr. Prodám solidní, stř. velkou chatu 2+1, přísl., kompl. zaříz., krb, studna - Luka pod Medníkem vzrostlá zahrada 800 m2, bez přímého souseda, oplocená. Nabídky pod zn. "Chata" do adm.Zpr. Češka, 23 let, stud, hledá místo "filie au srpen 93, kdekoliv, angličtina. Inf. tel. 037/ 22 26 53. konservatoř/ klavír, pair" na červenec, Jazyky - čeština, PRODEJNA č eskýc h Knih PŮJČOVNA ČESKÉHO VIDEA Skupina čs. emigrantů vlastnící nemovitosti v Praze hledá zájemce o vzájemnou pomoc a výměnu zkušeností se správou, renovacemi atd., za účelem založení zájmového společenství. Zn. "Diskrece zaručená" do adm. Zpr. LÁZNĚ HODONÍN Vás zvou k léčbě funkčních poruch kloubů a dalších orgánů po zánětech a degene- rativních onemocnění, za velmi výhodnou cenu. Podstatanou část léčení tvoří: jodové koupele - peloidní zábaly - vodoléčba - elektroléčba - plynové injekce a léčebný tělocvik. Prospekt zašle a podrobnější zprávy podá: SVIHA Salvátor - Waidstr. 1 - 8307 Effre- tikon, tel. 052/ 32 53 18. Velký výběr knih, gramodesek, CD a videokazet ( s českými filmy ), které v České republice neseženete, najdete stále na BADENERSTRASSE 698 CH-8048 ZURICH TELEFON 01/43168 78 TELEFAX 01/432 95 92 Nechte, prosím, ovéřit, jestli ta jazyková podobnost není pouze zdánlivá Kresba Miroslav Kemel 39 Slovensko [pageend41]reisebüro Upozornění: Všechny dopisy s nabídkami na inserát zn."Společná budoucnost, rodina" v č.12/92 nám byly vráceny, adresát dopisy nevyzvedl. Vážení krajané, naše novinkal Často se nás přátelé či známí ptají "Neznáte dobrého zubaře?" Podařilo se nám navážet spolupráci s prvotřídní zubařkou, která pracuje s nejlepší západní technikou a materiály. Doba ošetření: pokud jsou nutné plomby během jednoho dne, korunky do 3-4 dnů, můstky - protézy do 6 dnů. Příklad několika cen: Korunky bílé podle kvality Fr. 200.- až 500.-, bílé plomby podle kvality Fr. 100.- až 200.-, celková protéza nejlepší kvality Fr. 650.- Můžeme Vám zajistit dopravu, ubytování v bezprostřední blízkosti lékařky v rekreační oblasti Dobříše, ceny hotelu od Fr.30.- do 70.-. Můžeme Vás však ubytovat i v Praze a zajistit Vám jakýkoliv kulturní program. Stejně tak můžete využít pouze služeb lékařky. Snížili se ceny letu do celého světa. Na příklad: Florida: s možností zastávky v NY 2 týdny, let a auto Fr. 990.- Kalifornie: Fr. 1 740.-, obratte se na nás než někde jinde objednáte a srovnejte. Karibik: Dom. republika, 4 hvězd, hotel s polopensí, 2 týdny 1990.- (Airtour) příplatek na jednolůžkový pokoj 175.-, týden prodloužení Fr.175.- Ceylon: 2 týdny s polopensí, hotel přímo na pláži (Cosmos) květen, červen za Fr. 1590.- Phuket: 2 týdny s buffet snídaní, každou středu od 28.04. - 28.07. (Esco) Fr. 2169.- Malediven: 2 týdny se snídaní 2397.- Reisebúro C-TOURS EffiMärt Märtplatz 5 8307 Effretikon 052 / 32 70 70 Oprava: Poslední věta Prohlášení Svazu na str. 37 v č. 3: Proto si nemůžeme dovolit luxus umělého rozdělení, (čtenáři to jistě tak pochopili). ČESKOSLOVENSKÁ BESEDA " SVATOPLUK ČECH " CURYCH Vás a Vaše přátele zve ke kulturnímu a informativnímu setkání krajanů v LAVATER- HAUSU Curych dne 7. května 1993 v 19,30 Reise - Versicherungen ČEKÁTE NÁVŠTĚVU Z ČESKÉ REPUBLIKY ? Starosti s nemocí, event. úrazem Vás zbaví vhodná pojistka. Naše pojištovna pojištuje Vaše známé a příbuzné do 80 let. Převoz do České republiky, podle případu za doprovodu lékaře i přes 80 let. Frau LADA HÁJEK Wurmbuhlerstr. 2/36 8405 Winterthur tel. 052/ 232 47 87 nebo 052/ 232 65 60 PŘEKLADY českých listin do němčiny a naopak pečlivě a rychle provádí, ověřuje a opatří úředním ověřením soudní tlumočnice jazyka českého a německého lic.phil.I.Markéta KARASOVÄ Saumstr.54 8003 Zurich Tel.01/463 96 10 Pro krajany podstatná sléval 40 C-tours [pageend42]ARENT AG PRÁVNICKÁ KANCELÁŘ levně poradí, pomůže a zastoupí při: rozvodových a rodinných řízeních dědických a majetkových záležitostech před švýc.úřady (Beschwerden) pojištovacích a nemocenských problémech vymáhání dluhů (Betreibung) právních probl. v samost. firmách přihlašování švýc. patentů zakládání společností (AG - Grundung) a jiných problémech a procesech ve švýcarském a čs. právu! ARENT AG Allg. Rechts und Unternehmensberatung Marktgasse 36, 3011 Bern, Tel. 031/ 220522 a 220770 PENSION MILAN, Zellermoosstr.75 A-5700 Zeli am See - Rakousko Vás zve k levnému pobytu vč. českých specialit z naší kuchyně. Výlety do blízkých velehor s celoroč lyžováním - Kaprun, Kitzsteinhorn, Krimmler Wasserfälle, Grossglockner, Badgastein, Salzburg, Salzkammergut, Innsbruck, Cortina. Volejte na Tel. 0043/6542/7113 Ověřený překlad z češtiny i slovenštiny do němčiny pro švýcarské a do češtiny pro české úřady a soudy i pro Vaši soukromou potřebu provede ihned JUDR Miloslav KOŘÍNEK Postfach 269, 8132 Egg/ZH Tel. 01/984 17 14 Zavolejte mne od 9-11 hod. a od 16-19 hod. kterýkoliv den PORADY - POMOC - ZPROSTŘEDKOVANÍ zprostředkování partnera, v mezinárodním měřítku kursy, terapie, sociální a právní porady, finanční analýzy, ukládání kapitálu & investice, pozemky a nemovitosti mezinárodně Zavolejte nám, poradíme Vám Servis 1 56 česky: 156 70 70 34 všeobecné informace 156 70 70 35 pozemky a domy v Cechách Videotext * 7667 TaL 01/312.18.19 (23) Fax 01/312.18.33 CiubHARMONY Dorflistr.1 0 CH-0057 Zúrich [pageend43]AZB 8048 ZURICH PP/Journal CH-8048 ZURICH Vydává: Svaz čs. spolků ve Švýcarsku Redakce: L.Křivánek, Allée des Chénes 1, CH- 1723 Marly Administrace, inserce: Zpravodaj, Postfach 12, CH-5233 Stilli Druckerei: Sazba, grafická úprava a tisk: Milan Cimburek, Badenerstrasse 698, CH-8048 Zúrich Tel. 01/ 431 68 78, Fax 01/ 432 95 92. PC Konto: Zpravodaj, 80-70357-1 Bank. Konto: SKA, 8022 Zurich - Rathaus- platz, ZPRAVODAJ, 634699-71. Podepsané články nemusí vždy vyjadřovat názor redakce. Nevyžádané rukopisy se nevracejí. Postretouren an: ZPRAVODAJ, Postfach 12, CH - 5233 STILLI Switzerland Časopis Čechů a Slováků ve Švýcarsku Čechov a Slovákov vo Švajčiarsku Zeitschrift der Tschechen und Slowaken in der Schweiz Monatszeitschrift / Vychází měsíčně Celoroční předplatné: ve Švýcarsku SFr.4O.- v Evropě SFr.45.- zámoří (letecky) SFr.5O.- Ceny inserátů ve Zpravodaji: Celá strana 380.- 1/2 strany 190.- 1/3 strany 130.- 1/4 strany 100.- 1/6 strany 70.- 1/8 strany 55.- Malý oznamovatel: Za 1 řádek o šířce 40 písmen SFr. 7.- Zvláštní slevy: při opakování inserátů, oznámení o kulturních pořadech, seznámení. Inseráty zasílejte na adresu: Zpravodaj, Postfach 12, CH 5233 Stilli nejpozději do konce měsíce. agentur fúr Versicherungs-, Finanz- und Unternehmensberatung pazdera Kreuzplatz 20, 8008 Zúrich (Schweiz) sowie Immobilienhandel und Vermittlung Telefon: 01 -932 32 22, Telefax: 01-932 52 03 Provoz s obsluhou 24 hodin denně, dtto neděle i svátky. Jistě Vám přijde vhod možnost uzavřít výhodné pojištění na nemoc, úraz a úmrtí, event. převoz nemocného či zemřelého na náklady pojištovny (i nad stáří 85 let). Pojištění od 0,22 šv. Fr. na osobu a den II! zpravodaj POJIŠTĚNÍ NÁVŠTĚV Z ČESKA, SLOVENSKA A JINÝCH ZEMÍ [pageend44]