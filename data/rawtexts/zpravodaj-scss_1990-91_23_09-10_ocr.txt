9-10 časopis Čechů a slováků ve Švýcarsku ročník 23 1990 zpravodaj [pageend1]SVAZ ČESKOSLOVENSKÝCH SPOLKŮ VE ŠVÝCARSKU Vás zve na SETKÁNÍ S PREZIDENTEM REPUBLIKY ČESKOSLOVENSKÉ které se uskuteční ve čtvrtek DNE 22. LISTOPADU 1990 V 16. 00 HODIN v curyšském Kongreshausu, Claridenstrasse 7 /poblíž Curyšského jezera/ parkoviště Bethovenstrasse. [pageend2]BUĎTE VÍTÁN, PANE PREZIDENTE! Buďte vítán ve Švýcarsku, v zemi, která se stala naším druhým domovem. Nešli jsme sem rádi, opouštěli jsme svoji starou vlast z donucení, ale za ta léta zde strávená jsme se naučili svého nového domova vážit. Víme dnes a víte i Vy sám, že Švýcarsko je země se starou demokratickou tradicí, země, která vždy dovedla uhájit svoji svobodu, země, která byla a znovu může být v tomto ohledu a mnoha dalších naší mladé republice vzorem. Švýcarsko je zemí s vysokou životní úrovní, která je ve světě uznávána a obdivována. Je obecně uznávána píle a poctivost Švýcarů, jejich národnostní a náboženská snášenlivost, jejich ochota pomáhat všem, kdo pomoci potřebují. Švýcarsko je také úzce spjato s historií našich národů. Dovedlo úspěšně bojovat proti rozpínavým Habsburkům; naše země poskytly v 17. století útočiště mnoha Švýcarům, kteří byli tenkrát z náboženských důvodů pronásledováni a svým přínosem - jako tzv. Habáni - ovlivnili naší kulturu. Bylo to ve Švýcarsku, kde T.G.Masaryk vyhlásil národní boj proti Rakousku-Uhersku. A bylo to Švýcarsko, které po roce 48 a zejména po roce 68 přijalo na 20.000 uprchlíků z Československa. Všem těmto uprchlíkům bylo umožněno rozvinout plně ve svobodném, otevřeném prostředí svoje schopnosti. Stali jsme se Švýcary, ale nezapoměli jsme na svoji starou vlast: sdružovali jsme se v krajanských spolcích, podporovali jsme všemi dosažitelnými prostředky hnutí za osvobození vlasti. A teď jsme štastni, že Vás můžeme uvítat mezi námi jako nejvyššího představitele naší osvobozené republiky. Obdivovali jsme Vás dříve jako dramatika: dnes Vás tím více obdivujeme jako rozvážného, schopného a uznávaného režiséra velkého dramatu, které nese název Budování státu. Stejně jako Vy jsme se snažili plnit odkaz našeho prvého prezidenta; v naprosté shodě s Vámi chceme Vám i nadále pomáhat v plnění Vašeho a tím i našeho společného úkolu. Buďte vítán, pane prezidente, a buďte dlouho zdrávi zpravodaj Češi a Slováci ve Švýcarsku 1 [pageend3]SLOVENSKÁ OTÁZKA Když v prosinci 1989, tedy krátce po listopadových událostech, navštívili poprvé zástupci Občanského fora a Verejnosti proti násiliu, Radim Paiouš a Milan Kňažko, schůzi Svazu čs. spolků ve Švýcarsku, jedna z prvních otázek na ně vznesených se týkala slovenských separatistických snah, jak je známe v exilovém hnutí. Byli jsme ujištěni, že tyto snahy zastává zanedbatelná menšina přívrženců Tisová skorofašistického "slobodného" štátu a že osvobozující hnutí v Čechách a na Slovensku pracuje v úplné shodě. Jak se časy mění: netrvalo to ani rok, páter Tiso je oslavován, Milan Knažko přijal funkci slovenského skoroministra zahraničí, na ulicích se manifestuje za nezávislý slovenský stát. Jsme svědky lavinovitého jevu, že se k separatistům přidávají stále další a další přívrženci. Je to jev, který tak výstižně popsal španělský filosof Ortega y Gasset ve své Vzpouře davů. V praxi jsme ten jev zažili na růstu nacismu u blízkých sousedů: city a emoce tu vítězí nad rozumnou úvahou a není zřejmě moci, krerá by tento lavinovitý postup, spějící ke katastrofě, zastavila. Dalo se očekávat, že po uvolnění tlaku komunistické diktatury se osvobozené síly vrhnou do protisměru, to jest do pravého extrému, nacionalismu. Vidíme to nejen v Sovětském svazu, ale také v Jugoslávii, Rumunsku a jinde - a tak také u nás zcela v souladu s tímto děním byl oživen starý problém Čechů a Slováků. Nejzávažnější výčitka, která se vznáší vůči Čechům, je jejich povýšený, paternalistický pohled na Slováky. Je to v podstatě rodinný, psychologický problém, problém poměru staršího bratra k mladšímu, který má určitý komplex méněcennosti. Z české strany to vyžaduje mnohem více pochopení, taktu, ohledů na živou, činorodou povahu Slováků. Češi musí uvažovat, jaké následky by mohla mít jednostranná rozhodnutí, a vyvarovat se všeho, co by mohlo být pokládáno za povýšenost. Ani Slováci nejsou ovšem na dnešním zkaleném poměru docela bez viny. Jestliže někdo vloží doprostřed zpráv bratislavského rozhlasu zvolání "na Slovensku po slovensky" (slyšel jsem to na vlastní uši už v březnu t.r.), pak je to s prominutím klukovina. Stejný charakter má také obtěžování a rvačky s českými turisty, o nichž bylo referováno. Bohužel takovým klukovinám propadají nejen křiklouni na ulicích, ale i studenti na vysokých školách a jiní, zcela dospělí lidé. Bylo už vícekrát zdůrazněno, že inteligentní Slováci uznávají nutnost a výhody společného státu. V polovině října t.r. se sešla v Alšovicích u Železného Brodu skupina českých a slovenských společensko-vědních pracovníků, aby diskutovala o budoucnosti soužití Čechů a Slováků. Na závěr bylo přijato usnesení, které jednoznačně podporuje společný stát. Na zdůvodnění tohoto pojetí je uvedeno šest bodů: důvody geopolitické, bezpečnostní, historická kontinuita, důvody sociálně kulturní, hmotné a ekonomické jakož i důvody související se vstupem do Evropy (piný text uveřejnily Lidové Noviny dne 24.10.1990). Také řada slovenských osobností i prostých občanů se vyslovuje pro společnou budoucnost Čechů a Slováků. Rozumné stanovisko zaujala i Slovenská národní rada, když 25.října přijala tzv. koaliční, umírněný návrh jazykového zákona na Slovensku, který na rozdíl od návrhu Matice slovenské zaručuje menšinám jazyková práva. Za toto rozhodnutí jsou poslanci Národní rady označováni na manifestacích jako zrádci národa, žádá se odstoupení vlády a jazykové referendum. Tento požadavek podporují také studenti strojnické fakulty SVŠT v Bratislavě a zejména pan Vítazoslav Moric, poslanec Federálního shromáždění. Proti rozumu se tu bojuje všemi prostředky demagogie - vydrží rozumné uvažování proti tomuto náporu ? Poměr Čechů a Slováků, to není jen otázka národnostní a jazyková, to je otázka mravní, náboženská a obecně lidská. Jestliže zvolený zástupce lidu veřejně říká: co je nám do Evropy, co je nám po lidských právech, pak je to demagogický, primitivní, trapný pozůstatek starých časů, o nichž jsme se domnívali, že už byly dávno překonány. Se znepokojením se musíme ptát, jak je možné na konci 20.století, po všech těch zkušenostech s fašismem a komunismem, takto myslet a jednat ? A dále: jak je možné, že lidé, kteří se pokládají za skutečné křestany, kteří se hlásí ke své víře, neuznávají základní křestanskou nauku o lásce k bližnímu ? Láska k vlasti je nesporně ušlechtilý cit - jakmile ale zatlačí vše ostatní do pozadí a přeroste až v nenávist vůči příslušníkům jiných národností, je to v přímém rozporu s křestanskou naukou. Kdo to nechápe, ten 2 zpravodaj zpravodaj 2 [pageend4]má vážné nedostatky ve své víře a ve své schopnosti rozumně uvažovat. Můžeme takové lidi brát vážně, nedává jejich jednání za pravdu těm, kdo se na ně dívají jako na nemocné anebo přinejmenším jako nedospělé ? Existuje názor, že krajanská obec v zahraničí nemá dost styků s ovzduším, jaké vládne u nás doma, že bere příliš vážně osamocené křiklouny a vidí celou situaci příliš černě. Jestliže ale prezident Havel pokládal za nutné ve svém projevu ku 28. říjnu zabývat se touto otázkou, pak už to není jen malý vnitřní spor, který zůstává v rodině. Spor se tak dostává na mezinárodní veřejnost a nijak nepřispívá dobrému jménu naší vlasti. Jestliže spor o pomlčku v názvu republiky vyvolával shovívavý úsměv, dnes už jde o vážnější věci, o celistvost republiky. Sledujeme tento vývoj s velkým znepokojením; kdyby měl dále pokračovat nežádoucím směrem, jsme pro rázné řešení - referendum (ovšem jen na Slovensku, aby se neuplatňoval vliv českých krajů) a v nepříznivém případě i rozdělení republiky. Česká část (Českomoravská republika jako za Protektorátu ?) by z toho dělení vyšla sice pošramocena hospodářsky, ale posílena politicky a také se ctí. A Slovákům, kteří hlasovali pro celistvost, zbude útěcha, že budou moci požádat v české obci o asyl a snad jednou, až dozraje doba, budou jim moci Češi podat pomocnou ruku, jak už to dvakrát dokázali. Ladislav Křivánek Prof. Jan Milič Lochman : PRAVDA A ÚSKALÍ SVOBODY Otiskujeme úryvek z přednášky, kterou měl prof. 3an Milic Lochman na semináři pro čs. studenty, pořádaném Společností pro vědy a umění ve Švýcarsku v srpnu tohoto roku v táboře na Černém jezeře /Lac Noir, Fribourg/. Celý text přednášky, v jejíž hlavní části jde o křestanské pojetí svobody, vyjde v revue SVU "Proměny". Co je svoboda? Po desítiletí nám byla nabízena /a přímo do hlavy vtloukána/ poučka: Svoboda je.joznaná nutnost. Tak tomu ve stopách Marxe a Engelse /a ovšem Lenina a Stalina/ učili lektoři na nesčíslných školeních. Ta poučka nebyla zcela nová. Podobné motivy se v mnohém věrohodnějších souvislostech v evropském myšlení objevovaly v prastarých variacích. Vzpomínám na stoické' myslitele s jejich drastickým podobenstvím, přirovnávajícím lidskou situaci k podmínce psa, připoutaného k vozíku, který se řítí ze svahu: ten nemá jiné volby, jiné "svobody" než běžet co nejrychieji směrem, kterým se žene ten vůz, protože vzepřít se znamená padnout pod kola. Takové vidění lidské situace má své reálné jádro. My lidé jsme konečné bytosti, žijeme v mnohém omezení. Naše svoboda není všemohoucí, nýbrž závisí na spleti podmínek - přírodních, společenských, kulturních. 3e dobře, když jsme si toho vědomi, když se snažíme poznávat a respektovat tyto podmínky, vyrovnávat se moudře s mezemi, jež jsou nám dány a neproržet bláhové "hlavou zeď". Naše místo a náš čas pro nás vymezují prostor svobody. Úskalí marxistické verze tohoto vidění věcí, problém definice svobody jakožto poznané nutnosti, je v tom, že nám ji předkládala ideologie, která zároveň diktovala, co je to ona nutnost, jež svobodu občanů vymezuje. Říkala si "vědecký světový názor". A vznášela nárok vědět, určovat, diktovat, kam se ten vozík dějin, stroj společnosti, žene. Určovala za nás a pro nás, co je svoboda: běžet volky nevolky směrem, který určuje vševládná strana, "majitelka klíčů". Kdo svobodě rozumí jinak, kdo vybočuje z přikázaného směru, je politicky a konec konců i lidsky "úchylný". Budiž s dobrým společenským svědomím postižen, ve škole, v zaměstnání, anebo i v psychiatrických léčebnách. Vzpomínám, jak náš lektor marxismu-ieninismu na teologické fakultě rozvíjel teorii o "proporcionalitě svobody": na námitky studentů o notorické diskriminaci věřících občanů odpovídal teorií o tom, že ne každý zasluhuje stejnou míru svobody. Vyznavač "vědeckého světového názoru", zvláště příslušník komunistické avantgardy, má právem nárok na více svobody než vyznavači historicky už odbytého tmářství... zpravodaj 3 [pageend5]Na mnohé toto manipulované pojetí svobody zprvu působilo. Někteří z jasnozřivých myslitelů před ním včas varovali. Vzpomínám, jak mi pomohla studie Jana Patočky "Ideologie a život v idei", uveřejněná v Kritickém měsíčníku už 1996. Patočka kontrastuje obě veličiny: "Idea je lidská svoboda; idea je idea lidské svobody". Ideologie naopak propadá pokušení člověka zvěčnit. V jejím pohledu je člověk "síla, ovládatelná zvenčí i zevnitř: postarej se mu o hospodářské zajištění, dej uplatnění jeho masovému sebevědomí, organizuj jeho mysl propagandou, jeho volný čas a zábavu přiměřeným opatřením, a bude ti patřit úplně, a dokonce se bude domýšlet, že je svoboden a že to vše je pravé uskutečnění člověka". Taková slova se mohla z‘dát po roce 1998 a pak znovu po roce 1968 hlasem volajícího na poušti. Měla však pravdu a rostoucí věrohodnost. Naproti tomu oficiální verze svobody jako poznané nutnosti věrohodnost stále více ztrácela. Nakonec se v pozdvižení velké většiny národa, zvláště v mladé generaci, ve své lživé a už jen slepou mocí podpírané podobě dočista zhroutila. NĚKOLIK PODPISU - AKTUÁLNÍ OBČANSKÁ VÝZVA Průzkum veřejného mínění, prováděný koncem léta, ukázal, že popularita vlády, parlamentu i prezidenta začíná klesat. Projevovaly se známky netrpělivosti a zklamání, že se postup revoluce zastavil. Novináři a spisovatelé z okruhu Lidových novin pokládali proto za vhodné podchytit tyto varovné signály a vyslvit vládě, parlamentu i prezidentovi svoji důvěru a podporu. Mezi těmi, kdo první výzvu podepsali, nacházíme známé osobnosti, jako např. Jiřího Menzla, Jaroslava Jírů, Ludvíka Vaculíka, Jiřího Suchého a Rudolfa Zemana. V době od 6. října, kdy byla výzva vydána, do 25. října se již pod výzvu podepsalo 25.000 občanů: také my ve ZPRAVODAJI výzvu, jejíž text zde přinášíme, plně podporujeme. NĚKOLIK PODPISŮ Vypadá to, že se veřejnost, která dseti- letí mlčela ke zločinům komunistické vlády, konečně probudila. Kritika se vyslovuje jednoznačně a nahlas a nechybí odvaha ani k důraznějším protestům ,jako jsou demonstrace a stávky. Zpožděná aktivita má jeden hloupý důsledek: terčem není stará diktatura, ale parlament, vláda a prezident, ustavení červnovými volbami. Ztratili tito naši legitimní zástupci za těch několik měsíců skutečně důvěru národa? Anebo prostě ti, kdo raději pracují než křičí, zase jednou - jako tolikrát v minulosti - "slušně" mlčí? Ale mlčení - jako tolikrát v minulosti - by se mohlo tvrdě vymstít. Mohli bychom - jako tolikrát v minulosti - propást příležitost, jakou historie -často nedává. Proto nemlčíme: - také my cítíme, že je vše ohroženo: a to těmi, kdo nejhlasitěji křičí - také my cítíme strach o sociální jistotu: ale sociální jistota dnešní večeře nás nezajímá tolik jako sociální jistota celé naší budoucnosti - také my máme vlastní rozum a navzájem rozdílné názory, ale v zákopech nelze donekonečna diskutovat - mohli bychom vylézt a zjistit, že bitva je prohraná - také nám je nepříjemné nepohodlí, které nás bezprostředně čeká: ale svoboda je nám dražší než pohodlí - také my se ve všem neztotožňujeme s vládou: ale vládě, kterou jsme skoro všichni zvolili, je třeba dát šanci, aby politiku, se kterou skoro všichni souhlasíme, v praxi uskutečnila - také my jsme připraveni - kdyby bylo třeba - vyjít do ulic: ale lip ted naší vlasti posloužíme, když se každý budeme věnovat své práci. Parlamente, vládo a pane prezidente - přinejmenším ti, kdo podepisují, za Vámi stojí! 9 zpravodaj [pageend6]KULTURNÍ ZPRAVODAJSTVÍ Seifertova cena, založená nadací Charta 77, byla letos udělena básníku Emilu Julišovi. Cena se uděluje ke dni 23.září, což je výroční den Seifertova narození, a byli jí už poctěni Dominik Tatarka, Ludvík Vaculík, Ivan Diviš a Karel Šiktanc. Malíř Kamil Lhoták zemřel dne 22.října 1990 ve věku 78 let. Osobnost nevšedního talentu, hudební skladatel, malíř, karikaturista, ilustrátor, spolupracovník kresleného a hraného filmu, se zapsal do kulturního povědomí především svými visemi ze světa techniky, které nostalgicky evokovaly chlapecké sny a atmosféru románů Jules Vernea. Exilový umělci-výtvarníci měli koncem října schůzku v klášteře Sv. Anežky. Schůzku pořádal Ústav dějin umění ČSAV. Praha - kulturní středisko: v pražském kraji dnes působí 67 uměleckých galerií se stálým programem výstav. Příznivci umění mají co dělat, aby všechno zvládli, časově i fyzicky. Jiří Gruntorád otevřel v Praze 2, Podskalská 19, soukromou knihovnu exilové a samizdatové literatury pod názvem "Libri prohibiti". Knihy lze studovat v přidružené čítárně; protože jde většinou o vzácné tisky, lze si vypůjčit jen knihy, které existují ve více exemplářích. Hlas revoluce, týdeník Čs.Svazu bojovníků za svobodu, bude se napříště jmenovat Národní osvobození podle deníku, který v první republice vydávala Čs. obec legionářská. V Pardubicích se konal už 28.ročník mezinárodního festivalu vědecko-technických filmů za účasti 17 zemí. 70 českých a 30 slovenských výtvarníků z oboru keramiky se sešlo na společné výstavě v domě umění v Brně, která potrvá do 23.listopadu a má pak být přenesena do Bratislavy, Vsetína a nakonec do Prahy. Bývalé museum V.I.Lenina, umístěné v komplexu někdejšího Lidového domu v Hybernské ulici v Praze změní nájemníka. Celý komplex byl navrácen původní majitelce, straně Čs.sociální demokracie; místnosti musea převezme do nájmu Americká informační služba, která zde zařídí knihovnu a čítárnu. Na Šumavě se má vybudovat Národní park. Ministerstvo ochrany životního prostředí navrhuje do něho začlenit dosti rozsáhlé území, místní hlasy jsou zatím proti, takže bude třeba najít kompromisní řešení. Čs. armáda uvolnila po 40ti letech známý Benediktinský klášter v Rajhradě. Než budou zaháfeny restaurační práce, bude klášter zpřístupněn veřejnosti. zpravodaj 55 Kresba Vladimír Jiránek [pageend7]Lidové noviny, deník s bezmála stoletou tradicí, vycházely po dlouhém přerušení od roku 88 jako samizdatový měsíčník, nyní už jako nezávislý, demokratický a objektivní deník. V krátké době dosáhly nákladu přes 300.000 výtisků a jsou možná ne nejrozšířenější, ale- rozhodně nejdůležitější noviny, které u nás vychází. Vysokou úroveň má i čtvrteční příloha literární noviny. Lidové noviny můžeme co nejlépe doporučit i čtenářům ve Švýcarsku, kteří chtějí být věcně a nestranně informováni o všem, co se dnes ve vlasti děje. Celoroční předplatné s leteckou dodávkou činí pro úplné vydání /6x týdně/ 128 US dolarů anebo aktuelní ekvivalent ve francích, pouze čtvrteční vydání 36 US dolarů. Tyto ceny platí pro Evropu; do USA, Kanady a ostatních mimoevropských zemí se cena zvýší o poštovné na 156.-- a 44.—US dolarů. Objednávky je třeba adresovat přímo na Lidové noviny, zahraniční distribuce, Václavské nám.47, ČS-111 21 Praha 1. Předplatné lze poukázat /i na kratší dobu/ mezinárodní peněžní poukázkou, šekem nebo bankovním příkazem - konto č. 3483 -9766/090 u Čs.Obchodní banky Praha. natáčí opět v Československu Po více než dvacetileté emigraci přicestoval začátkem června 1990 do Československa lilmový režisér, kameraman a scenárista Vojtěch Jasný. Jeho hrané filmy z šedesátých let patří v historii čs. kinematografie k těm nejlepším. Dá se říci, že Jasného film z roku 1963 Až přijde kocour svým úspěchem v zahraničí otevřel čs. filmu opět cestu na evropský i světový filmový trh. Po roce 1968 jeho filmy skončily v trezorech a přes dvacet let se nesměly promítat. Při své letošní návštěvě se režisér účastnil Mezinárodního filmového festivalu v Karlových Varech, kde byly také promítnuty tři jeho filmy. Všichni dobří rodáci - poslední film, který Vojtěch Jasný natočil v Československu před odchodem do emigrace a dva filmy z režisérovy tvorby v exilu. Snímek Ansichten eines Clowns /Klaunovy názory/, který natočil podle románu svého přítele Heinricha Bolia v roce 1975 v produkci SRN a zatím poslední hraný film Jasného, pohádka pro děti The Great of Small /Velká země malých/, který vznikl v roce 1986 v Kanadě. Režisér Vojtěch Jasný však přijel do své vlasti především pracovat. Dnes mimořádný profesor Columbijské univerzity v New Yorku se ujal nelehkého úkolu uměleckou výpovědí zachytit současnost, dějiny i budoucnost země uprostřed Evropy a podíl jejího prezidenta Václava Havla na vývoji Československa. Dokument, který se zřejmě v češtině bude jmenovat Václav Havel a vzkříšení Československa a ve své anglické verzi Proč Havel? by měl mít premiéru v Praze v předvečer prvního výročí REŽISÉR VOJTĚCH JASNÝ zpravodaj 6 [pageend8]17.listopadu a poté postupně v některých dalších evropských hlavních městech a samozřejmě také v USA a Kanadě. Jedním z motivů filmu je hledaní odpovědi na otázku, zda stále ještě platí Bismarckovo: Kdo je pánem Čech, je pánem Evropy. "V našem filmu na tuto otázku kladně odpovídá nikdo menší než Henry Kissinger," připomíná Vojtěch Jasný a dodává několik základních údajů o filmu: "Natočil jsem doma i potom ve světě mnoho dokumentů, ale film o Václavu Havlovi a Československu se ode všech liší. Téma je velice aktuální a přitom nadčasové. Alespoň já jsem je tak cítil. Přemýšlel jsem, co mohu dát tímto filmem Československu a co naopak světu. Bylo mým úmyslem pomocí některých motivů odpovědět zahraničním divákům na otázku, proč jsou Češi a Slováci takoví jací jsou, poukázat i na jejich vzájemné vztahy. Film zachycuje v kostce, ale velmi výrazně, základní historické dokumenty čs.dějin, používám některé archivní dokumentární materiály z listopadu a prosince loňského roku, které vedly k zásadním změnám ve vývoji země a postupně přivedly Československo na cestu k demokracii. Natáčeli jsme před volbami, při volbách i bezprostředně po nich. Ve filmu vystupují nejen osobnosti světového významu jako právě Henry Kissinger, ale především lidé bystrého ducha z Československa. Ministr zahraničních věcí Jiří Dientsbier, který se mi velice líbí, další představitelé z Občanského fóra, studentští předáci. Natočili jsme mnoho rozhovorů a nevyhýbám se ani interview s představiteli komunistické strany, jako je třeba Jiří Machalík. Celý projekt domluvil po telefonu již v lednu letošního roku režisér Miloš Forman. Václav Havel s natáčením souhlasil a přes velkou zaneprázdněnost nám při natáčení vycházel vstříc. Původně jsem začal natáčet s americkým producentem, ale naše představy se rozcházely a spolupráci jsme ukončili. On však má zásluhu na tom, že první hodiny filmu jsme natočili v Americe, při návštěvě Václava Havla v Kanadě a USA. Na realisaci filmu jsem se poté dohodl s kanadským producentem Rockem Demersem a spolu s jeho společností Le Production la Fete se kooproducentemstal Krátký film z Prahy. Vypravěčem filmu, průvodcem mým i diváků, je režisér Miloš Forman. To je myslím také jeden z předpokladů, aby film měl potřebnou sílu. Jsem rád, že se nám podařilo nafilmovat některé momenty, říkám jim okamžiky času, které jsem jako filmař, v tomto případě dokumentarista, nemohl nenatočit. Například setkání americké velvyslankyně v Československu paní Shirley Templové-Blackové, prezidenta Václava Havla, Henryho Kissingera a Miloše Formana. Koho by takové hvězdné obsazení nelákalo?" Dodejme, že Vojtěch Jasný odletěl film dokončovat a stříhat do Montrealu a do Prahy se s ním vrátí na listopadovou premiéru. Přiveze s sebou také několik látek, které ve spolupráci s čs. filmaři chtěl natáčet. Ale o těchto plánech až příště. Jan Drocár zpravodaj Kresba: Vladimír Jirdnek 7 [pageend9]JAK TO VYPADÁ DOMA V HOSPODÁŘSTVÍ A POLITICE ? /Protože se dnes tyto oblasti úzce prolínají, budeme o nich referovat pod jednou hlavičkou/ Občanské forum se mění v politické hnutí a zvolilo si jako předsedu Václava Klause, ministra financí ČSFR. Bylo tak uskutečněno už dlouho projevované přání veřejnosti, aby se OF lépe organisovalo. Zároveň se posílilo postavení V.Klause a jeho plánů na přechod k tržní ekonomii. Byly ovšem vysloveny doměnky, že pan prezident a jeho poradci nejsou touto volbou nadšeni /navrhovali totiž na tuto funkci Radima Palouše, rektora KU/, ale setkání obou Václavů krátce po volbě tyto obavy rozptýlilo. Zákon o tzv. malé privatisaci byl dne 25. října schválen na společné schůzi obou sněmoven federálního shromáždění a vstoupí v platnost dne 1. prosince 1990. Po delších diskusích a připomínkách byl v definitivním znění škrtnut odstavec o výhodnějších podmínkách pro dosavadní provozovatele obchodů a živností. Národní shromáždění má do konce roku 90 projednat a schválit na 40 zákonných předloh. Připomíná to přísloví: zima se tě zeptá, cos dělal v létě.... Volkswagen nebo Renault ? Tyto dva koncerny se ucházejí dnes o čest moci podpořit čs. automobilový průmysl. Volkswagen slíbil závazně injekci 5 miliard marek, Renault zvýšil svoji původní nabídku na 4 miliardy. Volkswagen má zřejmě lepší šance také proto, že jeho hlavní závod leží blíže, má zkušenosti s podobnou spoluprací ve Španělsku a jeho konkrétní podmínky /zachování značky Škoda a zlepšení typu Favorit/ mají reálný základ. Jsou ovšem obavy, aby ekonomický vliv velkého Německa nepřerostl do vlivu politického. Pro rozhodnutí, které má padnout v první polovině listopadu, budou proto politická hlediska stejně důležitá jako technická. Kamenné struktury. Jsou v ČSFR podniky /můžeme je jmenovat/, kde na 1000 zaměstnanců připadá 100 lidí (nedá se říci pracovníků) v hospodářském úseku a 40 lidí v osobním oddělení. Zbývajících 860 zaměstnanců musí utáhnout toto břemeno - není pak div, že režijní náklady dosahují závratnou výšku až 1000 %. Počítejte s námi: při průměrné mzdě kolem 20 Kčs za hodinu se pak navenek musí účtovat kolem 200 Kčs. Za těchto podmínek může být podnik těžko rentabilní a stát na něj doplácí - jak dlouho ještě ? Pro porovnání: jak to vypadá v kapitalistickém Švýcarsku ? V automobilovém oboru, nepochybně prosperujícím, se při průměrné mzdě 25 Fr/hod. účtuje pracovní hodina kolem 75 Fr. Režijní náklady jsou tedy plus 200 %, pětkrát nižší než v ČSFR. To vše bude třeba jednou odbourat - kdo ale pohne s těmito zabydlenými strukturami ? Na to by asi nestačil ani sám Achiles, který se tak dobře osvědčil u pana Augiáše.... Licenční výroba sportovní obuvi pod značkou PUMA se rozjíždí tyto dny v závodě Botana ve Skutči. Především má být zásoben domácí trh, později půjdou výrobky i do světové sítě. zpravodaj ? [pageend10]Stávka pracovníků hliníkárny v Žiaru nad Hronom skončila ústupem vlády. Na dokončení započaté modernisace bylo uvolněno požadovaných 500 milionů Kčs a možná, že bude třeba i více Odborníci poukazují na to, že jde o výrobu z dovážených surovin a s velkou spotřebou elektrické, nedostatkové energie, která skončí špatně jako jiné podobné gigantické projekty. Předseda federální vlády Marian Čalfa při jednáních v Moskvě dobře pořídil: Sovětský svaz přislíbil pro tento a příští rok dodávku 13 mil. tun ropy, což by mělo v podstatě krýt naši spotřebu. Dále bylo dohodnuto, že polovina nákladů bude kryta kompensačním obchodem, dodávkami strojů a spotřebního zboží, jednalo se také o sovětském dluhu ve výši 4 miliardy rublů. Dluh má být splacen, jde jen o to, v jakém kursu vůči dolaru bude hodnocen. Po návratu prohlásil premiér Čalfa, že doba přátelských ohledů už je za námi - napříště budou ve styku s SSSR převládat pouze hospodářská hlediska. Bankovní obligace. Na kapitálovém trhu v Německé spolkové republice byly nabídnuty euro- obligace Československé obchodní banky v částce 250 milionů dolarů. Jde o první emisi tohoto druhu v poválečné československé historii. Obligace mají pětiletou dobu splatnosti s ročním desetiprocentním kuponem. Bez asbestu. Československý podnik Osinek Kostelec nad Orlicí má připraven projekt výroby bezasbestových materiálů, zejména brzdového a spojkového obložení. Nový provoz si vyžádá náklad 185 milionů Kčs. ČSFR tak bude moci splnit závazek plynoucí z mezinárodní úmluvy a výrobu asbestových třecích materiálů zcela zastavit. Další kasína. V Praze jsou zatím v provozu kasina v hotelích Forum a Palace. V dohledné době se předpokládá otevření tří dalších kasin. Akciová společnost Casino Brno zřizuje obdobnou hernu v brněnském hotelu Internacionál. Další kasino vzniklo v Mariánských Lázních. Protipožární tank. Při likvidaci rozsáhlého lesního požáru v severozápadních Čechách byl nasazen také speciální protipožární tank, který vyslala na pomoc armáda. Vozidlo může pracovat až půl hodiny v žáru 600 stupňů Celsia a lze ho ovládat rádiem na vzdálenost do tří kilometrů. Turistický ruch. V prvním pololetí roku 1990 navštívilo ČSFR 17,5 miliónů osob ze zahraničí. V tomto úhrnu bylo 6,5 milionů cestujících z Rakouska a ze Spolkové republiky Německo. Proti předchozímu roku počet návštěvníků značně vzrostl. Digitální ústředny. Společný podnik, který československý podnik Tesla Karlín vytvoří s mnichovskou firmou Siemens, nabývá stále konkrétnějších obrysů. Jeho sídlo bude ve čtvrti Praha - Hostivař. Do tří let má vyrábět digitální telefoní ústředny s kapacitou půl milionu teiefoních přípojek za rok. Firma Simens se bude na kapitálu společného podniku podílet áO % a umožní prodej ústředen ve své obchodní síti. Kresba Vladimír Jiránek 9 zpravodaj [pageend11]Pro vysoké rychlosti. Československý strojírenský podnik Škoda Plzen vyvíjí elektrickou lokomotivu pro zvlášt rychlé vlaky. Stroj Škoda 100 E má dosáhnout hodinové rychlosti 250 až 300 Km za hodinu. Konfekční dirkovací stroje. Výroba konfekčních dirkovacích strojů je novým programem závodu Minerva Prostějov. Roční serie 150 dirkovacích strojů je určena pro japonskou firmu JUKI, která jimi bude vybavovat provozní linky továren na konfekci. Akcie pro turistiku. Akcie v hodnotě tisíc korun začala v jižních Čechách prodávat společnost Ameriguide. Chce rozvíjet cestovní ruch v celé ČSFR a zejména v jižních Čechách. Využívat bude kontakty .se svou sesterskou firmou v USA, která kontroluje zhruba 1800 cestovních kanceláří ve světě. Ceny nemovitosti. V ČSFR byly vyhláškami republikových orgánů upraveny podmínky prodeje nemovitostí. Při převodech mezi občany platí smluvní ceny, tedy takové, jaké si sami dohodnou. Při ostatních převodech se ceny zvyšují tak, aby se odstranilo dřívější podhodnocení cen pozemků a soukromých činžovních domů. Obnovená Tatrabanka. V Slovenské republice byla obnovena Tatrabanka. Má výchozí kapitál 400 miliónů korun. Akcie nového peněžního ústavu kromě právnických osob vlastní i 1156 fyzických osob. Necelých 34 % akcií je v držení rakouské Reiffeisen Zentralbank. Na akciovém kapitálu se podílejí i banky ze Švýcarska, NSR a Británie. Ploché obrazovky. V Československém podniku Tesla Rožnov začali z dílů dodaných japonskou firmou Toshiba montovat ploché televizní obrazovky s ostrými rohy. V roce 1993 už by měli dodávat 800 000 takových obrazovek. Polovina z nich bude určena na export. Zahraniční obchod. V první polovině roku 1990 obrat československého zahraničního obchodu klesl o 5,9 %. Obrat se zeměmi Rady vzájemné hospodářské pomoci a státy socialistické orientace klesl o 15,3 %, obchod s vyspělými státy s tržní ekonomikou a s rozvojovými zeměmi vzrostl o 6,1 %. RADAR ZA PENDREKY Naši strážci pořádku, tajní i veřejní, nejsou tak nedůvtipní, jak bývali líčeni v oblíbených anekdotách. Právě naopak: když jim jde o pohodlné a výnosné bydlo, projevuji neobyčejnou čipernost, jen aby prokázali svoji nepostradatelnost a nemuseli se přeškolovat na zedníky či instalatéry. Jak se dozvídáme, snaží se nyní příslušníci bezpečnosti zbavit se nadměrných zásob pendreků, pout a revolverů prodejem za devisy. Pistolka 9mm značky CZ má stát asi 200 Fr., želízka 10 Fr., pendreky bratru po 2 Fr. Za stržené devisy se mají nakoupit radary pro kontrolu rychlosti - uvažuje se o 300 kusech, ale na to peníze nestačí protože jeden radar má stát asi 50.000 Fr. Tady se otvírají nové možnosti pro zahraniční investory: šikovně umístěný radar si prý za měsíc vydělá až jeden milion Kčs, hlavně prý na zahraničních turistech, kteří nejsou zvyklí na nízké limity rychlosti na čs. silnicích. Jak je vidět, nemusíme tedy mít o ekonomickou budoucnost naší republiky žádné starosti: podnikatelský duch už zachvátil i státní orgány... 10 zpravodaj [pageend12]Mikuláš MEDEK: Dva inkvizitoři (FŠ + VL), Í965 MALÍŘ MIKULÁŠ MEDEK "Die Weltwoche" přinesla ve svém čísle 3á/90 monografii o malíři Mikuláši Medkovi. To mne inspirovalo ke vzpomínkám na Medúzu, jak jsme mu říkali. Oba bratři Medkové chodili se mnou do stejné školy, do Akademického gymnasia. Ivan chodil o třídu výš, Mikuláš do mé třídy. Byl to takový medvídek, vlasy kudrnaté jako černoch, dost nemotorný, málomluvný, hromadných recesí se nezúčastňoval. Příliš neprospíval - vlastně nechápu, proč si vybral právě klasické gymnasium při svém zřejmém malířském nadání. Já sám jako malířský antitalent bych se před kreslením raději schovával. To ovšem nebylo možné - občas od nás pan profesor, dost známý akademický malíř Karel Šmíd, požadoval výkresy. To tak vždycky chodívalo, že netalentovaní žáci kupovali různé úkoly od chudých talentovaných žáků. Ale já nic nekupoval, nýbrž jsem udělal s Medúzou trvalou bilaterární smlouvu o výměně. Jemu nešly slohové věci a já mu je dělal za výkresy. Já na tom prodělával, nebot mi je Šmíd vracel s nápisem "nesamostatná práce -5-". Kdybych já osel si je schovával, tak jsem byl dnes boháč - majitel prvotin našeho největšího současného malíře. Po kvartě odešel Medúza na jakousi grafickou školu. Bolševiky dráždil až k nepríčetnosti. V dotaznících psal do rubriky "třídní původ" zásadně: "syn fašistického generála". Ale nakonec bolševici viděli, že tak výrazné umění nelze publiku na věky skrývat a zatajovat. Poprvé jsem viděl veřejně Medkův obraz ve Státní galerii na Hluboké někdy v pětašedesátém roce. zpravodaj Karel Kukal 11 [pageend13]vás bude také zajímat ČESKÝ SKLADATEL A MOŘEPLAVEC Bylo to právě před třiceti lety, kdy na ostrůvku Matahiva v Polyne'zii ztroskotal balsový vor KANTUTA. Přes silný příboj a nebezpečí žraloků se oba muži z voru zachránili přeplaváním na pevninu. Vor měl za sebou neobvykle dlouhou plavbu od pobřeží Peru přes Tichý oceán až k ostrovům Polynézie - trasu, po které, jak tvrdí ve svých teoriích známý badatel a moreplavec. Thor Heyerdahl, připluli kdysi na polynézské ostrovy Inkové, aby je osídlili. Krátce po 2.světové válce podnikl Heyerdahl na dotvrzení svých výzkumů úspěšnou plavbu na balzovém voru KON-TIKI. A nyní plavba KANTUTY měla znovu potvrdit vědcovu teorii 0 dávném osídlení Polynézie z jihoamerické pevniny. A to se podařilo, oba muži mohli být nyní spokojeni. Jedním z těch mužů byl kapitán voru a pořadatel celého toho odvážného podniku - Eduard Ingriš. Skladatel, cestovatel a mořeplavec, který se narodil roku 1905 ve Zlonicích u Slaného. Mezi dvěma světovými válkami patřil Eduard Ingriš k našim nejúspěšnějším hudebním skladatelům šansonů, trampských písní a operet, spolupracoval s Karlem Hašlerem, R.Frimlem, J.Ježkem, J.Vejvodou a dalšími známými umělci. A celé generace si zpívají a jistě budou 1 v budoucnu jeho píseň NIAGARA (píseň je z operety "Trampské milování" z r.1931), která bývá označována za trampskou hymnu. Málokdo však ví, že Ingriš byl rovněž, byt nikde nejmenovaným, spoluautorem polky "Škoda lásky", kterou upravil, aranžoval pro J.Vejvodu. Eduard Ingriš měl něco, co bývá nazýváno všestranný talent - skládal, hrál na divadlech, zpíval a také úspěšně filmoval, získal několik celostátních cen za amatérské filmy o trampo- vání. Sám byl náruživým trampem, vodákem, a do jeho chaty na Svatojánských proudech přicházeli jeho přátelé - známí skladatelé, herci, zpěváci. Situace se prudce změnila po 2.světové válce, kdy Ingriš pochopil, že končí epocha, pro kterou žil. A že bude muset odejít, nechce-li v budoucnu skládat pochody a častušky pro nové panstvo. V roce 1997 odplouvá do Brazílie, odkud se pak dostává po Amazonce do Peru. V Peru se stal Eduard Ingriš dirigentem symfonického orchestru, známým umělcem a cestovatelem. Znovu skládá, natáčí gramodesky, pořádá koncerty. A ve volném čase se vydává na výzkumné cesty do hor k indiánům na Amazonku. Stává se i průvodcem hollywoodských filmařů, seznamuje se např. s hercem Johnem Waynem. A také provází známé cestovatele Hanzelku a Zikmunda, kteří mnohých jeho fotografií použili později ve svých cestopisech. V té době se seznamuje také s Thorem Heyerdahlem, který mu navrhne, aby uspořádal plavbu na balzovém voru. Ingriš neváhá a pouští se do riskantního podniku. Po neúspěchu první výpravy /vor se dostal do gigantického oceánského víru, takže po několikaměsíční plavbě musela být plavba přerušena a trosečníci byli zachráněni americkou válečnou lodí/. Přesto se Ingriš pouští do další plavby na voru, nazvaném KANTUTA II. A s ním se mu konečně podaří po mnoha útrapách, když byl předtím například opuštěn dvěma dalšími českými účastníky výpravy, kteří odpluli u jednoho z ostrovů i se zásobami jídla a vody, dosáhnout pevniny. Se svým přítelem J.Guerrerem je přivítán domorodci na odlehlém ostrůvku. Jméno Eduarda Ingriše, odvážného mořeplavce, který svou plavbou jako první /a zároveň dosud jediný mořeplavec na balzovém voru/ potvrdil teorii Thora Heyerdahla, se rozletělo světem na stránkách novin i ve vysíláních rozhlasu. A bylo zařazeno i do učebnic zeměpisu a světových encyklopedií, nebot toho roku 1959 se Čech Eduard Ingriš zapsal do historie námořních plaveb nesmazatelným písmem. Ale novodobý mořeplavec se nestal jen sběratelem poct a členství významných zeměpisných společností. Získal i nové přátele, mezi něž patřil i Ernest Hemingway, který jmenoval Ingriše hlavním poradcem při natáčení svého filmu "Stařec a moře". Dnes žije skladatel a cestovatel Eduard Ingriš v Kalifornii u jezera Lake Tahoe v horách Sierry Nevady. Ve svých téměř 85 letech je stále činný - skládá písničky, spolupracuje s W.Matuškou (byl jedním z poradců při vydávání jeho gramodesky trampských písní), pořádá archiv svých prací a sbírek z cest. A také spolupracuje s muzeem ve svých rodných Zlonicích, kterému poskytl několik vzácných materiálů. Přestože od svého odchodu v r.1997 se do Československa už nikdy nevrátil, zůstává stále Čechem, sleduje dění doma, dopisuje si s přáteli a je hrdý na svůj původ. zpravodaj To Vladimír Kříž 12 [pageend14]ROZESEL JSEM SE S ČESKOSLOVENSKEM Pozor, vážení, nečekejte, že zde půjde o nějaké politické nebo dokonce separatistické úvahy: rád bych pouze sdělil své zahrádkářské zkušenosti a obracím se především na přátele zahrádkáře.(Komu to není známo, necht ví, že my zahrádkáři se oslovujeme ne kolego, souhu nebo souško, ale prostě a lidsky, jak nám to příroda káže: přátelé, příteli). Jak je v našich kruzích známo, pěstitel Václav Bláha z Libochovic, okr.Slaný, vypěstoval (mimo jiných) také výborné zimní jablko, které nazval "Československo". Měl jsem tuto odrůdu ve své staré zahrádce a velmi jsem si jí vážil. Bylo to na pohled nenápadné jablíčko, po sklizni tvrdé a kyselé, že se nedalo vůbec jíst. Ale dalo se dobře skladovat a tak v dubnu až květnu vyvinulo výbornou, sladce navinutou chut. Něco takového jsem ve své nové vlasti nenašel (mezi námi řečeno, tady se pěstuje asi 5 až 10 odrůd, zatímco u nás jen oficiální sortiment uvádí 112 odrůd a k tomu vhodné podnože, což je tu zřejmě neznámé), a proto jsem vynaložil značné úsilí, abych ze svého milého štěpu získal aspoň rouby ke štěpování. Když se to konečně podařilo a rouby se ujaly, čekal jsem pln nadějí na první sklizen. I té jsem se dočkal - a připadal jsem si jako Karel IV. blahé paměti, když spolu s Buškem z Velhartic ochutnával víno z dovezené révy: jablíčka i po uložení zůstala kyselá. Budiž, utěšoval jsem se, první sklizeň se nemusí vydařit, počkáme na druhou. Když ale ani druhá ani třetí úroda nestála za ochutnání, nezbylo než rozloučit se s Československem, aby nezabíralo zbytečně místo. Jsem sice chudší o iiusi, ale zároveň bohatší o zkušenost, že všechno na světě má svoje místo, že ani stromy nelze libovolně přesazovat do cizí, odlišné půdy. Nezdar s Československem mne neodradil od dalších pokusů a mohu s neskrývanou hrdostí oznámit, že jsem se dočkal zadostiučinění, které je balsámem na mé moravské srdce. Musím se ovšem přiznat, že pro tento pokus byly mnohem příznivější podmínky. Všiml jsem si totiž, že na švýcarských kopcích a kopečcích, které pokrývají valnou část dané plochy, se velmi dobře daří jeřábu obecnému (Sorbus aucuparia). Je to štíhlý, možno říci ztepilý strom, který na podzim bývá obalen oranžovými bobulemi (podle Polívky správněji: malvi- cemi). Plody jsou bohaté na vitamin C a chtnají výborně veškerému ptactvu, pro nás jsou ale příliš trpké a nepoživatelné. Pod Jeseníky na Moravě se však našla odrůda, jejíž plody nemají onu trpkost (6, sladká Moravo) a hodí se výborně na přípravu kompotů s lahodnou, svéráznou chutí. Sladkoplodá odrůda nese odborné jméno "varietas Miravica" (závistiví Němci jí dali jméno "varietas edulis", ale to ovšem neuznáváme). Vedle sladkosti plodů se vyznačuje tím, že má méně zubaté listy - jinak je ale nenáročná a dá se pěstovat až do výše kolem 1500 m. Abych déle nenapínal: podařilo se mi po překonání mnoha překážek přenést sladko- plodý jeřáb moravský do Švýcar. Nemnoží se bohužel semeny, ale roubováním, takže s tím byla fuška, než jsem mohl vypěstovat pár stromků pro přátele a pro botanické zahrady. Doufám ale, že náš jeřáb bude příznivě přijat, dále se rozšíří a bude hlásat slávu země, odkud pochází. Karel Lavička EMIL J U L I Š Na konci aleje Je mladá a Jistě krásná a radostná, ta přicházející. V tuto chvíli neví, le Jde z temnot do temnot, ie cestou Ji potkají lecjaké dary tivota a že se naučí i seknout drápkem. Ted lí osud stíní láska — a Jak JI to nepřátI Či ke mně spěchá smrtholka? ... Nevidím Jí do očí: Je v nich marná naděje? Ta kolem mě postává dávno. IBanální, staronové.) Pokaždé na podzim spadá listí, pokaždé ... (Hra o smysl. 1990) 13 zpravodaj [pageend15]POZOR, ŽÍT JE NEBEZPEČNÉ. "Pozor!" varovala nedávno tisková agentura Reuter, "sprchovat se, prát prádlo, nebo mýt nádobí může být nebezpečné vašemu zdraví..." Zjistili to odborníci amerického ústavu EPA - Enviromental Protection Agency. Přišli na to, že když se sprchujeme, myjeme nádobí, nebo pereme, jsme vystaveni velké dávce chloroformu, což je látka podezřelá z toho, že může vyvolat rakovinu. Zpráva expertů dále tvrdí, že toto nebezpečí je ovšem mnohem menší, než když jedeme každý den do práce. Myslím si, že tito odborníci vědí o čem mluví, protože jistě do ústavu také denně jezdí a donedávna někteří z nich myli i nádobí v blízkosti pračky a zcela určitě se sprchovali nebo koupali. Také nám radí, co máme dělat, abychom nebezpečí odstranili. Máme si prý při praní, mytí nádobí, nebo koupání otevřít okno, nebo jednoduše zapnout větrák. Osobně se tou radou řídit nebudu. Razhodně by mi nevyhovovalo koupat se v průvanu, at už by byl způsoben otevřeným oknem nebo větrákem. Nehledě k tomu, že větrák se mi už taky nezdá. Dívám se na něj už nějaký čas a jsem si jist, že se dřív, nebo později přijde na to, jak je nebezpečný. Navíc mi rada nevyhovuje z jiného důvodu. Kdybych měl při každém koupání, praní, nebo mytí nádobí zapínat větrák, umím si představit, jak by stoupl náš účet za elektřinu. Takový účet je nebezpečný mým nervům, protože pohled na částku, kterou máme zaplatit, mi zvyšuje tlak. Experti stejné agentury ale už také zjistili, že vzduch v bytech a domech je mnohem větším zdrojem poluce, než vzduch venku. To je jistě velké nebezpečí, protože lidé tráví osmdesát až devadesát procent času doma. Tedy ti neprozíraví. Ti druzí, inteligentní už dobře vědí, že bylo jen otázkou času, než se na takové risiko muselo přijít. Dům opustili poté, co se dozvěděli, že nebezpečné jsou stavební, isolační i desinfekční materiály, stejně jako barvy, laky, nebo záření televisních příjmačů, kompjůtrů, radia a dalších přístrojů. Tito lidé už dávno bydlí na zahradě ve stanech, které koupili ve stejném obchodě, jako plynové masky. Masky používají, když už není vyhnutí a je třeba se jednou za čas vykoupat, nebo vyprat si uvnitř domu prádlo. Jinak opouštějí stan jen velmi zřídka. Na zahradě pracovat nemohou - protože zalévat květiny plastikovou konví, nebo hadicí je vyloučeno, jak víme a stříkat růže sprejem proti mšicím se trestá. Do práce se stejně nejezdí, jednak proto, že je to nebezpečné a taky proto, že peníze nemají žádnou cenu, když za ně nelze koupit ani maso, ani zeleninu, ani ovoce, protože to všechno je zdraví nebezpečné. Pěstují si vlastní potravu na zahradě. A hlídají slepice, aby nesnášely vejce a když některá neposlechne, hned vajíčko, které je nebezpečné dík chlorest erolu, vyhodí. Do sousedovic popelnice, protože ta jejich je jednak z plastiku, tedy nebezpečná a krom toho je nutno šetřit místem, protože máme problém, kam s odpadky. Když tyto lidi navštíví náhodou soused, hned ho požádají, aby zavřel dveře do domu, protože kdo ví, co z domu táhne za výpary. Na kafe už soused dávno nechodí, protože taky ví, že je nebezpečné. Zápalky už si nikdo půjčovat nemusí, protože nikdo z prozřetelných lidí nekouří. Jen někdy se stane, že se soused zapomene a přijde si půjčit cukr, nebo sůl. Samozřejmě odejde s prázdnou, ale za to poučen o nebezpečí těchto jedů. Když je soused nezodpovědný, může být, že ještě jezdí do nějaké práce. A že třeba přátelům nabídne, že by je svezl. "Ty ještě jezdíš do práce? Zbláznil jsi se? To je přece nebezpečnější, než mýt nádobí nedaleko pračky!" řeknou mu. Pak se natáhnou na sluníčko, ale jen na krátký okamžik, než si uvědomí další nebezpečí. Zalezou pak raději rychle do stanu, přemýšlí a kladou si otázku "A co bude dál?' Jeden návrh bych měl: Přestat číst noviny. Prostě je odhlásit. A předplatit si je buď posmrtně nebo in memoriam, podle toho, co přijde dřív. Ivan Kraus zpravodaj [pageend16]MEZINÁRODNÍ POLITOLOGICKÝ ÚSTAV V BRNĚ V Brně byl založen Mezinárodní politologický ústav (MPÚ). Rektor Masarykovy university prof. PhDr. Milan Jelínek, CSc., oznámil děkanovi právnické fakulty MU doc. JUDr. Jiřímu Kroupoví, CSc., že na základě zmocnění ministerstva školství, mládeže a tělovýchovy České republiky zřizují s účinností od 1. července 1990 "Mezinárodní politologický ústav právnické fakulty Masarykovy univerzity", a jmenoval ho jeho vedoucím. MPÚ vznikl z podnětu a návrhu absolventů Masarykovy univerzity z let 1945-1998. Tři z nich žijí v Brně a tři v zahraničí. Jsou to: JUDr. Jaroslav Bohanes (Brno), prof. PhDr. Ivan Gaďourek, člen Královské akademie věd (Holandsko), JUDr. Vladislav Chalupa, místopředseda Československé národní rady americké (USA), JUDr. Zdeněk Kessler, člen Sněmovny lidu Federálního shromáždění (Brno), JUDr. Dušan Novák (Brno), JUDr. a PhDr. Mojmír Povolný, předseda výkonného výboru Rady svobodného Československa (USA). Rektor Jelínek jmenoval těchto šest do mezinárodního kolegia, které bude spolu s děkanem Kroupou MPÚ spravovat. Účelem MPÚ je přispívat k dosažení a udržování vysoké úrovně politologie na MÚ a k jejímu mezinárodnímu uplatnění. Současně má z této činnosti vyjít stále se obnovující se skupina českých a československých, teoreticky vzdělaných a odborně školených veřejných pracovníků. Předmětem činnosti MPÚ jako pedagogického a vědeckovýzkumného pracoviště je srovnávací politologie a srovnávací ústavní pravo se zvláštním zřetelem k americké politologii a americkému ústavnímu právu. MPÚ bude svou činnost uskutečňovat na poli pedagogickém, badatelském, edičním a expertizním. V rámci publikací MU bude MPÚ vydávat svůj vlastní časopis. MPÚ zahájí činnost letos na podzim cyklem přednášek o ústavě a ústavodárném procesu s přihlédnutím k jejich teoretickým i praktickým problémům. Adresa MPÚ : Mezinárodní politologický ústav, Právnická fakulta Masarykovy univerzity, Veveří ulice, 600 00 Brno, Československo. Kresba Pavel Kantorek zpravodaj 15 „Odejděte svědku! Soudruhu prokurátorovi se z vás udělalo špatně!“ [pageend17]RADOSTNÁ OSLAVA 2 8. Ř Í J N A Francouzi oslavují svůj 14. červenec hudbou a tancem na ulicích, Švýcaři na prvého srpna zapalují ohně na horách a pouštějí rakety - a my máme už dnes možnost slavit svůj 28. říjen ne sentimentálními vzpomínkami, ale s radostným pohledem do budoucnosti. V tomto duchu se plným právem nesla letošní matiné na oslavu 28. října, které uspořádal krajanský spolek Sv.Čech v Curychu. 16 Stránka pro čs. spolky Po krátkém úvodním slovu předsedy spolku Dr.Rajmona zaznělo Horovo vroucí vyznání lásky k vlasti v procítěném přednesu paní Fleglové z Prahy. Pěvecký sbor hudební školy v Praze 3 pod vedením Jiřího Škopa zazpíval svěže podanou kytici národních písní, vážných i veselejších. Hlavní projev přednesl ing. Rudolf Battěk, předseda Sněmovny lidu a místopředseda federálního shromáždění. I tento projev vyzněl jako optimistický pohled do budoucna a svým věcným pojetím by měl být vzorem pro všechny další projevy při podobné příležitosti. Závěr matiné odstarala dudácká muzika "Dokolečka", folkloristický soubor, v němž podle vzoru staré tradice lidových zábav všichni hrají, zpívají a tancují, a dělají to doopravdy s chutí a virtuositou. Výkon souboru, jehož primášem je Jan Pergl, choreografkou Ivana Helebrantová, organisátorem Jaroslav Helebrant a Václav Flegl /který také celý program uváděl/, strhl zcela naplněný sál k nadšenému potlesku. K zakončení radostné oslavy pak vyhrávala muzika ke společnému tanci účinkujících a návštěvníků, mezi nimiž byl i velvyslanec ČSFR pan ing. M. Kočárek a Nationalrat pan E. Cincera. zpravodaj [pageend18]zpravodaj 17 [pageend19]SOCIÁLNÍ ASPEKTY REFORMY Přechod československé ekonomiky od direktivně administrativního řízení k tržnímu hospodářství pochopitelně vyvolává určité sociální problémy. Federální vláda, která v červenci 1990 získala důvěru svobodně a demokraticky zvoleného parlamentu, chce sociálním otázkám věnovat zvláštní pozornost. Ve svém programovém prohlášení zdůraznila, že zavedení tržní ekonomiky vyžaduje od obyvatelstva mimo jiné překonat určité vžité představy, že stát plně odpovídá za výdělky, zdraví, důchody nebo. bydlení každého jednotlivce. V nových podmínkách si každý občan musí uvědomit, že v prvé řadě on sám odpovídá za svůj osud. Postupně má být vytvořen systém sociálního zabezpečení, umožňující každému, aby se svobodně a zodpovědně postaral o sebe, svou rodinu a svou budoucnost. Stát bude ovšem garantovat minimální životní podmínky všem občanům bez rozdílu. Sociální zabezpečení se má v budoucnu opírat o finanční fondy oddělené od státního rozpočtu. PROBLÉMY ZAMĚSTNANOSTI. Již samotná změna politických poměrů vedla k přílivu desetitisíců uchazečů o práci. Tak například zkrácení vojenské služby na 18 měsíců uvolnilo 30 000 mladých mužů, po amnestii bylo z nápravně výchovných ústavů propuštěno 26 000 lidí, omezení aparátu komunistické strany a společenských organizací vedlo k přílivu 12 000 uchazečů o práci a zrušení hospodářských mezičlánků uvolnilo 16 000 osob. Těchto 90 000 uchazečů o práci národního hospodářství celkem bez potíží absorbovalo. Svědčí o tom fakt, že počet hlášených zájemců o zaměstnání v první polovině roku kolísal mezi 6000 a 7500 lidmi. Obtížnější problémy vyvstávají nyní, kdy podniky pod tlakem konkurenčních cen začínají propouštět přebytečné pracovní síly, aby snížily režijní a jiné náklady. Řada podniků už zahájila energickou restrikci nadměrného a řídícího aparátu. Při přechodu na tržní hospodářství bude omezena řada výrobních oborů. Počítá se například s uzavřením většiny uranových dolů, s postupným snižováním těžby hnědého uhlí i s likvidací několika kamenouhelných dolů. Měla by poklesnout hutní výroba a zastavuje se produkce tanků a další vojenské techniky. 3iž dnes je zřejmé, že někteří českoslovenští výrobci elektroniky nemohou obstát v konkurenci s levnějším zahraničním zbožím. Tváři v tvář těmto vyhlídkám československá vláda prohlásila, že bude usilovat o efektivní a svobodně zvolenou zaměstnanost, o práci pro všechny občany. Připravila návrh zákona o zaměstnanosti a ve spolupráci s vládami republik vytváří systém služeb, který by byl schopen účinně a aktivně řešit problémy na trhu práce. Od srpna 1990 se začíná vytvářet sít úřadů práce, které nejen radí a informují, ale i zabezpečují rekvalifikaci uvolňovaných pracovníků a iniciují nové pracovní příležitosti. Pokud se pro uchazeče nenajde vhodné uplatnění, je mu vyplácen takzvaný příplatek před nástupem do zaměstnání, podle okolností buď ve výši 90% nebo 60% průměrného čistého výdělku u posledního zaměstnavatele. Názory na možný počet nezaměstnaných se rozcházejí. Sféru služeb je třeba posílit několika sty tisíci pracovníků a značný počet občanů začíná soukromě podnikat. Z těchto důvodů hledí většina odborníků na problém zaměstnanosti se střízlivým optimismem. PŘ13MY DŮCHODCŮ. Federální vláda prohlásila, že jedním z nejtěžších úkolů v sociální oblasti je náprava pozůstatků minulosti v sociálním zabezpečení. K tomu směřuje řada opatření, z nichž některá už jsou připravena a další se uskuteční později. Od října 1990 budou zvýšeny nejnižší důchody, které jsou jediným zdrojem příjmu občana, a to tak, aby odpovídaly minimálním životním nákladům. /Důchody těchto jednotlivců stoupnou z 1000 Kčs na 1200 Kčs měsíčně a důchody, na něž jsou odkázány dvě osoby, vzrostou z 1700 Kčs na 2000 Kčs/. Od téhož termínu budou zmírněny rozdíly mezi důchody přiznávanými v minulosti a důchody, vypočtenými podle zákona platného od 1. října 1988. Dříve přiznané důchody budou diferencovaně zvýšeny o 4% až 10% dosavadní výše. Nejvíce vzrostou důchody přiznané v sedmdesátých letech, nejméně důchody z let 1985 - 1988. 18 zpravodaj [pageend20]Kromě toho se připravuje systém důchodů podle růstu průměrných mezd. Má vstoupit v platnost v roce 1991. Předpokládá se, že důchody budou pravidelně upravovány vždy od listopadové splátky. Pokud by v některém roce byl růst mezd zvlášt výrazný, uskutečnila by se valorizace důchodů dvakrát, a to v květnu a v listopadu. Federální vláda počítá také s vypracováním zcela nové soustavy důchodového zabezpečení. Jejím cílem bude umožnit občanům, aby sami vlastním přičiněním ovlivňovali výši svých důchodů. Součásti důchodové soustavy se zřejmě stanou různé doplňkové pojištovací systémy. JINÉ OTÁZKY. Československá vláda si předsevzala, že bude prosazovat efektivní formy péče o zdravotně postižené občany, a to jak vyplácením dávek, tak i rozvíjením služeb, které se těmto občanům budou poskytovat v domácím prostředí. Může jít například o rozvoz teplé stravy a jiné formy pečovatelské služby potřebným osobám. Ústavní sociální péče na místě tehdy, kdy by terénní péče nezajistila důstojný život občanů. Významnou součástí péče o zdravotně postižené osoby bude úsilí o jejich přiměřené začlenění do společnosti. V tomto rámci se mají vytvářet podmínky pro pracovní uplatnění osob se sníženými schopnostmi. Podniky budou motivovány daňovými úlevami, aby přijímaly do práce zdravotně postižené osoby. Obdobné úlevy mají být přiznány podnikům, které zadají zakázky výrobním družstvům invalidů, případně podobným organizacím. Také v oblasti společenské pomoci rodinám s dětmi bude třeba uplatnit některé nové pohledy. Je připravena úprava státního mateřského příspěvku. Podle federální vládou schválených zásad má chystaná změna výrazněji motivovat matky k osobní péči o děti. Mateřský příspěvek se má podle zmíněných zásad vyplácet do tří let věku dítěte, a to bez ohledu na počet dětí v rodině. Tím se odstraňuje dřívější znevýhodnění rodin s prvním dítětem. S výplatou příspěvků až do šesti let věku se počítá _pro matky dlouhodobě těžce zdravotně postiženého dítěte, které vyžaduje stálou a zvlášt náročnou péči. Příspěvek se pochopitelně nebude vyplácet tehdy, jestliže je dítě v péči jeslí nebo obdobného kolektivního zařízení. Příspěvek stoupne z dosavadních 600 Kčs na 900 Kčs měsíčně. Odborníci soudí, že zmíněnými změnami se finanční náklady na vyplácení mateřského příspěvku zvýší asi o 2.5 miliardy Kčs, ale naproti tomu poněkud klesnou náklady na provoz jeslí a na nemocenské dávky, vyplácené zaměstnaným matkám v době, kdy se věnují ošetřování nemocného dítěte. Vláda hodlá rovněž upravit systém přídavků na děti. Podle předběžných úvah nemá být jejich výše diferencována podle počtů dětí v rodině, ale podle věku dětí. S rostoucím věkem dítěte by na každé jednotlivé dítě byl poskytován stoupající přídavek. Nemocenské již bylo převedeno z dřívější kompetence odborů do působnosti státu. Počítá se i s organizačními a věcnými změnami v tomto systému, aby lépe odpovídal novým potřebám doby. Zdeněk M. Veselý MLADÍ VPŘED! Dny se krátí a do duší jakoby se někdy po večerech vkrádala lenivá nálada. Co tak zmobilizovat se a přijít na náš večírek pro českou, moravskou a slovenskou mládež ? V sobotu dne 2<ř. 11. 1990 v 19.30 hod. Gemeinschaftszentrum Zürich-Affoltern, Bodenacker 25. KDO SE NEZNÁ, AŤ SE POZNÁ I Zpocený na parketu či nad koláčkem u stolu, při kytaře kolem krbu neb nad dringem u baru. No a kdo už "se zná", tak at přijde teprv. Těší se Folklor 75. zpravodaj 19 [pageend21]9. OD JEZERA KRÁLOVNY VIKTORIE DO ZEMĚ BANTUŮ Vstávám ještě za tmy a šplhám do příkrého svahu pokrytého obřími oblými balvany, které trčí z pichlavých křovisek. Po balvanech následují divoká rozeklaná skaliska. Na vrcholu připravuji kvapně fotoaparát na stativ. Kouzelné přírodní divadlo začíná. Z nekonečných temnýh vod, které se ztrácejí až na lince obzoru, nesměle vykukuje oranžová koule. Najednou je celá venku a štědře rozhazuje hřejivé paprsky na všechny strany. Od břehů Tanzanie k břehům Ugandy a Keni. Viktóriino jezero září v úsvitu. Lake Victoria, neboli také Victoria Njanza je jezéro tak rozlehlé, že by se na jeho hladinu dala umístit polovina Švýcarska. Dosahuje hloubky sedmdesáti metrů. Jeho hlavním přítokem je řeka Kagera. Vytéká z něho Viktorijský Nil. Z tanzanského pobřeží mírně stoupá mezi kopce malebné údolí, hýřící zelení. Je poseto skalními útvary, které připomínají pískovcová skalní města v Čechách. Mezi nimi, přímo pode mnou, stojí v kruhu stany. Tříčlenná služba rozdělává právě oheň a chystá snídani, zatímco zbytek výpravy se oddává posledním minutám spánku. Vtom nastává mezi stany horečná činnost. Vbrzku jsou sbaleny a uloženy na střeše terénního vozidla, účastníci výpra' vy usedají kolem ohniště. Spěchám dolů, abych nepropásl čerstvě připravenou vonící kávu. Téhož dne obědváme u tlející tůně, v níž plavou kmeny padlých stromů porostlé mechem. Z kalně zelené vody nás nehybně sleduje sedm párů vyboulených krokodýlích očí. Na břeh se naštěstí žádnému nechce a my zase respektujeme jejich klid ve vodě. Přes záliv u městečka Mwanza, který se v délce několika desítek kilometrů zařezává do pevniny, se převážíme na prámu. Na převoz čekáme celé hodiny, nebotvpřednosť zde mají státní, vojenská a zásobovací vozidla, kterých je habaděj. Ocitáme se v kopcovitém, stále stoupajícím, částečně zalesněném terénu, s množstvím úhledných vesniček. Lidé nás přátelsky vítají pokřikem "jambo" a máváním. Děti nám nadbíhají na serpentinách a rozjařené předvádějí "divošské" tance. Musíme čelit několika útokům much tse-tsee. V noci je nutno používat nad lůžky moskytiéry, nebot komáři se dostanou i do uzavřených stanů. Jsme v maláriové oblasti a bodnutí zanechávají bolestivé opuchliny. Zdvojnásobujeme dávky protimaláriových tablet. Ve vesnici Bwanga přihlížíme rituálnímu tanci. Snad všichni vesničané stojí v kruhu kolem několika tanečníků. Dva černoši, obličeje pokryté šedým popelem, kolem brady nalepené hnědé vousy, křepčí kolem třetího, oděného do ženských šatů, který imituje porodní bolesti. To vše v podmanivém monotónním rytmu bubnů třech hudebníků. Zákaz fotografovat. Zážitky lze pouze ukládat do paměti. Když odjíždíme, přestože představení pokračuje, jsou oči všech diváků otočeny za námi. Beze slov a jako by se dívali skrze nás do prázdna. Cesta stále stoupá, jsme už nad dva tisíce metrů nadmořské výšky, což sebou přináší příjemnější teplotu vzduchu. Kempujeme v lese za vesnicí Runanzi, ve vysoké trávě. Vyhlášeno nebezpečí jedovatých hadů - povinnost nosit, holínky a zvýšená opatrnost při sběru topného dřeva. Chováme se hlučně - hadi prý většinou neútočí, mají-li čas utéci. Příští den vyjíždíme nad úroveň nízko se držících mraků a poprvé v Africe si uvědomujeme pocit chladna. U lovecké rezervace Biharamuho vrháme poslední pohled na Viktóriino jezero a definitivně se od něho vzdalujeme, směrem k západní hranici země. Silnice se rozdvojuje: vlevo do státečku Burundi, vpravo do republiky Rwanda. Zahýbáme doprava a na blízkém kopci budujeme kemp. Úžasné ráno. "V údolí se mlhy válejí", východ slunce vše dramaticky přibarvuje. Poté jedeme- mnohokrát přímo s kopce a zase přímo do kopce. Stavitelé této silnice asi neslyšeli o serpentinách. Každou chvíli nás napadá nové hejno much tse-tse. Na hranicích Tanzanie dostáváme výjezdní razítka a sjíždíme dolů k řece Kagera, která tvoří hraniční čáru. Řeka je kalně hnědá a hned pod mostem padá s velké výše mezi balvany. Vodopády se nazývají Rusumu a okouzlují svou silou a mohutností, rámovány divokou přírodou. Budujeme kemp hned vedle burácejících vodopádů, ještě před řekou, na území Tanzanie. Chodíme po jednom přes most na celnici státu Rwanda k pasové kontrole a zase se vracíme k do kempu, kde ’ se věnujeme tělesné očistě a praní prádla. Po setmění jdeme hromadně přes hranice do prvé vesnice ve Rwandě pěšky na pivo. Hospoda se jmenuje Bar a poněvadž mají pouze pět lahví, dovážejí celou bednu ze čtyřicetikilometrové vzdálenosti. Pivo je teplé, ve třičtvrtělitrových lahvích po jednom americkém dolaru. V Baru se tančí a je veselo. Platíme i za přítomné domorodce, čímž si získáváme jejich přízeň. Hned organizují dostatek děvčat z vesnice. Po půlnoci se vracíme pěšky do kempu roztaženi přes celou šíři liduprázdné silnice, v mírně podroušeném stavu. Celá prvá řada jako na povel zakopává a padá ve tmě přes nízce umístněou hraniční závoru. Po "strážcích hranic" jakoby se země slehla, dokonce i světla jsou zhašena. Noční směny se zde nedrží. 20 zpravodaj [pageend22]Jsou to i jinak zvláštní hranice. Na straně Tanzanie sejiovoří svahilsky a anglicky a jezdí, počínaje Jižní Afrikou, po levé straně vozovky, tak jako v Anglii a Austrálii. Ve Rwandě se vozidla stěhují na stranu pravou a zůstanou na ní až do Evropy, ale úředními jazyky jsou kiňarwandština a francouština. Jako by to nestačilo, je mezi zeměmi ještě hodinový časový rozdíl. Změnu dopravního směru oznamuje veliká tabule. Teoreticky se musíte z levé na pravou stranu vozovky přestěhovat uprostřed mostu nad vodopády. Prakticky zde projede jedno vozidlo za den, takže po nepříliš široké cestě jedete stejně jejím středem. Jeden Američan shodnotil situaci v Africe následovně: "Divný kontinent. Na jeho jižní půlce se domluvím bez problémů, avšak jezdí po špatné straně, na půlce severní jezdí po správné straně, ale aby se člověk domlouval rukama." G.F.Kiša l (Pokračování) SVÁTEČNÍ DNY V ČESKOSLOVENSKU Podle sdělení ministerstva práce a sociální péče jsou tyto sváteční, významné a památné dny: Státní svátky: 9. květen - Den osvobození od fašismu 5. červenec - Den slovanských věrozvěstů 28. říjen - Den vzniku samostatného Československého státu 6. červenec - Den upálení Mista Jana Husa /pouze v České republice/ 1. listopadu - Den usmíření /pouze ve Slovenské republice/ Ostatní svátky jsou: 1. leden - Nový rok Velikonoční pondělí 1. květen - Svátek práce 2á., 25. a 26. prosinec - Štědrý den a dva vánoční svátky Všechny uvedené dny jsou dny pracovního klidu. Za významné dny celé federace byly prohlášeny: 5. květen, 29. srpen, 17. listopad a jako památný den 6. července. Motto: "Junácká stezka je úzká a přímá. Skaut je ten, kdo žije v pravdě a nezná zdradu a je schopen oběti pro druhé." /Z brněnského dopisu č.2 pro instruktory Lesní školy/ BRIGÁDA KOMPASOVÉ STŘELKY /na pomoc českým a slovenským dětem/ představuje krátkodobé pracovní nasazení ve Švýcarsku - od několika týdnů až po čtyři měsíce - jehož výtěžek bude částečně věnován postiženým dětem v Československu: na nákup pomůcek, aparátů, "devizových" léků, na financování léčebně-rekreačních pobytů a pod. O užití takto získaných finančních prostředků rozhodne československá strana. Dárce bude zpraven přímo obdarovaným dítětem nebo jeho rodiči. Pracovní brigáda odpovídá svou koncepcí švýcarské zásadě "Hilfe zur Selbshilfe" a opírá se o skautský ideál: Buď vždy připraven pomáhat bližnímu i Účast není omezena členstvím v skautské organisaci - ta nabídla však svou pomoc při evidování zájemců o brigádu. Pracovní povolení bylo projednáno přímo s náměstkem ředitele BIGA /Bundesamt für Industrie, Gewerbe und Arbeit/ panem Grossenem. Tento federální úřad vydal směrnice pro kantonální pracovní úřady, podle kterých není kontingentem omezeno krátkodobé pracovní povolení zájemcům z Československa, pokud to představuje prohloubení jejich odborného vzdělání /Weiterbildung/. zpravodaj 21 [pageend23]Selekci, kterou my chceme zajistit morálním apelem, úzkostlivě dbalí zachování dobré pověsti československých občanů, tuto selekci si Švýcaři míní zajistit podmínkou odbornosti: uvítají nejraději kvalifikované pracovníky s ukončeným odborným vzděláním, pokročilejší vysokoškoláky a podobné pracovní síly, které by dále zaškolovali: v tržním hospodářstvím, bankovnictví, v joint-ventures a j. Nicméně výklad těchto směrnic dovoluje dosti volnou interpretaci a bude záležet ponejvíce na zaměstnavateli, jaký bude vyvíjet tlak na příslušný kantonální pracovní úřad, který je jedině kompetentní /nikoliv Fremdenpolizei - cizinecká policie !/. Zatím máme ve Švýcarsku příslib z domovů pro postižené děti: tam je možno umístit praktikanty na čtyřměsíční brigády, což je ten nejkrásnější počinek: tito brigádníci by si mohli zpět do Československa dovést pomůcky, které si v praxi ověří, a které usnadní úděl postiženého dítěte doma i Trváme ovšem na tom, aby sem přicházeli lidé, kteří na konversační úrovni ovládají němčinu /francouštinu/. Budeme se snažit, aby brigádníci měli možnost zdokonalit se v jazyku během svého pobytu návštěvou intensivních kurzů. Současná situace je tedy taková: největší naději na práci ve Švýcarsku mají mladí lidé, kteří se mohou uvolnit na ty měsíce a jsou ochotni pracovat v ústavu pro postižené děti, jsou srozuměni s tím, že část jejich výdělku bude věnována k ulehčení údělu některého postiženého dítěte v Československu a jsou schopni dorozumět se německy. Do budoucna je naděje, že brigády budeme moci rozšířit na nejrůznější profese, některé z těchto pracovních příležitostí budou možná krátká /3-4 týdny/ nebo jen sezónní. Proto bychom si už nyní chtěli udělat obrázek o tom, kolik lidí by mělo o takovou brigádu zájem. /Stručný životopis, adresa, povolání-obor, na jak dlouho a v jakém termínu/ na adresu: Dana Seidl, Lerchenberg 31, 8046 Zurich Cizí jazyk /němčinu, francouštinu/ při silné motivaci a píli je možno zvládnout na konversační úrovni během několika měsíců. Ti, které si zaměstnavatel vybere, budou muset na švýcarském konzulátě požádat o vstupní vizum s dokladem od příštího zaměstnavatele a podrobit se jazykové zkoušce. Pracovní poměr bude zajištěn smluvně a zahrnuje i nemocenské pojištění. Prodloužení pobytu je vyloučeno. Tento projekt má několik motivů. Především k nám doléhalo a stále doléhá volání ze starého domova. Dětská onkologie, dílem smutný to následek ekologicky zdevastované krajiny, potřebuje devízy na léky, asanace Jedličkova ústavu, nedostatek pomůcek pro invalidy, pro vybavení učeben a dílen. Rodí se krásné Dětské centrum v Olomouci a celá řada podobných ústavů. O pomoc volají nově se rodící sdružení rodičů postižených dětí. Nemocnice v Krči potřebuje drahé devizové léky na záchranu mladistvích haemofiliků, v Motole potřebují růstový hormon, jehož cena jde do milionů. SOS vesničky potřebují prostředky k vybudování nového domova pro sirotky. Pomocnou ruku potřebují diabetici, astmatici, děti s vývojovými vadami a chronicky nemocní. Slovem na sto čtyřicet tisíc dětí, které byly až dosud povětšině žalostně zanedbávány, jsou odkázány na akt solidarity, protože prostředky ze státního rozpočtu dávno nestačí. Tento pocit solidarity, po léta potlačovaný, se začíná v obyvatelstvu probouzet, ale s ním často i pocit bezmoci tam, kde veškerá humanita naráží na naprostý nedostatek finančních prostředků. Soudíme, že právě projekt "Kompasové střelky'^ by mohl být jednou z akcí, která pomůže tuto nouzi alespoň částečně mírnit. Mohla by přinést uspokojení zaměstnavateli i brigádníkovi, radost potřebnému dítěti i jeho rodičům a vůbec všem, které tíží dluh, uštědřený neblahým osudem některým z našich malých spoluobčanů. Skutečnost, že si stát dokáže pomoci sám, vlastníma rukama, mladý člověk svému méně stastnému, postiženému spoluobčanu, konkrétnímu, kterého zná přinejmenším jménem - to by mělo posílit jeho sebevědomí. Životní zkušenost v cizině by měla přispět^ k jeho sebedůvěře. A vůbec už to vědomí, že nežádáme almužnu, nýbrž pouze porozumění. V neposlední řadě chceme poopravit představu veřejnosti, že skauting je pouze dětská hra,^ šátek kolem krku, nějaký ten oznáček a stanování v přírodě. Za těmi vnějšími znaky se skrývá cosi vice. Jedním z cílů skautské výchovy je solidarita. Přijmout tento mravní imperativ může kdokoliv a kdykoliv, v každém věku. Možná, že české a slovenská mládež dokáže tento pocit probudit i v emigrantech: ti tu konečně nepracují jen čtyři měsíce, ale celé dlouhé roky a přistupovali donedávna na imperativy přímo nemravné, jakým bylo vykoupení ze státního svazku Československé /socialistické/ republiky. Aby pravda a láska opravdu zvítězily je třeba pro to něco vykonat. 22 zpravodaj [pageend24]REKORDNÍ POČET NAŠICH HOKEJISTU V NHL Ve druhém říjnovém týdnu byla odstartována nejslavnější světová hokejová soutěž klubových celků - kanadsko-americká profesionální liga NHL - , ve které zasáhne do bojů také 33 našich hokejistů, což je nový rekord, možný pouze díky "sametové revoluci". Až dosud nejvíce našich hráčů, rekrutujících se z emigrantských řad 13, bylo v HNL v sezóně 1982/83. Pouze čtyři z 21 týmů NHL nebudou mít ve svém středu české nebo slovenské hokejisty. Jsou to: Boston Bruins, Detroit Red Wings, St.Louis a Winnipeg Jets. Nejvíce našich hokejistů bude hrát nebo působit v líhni vítěze Stanleyova poháru Edmonton Oilers. Celkem sedm. K Petrovi Klímovi /emigrant/ a Vladimíru Růžičkovi, stejně jako k emigrantovi Ivanu Matulíkovi, přibudou mladí hráči jako plzeňský Kořínek, bývalý hráč brněnského Zetoru Tomáš Sršeň, a dres Edmonton Oilers nebo jeho rezervy by měl obléci i zlínský Tomáš Kapusta či Roman Božek z Motoru České Budějovice. Ve Vancouveru a v týmu Washington Capitals je čs. hokej zastoupen třemi hráči. S Michalem Pivoňkou /emigrant/, který už po několik sezón patří k oporám washingtonského mužstva, budou hrát i Peter Bondra z Košic a Spartan Jiří Vykoukal. Ve Vancouveru Canucks pak Petr Nedvěd /emigrant/, Robert Kron a Jiří Šlégr. Po dvou našich hokejistech bude hrát v šesti klubech NHL. Tak v Calgary Flames jsou to: Jiří Hrdina /hraje v týmu už od olympiských her r. 1988 v Calgary / a Robert Reichel z Litvínova. V brance Chicaga Black Hawks by se měl objevit čs. reprezentant Dominik Hašek a spartanský obránce František Kučera. Posilou Hartford Whales /USA/ by měl být Robert Holík a Jerguš Bača, Který byl na počátku sezóny veden ještě v soupisce Košic. Za mužstvo New Jersey Devils bude v NHL hrát nejslavnější náš hokejista v této sotěži vůbec Petr Štastný spolu s levým křídelním útočníkem Zdeno Cígerem z Nitry. V týmu Philadephia Flyers obléknou dres klubu: Jiří Látal /emigrant/ s Martinem Hostákem z pražské Sparty. V Quebecu Nordiques nastoupí zřejmě oba emigranti: Miloslav Ihnačák spolu s Jaroslavem Ševčíkem. K hvězdám mužstva Buffalo Sabres by se zřejmě chtěl přiřadit pardubický Jiří Šejba a jediným našim hokejistou v Torontu Maple Leafs je Robert Horyna z jihlavské Dukly. V Minnesotě North Stars zůstává bývalý obránce čs. nádodního mužstva František Musil /emigrant/, v New York Islanders David Volek /emigrant/, v Los Angeles King Petr Prajsler /emigrant/, v obraně Montreal Canadians Petr Svoboda /emigrant/ a v New York Rangers Miloslav Hořava. A tím třiatřicátým našim hokejistou v NHL je Jaromír Jágr z mužstva Poldi Kladno. Obléká dres Pittsburku. Čtyřměsíční sportovní mozaika KO P A N Á Čs. fotbalové národní mužstvo si na XIV. mistrovství světa v Itálii vedlo nad očekávání skvěle, když po vítězstvích nad USA 5 : 1, Rakouskem 1 : 0, nic neříkající prohře s Itálii a triumfu nad Kostarikou 4:1, postoupilo po 28 letech opět do čtvrtfinále, v tom však prohrálo golem z pokutového kopu 0:1 s pozdějšími "penaltovými mistry světa" Němci. Po světovém šampionátu nebyli už Čechoslováci tak úspěšní: po remíze 1:1 v přátelském mezistátním utkání ve Finsku /k utkání nastoupila téměř druhá garnitura/, vyhráli čs. fotbalisté 26.září v Košicích ve svém úvodním kvalifikačním střetnutí 0 postup na mistrovství Evropy r.1992 ve Švédsku nad Islandem "hubeným výsledkem" 1:0. Stejně jako l.čs.hokejová liga, bude mít 1 l.čs.fotbalová liga v nové sezóně 1990/91 slabší úroveň, nebot na zahraniční angažmá odešlo několik desítek předních hráčů. Nejvíce přestupy do ciziny pocítil trenér pražské Sparty Václav Ježek, přesto je přesvěčen o tom, že jeho svěřenci budou i tentokrát bojovat o mistrovský titul. Po 6.kole se do čela dostalo senzačně mužstvo Union Cheb, které mělo 9 bodů stejně jako Slovan Bratislava a Dukla B.Bystrica, ale lepší skóre. Sparta byla se sedmi body a brankovým poměrem 9:7 sedmá. V úvodních zápasech l.kola všech tří nejpopulárnějších evropských soutěžích klubových celků čs.mužstva nenadchla. V "Poháru mistrů evropských zemí" prohrála Sparta doma na Letné se sovětským přeborníkem Spartakem Moskva 0:2. Čs. zástupce v druhé nejslavnější soutěži Evropy, v soutěži "držitelů trofejí" Dukla Praha, vyhrála sice na hřišti Sliema Wanderers 2:1, svým výkonem však nepřesvědčil. V Poháru UEFA prohrál Baník Ostrava v Birminghamu s domácí Aston Viliou zpravodaj 23 [pageend25]/kterou od počátku sezóny trénuje dosavadní trenér čs.národního mužstva dr.Jozef Vengloš/ 0:2 a lucemburský Avenir Beggen zdolal doma bratislavský Inter 2:1. HOKEJ Ačkoli na hokejovém turnaji 2.Her dobré vále v americkém Seattlu nastoupilo téměř kompletní B mužstvo Československa, očekávalo se, že zde bude bojovat o medaili. Nakonec však po vítězstvích nad Finskem 8:4 /ve skupině čs.hokejisté s Finy prohráli 2:4/ a Švýcarskem 8:4, obsadili Čechoslováci až páté místo. A tak jedinou medaili v Seattlu -zlatou- získal čs.sportu veslař Václav Chalupa, který vyhrál soutěž jednotlivců -skif. O zápasy domácí hokejové soutěže není letos, alespoň zatím, po odchodu desítek hráčů do zahraničí takový zájem, jaký byl v minulých sezónách. Po ľ.kole 1 .ligy byla s 12 body v čele pražská Sparta /obhájce mistrovského titulu/ před bratislavským Slovanem a Trenčínem. TENIS Martina Navrátilová se 7.července vrátila na wimbledonský trůn, když ve finále dámské dvouhry porazila přemožitelku Jugoslávky Selešové a Němky Steffi Gráfové, černou Američanku Zinu Garrisono- vou 6:4 a 6:1 a vyhrála tak jako jediná v historii podeváté wimbledonskou dvouhru. Ivan Lendl však na neoficiálním mistrovství světa neuspěl: prohrál už v semifinále se Švédem Stefanem Edbergem 3:6, 6:7 a 2:6, a o dva týdny později musel tomuto svému přemožiteli přenechat i prvenství ve světovém žebříčku ATP. Skvěle si ve Wimbledonu vedly i Jana Novotná s Helenou Sukovou, které vyhrály ženský debl finálovým triumfem nad Aus- tralankami Jordánovou a Smyslieovou 6:3 a 6:4. Na přeborech USA v newyorském Flushing Meadow "šli" však naši tenisté od porážky k porážce: Martina Navrátilová byla vyřazena švýcarskou reprezentantkou bulharského původu Manuelou Malejevovou 5:7, 6:3 a 3:6 už v boji o čtvrtfinále a Ivan Lendl prohrál v semifinále s pozdějším vítězem tohoto grandslamového turnaje 191etým Američanem Patem Samprasem 4:6, 6:7, 6:3, 6:4 a 2:6. V dámské dvou- hře však tentokrát dvojice Novotná-Suková se musela /v závěrečném utkání/ sklonit před uměním Martiny Navrátilové a její americké partnerky Fernanzové /ty vyhrály 6:2 a 6:4. LEHKÁ ATLETIKA Čest čs.lehké atletiky na 15. evropském šampionátu v jugoslávském Splitu zachránil 321etý trnavský rodák Pavol Blažek, který získal zlatou medaili za prvenství na 20 km chůze. Zklamal oštěpař Jan Železný, který sice počátkem července na závodech v Oslo vytvořil výkonem 89,66m nový světový rekord /jen několik málo dnů na to hodil britský oštěpař Steve Backiey 90,98m/, ve Splitu však nesplnil kvalifikační limit 80m, a tak se nedostal mezi evropskou elitu. -Za zmínku stojí čtvrté místo 21ieté- ho desetibojaře Roberta Změlíka,- ostatní čs.lehcí atleti dosáhli podprůměrných výkonů. SPORTOVNÍ VŠEHOCHUŤ Na mistrovství světa ve sportovní střelbě v Moskvě vyhráli čs.reprezentanti: Bechyň- ský, Hlaváček a Málek soutěž brokové disciplíny ve skeetu družstev, před SSSR a Kubou. V Pardubicích se jelo finále mistrovství světa družstev na ploché dráze, které vyhráli nečekaně reprezentanti USA před Anglií a Dánskem. Čs.tým: Tesař, Brhel, Matoušek, Kasper a Kalina obsadil 4.míst o. Jozef Lohyňa se stal v Tokiu mistrem světa v zápase ve volném stylu váhové kategorie do 82kg. Zemřeli dva bývalí slavní čs.fotbaloví reprezentanti: Oldřich Nejedlý a Štefan Čambal, kteří byli velkými posilami čs.národního mužstva na mistrovství světa r.1934 v Itálii, kde prohráli až ve finále s Itálií nezaslouženě po prodloužení 1:2. KD 24 zpravodaj [pageend26]25 zpravodaj Brněnský dravec vzlétl k výšinám ligového pořadí čs.ligy košíkové mužů. Mistr ČSFR Sokol Brno I /v loňské sezóně ještě pod jménem Zbrojovka Brno/, přestože po zisku titulu pozbyl odchody do zahraničí dva pivoty, se uhnízdil po 6ti kolech na čele ligové tabulky. Blahopřejeme a věříme, že brněnští basketbalisté proslaví jméno SOKOLA BRNO I tak, jak tomu bylo před 45 léty, kdy Sokol Brno I byl nepřetržitě 8 roků /1945 -1953/ mistrem ČSR. Máte chuť si přijít zacvičit ? Cekají na Vás sokolské jednoty: Aarau - pondělí 20:15 - 22:00 v tělocvičně Schulhaus Schanzmätte- li v Aarau Baden - středa 19:50 - 21:30 v tělocvičnách školy v Dorfstrasse ve Windischi Basilej - čtvrtek 19:30 - 21:00 v tělocvičně Schulhaus,Binningen Maiackerstr.1 Bern - úterý 20:00 - 21:45 v tělocvičně Sekundarschule,Wabern el.dráha č.9,zastávka Sandrain - čtvrtek 18:00 - 19:00 žactvo v těl.Brunnen,Riedbachstr.71, Bern - Bümpliz Curych - čtvrtek 18:00 - 19:00 žactvo 19:00 - 21:30 členstvo, Tělocvična školy Mutsehe- lenstr. 102,Zürich-Wollishofen, trolejbus č.33 a 66,zastávka Thuja St Lucern - pátek 20:00 - 21:30 v tělocvičně Schulhaus Brunnmatt v Kriensu,trolejbus č.l,zastávka Alpenstrasse . Solothurn- čtvrtek 20:00 - 22:00 v tělocvičně Schulhaus Wildbach, Solothurn Weststadt St.Gallen- čtvrtek 20:00 - 22:00 Tělocvična Blumenau,St.Gallen inf. br.Zoder,tel.O7I/5II274 Winterthur-pondělí 19:00 - 21:00 informace br.Grund,tel.052/239217 Zaznamenejte si do kalendáře: 23.února 1991 - Maškarní ples Sokola Bern ve Schweizerhofu 2. března 1991- Ples Sokola Curych v kongreshausu -sla- ČESKOSLOVENSKÉ SOKOLSTVO [pageend27]Julie Salcherová MŮJ DRAZE MILOVANÝ TATÍNEK Můj draze milovaný tatínek byl opilec. To, čemu se odborně říká kvartální alkoholik. Což znamená, že vždy, když nás měl otec plné zuby, mne, matky, dvou sester, jakož i jiných obojků civilizovaných povinností hlavy a živitale rodiny, zmizel do různých krčem, pajzlů, zapadáků. Přesně do toho typu hostinců, kterým se říká U chlupaté žáby, Na čurandě anebo Růže z Jericha. Případně U Jarošků, když se krčmář jmenuje Jarošek. Všecky tyto .knajpy jsem znala velice důvěrně už jako dítko předškolního věku. Nebot jako otcovo nejmladší, a rovněž nejmilejší dítko mne tam, přibližně v době, kdy jsem se naučila chodit, maminka posílala tatínka vyhrábnout a přivést domů. Otec byl, jak mi teď po létech dochází, všude známá postava. Tím ovšem vůbec nemyslím, že by všude vzbuzoval respekt a obecné uznání. Když jsem se ptávala a nebyl v té předmětné krčmě právě přítomen, protože byl přítomen někde jinde, výčepník i hosté mi bodře odpovídali: "Tady není Júlinko, to von chlastá někde jinde". Všude mi však ožralkové objednali na útěchu za nenalezení otce nějakou slaďounkou kořaličku, jako hruškovice, či griotka, takže se přečasto stávalo, že jsem se dopotácela domů a moje přesladká maminka sice neměla doma tatínka, po kterém prahla, místo toho však velice namazané dítko předškolního věku. Ono se to v našem moravském kraji vlastně nebralo tak vážně, batolatům se na valašskú dávala cucat makovice, anebo aspoň šnuptychl s kusem chleba namočeným v kořalce, když matka musila na kopanice a musila být taky jista, že dítko doma vydrží bez újmy než se vrátí. Mně se tyto výlety za tatínkem tůze líbily, zvláště k Jaroškům, kde vždy hrával na citeru starej Šulák, co se pak jeho dcera, za Nejedlého a SČM, stala přímo představitelkou celonárodní kultury. Ale v té době jsme ještě neměli ani zdání o věcech které přijdou a budoucí hvězda nové kultury občas doprovázela citerou svého zploditele baladou o osiřelém dítěti. Musím říci, že jsem taky byla úplně nevzdělaná, nevěděla jsem nic o základně a nadstavbě, výrobních prostředcích a výrobních silách, a tatínkovy zapadáky mně připadaly daleko zábavnější než škola, když jsem pak už začala chodit do školy, a pan Šulák a pánové u pobryn- daných stolů rozhodně zajímavější než pan učitel a katecheta. Jaroškovic hospoda byla hned vedle našeho domu. Mezi domy byla nevelká vyškvárovaná ulička, a pánové si tam v tichu noci chodili vyprazňovat měchýře mnohem raději a s daleko větší libostí než na záchodek za dvorem. Asi, že se při tom mohli dívat na hvězdy. Moje sladká, milovaná a tuze čistotná maminka to neměla ráda a často přerušovala jejich úlevné snění a honila je pryč. Občas, když byla situace zvláště kritická, také vybíhala z domu se sekyrečkou v ruce a vykřikovala na ně, že jsou svoloč, sukije 'syni a mnoho jiných dalších věcí, které jí rodná ruština na jazyk přinesla, protože její čeština nebyla na tyto věci tak bohatá a malebná. Mé dětství tudíž nepostrádalo pestrosti. Ti noční močiči na zeď totiž byli otcové mých spolužaček, tehdy ještě nekoedukované školy a měly jsme si druhý den ve škole co povídat. Nějak si ovšem nemohu vzpomenout, bylo-li to taky veselé dětství. Spíše mi připadá, že ne. Ale nikoliv pro ty věčně mokré fleky, které nám pánové zanechali na zdi. Spíše proto, že se pamatuji, že se rodiče sice měli velice rádi, ale zřejmě se k sobě vůbec nehodili, i když to zřejmě původně, když se kdesi na Sibiři seznámili, vypadalo úplně jinak. Období tatínkových útěků do hospod byl asi jejich nejhorší čas. To nás tehdy právě vyhnali z Těšínská, když se zase jednou vlády dohodly na ustavení všeobecné spravedlnosti, a otec tam ztratil svůj malý podniček, kterého těžce nabyl a na který byl pořád ještě dlužen, přičemž ty dluhy u spořitelny mu zůstaly. Taky si myslím, že se z toho už nikdy nevzpamatoval, protože si nedokázal nikdy v hlavě srovnat, jak k tomu všemu vlastně přišel. Ze vzpomínek pak soudím, že na Těšínsku jsme si žili. Maminka měla z Ruska sklony k pořádání večírků, tatínek taky nebyl proti, a tak rodiče pořádali večírky. To maminka nejraději. Byli ještě mladí a měli plno přátel Jenže celé to mladé štěstíčko trvalo právě jen sedm let. Od té doby co jsem se narodila, na což se moc nepamatuji, ačkoli jsem jistě byla u toho, až do chvíle, kdy jsme pochodovali, takhle začátkem listopadu, po štěrkované silnici do vnitrozemí a nad Těšínském se vznášela polská balonová přehrada, které maminka říkala zepelínky. To si pamatuji moc přesně, pak taky to, jak mne začaly bolet nožičky a tatínek zpravodaj 26 [pageend28]mne zabalil do veliké osušky a nesl v náručí, ačkoli měl na zadech ještě ruksak. A praskot štěrku pod nohama. Kromě té kvartální záliby byl otec ještě ke všemu taky děvkař, a to už vůbec ne kvartálně. Maminku to přivádělo k šílenství. 3á samozřejmě, jako dorostlejší batole, jsem vůbec nevěděla proč. Proč maminka ječí a hází tatínkovi na hlavu kremrole a nějaký náramek a křičí: "A ještě ke všemu je to kočičí zlato." On tatínek své kajícné návraty domů vždy vykupoval nějakým šperkem. Na kremrole jsem měla chut. Takhle jen ničily tatínkovy oděv, a mně samozřejmě nedocházelo, že to tak musí být, protože otec se po čtyřech, pěti dnech vrací odněkud, kde to zřejmě bylo lepší, nebo alespoň jiné, zřejmě víc strhující než doma, a kremrole i náramek představovaly úlitbu mamince. Ale jistě to musilo být pro mého tatínka velmi krásné, když mu to vždy znovu a znovu stálo za to. O hodně později, to už jsem byla úplně dospělá a otci bylo přes šedesát, jsme šli spolu do biografu na Smrt cyklisky, což nejen neúprosně nastavovalo zrcadlo kapitalistickému světu, jak nás poučlili, ale byl to taky dobrý film. Hrála tam krásná Luca Boché, a můj tatínek, který toho nikdy moc nenamluvil a noviny ze zásady už několik let nečetl, a tudíž nevěděl nic o sociální hloubce toho filmu, mi najednou cestou z kina řekl: " No, ta ženská byla celá Bardaska." Bardaska, čili paní Bardasová, byla, abyste věděli moje kmotra, která kdysi, s mým otcem a matkou, popíjela na těch báječných večírcích. Tatínka k ní pojily i jiné vzpomínky. Vůbec si nedovedu představit, co si to naši předci, tenkrát dávno a bez televize, dokázali povídat. Vím jen, že jsem se jednou v noci vzbudila, obula se do bačkůrek, jak mne to naučili, protože na záchodě byla pekelně studená betonová podlaha. V té tmě si pochopitelně nazula levou na pravou a naopak, a slezla po čtyřech ze schodů. Už jsem tehdy uměla chodit po dvou, ale ze schodů, když mne nikdo nedržel tak ne. Byla jsem radostně uvítána všemi hosty, ale hlavně tatínkem. Byli pěkně pod párou. Tatínek samozřejmě taky, ale byla jsem jeho nejmilovanější dítko, protože dítko poslední a nechtěné. Moje sestry se jmenovaly Natálie a Xénie a já měla být, pokud jsem vůbec měla být, pokus o syna a nevymření po meči. Sestry mi později vykládaly, však byly starší o víc než dekádu a pamatovaly, že maminka mne moc nechtěla a chystala se mne v tichosti potratit, leč jinak slabý a nepříliš výrazný otec tomu velice rozhodně zabránil. zpravodaj 27 [pageend29]V dnešním tuze dokonalém a vymyšleném světě jsem vystavena nejrůznějším teoriím a filozofiím o vinách a nevina'ch, jakož i komplexech vzniklých prostředím a jejich závislosti na rodičích a naší podvědomé nenávisti, či návisti k těmto. To jsou vše pěkné kecy vymyšlená k uhájení chleba s máslem pro své vynálezce a nositele. Já třeba své mamince ani trochu nezazlívám, že se mne chystala potratit, protože zažila pár let revoluce v Rusku, a než se chytila tatínka a dotrmácela se do Československa, prošla si takovým peklem, že se jen modlím, aby se nějakého takového úsilí o všeobecné blaho nedočkaly moje děti. Tatínek si tehdy, jak řečeno, původně maloval, že budu syn a jeho rod tudíž nevymře po meči. A i když jsem byla zase jenom holka, stejně mne miloval, ačkoli rod po meči s tatínkem vymřel, a tatínek věděl, že je poslední. Z krásného Těšínská a za krásné první republiky, kdy byli moji rodičové mladí a život jěště ležel před nimi, když můj tatínek, kromě mé kmotry Bardasky, běhal taky jěště za nějakou paní Lavinskou, ze které si pamatuji jen jejího náramně poslušného a vycvičeného německého vlčáka, za těch krásných časů, kdy Lucia Boché ještě nebyla hvězda a Bardasová se o to ani nesnažila, za té krásné doby si má sladká a poněkud fintivá maminka, jezdila kupovat modely z Paříže k Brouk a Babkovi do Prahy, k Rolnému a Neherovi. Byla to nevinná doba, kdy se moje maminka schovávala dva dny ve skříni, aby si taky tatínek musil myslit, že má někde nějaký románek a provádí mu něco, co on prováděl jí na běžícím pásu, z té krásné doby nezůstalo nic. Dokonce jsme došli tak daleko, že někteří lidé věří, že ta doba vůbec nebyla, a ještě jiní lidé tvrdí to, že nebyla docela vážně a myslí si, že časy vždy byly a vždy budou tak silně urputné, jako dnes. Ale nejsou. Tuhle jsem se dočetla v novinách, arcit takových, kde ještě neplatí třídní hledisko, že slavná Luc a Boché, která se vzdala své filmové kariéry a vzala si nějakého slavného toreadora, tahle Luca Boché přišla svému slavnému muži na nějakou menší nevěru. Nebo si snad docela jen myslila, že přišla, a tudíž mázla svého slavného muže lahvinkou šampanského po hlavě tak srdečně, že byl tři neděle ve špitále. Něco, co se mu při zápasech s býky nikdy nestalo. Takže ty kremrole, co lítaly otci na hlavu, byly jen výraz sladkých časů, které pořád ještě někde jsou. Nebot jsou země, kde se ještě neopíjí úplně každý, a kde taky každý s každým nespí, a když k takové záležitosti přijde, je to událost, která stojí za zaznamenání. Tu v novinách, tu lahvinkou po lebi, tu kremrolemi, aby se rodinné poměry mohly zase ustálit. Ota U 1 č BEZ ČEDOKU PO ČÍNĚ A OKOLÍ O mravech a tanci. Náš kluk kamarádil s děvčaty, zaměstnanými prima ulejváním ve vilách pro hostující cizince. Téměř denně spolu poletovali, i domů ho braly - velmi opovážlivý počin, vždyt i pozvání do kina se ještě dá pokládat za zásnuby. Mámil jsem z potomka dojmy: Hrozně prý se holky diví, proč že souhlasí s rodiči - to se přece nedělá. "Souhlasím s nimi, poněvadž se mnou zachází jako s dospělým," pravil (prý pravil). To že je divné, divné, kroutily hlavou. Zrovna jsem si v China Daily podškrtával lamentace o mládeži, pohrdající staršími a vznášející otázky, jak že a proč že si počínali tak nesmyslně v politice a vůbec. A hele, deja vu, československý rozhlas, 1967, Pavka Kohout při pokusech vysvětlit počínání své svazácké generace těm mladým skeptickým. Kulturní revoluce mezigenerační vztahy zošklivěla, zobtížnila, připouští se ve sdělovacích prostředcích. Respekt pro stáří vydržet tisíce let a teď je najednou vesměs fuč. Ústava sice nařizuje dospělým dětem starat se o přestárlé rodiče, ale mnozí se tím neřídí, někteří rodiče i bijí, prohlásil generální tajemník Výboru pro problém stárnutí. Starší lidé se na ulici při setkání vřele pozdraví, ba se i obejmou. Mladí lidé prý vesměs dobrými mravy pohrdají, tvrdily noviny. zpravodaj 28 [pageend30]Synovy čínské přítelkyně - a je jich šestnáct, ho vítají vřele, tvrdil synátor. "Jejej, ty máš krásné velké oči," mu pochlebovaly bez začervenání a odmítaly příjmat dárky. K nevíře. Nad jinačími mravy těchto květinek by se snad i český dlaždič pýřil: v uších se drbají, v nose dloubají, chrchlají a odplivují si bez zábran. A Američanovým námitkám se podivují: on snad nezdravé hleny polyká? "Připadám si jako misionář," říkal kluk. "Když jim ruka míří k nosu, hned jí chytám. Už jsem je aspoň naučil, že neplivají kolem sebe, ale z okna. Co když se do někoho strefí? inu nic, vždyt strefeného s největší pravděpodobností beztoho neznají." Strana a vláda se zlobí - teď se zlobí - a ráda by znovuzavedla laskavost, ohleduplnost, tento druh feudálních přežitků, touto mocí ještě nedávno rezolutně zavržených. Úředním povolováním či zakazováním tanečních pohybů lze měřit mráz či tání doby. Za kulturní revoluce bylo nejhůř - žádné veselé poskakování, ovšem. Národ měl jiné starosti. Když se po letech začal z mnohých, navzájem si uštědřených ran vylízávat, došlo i k prvním krokům směrem k parketu. Ale ne bez překážek: hoch a dívka pustili se spolu do tance a už je policie třeba odtáhla do vězení. "Jazz je hudba nutící do neočekávaného, abnormálního rytmu," tvrdila vládní příručka v době modernizátora Denga, s tím, že "tanec k tomuto druhu hudby je něco podobného nervózním křečím a záchvatům." Tancování má nezdravé následky pro čínskou mládež, usoudili mocní v roce 1983 a bylo to. Nebylo to. Do roka se netrpělivci otřepali a znovu začali proklubávat a potrsávat vpřed. Příklad z novin ze Shenyangu (někdejšího Mukdenu) v Mandžurii: Funkcionáři zamýšleli uzavřít tančírnu, mládež se vzepřela a dokonce na svou stranu získala zástupce guvernéra provincie, prohlásivšího "Však oni svým tancováním nepřivedou socialismus k zániku." Novináři modernizátoři přiznali tančírnám trojí blahodárnost: 1. umožňují pohyb tělesný, 2. kontakt společenský, 3. či aspoň požitek vizuální. Po poskakování nebaží jen rozjívení dorostenci. Například v Dělnickém kulturním paláci č.l v Tianjinu většinu zákazníků tvoří příslušníci oné ztracené generace, bývalí rudí gardisté, tedy již čtyřicátníci. Západ slunce již téměř zcela uskutečněn, ve zbylé rudé záři siluety zaparkovaných lodí, za nimi svahy ostrůvků, ani jedno světlo tam neblikalo, k potvrzení předpokladu, že jsou příliš kamenité, bez vody a zcela bez lidí. Světlo, barevné ampliony, ba i hudební zvuky pronikaly z botanických zahrad pana dědečka. Manažer se mohl ochotou přetrhnout, přivedl nás k nejlepšímu stolu, na něj bez požádání přinesl coca-coly, na místní poměry drahý nápoj, jehož zaplacení odmítl. Sedíme pod širým nebem, vlnky se rozpleskávají a větve stromů tady v tropech spíš chrastí než ševelí. Kdosi do mikrofonu či vlastně makrofonu oznamoval, že hudba zas brzo, brzičko vypukne. Koukám se kolem - párky, skupinky, rodinky s potomstvem, parta děvčat, drží se pevně za ruce v prkeném očekávání. Prcek holčička pohnula formalitou. Zvedla si sukénku, stáhla bohatě krajkované kalhotky a sedla si na bobek. Chlapeček, její společník, beze slova sledoval počínání, pak povzbuzen příkladem vylovjl ptáčka a tryskal do překvapivě značné dálky. Přidušená nálada přítomných se o další stupeň uvolnila. V amplionu zachrastilo, pořadatel mínil rozjet gramofon, s čímpak se asi vytasí. Marš Radetz- kého, né? odhadoval jsem. Radetzký, ano. Následovaly kousky v zčínštělém, jaksi flašinetovém provedení - Carmen, Troubadour, předehra k Vilému Tellovi. Dosud se nikdo neodvážil na parket. Vzájemné okukování a ze stébla usrkování. Hudba pokročila k argentinskému tangu třicátých let. Konečně, první párek se odvážil. Na parket vpluli, na špičkách se prohýbali, kolébali, uměl to. Vedle u stolu se domorodec Priscille svěřil, že si pamatuje na filmy s Ferdem Ástairem a Ginger Rogersovou, a tihle dva jsou skoro tak dobří. zpravodaj 29 [pageend31]K přeborníkům vychutnávajícím svůj um se připojili další: dívka s dívkou, nemotorně cupitající do taktu. Hoch s hochem, činící totéž. Toto že se děje v zemi s tradicí, která řešila homosexualitu kulkou nikoliv do šourku, ale do týla? Ale kdepak homouši! Stydlouši to jsou, dosud si jinak netroufají. Dotančil párek mužů a párek žen a jdou si sednout ke společnému stolu, však spolu sem přišli. 3ak- asi značně se jim život měnil před očima: Číňané aby sami sobě si připadali jinačejší, exotičtější, než možná nám, co se na ně díváme očima západních outsiderů. Ještě nedávno za jeden z nejhodnotnějších filmů se pokládal opus, zabývající se aplikací dialektického materialismu á Maova učení na pěstování burských oříšků v provincii Šantung (vážně!) a teď jim tady ukazují kapitalistické slaďáky a krváky. Tanec pokračuje, Fred a Ginger se_ právě producírují k zvukům Havaje. Kousek od nás sedí tři pěknice, žmoulají kapesníčky. Štouchám do syna, aby se osmělil. Odvětil, že neumí tancovat a je mu teprve šestnáct. Co tohle je za jalový argument? Jim už je přes dvacet a taky tancovat nedovedou - však si ten Radetzkého marš odpochoduješ bez karambolu* Váhavce jsem vehementně odstrčil jejich směrem. K tanci nedošlo, ale jakási družba upředena. Zda smí prosit, pravil. "My netančíme," odvětily. "Tak proč jste tady, když netančíte?' zeptal se. "Přišly jsme se podívat na tančící," odvětily a zcela zmlkly. Vznesl dotaz, zda by chtěly něco vědět o Americe, když teď tu před sebou poprvé v životě mají k dispozici Američana. Seděly jako zařezané a pak se přece jen osmělily: at že jim řekne, jaké je v Americe počasí. Nicméně probuzení národa - donedávna za špitnutí s cizincem se šlo za mříže. Dokonce si pak ukuchtili nevinné rande. Též hudba pokročila, jakýsi domácký polorockandroll zaječel, to aby se v hrobě otočil nejen Mao, ale i náš dědeček, na jehož pozemcích se vřava konala. Potomek poznamenal, že dědeček byl osvícený modernizátor, šel s dobou. "To určitě, ty troubo, aby on byl schvaloval tohle vaše kakofonické barbarství," zněl můj dogmatický verdikt. Dědeček ovšem nevstal z mrtvých, aby rozepři rozřešil. □ □ □ Pronajmu,i krátkodobě,komfortně zařízenou horní polovinu rodinného domku (3 pokoje s koupelnou) s garáži a telefonem v Brně. Ing. Alena Hrošová, Lísky 12, 624 00 Brno - Komín. Tel. Priv.: 00425 750116, večer po 18.hod. Zima na krku! A co váš kožich? V pořádku? Veškeré kožešnické práce, opravy i předělávky na módní fazónu či upínání do lát. pláště provádím. Proto neoddalujte návštěvu. Na skladě mám krátké i dlouhé kožichy za levné ceny, též jednotlivé kožešiny na prodej. Parkováni před obchodem. Blízko Albisriederplatz. Váš kožešník Král Jiří Hardstr. 47, 8004 Zürich Tel.obchod 01-4934648, Tel. privat 01-7373573 večer. NOVÉ HRANIČNÍ PŘECHODY Na státní hranici SRN a ČSFR v chebském okrese jsou od 1.11.1990 v provozu další dva přechody, které dosud sloužily jen chodcům a cyklistům. Přechod SVATÝ KŘÍŽ - WALDSASSEN bude v provozu 2k hodin denně i pro občany dalších států. Projíždět tu mohou zatím motocykly a osobní motorová vozidla. Hraniční přechod AŠ - SELB bude otevřen denně oď 9 do 21 hodin pro motocykly, osobní motorová vozidla a regionální autobusovou dopravu. Od 1.6.1991 bude otevřen celých 2k hodin. Od 1.11.1990 mohou motoristé při cestě do SRN používat 2 přechody na Domažli- cku: LIŠKOVA - HOLL, VŠERUBY - ESCHLKAM a na Tachovsku : BROUMOV - MÄHRING. 30 zpravodaj [pageend32]REISEBÜRO C-T OU RS/EFFRETIKON Krajanská cestovní kancelář již 20 let ve Vašich službách. KARIBIK/SANTO DOMINGO 29.11. a 6.12. s Balairem, pěkný hotel Bavaro s polo- pensí týden Fr.1850.—, 2 týdny Fr.2300.—1 MIMOŘÁDNÁ NABÍDKA vánoce na Kanárských ostrovech: Studios Don Gregorio odlet 15.12. Fr.l 130.— 1 týden, Fr.1277.— 2 týdny a odlet 22.12. a 29.12. Fr.1290.— 1 týden, Fr.l<f93.— 2 týdny. MALLORCA s Universalem - Hotel SILLOT vánoce a Nový rok s plnou pensí, let s Balairem Fr. 1320.—. VÁNOCE V ČESKOSLOVENSKU se Skandit- busem/luxusní švédský klimat isovaný bus na místenky s WC, nekuřáci, občerstvení odjezdy 20.12., 25.12. a 1.1.z Bratislavy, Brna, Prahy a Plzně a 21.12., 26.12. a 2.1. z Bernu a Zurichu - cena Fr.100.— Praha, Fr.120.— Brno, Fr.130.— Bratislava za jednu cestu! FLORIDA - levnější než před 10ti lety lil včetně letu a ubytování v hotelu Colonial Inn - na týden Fr.980.—, na 2 týdny od Fr. 1180.—. Kombinace týdenní okružní jízda po Floridě + týden v hotelu Colonial Inn od Fr. 1598.-. PRAVIDELNÁ AUTOBUSOVÁ DOPRAVA ČSFR - Švýcarsko každou neděli do Prahy a Brna, každý pátek zpět - jedna cesta Fr. 70.- Objednejte si nové prospekty v naší kanceláři! Využijte tzv. "Fruhbuchungsrabatt". Na rok 1991 připravujeme Velkou cestu po Americe s krajanskou cestovní kanceláří v USA pod mottemí'EVROPŠTÍ KRAJANÉ ZDRAVÍ AMERIKU". Doba asi 18 dní, cena asi Fr.3500.—. Podrobnější info- mace v příštím čísle. Vaše dovolená po silnici, vzduchu či po vodě zajistí cestovní kancelář C-TOURS telefon 052 / 32 70 70 nebo 052 / 32 70 90 Reisebüro C-TOURS Effi Märt Märtplatz 5 8307 Effretikon 052 / 32 70 70 OVĚŘENÝ PŘEKLAD Úřední překlady Vašich dokladů pro veškeré oficiálni účely provádí do tří dnů výhodně ING. JIŘÍ KOMÁREK dipl. překladatel a soudní tlumočník Tostalstrasse 7á 8636 WALD/ŽH tel. 055/95 52 73 PRÁVNICKÁ KANCELÁŘ levně poradí, pomůže a zastoupí při: rozvodových a rodinných řízeních dědidtých a majetkových záležitostech před švýc. úřady (Beschwerden) pojišťovacích a nemocenských problémech vymáhání dluhů (Betreibung) právních probl. v samost. firmách přihlašování švýc. patentů zakládání společnosti (AG-Grijndung) a jiných problémech a procesech ve švýcarském a čs. právu! ARĚNT AG Rechts- und Unternehmensberatung Guttenbergstr. 1, 3011 Bern tel.031/26 09 69 a 26 17 03 Restaurant Hirschen Ungarisches Spezialitäten-Restaurant Vigh Joska Telefon 01/2414371 Brauerstrasse 80,8004 Zürich K pronajmutí dvoulůžkový pokoj v Praze, vlastni soc. zařízeni, sep. vchod. Výhled na celou Prahu. Na osobu a den 20.- SFr se snídani 18.- SFr bez snídaně Tel. 00422 844 660 večer. Komfortní 2 pok. byt včetně garáže poblíž stanice metra v Praze 10 k pronajmutí. Cena Fr. 200.- týdně za byt. Tel . 056 861323. 29-189 slušný, športovo založený inžinier, katolík z Kanady, t.č. žijúci v ČSFR, rád by poznal pekné, mladé dievče zo Záp. Európy. Prosím pište s fotkou na adresu: Ing. Miro Vavrek, B. Nemcovej 2, 040 01 Košice, ČSFR. zpravodaj 31 [pageend33]Ověřený překlad z češtiny i slovenštiny do němčiny pro švýcarské a do češtiny pro československé úřady a soudy i pro Vaši soukromou potřebu provede ihned JUDR Miloslav KOŘÍNEK Puntstrasse 4, 8132 Egg/ZH Tel. 01/984 17 14 Zavolejte mne od 9-11 hod. a od 13-21 hod. kterýkoliv den A ADMINISTRACE Milí čtenáři, k tomuto číslu přikládáme složenky k předplacení Zpravodaje na r.1991. Věříme, že zůstanete nadále našimi odběrateli a že podle možnosti pomůžete Zpravodaj šířit. Za to Vám předem děkujeme. Rozesíláme 1200 výtisků do Švýcarska a 200 do jiných zemí. Pro ty odběratele ze Švýcarska, kreří dluží předplatné za r. 1990 (je jich 258) i pro ty, kteří dluží za poslední dva roky (těch je 17) přikládáme vypsané složenky s dlužným obnosem. Dlužné předplatné činí Fr.10.980.—, jeho vyrovnání by vyřečilo současnou finanční situaci Zpravodaje. Čtenáře z jiných zemí, kteří dluží předplatné, prosíme také o vyrovnání. Pokud někoho upomínáme neprávem, prosíme o sdělení. Ubytování ve Vídni vám poskytne MIROSLAV SEĎA A-Wien 1070, Westbahnstr.18 Tel.222/938 81 12 nebo 645 74 15 cena od 25 DM na osobu DIVADÉLKO "EL VAGABONDO" Dorfstrasse 2, 8103 Unterengstringen Pátek 30.11.1990 MILOŠ KOPECKÝ Anna Wetlinska - klavír VESELE PŘED SILVESTREM Sobota 15.12.1990 IVAN MLÁDEK - MINIMUZIKÁL Bedřich a Božena Rezervace vstupenek: 01/750 41 55 (II Vagabondo) 01/980 21 73 (David) 01/937 34 95 (Sid Kučera) PŘEKLADY českých listin do němčiny a naopak pečlivě a rychle provádí, ověřuje a opatří úřední superlegalizací soudní tlumočnice jazyka českého a německého lic.phil.I.Markéta KARASOVÁ Saumstr.54 8003 Zurich Tel.01/463 96 10 Pro krajany podstatná sleva! music discount THUS c ort Ulil! eedíomcs TV-HI-FI / HUDEBNÍ NÁSTROJE Piana nájem 35,- měsíčně, při koupi plně započteme, El.varhany, keyboards, dechové nástroje, harmoniky atd. Bruchstrasse 53, 6003 Luzern. TV-HI-FI, zesilovače, videa, atd. "Technische Börse - Occasionen", Bruchstrasse 55,6003 Luzern. piano music discount Pro krajany až 20% sleva. HLAVÁČ Jiří tel. 041/22 75 65 nebo 041/22 88 40, 041/41 97 46 32 zpravodaj [pageend34]BDüErmn BUCHHANDEL WELT- UND SLAWISCHE LITERATUR Pani Blanka černil Ackerstr. 31, CH-8610 Uster Švýcarsko Tel. 01/940 72 41 Oznamuje svým zájemcům, ze Jiz přijímáme objednávky na exilove publikace nakladatelství ATLANTIS založená V. Havleml I. Klima : MOJE ZLATÁ ŘEMESLA E. Kriseová : KRIZOVÁ CESTA KOČÁROVÉHO KOČÍHO Nakladatelství PUBLISHERS: Hrabal : Mestečko, kde se zastavil cas Kundera: Ž e r t Havel : Hostina Kaplan : Mocní a bezmocní opět na sklade 1 Tisk-BRATISLAVA: Kettner-JedliSka: PROČ ZEMŘEL JAN MASARYK?? Objednávky pouze písemne! PENSION MILAN, Zellermoosstr.75 A-5700 Zell am See - Rakousko Vás zve k levnému pobytu vč. českých specialit z naší kuchyně. Výlety do blízkých velehor s celoroč lyžováním - Kaprun, Kitzsteinhorn, Krimmler Wasserfälle, Grossglockner, Badgastein, Salzburg, Salzkammergut, Innsbruck, Cortina. Volejte na Tel. 0043/6542/7113 PENSION MORAVIA BAD ZURZACH poskytne ubytováni pro Vaše zotaveni, 150 m od termálních lázni. Pro krajany sleva! Familie Jarolimek Pension Moravia Schlüsselstrasse 59 Reise-Versicherungen ČEKÁTE NÁVŠTĚVU Z ČESKOSLOVENSKA? 8437 ZURZACH telefon 056-49 20 89 Starosti s nemocí, event.úrazem vás zbaví vhodná pojistka. Naše pojištovna pojištuje vaše známé a příbuzné do SO let. Převoz do Československa, podle případu za doprovodu lékaře i přes 80 let. FRAU LADA VALOVIC-HA3EK Wingertlistrasse 29 8405 Winterthur TEL. 052/29 47 87 nebo 29 65 60 [pageend35]A. Z. 8048 Zürich Post ret ouren an: Administration Zpravodaj Postfach CH-5233 Stilli zpravodaj Tiskový orgán Svazu československých spolků ve Švýcarsku Presseorgan des Verbandes der tschechischen Vereine in der Schweiz Čechů a Slováků ve Švýcarsku Čechov a Slovákov vo Švajčiarsku Zeitschrift der Tschechen und Slowaken in der Schweiz Journal informatif des Tchěques et Slovaques en Suisse Giornale per Cechi e Slovacchi in Svizzera Vychází měsíčně Vydává: Svaz spolků ve Švýcarsku Řídí L.Křivánek Adresa redakce: Allée deschénes 1 CH-1723 Marly Adresa administrace (i pro inzeráty): Postfach,CH-5233 Stilli Redakce neručí za obsah inzerce. Podepsané články nemusí vždy vyjadřovat názor redakce. Nevyžádané rukopisy se nevracejí. Zahraniční odběratelé mohou platit buď mezinárodní poštovní poukázkou nebo bankovním příkazem Číslo účtu pošt.šek.úřadu: 80-2372-3 Bankovní spojení: Schweizerische Kreditanstalt, Rathausplatz, 8022 Zürich Kto 63*1699-71 Zpravodaj Celoroční předplatné: ve Švýcarsku v Evropě v zámoří(letecky) Sfr. 38.- Sfr. 40.— Sfr. 47.— půlroční: Sfr. 20.— Sfr. 22.— Sfr. 25.— Sazba a tisk: Milan Cimburek Badenerstrasse 698 CH-8048 Zürich Telefon 01/431 68 78 Telefax 01/432 95 92 Toto Číslo vyšlo 16.11.1990 Objednávám ZPRAVODAJ Jméno:_______________ Příjmení:--------------------- Adresa:------------------------ Administration ZPRAVODAJ Post fach CH- 5 2 3 3 STILLI SCHWEIZ [pageend36]