ZPRÁVY SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES, INC. ISSN 0036-2050svu Ročník XXIX. březen-duben 1987 Číslo 2 Naléhavá potřeba: otevřeně diskutovat vážné problémy Ve svém prvním prohlášení v roce 1987 Charta 77 připomněla, že před deseti roky vstoupila do veřejného života a že během té doby nastaly viditelné změny, “někdy i změny k lepšímu”. Představitelé Charty jsou přesvědčeni, že v Československu nastal posun směrem k demokracii a obrací se ke spoluobčanům s výzvou, “aby pochopili historické možnosti této chvíle, aby jich použili k prospěchu našich národů”. Prohlášení vybízí občany vymanit se konečně ze své pohodlné odevzdanosti osudu a udělat něco sami. Prohlášení ukazuje, co je možno prakticky dělat hned zítra: říkat pravdu, domáhat se svých formálně vyhlášených práv, dožadovat se pravdivých informací, kritizovat zpupné chování veřejných činitelů a žádat zrušeni jejich privilegií, učitelé mají učit pravdu a věřící se nemají bát chodit do kostela; překonávat strach, pěstovat svobodnou kulturu. Prohlášení dále říká: Vybízíme k nepředpojaté diskusi, ale nikomu nevnucujeme naše názory. Spory o minulost by neměly odvádět mysl společnosti od živých otázek přítomnosti, musíme se dívat dopředu. Dále ujišťuje: Nechceme vyvolávat nenávist nebo závist. Jsme proti nenávistným bojům, štvanicím, novým rozkolům, revanším a mstám, jsme pro demokratickou diskusi v atmosféře dělné spolupráce všech občanů a společenských sil. Víme, že úplná shoda všech se všemi není nikdy možná a nemyslíme si ani, že by byla k něčemu dobrá. Avšak i odpůrci se mohou navzájem respektovat jako lidé a jako občané, a v klidné rozpravě hledat to, na čem se mohou shodnout. Spatřujeme jedinou perspektivu ve skutečném národním smíření na demokratickém základě. Nějaké opatrné mlčení o čemkoliv a k čemukoliv však nepovažujeme za takové smíření. Smíření chápeme jako věcné a tvůrčí hledání východisek pro celou společnost. Toto jsou velmi vážné a důstojné myšlenky, jež zasluhují všestrannou pozornost a podporu, zvláště mezi členy SVU. Duch a význam tohoto návrhu připomínají slova, která pronesl Winston Churchill 4. června 1940 v anglickém parlamentě po evakuaci spojeneckých vojsk z Dunkirku: “Já myslím, že žádná myšlenka není tak cizokrajná, že by neměla být posouzena a prohlédnuta pozorným a současně i pevným okem.” [pageend1]Nuže, tento článek je odezvou na výzvu představitelů Charty a příspěvek k takové diskusi. Zabývá se několika problémy, které se dotýkají názorů vyjádřených v prohlášení Charty 1/87, především problémem mravní odpovědnosti člověka a zvláště politika. Stal se případ, kde se projevil rozpor v názorech. Exilový časopis Právo lidu (1/85) uveřejnil krátký článek, který reagoval na zprávu, že Jan Hájek, syn profesora a bývalého ministra zahraničí ČSSR a jednoho z prvních mluvčích Charty 77 Jiřího Hájka, nebyl připuštěn na vysokoškolské studium architektury. Článek vyslovil názor: “Mstít se na dětech je nesmírná lumpárna, ať už je tatínek jakýkoliv špatenka,” a také poukázal na mnohé zlé skutky, kterých se dopustil jeho otec. V závěru článek řekl: “Náš názor je, že by prof. Hájek neměl dnes plýtvat silnými výrazy. Mnohem lépe by mu slušela prostá slova ‘Mea culpa’ anebo alespoň tiché ‘Pardon’, adresované všem obětem československého ‘apartheidu” od roku 1948 dodnes . . .” Tyto výroky jsou v souladu s prohlášením Charty 77 1/87, že smíření nepřikazuje “opatrné mlčení o čemkoliv a k čemukoli”, jakož i s přesvědčením, že každá myšlenka, ať jakkoliv neobvyklá či podivná, zasluhuje důkladné a nepředpojaté posouzení. Několik čtenářů se k onomu článku vyjádřilo, mezi nimi i pan Jiří Hájek. Jeden z nich, pan Zdeněk Hamouz, uvedl mnoho citátů z knihy Jiřího Hájka “Zhoubná úloha pravicových socialistů v ČSR”, vydané v roce 1954, které dávaly možnost posoudit charakter a intelekt Jiřího Hájka. Byly vysloveny rozličné a rozdílné názory, ale byla to diskuse docela vážná a plně oprávněná, byla v ní snaha dívat se dopředu, to jest, zdaje správné či dokonce spravedlivé přiznat vysoké postavení ve veřejném životě člověku, který se v minulosti tak těžce provinil. Taková otázka je jistě dobrý důvod k diskusi. Redakce Práva lidu později dostala dopis, který podepsalo 29 osob a jako odpovídající za jeho správnost byl uveden Václav Havel. Dopis říkal: “... sledujeme diskusi Vašeho časopisu o Jiřím Hájkovi. Nechápeme ji, nerozumíme jí a děsíme se toho, jak se myšlení a cítění tolika československých exulantů vzdaluje myšlení a cítění našemu. Žlučovitá zloba, potřeba vynášet nesmiřitelné rozsudky na základě popletených informací, touha kádrovat naše spoluobčany a určovat, kdo smí bojovat za lidská práva a vyjadřovat se k poměrům v Československu, to všechno na nás z Vašeho časopisu vane a z toho všeho Zprávy SVU rediguje Libuše Zcrinová. Adresa redakce: P.O. Box 274, Brand;, i ne, MD 20613. Zprávy SVU (SVU News) - Date of issue: March-April 1987. lii itd bimonthly. Vol. 29, No. 2. Publisher: Czechoslovak Society Arts and Sciences, l#c. Office of publication: Mrs. R. Bunza, 75-70 199th Street, Flushing, N.Y. 11366. Tel.: (212) 479-0870. Annual subscription price: Members $2.00; non-members $6.00. Second class postage paid at Flushing, N.Y. Postmaster: Send address changes to ZPRÁVY SVU, Mrs. R. Bunza, 75-70 199th Street, Flushing, N.Y. 11366. [pageend2]jsme velice stísněni. Přátelé, prosíme Vás, v našem společném zájmu, vzpamatujte se!” Formulace dopisu je ohromující. Není v něm ani jediné slovo, které by vysvětlilo důvody či podalo nějaké argumenty na obranu Jiřího Hájka. Není tam nejmenší pokus uvažovat, zda citáty, jež uvedl Zdeněk Hamouz, mají či nemají mravní význam, není podán nejmenší náznak, kde a jak se v té diskusi projevila “žlučovitá zloba” či “touha kádrovat”. Tvrzení dopisu, že v diskusi se projevila snaha “určovat* kdo smí bojovat za lidská práva” neodpovídá skutečnosti, nebylo v ní řečeno, že Jiří Hájek nesmí bojovat za lidská práva, ale bylo tam poukazováno, že Jiří Hájek jednu dobu sám energicky lidská práva porušoval a potlačoval. Kádrování je jistě nemravné, protože záměrně poškozuje všechny, kdo nejsou komunisty; účelem veřejné diskuse je najít či určit nejvyšší možnou míru spravedlivého posouzení daných problémů. Diskuse o Jiřím Hájkovi nebyla žádné kádrování. Protest dvaceti devíti’ osob proti diskusi o Jiřím Hájkovi je velmi vážná věc. Podepsané osoby prostě udělily Jiřímu Hájkovi mravní amnestii, rehabilitovaly jej jako počestného občana, a vzkázaly všem ostatním občanům, že je nemravné o jeho skutcích diskutovat. To znamená, že všechny osoby, které protest podepsaly, si přisvojují mravní autoritu, která má konečnou platnost a proti které není odvolání ani v demokratické diskusi. Tito “protestanti” vlastně zamítají diskusi a předem obviňují všechny, kdož se takové diskuse účastní, že se dopouští “žlučovité zloby”, kádrování, msty. Tento protest je nátlak k mlčení. Odpovědná a vážná veřejná diskuse je projev občanské zdatnosti a kulturní vyspělosti. Čím složitější problém, tím důležitější je jej důkladně prodiskutovat. Vážná diskuse vyžaduje argumenty, které ideu prokazují a potvrzují, nikoliv všeobecné deklarace bez jakéhokoliv obsahu a smyslu. Vážná diskuse žádá důkazy, nikoliv planá gesta mravního rozhorlení. Tento článek je pobídnutí všem těm dvaceti devíti osobám, které protest podepsaly, aby se znovu zamyslely, zda jejich stanovisko je správné, a aby své názory dostatečně vysvětlily. Diskuse by neměla končit, nýbrž pokračovat. Čestmír Ješina Ještě k mravnosti a nemravnosti v umění Právě jsem dočetla dosti těžko slepený článek na toto téma, v němž se zbytečně mnohokrát opakovalo mé jméno. Ani jsem tomu nemohla věřit! Vždyť já jsem nikdy neřešila takovou záhadu a nemám k ní také náležitý poměr. Ozvala jsem se jen proti obhroublostem v naší literatuře, které se začaly hemžit jako odporný hmyz. To ostatní, co k tomu poznamenal p. R. D., to bylo z jeho vlastní fantasie. Bezděky jséfn si vzpomněla na “našu stařenku”, která mně vždycky říkávala: “Děvče, pamatuj si, že každá věc má dva konce.” To byla taková lidová moudrost, která mi to najednou dosvědčila. 3 [pageend3]Stařenka v životě neslyšela o dialektice a o Marxovi, ale ty dva konce najednou byly tu. Nekritisovala jsem žádné literární dílo, šlo mi jen o to prznění češtiny. Ale p. R. D. sestrojil rozboj Máje jako pro studenty, kterým je to třeba vtlouci do hlav. Často se stává, že lidé mluví stejnou řečí, ale porozumění běhá po horách. To je, myslím, zrovna tento případ. Nač užívat taková za vlasy přitažená slova o koniášském obviňování z ďábelské chlípnosti. K čemu se to o mém požadavku slušné češtiny vztahuje? Víte, kdo je u nás kabrňák? Muž, který zrovna vyšel obecnou školu a hraje si na chlapa! Tak to je od vás šlápnutí vedle, které také doprovází lidová moudrost: “Co budete marnit čas. Vždyť vidíte, že vy mluvíte o voze a on o koze.” Těší mě, že to snad přece nebyla docela mamá snaha, když dost lidí projevilo se mnou souhlas, mezi nimi 3 spisovatelé soukromými dopisy-, které jsem si pečlivě uschovala. Byli rádi, že se na tu češtinu přece někdo ozval. Škoda, že jsem se, byť ne osobně, s p. R. D. seznámila takovouto cestou. Možná, že bychom byli našli shodnější základnu v nějakém jiném tématu. Čímž končím a přeji vám vše dobré a nehledejte moc často ty dva konce! Jarmila Uhlířová Patřím mezi členy SVU takřka od jejího počátku. A tím i mezi “starou” generaci. Mám v archívu korespondenci s prof. Hlavatým (rukopisnou). To mi budiž oprávněním k mé poznámce o článku p. Richarda Drtiny, kterým on napadá kritiku pí. J. Uhlířové (Zprávy č. 5/85). Musím se pí. Uhlířové veřejně zastat. Znám ji dobře. Je to žena odchovaná s masarykovsky zdviženým prstem (kterého je nám dnes zvláště potřebí), žena, která svou vzdělaností, jemností i energickým sokolstvím a dlouholetou úmornou prací pro čs. exil a děti v zahraničí si zaslouží plný respekt a ne veřejný posměch (viz R. D. str. 2: “J. Uhlířová zřejmě nečetla pozorně článek, s nímž se jala polemizovat. Bohužel, česká omezenost . . .” atd. Ta souvislost je příliš jasná, než aby uzavřená závorka změnila smysl.) Podle mého přesvědčení je to povýšenecké hulvátství, které se skrývá i za věty plné vědecky-umělecké formulace např. na str. 1, řádek 8: “Odvážím se tvrdit... (necituji dále, ta věta zabírá šest řádků). Snad, aniž si toho byl p. Drtina vědom, přinesl si do zahraničí formu hrubého napadání, které zavedli do naší vlasti kdysi Stříbrného fašisti, pak nacisté (ty p. Drtina asi neznal) — a po r. 1948 a dalších rudí aparátčíci. Zůstaňme při formách masarykovských, čapkovských a ppd., neboť znakem inteligence (i když vedlejším) by měla být slušnost. Dr. Josef Kratochvíl 4 [pageend4]Jak jsme začínali Naši členové, zejména ti mladší (a také nečlenové) se často ptají na začátky SVU. A tuje třeba zmínit se o tom, že než se přikročilo k založení SVU, měla tato myšlenka nejen souhlas ČSNRA, ale i podporu vedoucích čs. intelektuálů. Stalo se to všechno takto: Studijní odbor odbočky Československé národní rady americké (ČSNRA) ve Washingtonu, D.C. byl dubnovým sjezdem ČSNRA v r. 1957 pověřen organizováním čs. vědců a umělců v zahraničí a připravil detailní návrh na vytvoření čsl. společnosti pro vědy a umění. Organizátoři si byli sice jisti úspěchem své myšlenky, ale aby si správnost svého mínění potvrdili u autorit a tím zároveň i pro návrh připravili půdu v naší veřejnosti v zahraničí, rozeslali koncem listopadu 1957 čtyřiceti vedoucím čs. intelektuálům ve svobodném světě svůj návrh k vyjádření. Většina odpovědí došla buď ještě v prosinci 1957 nebo v lednu či únoru 1958 a jen několik se opozdilo pro delší nepřítomnost adresátů. Z dotazovaných odpovědělo 38 kladně a z těch 26 dokonce nadšenými komentáři. Záporně odpověděl jeden a jako důvod uvedl: “Nemáte peníze a proto nic nedokážete!” Druhý poukazoval na možné obtíže všeho druhu a zrazoval do projektu. (Později se však přihlásil za člena.) Ještě je třeba uvést, že k vyjádření jsme vyzvali všechny naše význačné intelektuály, kteří byli naší zahraniční veřejnosti známi. Většina z nich byla vysoce ceněna již před r. 1948 v Československu, ale vyzváno bylo též několik mladších, kteří své vědecké či umělecké kariéry v cizině již úspěšně začali. Zde je, co nám napsali: Dr. Václav Beneš, Indiana University, 7. ledna 1958: Váš námět představuje první krok k vybudování representativní čs. organisace, která v oboru vědy a umění by se mohla státi významným činitelem našeho veřejného života v zahraničí a zároveň tím nejúčinnějším propagátorem československých demokratických ideálů. . . . Děkuji za Váš připiš a velice rád se přihlašuji k těm, kdož Váš plán podporují. Dr. Vladimír Brdlík, profesor Vysokého učení technického v Praze, v.v., t.č. Phoenix, Ariz., 4. prosince 1957: Vámi zamýšlená Společnost splní pociťovanou potřebu — spojení čs. intelektuálů. . . . Nedejte se zdržovat různými nápady, dejte se do boje! Půjde o čest praporu a tu musíme všichni pomáhat — bez debat. Dr. Vratislav Bušek, býv. profesor, děkan a rektor Komenského university v Bratislavě, pak řádný profesor Karlovy university v Praze, v USA Research- Editor, FEC, New York (dopis bez data, prosinec 1957): V zásadě souhlasí, doporučuje však opatrnost v postupu a upozorňuje na možné překážky a problémy. Dr. Milíč Čapek, profesor filosofie na Carleton College, Northfield, Minn., 30. prosince 1957: S radostí vítám Váš návrh na založení SVU. 5 [pageend5]Ing. Ladislav Dolanský, profesor aplikované fyziky, Northeastern University, Boston, MA, 29. prosince 1957: S myšlenkou na založení navrhované organizace souhlasím. Rudolf Firkušný, koncertní pianista světové pověsti, New York, 17. prosince 1957: Souhlasím s Vaším návrhem a vítám, pochopitelně, každou iniciativu k podpoření a organisování vědců, spisovatelů a umělců československého původu. Dr. Václav Hlavatý, býv. řádný profesor Karlovy university, t.č. profesor matematiky, University of Indiana, Bloomington, Ind., 23. listopadu 1957: Upřímně Vám blahopřeji ke skvělému návrhu. Sám jsem se o podobnou věc snažil, ale to ještě nebyla doba zralá.... Budu projekt všemi silami podporo- vati. Ivan Herben, novinář, býv. redaktor Svobodného slova, v USA redaktor RFE, New York, N.Y., 20. ledna 1958: Jsem rozhodně PRO a souhlasím, skorém bez výhrad s Vaším návrhem. Rád se stanu členem, budu-li přijat, a to členem činným. Dr. Jozef Jakšy, lékař, býv. docent lékařské fakulty Komenského university, New York, N.Y., 8. května 1958: S myšlenkou na založení navrhované organizace souhlasí. Karel Bohuslav Jirák, dirigent a hudební skladatel, profesor hudby, Roosevelt University, Chicago, 1. prosince 1957:. S myšlenkou založení navrhované organizace zásadně souhlasím. Dr. František Král, býv. děkan zvěrolékařské fakulty Masarykovy university v Brně, profesor veterinární medicíny na University of Pennsylvania, 18. listopadu 1957: Vřele vítám Váš úmysl organisovati vědecké pracovníky a umělce čs. původu a přátele čs. vědy a umění... souhlasím, aby moje jméno bylo uvedeno mezi osobami, které projekt v zásadě podporují. Rafael Kubelik, dirigent a hudební skladatel, bývalý dirigent České filharmonie, v r. 1957 dirigent bavorského rozhlasu, 22. února 1958: Přihlašuji se mezi Vás. Za úkol vzdělanců a umělců v cizině pokládám: pěstovat a. udržet starou, demokratickou kulturu Čechů a Slováků a stáleji připomínat světu... Zdá se mi, že v tomto stadiu studené války mají slovo především čs. vědci a umělci, jejichž úkolem je udržet v podvědomí svobodného světa svobodnou čs. kulturní tradici ... z dob Masarykovy republiky. Dr. Jozef Lettrich, v ČSR právník, redaktor pěti časopisů a politik, v USA místopředseda RSČ, Washington, D.C., 9. prosince 1957: Myšlienka na organizovanie čs. vedátorov a umelcov je skvelá. Žiaľbohu náročná (uvádí očekávané problémy, ale přihlásil se). Dr. Ervin L. Lobpreis, chirurg, University of California Medical Center, Los Angeles, Ca., 21. ledna 1958: Váš návrh na vytvoření jednotné společnosti pro vědu a umění se mi zdá stejně potřebný, jako je opožděný. Možná také, že za 10 let po osudných únorových událostech je k takovému kroku nejvyšší čas. 6 [pageend6]Dr. Otakar Machotka, od r. 1939 řádný profesor Karlovy university, v OSA profesor sociologie na New York University v Binghamtonu, Endicott, N.Y., 7. prosince 1957: Plně podporuji cíle pro organisování čs. vědců a umělců. Dr. Victor Mamatey, profesor historie na Florida State University, Tallahassee, Fla., 18. prosince 1957: S Vašim návrhom vytvoriťcs. vedeckú spoločnosť srdečne súhlasím a s jeho uskutočnením Vám prajem mnoho šťastia. Josef Martínek, novinář, spisovatel a básnik, Tucson, Ariz., 27. ledna 1958: S myšlenkou na založení navrhované organisace souhlasí. Dr. František Munk, profesor politických věd na Reed College, Portland, Oregon, 29. prosince 1957: Souhlasím plně s Vaším plánem a doufám, že Vaše snaha se setká s plným úspěchem a porozuměním všech zúčastněných. Dr. Jiří Nehněvajsa, profesor sociologie na Columbia University, Oakland, N.J., 18. prosince 1957: Pročetl jsem si podrobně Váš návrh i dopis týkající se založení společnosti pro vědu a umění. Vaše myšlenka si jistě zaslouží podpory, a rád budu v mezích svých možností spolupracovat. Jarmila Novotná, operní pěvkyně, New York, N.Y., 8. prosince 1957: Teprve po svém návratu z koncertního turné jsem našla zde Váš laskavý dopis z listopadu . . . Ráda bych před svým rozhodnutím prostudovala připojený materiál — již na první pohled vidím, že se jedná o projekt velmi vážný a podpory hodný. Bohužel, odjíždím opět . . . ale jakmile se vrátím, ihned napíši. 1. února 1958:1 read your proposal indeed with greatest interest and feel that your plans are highly praiseworthy ... Such a project, I feel, should have the support of every Czechoslovakian. Dr. Jan Maria Novotný, býv. profesor Vysoké školy obchodní a docent finančního práva a finanční vědy na právnické fakultě Karlovy university, v USA profesor ekonomie na Rockford College, Rockford, 111., 8. ledna 1958: Jak správně píše pan prof. Brdlík, je to myšlenka rozumná a já ji vřele vítám. S radostí se jejího uskutečnění zúčastním. Jan Hird Pokorný, architekt a profesor na Columbia University, New York, N.Y., 1. března 1958: Návrh, o kterém mi píšete, mne velmi zajímá a doufám, že se zdaří. Rád se přihlašuji za člena . . . Dr. Josef S. Rouček, profesor politických věd a sociologie, University of Bridgeport, Bridgeport, Conn., 27. listopadu 1957:1 shall be glad, of course, to join your effort to organize the scholars of the Czechoslovak background. You may use my name! Jan Rubeš, operní a koncertní pěvec, New York, N.Y., 24. prosince 1957: Považuji Váš krok za významný, záslužný, podpory hodný a zároveň za čin, který přinese praktické výsledky v popularisaci a povznesení dobrého československého jména. Dr. František Schwarzenberg, profesor politických věd na Loyola University, Chicago, 111., leden 1958: Vaši myšlenku považuji za správnou, proto ji vítám a budu ji podporovat. Dr. Hugo M. Skála, býv. šéf ekonomické sekce min.fínancí v Praze, v USA 7 [pageend7]profesor ekonomie na Atlanta University, Atlanta, Ga., 26. prosince 1957: Myšlenka je výborná, přeji návrhu úspěch. Ing. Karel J. Staller, býv. technický ředitel Zbrojovky, po válce oblastpí ředitel Slovenského kovoprůmyslu, v USA technický konsultant, Rutherford, N.J., 20. prosince 1957: Vítám Vaši iniciativu. S mojí dobrou vůlí Vaše snahy podporovati můžete počítat. Dr. Jiří Straka, ředitel fonetického ústavu a ústavu pro moderní francouzštinu, lUniversité de Strasbourg, Francie, 4. února 1958: S myšlenkou na založení navrhované organisace souhlasím. Dr. Jaroslav Stránský, býv. novinář a profesor trestního práva na Masarykově universitě v Brně, v letech 1945-48 ministr spravedlnosti a pak ministr školství a národní osvěty, od r. 1948 v Anglii jako rozhlasový komentátor BBC, 26. listopadu 1957: Souhlasí se založením plánované společnosti a s tím, aby bylo jeho jméno uvedeno mezi sponsory. Bedřich Svatoš, profesor češtiny a němčiny ve Francii a Belgii, Marq-en- Baroeul, France, 2. ledna 1957: S myšlenkou na založení organisace vědců a umělců souhlasí. Dr. Václav Anselm Špaček (Spacey), provinciál Kapucínského řádu v Kanadě, 3. července 1958 (opožděná odpověď pro nepřítomnost v Kanadě): Souhlasí a přihlašuje se, “aby kněžstvo, které tolik vykonalo na poli vědeckém, bylo zastoupeno a abych tím vyjádřil svůj souhlas s Vaší akcí”. Dr. Jiří Škvor (Pavel Javor), redaktor mezinár. služby C.B.C. a profesor české literatury na lUniversité de Montreal, Montreal, Canada, 18. prosince 1957: Váš podnět na založení ústřední organisace čs. vědců a umělců v exilu mne plně zaujal a hlásím se ke spolupráci. Dr. Eduard Táborský, docent Karlovy university a stockholmské university, v USA profesor na University of Texas, Austin, Tex., 2. dubna 1957: % myšlenkou na založení navrhované organisace souhlasí a přihlašuje se. Dr. Jaroslav Trnka, žurnalista, vydavatel revue “Rencontres”, Paříž, 29. března 1958: Váš návrh je velmi moudrý a zasluhuje největší podpory. Budu rád, budu-li moci přiložit ruku k dílu. Dr. Stanislav Velinský, býv. profesor pedagogiky na Karlově universitě, v USA profesor na Shorter College, Rome, Ga., 7. února 1958: Nikdo z našich lidí nemůže se stavětí proti myšlence, kterou ztělesňuje Váš návrh. Je to myšlenka dobrá a byla by zvláště užitečná pro propagaci naší věci a osudu našich doma. Dr. Emil Walter, diplomat a universitní profesor, člen Stockholmského ústavu pro slovanskou filologii, od r. 1948 lektor češtiny na universitě v Uppsale a též na Vysoké škole stockholmské, 14. ledna 1958: S radostí vítám Vaši záslužnou iniciativu. Vidím v ní uskutečnění svých vlastních návrhů, které . . . pohříchu zůstaly dosud nepovšimnuty. Dr. René Wellek, profesor srovnávací literatury, Yale University, Hamden, Conn., 25. května 1958: S myšlenkou na založení navrhované organisace souhlasím. 8 [pageend8]Jan Zach, visiting professor of sculpture, University of Oregon, malíř a sochař, t.č. Victoria, B.C., Canada, 9. ledna 1958: Souhlasí se založením organisace čs. vědců a umělců. Osměleni touto příznivou reakcí, začali jsme svou práci organizační. Rozeslali jsme 400 dopisů na adresy vědců, umělců a studentů vysokých škol a v květnu 1958, kdy počet přihlášených překročil již 200, vypsali jsme volby do Přípravného výboru SVU. Výsledkem voleb bylo schválení takového výboru pod vedením prof. Dra. Václava Hlavatého a tento výbor se oficiálně ustavil a objevil na veřejnosti dne 28. října 1958 v New Yorku. Svou prozatímní činnost skončil dne 14. dubna 1960, kdy se v New Yorku konalo první Valné shromáždění SVU, které si již zvolilo své permanentní funkcionáře a SVU se stala právnickou osobou i legálně. Dokázali jsme tím všem pochybovačům, že každou myšlenku je možno provést i bez finančního zajištění a to nadšením a ochotou pro tuto myšlenku pracovat. Jaroslav Němec Ještě k Máchovi “Časové chronologie zachycující důležité životní a literární události v Máchově životě mezi 11. listopadem 1835 (poslední datum v deníku) a 5. listopadem 1836 (úřední záznam úmrtí) nikde neuvádějí data v tom smyslu, že by Mácha svůj šifrovaný deník ‘záměrně vydal’. Dle tvrzení dra. Drtiny by záměrné vydání Máchova deníku končícího datem 11. listopadu 1935 (záznam pochází z dnes nedostupných úryvků a je uváděn pouze Sabinou. Je znám ze dvou rukopisných opisů Sabinova Úvodu povahopisného; autorem jednoho opisu je Máchův bratr Michal Mácha, autorem druhého Karel Kříž) musel časově logicky spadat někam do posledního roku Máchova života. Chronologie časové tohoto podrohně probádaného období Máchova života nejenže se nezmiňují o ‘záměrném’ vydání Máchova deníku, ony neuvádějí ani vydání deníku jako takové.” Jiřina Fuchsová, 1987 “Mácha totiž za svého osobního dozoru tiskem vydal pouze jeden ze svých významných plodů: báseň ‘Máj’. Všecko ostatní, co napsal, otiskovali a přitom měnili a předělávali buď již redaktoři časopisů, kde práce své uveřejňoval, pokud ještě žil, anebo vydavatelé pozdější. Kromě řečeného jediného spolehlivého prvotisku Máchova, jeho ‘Máje’, máme zachovánu toliko řadu úlomků, psaných rukou básníkovou, ...” Jaroslav Vlček, 1907 “Denník z r. 1835 jest otisk rukopisu Máchova, z něhož známe dnes jen zlomky z r. 1835 na deseti listech trojí velikosti.” František Krčma, 1929 [pageend9]“Z verse A zachovalo se celkem 9 rukopisných listů.. . Deníková verse A je psána celá švabachem na rozdíl od krasopisně opsané verse B, jež je psána latinkou. . Karel Janský, 1950 Zpráva z předsednictva Předsednictvo SVU se sešlo v New Yorku dne 27. února. Byla přijata resignace Dr. Novackého z pracovních důvodů. Dr. Novacký připravuje symposium “The Role of Membranes in Plant Pathogenesis”, které bude v srpnu 1987 v Cincinnati, a dále sekci na IV. International Congress of Plant Pathology, Kyoto, Japan 1988. Předsednictvo mu přeje mnoho úspěchů a děkuje mu za obětavou práci v SVU a hlavně za organisaci vědeckého programu bostonského kongresu. Předsednictvo projednalo informace o mezisjezdu 1987, který se bude konat v International Students Center of UCLA ve Westwoodu v Kalifornii. Předběžný program: pátek 18 září 1987 — valná hromada sobota 19 září — přednášky, večer banket neděle 20. září — přednášky 18. září bude též zahájena výstava výtvarných umělců čs. původu. Program sjezdu by měl ukázat, co dokázali čeští a slovenští emigranti ve Spojených státech a hlavně v Kalifornii na poli musikologie a literatury. Dále bylo oznámeno, že Directory SVU je v tisku. Předsednictvo přispělo jménem SVU částkou 500.00 dolarů na podporu Yad T. G. Masaryk Memorial. (Podrobnosti o projektu včetně adresy, kam posílat příspěvky, najdete v oddíle “Různé” tohoto čísla Zpráv.) Příští schůze předsednictva bude 16. května 1987 ve Washingtonu, D.C. Noví členové Předsednictvo schválilo přijetí 33 nových členů: Baum Petr, Baumbruck Michael, Prochotský Karol, Balcar Vladimír, Durkin Gary James, Kulka Erich, Šindelář Karel Ludvík, Gonsorchik Helen Anne, Hlach Vladimír, Řezníček Ivan, Šindelář Roman, Jirounek Petr, Macků Zdeněk Antonín, Friesel Milan, Šidlová Dagmar, Hrábková Alexandra, Hrábek Jan, Staruch Sally K., Marcinka Kamil, Zvěřina Miroslav, Rada Petr, Hanuš Jaroslav, Čivma Jitka, Muller Miloslav, Sukupa Debra Ann, Vašíček Petr, Kanders Joseph, Vlček Ivan, Volbrachtová Libuše, Jakobsons Zdenka, Kertesz Věra, Kertesz Ivan, Brožek Stanley. Více jak třetina nových členů je narozena v letech 1940-1949, čtvrtina v letech 1900-1929. Dva členové jsou mladší 30 let, tři jsou narozeni již v cizi10 [pageend10]ně. Nejvíce nově přihlášených je z USA (12) a Austrálie (8). Ze Švýcarska je pět, z NSR tři, ze Švédska dva a po jednom z Rakouska, Izraele a Itálie. Jubilea Mirko Janeček, vydavatel “Kanadských listů”, oslavil 21. ledna své šedesátiny. Narodil se v Bratislavě. Do obecné a střední školy chodil v Pardubicích a v r. 1946 začal studovat na Vysoké škole zemědělské v Praze. Po Únoru 1948 uprchl do západního Německa, kde studoval na Masarykově universitě v exilu v Ludwigsburgu a vedl skupinu čs. skautů. V prosinci 1948 emigroval do Švédská a za rok byl přijat na Královskou zemědělskou vysokou školu v Uppsale a začal vydával bulletin pro čs. studenty ve Švédsku. V květnu 1951 emigroval do Kanady, kde nejdřív pracoval jako zemědělský dělník a později dostal místo v laboratoři Maple Leaf Milling Co. v Torontě. V Kanadě nejprve pracoval pro uprchlíky, sháněl pro ně zaměstnání, vydávalk cyklostilo- vaný “Hlas nových” s užitečnými radami a informacemi a pomáhal všem podle svých sil. Přispíval do “Nového domova”, jehož byl výkonným redaktorem v letech 1958-60. Stal se členem a pokladníkem Canadian Ethnic Press klubu. Začal vydávat “Ethnic Scene” a s G. Bonaviou (z Malty) redigoval “Citizens News” a založil Toronto Multicultural Centre Association. V r. 1961 se stal úředníkem Federálního ministerstva občanství a immigrace a o rok později se přestěhoval do Mississauga, kde žije dodnes. Je zakladatelem New Canadian Theatre a řadu let byl činný v SVU. Po krátkém období kdy redigoval “Nový domov” (1979-80) začal vydávat měsíčník “Kanadské listy”, jehož úroveň stále zlepšuje. Zavedl v něm rubriku vojenské historie čs. armády za 2. svět. války, kde čs. zahraniční vojáci tohoto období uveřejňují své vzpomínky a důležité dokumenty. Organisoval Sdružení přátel letců svobodného Československa a nechyběl a nechybí v žádném našem podnikání, které si zaslouží podpory. Za spolupráce starosty Dennisona pomáhal připravit výstavu “Lenin bez masky” v nové torontské radnici. Docílil jmenování jedné ulice v Mississauga po švédském diplomatu R. Wallenbergovi (kterého Sověti zatkli a Maďarsku v lednu 1945 a drží ho — živého či mrtvého — dodnes) a zasloužil se o jmenování Wallenberga prvním čestným občanem Kanady. Na podzim minulého roku založil “Mississauga Wallenberg Committee”, které zdarma rozesílá po Kanadě (zvláště studentům středních škol) informace ve čtyřech jazycích. Vyvolal akci na vydání kanadské známky s Wallenbergovým portrétem. V současné době je činný v Peel Multicultural Council, ve Švédsko-kanadské obchodní komoře, v Canadian Ethnic Journalists and Writers Club aj. * * * * Dne 9. ledna 1987 se v Montrealu dožil 80ti let Frank Vemon-Vohryzek, bývalý pražský advokát a čs. mistr v šermu (representoval ČSR na olympiádě 11 [pageend11]1936). Za 2. světové války vstoupil dobrovolně do čs. armády ve Francii, absolvoval důstojnickou školu, byl na frontě a po zhroucení Francie se dostal do Anglie. Koncem roku 1942 byl přeřazen do justiční služby a na podzim roku 1943 byl jmenován prokurátorem u čs. jednotky v SSSR. V této funkci setrval do konce války. Z ČSR unikl v roce 1952 a do Kanady se s rodinou přistěhoval v r. 1953. V Montrealu si otevřel realitní kancelář. * * * Rudolf Fraštacký oslávil 11. februára 75. narodeniny. Pochádza z Mošo- viec, z národne uvedomelého kraja na strednom Slovensku, strediskom ktorého bol historický Turč. Sv. Martin. Po skončení štúdií v Bratislave si R. Fraštacký vyvolil obchodnú dráhu. V družstevnom hospodárstve sa vypracoval na vedúce postavenie v oddelení priemyslového vývoja, na riaditefa cukrovarníckeho monopolu. Počas vojny začala odvážna činnosť Fraštackého ako jedného z najdôležitejších spojok domáceho odboja s exilovou vládou na Západe. Možnosť pracovne cestovať do Švajčiarska umožnila mu vypestovať sieť spolupracovníkov na prenášanie dôležitých zpráv medzi Londýnom a vedením odbojového hnutia doma. On priniesol do Švajčiarska prvé špecifické správy o nacistických táboroch, najmij o Oswiečime, ktoré potom spolu s vyslancom Kopeckým odovzdali Allanovi Dullesovi. Bol zasvätený do príprav národného povstania na Slovensku. Po obnovení republiky bol menovaný poslancom do povojnového parlamentu; na Slovensku sa stal povereníkom výživy a podpredsedom Sboru povereníkov okrem iných funkcií v hospodárskom odvetví. V exile v Torontě začal samostatne podnikať. Po predchádzajúcich podujatiach prešiel na bankové podnikanie, vyvrcholením ktorého bol bankový ústav Metropolitan Trust Co. Bol prvým emigrantom v Kanade, ktorému bolo povolené inkorporovať spoločnosť tohoto druhu. V ňom zamestnával i pomáhal mnohým krajanom, čo potrebovali pomoc v novej krajine. Popri Metropolitan založil ďalšiu spoločnosť International Investment, ktorá sa stará o rozvoj kanadského hospodárstva investičnými vkladmi. Po odchode na odpočinok spravuje vlastnú spoločnosť Fraštacký Associates, Inc. Od príchodu do exilu účastnil sa aktívne exilovej činnosti. Bol spoluzakladateľom Rady slobodného Československa, nateraz je predsedom jej zastupiteľského 'sboru. * * * Libuše Drobílková (roz. Dvořáčková) oslavila 22. ledna své šedesátiny. Je dcerou 'legionáře. Marodila sé nedaleko Prahy, kde vychodila Obchodní školu. Kanadský “Nový domov” věnoval mladé šedesátnici^pbsáhlý článek z péra Zd. Slavíka. L, Drobílková se již jako osmnáctiletá zúčastnila práce v Čsl. straně národ12 [pageend12]ně socialistické. Po Únoru 1948 přešla do ilegality, později byla zatčena a vyslýchána v Bartolomejské. Nakonec sejí podařil dramatický útěk do exilu, prošla uprchlickými tábory v Německu a zakotvila ve Spojených státech. Bydlí v New Jersey. Zapojila se do exilového a krajanského života: je členkou Zastupitelstva Rady svobodného Československa, je členkou K-231, pracuje v Radě žen a věnuje se administraci Českého slova. Spoluzasloužila se o to, aby se strana národně-socialistická vrátila ke svému původnímu názvu: Čsl. strana národně sociální. In memoriam V březnu uplynul rok, co v Texasu tragicky zahynul při automobilové nehodě Lubomír S. Hnilica. Narodil se v Hodoníně 26. ledna 1929. Studoval organickou chemii na universitě v Brně, kterou ukončil r. 1952. Pracoval na výzkumu rakoviny v Čs. akadmeii věd a r. 1960 přišel do USA na vědecké stipendium. Zabýval se výzkumem rakoviny na Vanderbilt University v Nashville (Tennessee) od r. 1975. Kromě práce ve výzkumném ústavu přednášel biochemii a patologii. Universita mu posmrtně udělila Earl Suther- landovo vyznamenání za zásluhy ve výzkumu. L. Hnilica byl světově uznávanou kapacitou na buněčný protein. Před příchodem na Vandebilt pracoval na University of Texas v Houstonu na Tumor Institute. * * * Josef P. Hrachovec zemřel v Los Angeles a byl pochován 3. ledna 1987. Narodil se v Lázníkách 10. srpna 1918. Vystudoval lékařskou fakultu Karlovy university v Praze r. 1948. R. 1950 emigroval do Paříže, kde vystudoval gerontológii r. 1955. R. 1956 se přestěhoval do New Yorku, kde se věnoval výzkumu. Brzy přešel na University of California v Los Angeles, kde pak po léta působil na Ethel Percy Andrus Gerontology Center, University of Southern California. Jeho odborné články byly publikovány v Comptes Rendiis de ľ Academie des Sciences (Paris) a v USA v Proceedings of Experimental Biology and Medicine; Gerontologist; Federation Proceedings a jiných publikacích. V r. 1972 vydal knihu Keeping Young and Living Longer, která se stala jedním z “bestsellerů” toho roku. Od r. 1977 měl také soukromou ordinaci v oboru gerontológie. Byl členem mnoha vědeckých organizací, podporoval katolické organizace starající se o uprchlíky, českou katolickou misii a přispěl dobré věci kde mohl. Členem SVU byl od r. 1964. * * * Ing. Jaroslav Stehlík zemřel v Los Angeles koncem r. 1986. Narodil se 24. března 1927 v Praze. Studoval na gymnasiu v Českém Brodě a na průmys13 [pageend13]lovce v Praze. Po válce studoval architekturu na Vysokém učení technickém v Praze. Studium ukončil v r. 1950. Pracoval pak ve Vojenském plánovacím ústavu. V letech 1951-53 si odbyl vojenskou presenční službu v dělostřelecké jednotce v Plzni. Brzy po návratu do Vojenského plánovacího ústavu byl propuštěn pro kritiku presidenta. Začal pak pracovat v Praze v Ústavu pro renovaci historických památek. Podílel se na renovaci pražského Hradu a na rekonstrukci starobylého náměstí v Chebu. R. 1967 representoval čs. architekturu na Expo v Montrealu. Trans world Bank mu nabídla práci na jejich projektu v Los Angeles, kam přibyl koncem července 1968. Po sovětské okupaci Československa v srpnu 1968 se podařilo jeho manželce s dítětem uprchnout do Rakouska a v září 1968 se všichni shledali v Los Angeles. Byl zaměstnán u několika stavebních firem až se stal vedoucím plánovacího oddělení fy. Verpet Engineering v Los Angeles. V r. 1976 si otevřel vlastní projekční kancelář. Jeho odborné články byly uveřejněny v časopise Čs. architekt, Architektura ČSSR a v jiných československých a německých profesionálních časopisech. Vystavoval své návrhy a práce v Praze, Katovicích a na Expo 67 v Montrealu. Specializoval se na plánování a architekturu měst. Členem SVU se stal v r. 1970. * * * Sláva Volný, redaktor mnichovské Svobodné Evropy, zemřel 29. ledna 1987 ve věku 58 let. Narodil se ve Spišské Nové Vsi, kde žil asi do svých 13 let, kdy se rodina přestěhovala do Čech. Matka byla Slovenka. Vystudoval Vysokou školu ekonomickou v Praze. V Československu byl velmi populárním redaktorem zemědělské redakce v Československém rozhlase v Praze. Po srpnu 1968 emigroval a pracoval pak až do své smrti jako redaktor Svobodné Evropy v Mnichově. Kromě zemědělských relací se zabýval komentáři o vnitřní politice Československa. Jeho programy byly mimořádně zajímavé a populární. Posledních deset let měl zdravotní potíže. Před pěti lety prodělal velmi těžkou operaci srdce. V posledním roce života došlo u něho k značným světonázorovým změnám v myšlení. Na smrtelné posteli se nechal pokřtít. * * * Různé Kibuc Kfar Masaryk V r. 1938 byl založen “československý” kibuc v údolí Zevulun nedaleko Haify. *Byl postaven židovskými immigranty z Československa. V r. 1940 byl přejmenován na Kfar Masaryk (Masarykova vesnice). Během druhé světové války se Kfar Masaryk stal základnou pro jednotky čs. armády v Palestině a udržoval kontakt s čs. londýnskou vládou a jejími zástupci v Palestině. 14 [pageend14]KIBBUTZ KFAR MASARYK V letech 1948/49 byl zahájen zvláštní projekt v oboru vzdělání. S pomocí čs. vlády byla postavena střední škola pojmenovaná po T. G. Masarykovi. V r. 1949 emigrovala z Československa velká skupina Židů, kteří se usadili v čs. kibucu. Dnes má Kfar Masaryk kolem 800 obyvatel a stále přijímá nové členy. Pěstují zde bavlnu a avokádo, a mají dvě továrny: Siloru na elektrotechniku a Ducart na průmyslové obaly. V nejbližší budoucnosti plánuje Kfar Masaryk vybudování kulturního střediska, které bude rovněž pojmenováno po T. G. Masarykovi. Budou zde promítat filmy, hrát divadlo, konat přednášky, a bude zde umístěna stálá výstavka TGM. Předtím byla shromážděna asi čtvrtina sumy potřebné k uskutečnění tohoto projektu. Organizátoři uvítají jakoukoliv finanční podporu. Příspěvky možno posílat na adresu: Yad T. G. Masaryk, Alan A. Politzer 331 E 71st Str., New York, N.Y. 10021 Tel. (212) 744-3510 Přispěvatelé z USA si mohou darovanou sumu odečíst od daní prostřednictvím P.E.F. Izrael Endowment Funds. Příslušné formuláře jsou k dispozici. Taktéž lze objednat propagační brožuru. Jakákoliv pomoc a návrhý jsou vítány. 15 [pageend15]Cena Jana Zahradníčka za českou poezii 17. ledna 1987, ve výroční den narozenin českého básníka Jana Zahradníčka, byla v Los Angeles podruhé udělena Klubem čs. kultury (KČK) cena za českou poezii z literárního fondu nesoucího Zahradníčkovo jméno. Na základě jednání výboru Klubu československé kultury, jehož členové Jiřina Fuchsová, Jiří Karger a Pavel Páv jsou zároveň členy poroty, která o udělení ceny rozhoduje, byla Cena Jana Zahradníčka 1987 udělena v Mnichově žijícímu českému básníkovi Ivanu Divišovi v ocenění jeho básnického díla. Cena Jana Zahradníčka je dotována obnosem ve výši 1000.- US dolarů a příjemce obdrží diplom navržený Jiřím Kargerem. Zájemci o literární fond Jana Zahradníčka mohou adresovat své dotazy či příspěvky na: Czechoslovak Culture Club — Fond J. Z., P.O. Box 66453, Los Angeles, California, USA 90066. Ivan Diviš se narodil v Praze 18. 9. 1924. R. 1941 byl zatčen a vězněn v Peč- kárně a na Pankráci. Od r. 1942 se učil knihkupcem a r. 1949, aniž přerušil zaměstnání, studoval filosofii a estetiku na Karlově universitě. V knižním obchodě byl zaměstnán v Liberci a v Praze. Od r. 1953 pracoval jako sou- stružník v Liberci. Od r. 1961 byl redaktorem v Mladé frontě, r. 1968 redaktorem v Čs. spisovateli. R. 1969 odešel do západního Německa, kdfe pracuje v Mnichově jako knihovník rozhlasové stanice Svobodná Evropa. Jeho sbírky vydané v Československu: První hudba bratřím (1947), Uzlové písmo (1960), Rozpleť si vlasy (1961), Deník molekuly (1962), Eliášův oheň (1963), Morality (1963), Chrlení krve (1964), Průhledná hlava (1964), Um- briana (1965), V jazyku dolar (1966), Sursum (1967), Thanathea (1968). Sbírky vydané v cizině: Noe vypouští krkavce (Toronto 1975), Přece jen (Mnichov 1977), Křížatky (Mnichov 1978), Průvan (Indie 1978), Beránek na sněhu (Mnichov 1980), Obelst (Curyeh 1981), První hudba bratřím (reprint, Mnichov 1981), Odchod z Čech (Mnichov 1981), Sursum (reprint,-Mnichov 1986), Žalmy (Anglie 1986), Teorie spolehlivosti (deník o poezii prózou, Mnichov 1972). Z obsahu exilových časopisů OBRYS, č. 1 (březen 1987) Po letech v Praze (reportáž); Eva Kantůrková: Vznešenost v Cechách; Malíř Jiří Sopko; Ota Filip: Záhadný původ Boženy Němcové; Jaroslav Vej- voda; O sladkém neštěstí Václava Hokůva; Sergej Machonin: O jednom básnickém večeru; Milan Jungman: Hořký humor Karla Pecky; Milan Uhde: Osud talentu; Jaroslav Pavlík: Vrchol Foglarovy trilogie; Milan Šimečka: Poznámky k Hrabalovým Prolukám. 16 [pageend16]První videofilm SVU Koncem března byl v mnichovských laboratořích dokončen první videofilm z vlastní produkce Společnosti pro vědy a umění. Je to reportáž “SVU a čs. výtvarníci v exilu”. Natočen byl na výstavě čs. výtvarníků na XIII. světovém kongresu SVU v Bostonu v září 1986 a v ateliérech a na výstavách výtvarníků v Evropě. Připravili: Jindřich Bernard, Emil Purgina a Vladimír Škutina. Improvizace na varhany: Václav Vytvař. * * * Od 13. března je v New Yorku v Museum of Modern Art výstava sochařky Magdaleny Jetelové. Narodila se v Semilech r. 1946. Studovala na Umělecké akademii v Praze v letech 1965-71, a v Miláně 1967-68. Individuální výstavy měla v Praze (1979), Mnichově (1984) a v Londýně (1985). Účastnila se celé řady skupinových výstav. * * * Některé naše časopisy přinesly zprávu, že 25. ledna t.r. tomu bylo 10 let, co zemřel významný český autor, překladatel a redaktor Jan Čep. Jde o omyl, protože Jan Čep zemřel 25. ledna 1974. RCDA, č. 1 (zima 1986) angl. Olga S. Hrubý: Dva marxistické pohledy na náboženství a církev; Erika Kadlecová: Důvody zvýšeného zájmu o náboženství; Karel Hrůza: Vědecký ateismus; Andrew Harsányi: Reformační a jiné protestantské církve a dnešním Maďarsku; James Moss: Ruská orthodoxní církev: 1984-85. REPORTÉR, č. 1 (leden 1987) Karel Nešvara, Jožka Staněk, Jan Beneš: Předání Erasmovy ceny Václavu Havlovi z různých zorných úhlů; Vlád. Valenta: U nás v Albertě; Ján Mlynářík: Stanovisko k vysídleniu Nemcov a Maďarov z Československa; Jindřich Stikarovský: Hovory jihoafrické; Karel Trinkewitz: Jak jsem v hamburské ústřední knihovně potkal Jaroslava Hajka; Ivan Sviták: Tanec Erynií; Arnošt Wagner: Jak osvobodit naši vlast?; Vladimír Škutina: Český tenisový fenomen; Tomáš Novotný: Z Čech těchto dnů; Josef Koláček: České fioreti; Jindřich Lion: Americana; Dagmar Vaněčková: Československo-rakouské kontakty; Ant. Měšťan: Česká a slovenská literatura ve Spolkové republice Německo; Tomáš Krystlík: Jací jsme. DEMOKRACIE V EXILU, č. 1 (únor 1987) Obava marxistů o veřejnou mravnost (rozhovor s členem sekretariátu pro nevěřící, P. Cottierem); Blanka Jeřábková: K. H. Mácha po 150 letech. První videofilm SVU Koncem března byl v mnichovských laboratořích dokončen první videofilm z vlastní produkce Společnosti pro vědy a umění. Je to reportáž “SVU a čs. výtvarníci v exilu”. Natočen byl na výstavě čs. výtvarníků na XIII. světovém kongresu SVU v Bostonu v září 1986 a v ateliérech a na výstavách výtvarníků v Evropě. Připravili: Jindřich Bernard, Emil Purgina a Vladimír Škutina. Improvizace na varhany: Václav Vytvař. * * * Od 13. března je v New Yorku v Museum of Modern Art výstava sochařky Magdaleny Jetelové. Narodila se v Semilech r. 1946. Studovala na Umělecké akademii v Praze v letech 1965-71, a v Miláně 1967-68. Individuální výstavy měla v Praze (1979), Mnichově (1984) a v Londýně (1985). Účastnila se celé řady skupinových výstav. * * * Některé naše časopisy přinesly zprávu, že 25. ledna t.r. tomu bylo 10 let, co zemřel významný český autor, překladatel a redaktor Jan Čep. Jde o omyl, protože Jan Čep zemřel 25. ledna 1974. * * * 17 [pageend17]Klub etnických žurnalistů a spisovatelů v Kanadě vydal životopisy a vybrané práce svých členů v knize “Mosaic in Media” (240 stran). Z našich jsou tam: A. Březina, J. Brousek, John Hásek, Mirko Janeček, E. Jarošová, Milan Kubík, Luděk Šnepp a manželé Táborští. O vydání této knihy se zasloužil čtyřčlenný výbor za vedení V. Táborského. Video není film a “Ohrožená Evropa” není pro biograf Když se rozšířila televize, začalo se říkat, že to je biograf doma. Časový odstup ukázal, že tomu tak není. Televize je specifické umění (i když se na obrazovkách promítá většina filmů), ale ne každý film je vhodný pro televizi. Ještě složitější je to s videem. Video je skutečně kino doma — ale zas —jsou videoprogramy, které jsou určeny jen a jen pro videorekordéry. To jsou především videoprogramy, natočené pro určitý okruh diváků a s přesným zaměřením. Jako příklad může sloužit tříhodinová skládanka “Ohrožená Evropa”, určená především pro diváky v Československu (podle sdělení ČTK bylo koncem roku 1985 jen v českých zemích v používání 77 000 videorekordérů) a pro členy Společnosti pro vědy a umění. Proto byl k videokazetě “Ohrožená Evropa” vydán minutový obsah, aby se divák v klidu domova a podle nálahy mohl podívat na tu část programu, na ten jednotlivý rozhovor, který ho zajímá. Některé skupiny SVU uspořádaly hromadné promítání videoprogramu “Ohrožená Evropa” — což se nutně musí míjet účinkem. Copak diváci vydrží sedět v kině a sledovat 3 hodiny publicistický pořad rozhovorů a úvah o dnešním postavení Československa v Evropě? Videokazeta byla proto rozmnožena v tolika kopiích na evropské i americké normě, aby si kdokoli mohl videokazetu zapůjčit a doma v klidu si pustit ty její části, které ho zajímají. “Ohrožená Evropa” je videoprogramem, který není určen pro promítání v biografech! V. Škutina Z nových knih Kabel Publishers předkládá čtenářům několik nových knih K. B. Absolona: “From George Prochaska to Jan Evangelista Purkynje”. Autor seznamuje čtenáře s životem a prací dvou českých lékařů, kteří proslavili české jméno ve světě. Jiří Prochaska (1749-1820) založil moderní lékařskou školu ve Vídni a Purkyně založil moderní Institut lékařství v Breslau a v Praze. Kniha má 130 stran, 20 ilustrací a stojí 29.50 dol. “The Intimate Billroth: Letters to his Confidante”. 170 stran, 270 ilustrací, 42.50 dol. “The Study of Medical Sciences: Theodor Billroth and Abraham Flexner — 18 [pageend18]an Analysis from Past to Present”. Kniha shrnuje 30 let učitelských zkušeností v přípravě na lékařské povolání. Autor porovnává metody výuky na amerických lékařských fakultách i v americké armádě, v Saudské Arábii, v Sovětském svazu i v socialistických zemích. Kniha je určena široké zdravotnické veřejnosti, hlavně však učitelům medicíny na všech stupních škol. Dále Kabel Publishers nabízí knihy L. Ondrujové “Fairy Tales from Czechoslovakia” (2 díly, 600 str., 100 ilustr., 39.50 dol. každý díl) a Zdenky Fischmannové “Janacek’s Letters”. Možno objednat na adrese: Kabel Pub., 11225 Hantover Dr., Rockville, Md. 20852, USA. * * * 6. července 1987 se dožívá v Československu osmdesáti let známý spisovatel knih pro mládež Jaroslav Foglar, autor populárních Rychlých šipů. Mnichovské nakladatelství Daniela Strože PmD vydalo k tomuto jubileu autorovu knihu “Tajemstvé Velkého Vonta”, jež je třetím dílem trilogie (“Záhada hlavolamu” a “Stínadla se bouří”) * * * Ota Ulč: “My a oni před a za Atlantikem”. Vyšlo jako ročenka časopisu Reportér, 1987. 115 str. nabitých statistikou a praktickými případy v zábavné formě. Autor upozorňuje na extrémy amerického právnického systému. Probírá právní otázky spojené s emigrací a asylem. Líčí setkání s návštěvníky z Československa a zamýšlí se nad jazykem exilového i československého tisku. Měl by číst každý návštěvník z Československa a nemělo by chybět v žádné exulantské knihovně. * * * Oprava: V č. 6/1986 Zpráv bylo mylně uvedeno, že p. Eduard Fušek byl ministrem obchodu. Redakce se mu omlouvá touto cestou. Do čísla přispěli: VI. Dostál, I. Mořavčík, K. B. Absolon, I. Lettrichová, Jar. Němec, Jos. Vlček, B. Bunža, L. A. Krátký, B. Kobliha, Jos. Kratochvíl. 19 [pageend19]Z činnosti členů Z činnosti členů Jiřina Fuchsová, členka poroty pro udílení ceny Jana Zahradníčka a vedoucí činitelka Klubu čsl. kultury v Los Angeles, má hlavní zásluhy o činnost Klubu, který se po úspěšném Máchově jubileu zaměřil na jubileum Boženy Němcové, od jejíž smrti uplynulo 21. ledna 125 let. Její příspěvek k diskusi o Máchově deníku (včetně jejích výpisků z jiných autorů, potvrzujících její versi) uvádíme na jiném místě tohoto čísla Zpráv. * * * Lydie Smutný-Štěrba a její dcera Doreen Mannette-Stěrba vystupovaly 12. února na koncertu pro penzisty z Western Electric v Ciceru. 25. února účinkovaly v programu chicagských skladatelů v Hinsdale hudebním klubu. Lydie zasedala dne 22. února v rozhodčí a výběrové komisi v soutěži o stipendium Downers Grove hudebního klubu. * * * Erich Kulka, nar. 11. února 1911 ve Vsetíně, emigroval po srpnu 1968 do Izraele. Je předsedou Committee of Auschwitz Survivors v Izraeli, jenž vydává čtvrtletník The Voice of Auschwitz Survivors. Je dále členem Yad Vashem Council, Institute and Martyrs Memorial v Jerusalemě a členem výboru International Council of Jews from Czechoslovakia se sídlem v Londýně. Jeho zesnulý syn sochař Dan Kulka měl posmrtnou výstavu v Bochumu na podzim 1985 a v Tel Avivu na jaře 1986. Pro sochu “Invase 1968”, kterou zhotovil v Praze pod bezprostředním dojmem vpádu sovětských vojsk, je v Praze zakázán. * * * Robert Franklin Howard, ředitel National Solar Observatory v Tuc- sonu v Arizoně, pochází z Ohia, kde se narodil v r. 1932. Studoval na Ohio Wesleyan University a pak v letech 1954 až 1957 na Princeton University, kde také získal doktorát. V r. 1971 byl editorem publikace Solar Magnetic Fields a je autorem více než 100 odborných článků, publikovaných většinou v Astrophysical Journal a Solar Physics. Jeho oborem je sluneční fyzika, sluneční magnetické pole, sluneční skvrny a pod. Je členem American Astronomical Society, International Astronomical Union, Phi Beta Kappa a je uveden v Who’s Who. * * * Josef C. Svoboda, archivář a knihovník, pochází z Československa, kde se narodil 31. března 1930. Studoval na University of Toronto v letech 1954-1958, na University of Delhi (India) v letech 1958-1959, a na American University (Management of Archives) v r. 1963. Je vedoucím universitního archívu a zvláštních sbírek na University of Nebraska v Lincolnu (Nebraska). Jeho oborem je historie Čechů v Americe. * * * Dr. Petr Pavel, lektor němčiny na Monash University (Clayton, Vic.) v Austrálii, pochází z Prahy, kde se 20 [pageend20]narodil 26. 6. 1931. Studoval na Karlově universitě filologii v letech 1951- 1957 (prom. filolog), poté na universitě v Lipsku (Dr. phil. 1960) a jako kandidát věd se habilitoval na Karlově universitě v r. 1963. Byl docentem německé literatury na universitě v Brně v letech 1963-1969. Hodně publikoval v němčině a do němčiny také překládal z češtiny. V Melbourne měl přednášky o české hudbě a literatuře. Jeho oborem je německá literatura, ale též česká literatura, filosofie a dějiny hudby. * * * Michael Baumbruk se narodil v Praze 2. března 1956. Vystudoval FÁMU (1975-81), obor režie dokumentárního filmu. Režíroval film “Pevnost” o Terezíně. Film byl promítán na festivalu ve Finsku. R. 1982 režíroval film “Franz Kafka a Praha”, který byl vyroben pro muzeum v NSR. R. 1982 režíroval tři dokumentární filmy pro čsl. televizi o jazzových umělcích a houslovém kvartetu. Emigroval v r. 1985 přes Francii. Dnes žije ve Washingtonu a připravuje film o Margaretě Buber- Neumannové, která prošla stalinskými a hitlerovskými koncentráky v letech 1938-1945. * * * George E. Glos přednesl dne 6. listopadu 1986 na právnické fakultě georgetownské university (Washington) přednášku o čínské ústavě z r. 1982 a čínském civilním právu z r. 1986. Porovnával ji.s ústavou SSSR z r. 1977 a s civilním kódem Ruské federatívni sovětské socialistické republiky z r. 1964. Také se zmínil o prvcích v této čínské ústavě, které mají pravděpodobný původ v civilních kódech západoevropských zemích. * * * Frank Meissner přednášel na mezinárodním marketingovém kongresu na Istanbulské universitě a zúčastnil se výstavy zemědělské technologie (Agritech) v Tel Avivu. * * * Dr. Antonín Tučapský, bývalý dirigent Moravských učitelů a nyní profesor hudby na Trinity College of Music v Londýně, je autorem houslové sonáty “Hommage á Bach”, která byla poprvé provedena 2. února 1987 v novém sále Royal College of Music v Londýně. Sonátu předvedl mladý virtuos George Mattar, žák profesora Jaroslava Vaněčka. Referát o koncertu praví: “Světová houslová literatura dostala smělé, odvážné, technicky velmi náročné, ale přitom neobyčejně zpěvné dílo.” • * * J. Tománek obdržel Vojenský kříž od Poláků v exilu, kteří uznali jeho zásluhy za 2. světové války. * * * Houslista Joža Karas, dlouholetý člen SVU, působící v Hartfordu (Conn.), vyučuje od září minulého roku češtinu na Yale University v New Havenu. Kromě toho uspořádal v dobČ*od 28. listopadu do 5. ledna t.r. výstavu českých a slovenských betlé- mů v nejstarším americkém parla21 [pageend21]mentu “Old State House” v Hartfor- du. Výstavu shlédlo víc než 50 tisíc návštěvníků. Vystavené betlémy byly ze sbírky jeho bratří Františka a Zdeňka Karasových z Prahy, a zahrnovaly též jeden originální třebíčský betlém, který měl asi 500 figurek, ovcí a stromů. Z činnosti skupin ŠVÝCARSKO Členové švýcarské skupiny J. Anděl, L. Křivánek a Jos. Vlček, kteří zastupují SVU ve Svazu čs. spolků ve Švýcarsku, se podíleli na sestavení dopisu, který Spolek rozeslal slovenským exilovým spolkům. Uvádíme z něj podstatnou část: “Zväz československých spolkov vo Švajčiarsku združuje 18 krajanských spolkov a predstavuje závažnú zložku exilového hnutia v celosvetovom meradle. Ľutujeme, že slovenské spolky vo Švajčiarsku až doteraz odmietali s nami spolupracovať. Zväz je už od svojho založenia zastáncom plnej rovnoprávnosti Čechov a Slovákov a plne uznává nezadatelné právo na sebaurčenie obidvoch národov. Podľa stanov Zväzu rokovarou rečou je čeština a slovenčina. Oficiálny orgán Zväzu “Zpravodaj Čechov a Slovákov vo Švajčiarsku” uverejňuje české a slovenské príspevky. Na rokovaniach Zväzu sa hovorí česky i po slovensky, miestopredsedom Zväzu bol zvolený slovenský krajan. Toto nie sú len prázdne deklarácie. Účelové zariadenie Zväzu “Masarykov fond” udeluje podpory a pôžičky Čechom i Slovákom: v r. 1985 pripadlo napr. takmer 50% podpôr na exulantov slovenskej národnosti. Národy Čechov a Slovákov spojuje tisícročná história — z dávnej minulosti možno spomenúť Veľkomoravskú ríšu a pôsobenie Sv. Cyrila a Metoda, z novodobých dejin spoločný boj a spoločne preliatu krv statočných synov našich národov... Známa povesť o Svätoplukových prútoch je aj dnes aktuálna: malé národy na rozhraní dvoch svetov a dvoch kultúr sú vystavené nebezpečenstvu, že ztratia svoju svojbytnosť ak sa rozdelia na malé celky. . . . Je nejvyšší čas, aby sme v duchu kresťanskej znášanlivosti prekonali rozpory, ktoré nás rozdelujú a pri dôslednom rešpektovaní demokratických zásad hľadali to, čo nás spája. Keď naše úsilie, po boku svetových demokratických sil, bude korunované víťazstvom, potom naše národy doma budú môcť v slobodných demokratických volbách rozhodnúť o svojej ďalšej ceste.” CLEVELAND Místní skupina uspořádala 11. března promítání filmu Miloše Formana “Lásky jedné plavovlásky”. V dopise členům, který skupina pravidelně rozesílá, informuje členy nejen o akcích SVU, ale i o jiných kulturních podnicích, která by mohly zajímat Čechy a Slováky. Takjiapř. informuje o koncertu Talichova kvartetu, na jehož programu jsou díla Dvořáka a Janáčka, či o mezinárodním filmovém festivalu v Cedar Lee Theatre, kde se promítá nový čs. film Jiřího Menzla “Vesničko má 22 [pageend22]středisková” (angl.: MY Sweet Little Village”). Hraje v něm populární herec Hrušínský, vlastně tři Hrušínští: starší, mladší a nejmladší. Film vyhrál několik mezinárodních cen a je navržen na Oscar a. WASHINGTON 10. února byla uspořádána slovenská přednáška J. Severa “O roli československých komunikačních medií v době liberalizačního procesu a za sovětské okupace v r. 1968”. 5. března měli přednášku Jiřina a Denis Polívkovi na téma “Svět hub — v Americe a v Evropě”. Upozornili posluchače na rozdíly v přístupu k houbaření v Evropě a v Americe: v Evropě se houbařením zabývá nejen široká veřejnost, ale houby figurují i v různých druzích umění jako symbol více-méně kladný. Naproti tomu v Americe se hub bojí, nikdo je nesbírá (natož aby je jedl) a jsou spíše symbolem zla, nebezpečí apod. 8. března byla uspořádána tradiční vzpomínka na TGM organizovaná společně Sokolem-Washington, Čs. národní radou americkou, SVU a Radou svobodného Československa. Uvítací projev přednesl Jaroslav Kašpar-Pátý. O Masarykově České otázce promluvil Zdeněk Suda, profesor sociologie na universitě v Pittsburghu. Arie z Dvořáka zpíval Karel Kapfstein-Perk za klavírního doprovodu Lídy Brodenové. Koncertní etudu B. Smetany “Na břehu mořském” hrál klavírní virtuos Haskell Small. Hymny zpívala Kathleen Kašpar-Pátý. NEW YORK 29. ledna uspořádala skupina bese- du s režisérem Milošem Formanem. Přednáška byla pod záštitou slovanského oddělení newyorské knihovny a bylo přítomno na 200 návštěvníků, členů SVU i širší krajanské veřejnosti. Zájem byl tak velký, že sál knihovny musel být uzavřen. Shromáždění pozdravil vedoucí knihovny. Hosta uvedla pí. Ivana Trumpová, rodilá Česka a manželka úspěšného podnikatele v realitách a ve výstavbě New Yorku, který byl také přítomen. Na Formanovu žádost byl večer uspořádán ve formě besedy s publikem. Po krátkém vstupním proslovu Miloš Forman odpovídal na otázky týkající se jeho práce a kultury vůbec. Jako dozvuk besedy byl v neděli 22. února promítán v sále Českého domu v Astórii Formanův film ‘Černý Petr’;. Představení bylo přítomno 105 diváků. Slovanské oddělení veřejné kni- Slovanské oddělení Veřejné knihovny v New Yorku uspořádalo 11. března recepci pro své přátele, příznivce a podporovatele. Ředitel oddělení Edward Kasinec podal zprávu o stavu a plánech slovan. oddělení. Hovořili také George Ken- nan a sovětolog Yarmolinský. Za newyorskou skupinu SVU byli přítomni předseda V. V. Dostál a místo1- předseda Fryščák s chotí. Paní íčka Bušková, vdova po prof, dr. Vratislavu Buškovi, dlouholetém předsedovi místní skupiny SVU* v New Yorku, věnovala místní skupině z knihovny po svém zemřelém manželovi přes 200 vybraných knih a časopisů v českém, anglickém*a německém jazyce. Jde o cenné knihy povahy převážně historické, politic- 23 [pageend23]ké a všeobecné kulturní. Knihy budou umístěny v plánované knihovně a čítárně v Národní budově v New Yorku na Manhattanu. EDMONTON 23. dubna min. roku přednášel Dr. Karel Šmolek na téma “Olejové písky na Athabasce” (nikoliv “v Athabas- ce”, jak bylo uvedeno v č. 6/86). 29. října pořádala skupina besedu s Josefem Skvoreckým. 15. listopadu přednášela Milica Hasalová-Moravčík o americké premiéře baletu na kantátu Bohuslava Martinů Otvírání studánek. 6. března 1987 uspořádala skupina přednášku arch. Jaromíra Stříbrného na téma “Nový Zéland dnes” spojenou s ukázkou diapositivů. Ačkoliv je teprve začátek roku, připravuje skupina již dnes velký listopadový representační ples v hotelu “Four Seasons” spolu s místní skupinou Čs. národního sdružení v Kanadě. V přípravném výboru jsou Milica Hasalová-Moravčík a Věra Krausová. Na plese se bude tančit také Česká beseda. LOS ANGELES Místní skupina uspořádala v únoru svůj tradiční Dinner-Dance v los- angeleském Atletickém klubu. Předseda F. Marlow vzpomenul začátků skupiny a jejího 20-tého výročí. Čestné plakety s uznáním záslužné činnosti byly uděleny: J. Dobiášovi, L. A. Krátkému, L. Nassau a K. Petru. L. Zahrádka organisovala ve prospěch studijního fondu tombolu, jež měla úspěch, stejně jako celý hojně navštívený večer. VELKÁ BRITÁNIE Rok 1987 zahájila místní skupina lednovou členskou schůzí, při které proběhly volby. Byli potvrzeni ve funkcích: předseda Dr. J. Krejčí, místopředseda Ing. B. Kobliha, jednatel Ing. P. Moritz, pokladník Ing. R. Václavík, a byli zvoleni další členové výboru paní Dr. B. Bradbrooko- vá a pan D. Borsuk. SVU NEWS (ISSN 0036-2050) 75-70 199th Street Flushing, N.Y. 11366 Return postage guaranteed. 2nd class postage paid at Flushing, N.Y. [pageend24]