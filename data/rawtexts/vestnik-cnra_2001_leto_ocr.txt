Informační Orgán Československé národní rady americké 2137 LOMBARD A\TENUE, CICERO, ILLINOIS 60804-2037 Telephone 708-656-1117 • Fax 708-656-5611 Redaktorka - Olga Kovářová LÉTO 2001 Po řadě těžkých nemocí zemřela 6. března 2001 na Floridě ve věku 82 roků sestra Anna Faltusová, významná a obětavá exilová pracovnice. Za války byla dobrovolnicí v britských vojenských jednotkách Auxiliary Territorial Service, pracovala i pro exilovou vládu prezidenta Beneše a v době největšího bombardování Londýna byla hlasatelkou čs. vysílání ВВС. V roce 1957 emigrovala se svým manželem a dcerou do USA a brzy se zapojila do exilového a krajanského života. V osmdesátých letech byla zvolena místopředsedkyní ústředí Československé národní rady americké, byla členkou zastupitelstva Rady svobodného Československa, vedoucí osobností v etnických klubech Republikánské strany, aktivní v SVU a v několika dalších československých exilových organizacích. V květnu minulého roku jsme ve Věstníku přinesli zprávu, že Anna Faltusová byla 20. dubna vyznamenána prezidentem Václavem Havlem pamětní medailí České republiky. Medaili jí předal v domě její dcery paní Věry Bernardové v Ocala na Floridě čestný konsul pan Alan Becker. Tímto aktem bylo konečně i Českou republikou oceněno úsilí a práce Anny Faltusové zejména na poli lidských práv, její odbojová činnost v době druhé světové války ve Velké Británii, cenná spolupráce s Chartou 77 a neúnavná informační a překladatelská nehono- rovaná služba pro Bílý dům, Britské zahraniční ministerstvo, NATO, Státní department a Helsinskou komisi. Obětavé a skromné Anně Faltusové se podařilo uskutečnit mnoho významných akcí. Na př. v sedmdesátých letech sejí podařilo přivést kauzu dětí exulantů, které komunistický režim zadržoval v ČSSR, až před Senátní výbor. Husákův režim pak děti postupně uvolnil. Z akcí, kterých jsem se zúčastnil, nikdy nezapomenu na naše přijetí prezidentem Ronaldem Reaganem v Bílém domě v r. 1984. Přítomni byli i zástupci jiných porobených národů. Přijetí bylo výsledkem úsilí zejména Anny a spolupracovala též na přípravě agendy schůzky. Prezident mimo jiné slíbil zvýšit Nadaci pro Demokracii a fondy pro rozhlasovou stanici Svobodná Evropa, kterou levicoví kongresmané by tehdy nejraději zrušili. Prezident svému slovu dostál. Anna se svými úspěchy nechlubila. Podle ní to bylo její povinností pracovat pro “věc”, jak říkala. V sestře Anně Faltusové nám odešel další z generace opravdových bojovníků za svobodu, na které může být Československá národní rada americká právem hrda. Čest její památce! Dcera zesnulé vyslovila přání, aby místo květinových darů byla podpořena služba umírajícím HOSPICE v Marion County, Florida, a nebo HOSPICE v okruhu vašeho domova. (Mrs. Vera Bernard, 8035 S.W. 115th Loop, Ocala, FL 34481-3568). J. Breber VĚSTNÍK Zemřela Anna Faltusová In Memoriam... Jak máme truchlit nad velikými životy při jejich odchodu, když se díváme na ten skvělý životní úspěch na národním poli. Jak krásné a povznášející vidět, že jejich odkaz je v našich srdcích. V hlubokém zármutku vám oznamujeme, že v jarních měsících roku 2001 z našich řad odešli bratři a sestry... JUDr. VÁCLAV HYVNAR OTEC VOJTĚCH VÍT Bratr J. Richard, předseda CNCA se rozloučil za Radu na pohřbu JUDr. V. Hyvnara v Clevelandu, OH. Vzpomínka na dávno odešlé... Vzpomínka na Lidice se letos bude konat 10. června v Lidice parku, Crest Hill, IL v 11 hodin dopoledne. Unum Necessarium Dne 10. března, tedy dva týdny předtím, než Lidové Noviny přinesly zprávu o výsledcích posledního českého sčítání lidu, konala se schůze odbočky Gen. Milan Rastislav Štefánik Československé národní Rady americké, tradiční vrcholné organizace amerických občanů [pageend1]českého a slovenského původu. Příslušníci tak zvané československé generace, tj. lidé narození a vychovaní v Československu a více či méně, ale přece prostoupení jeho kulturou a přesvědčením o národním poslání bránit demokracii a humanitu v prostředí diktatur a totalitních režimů, tak oživují prostředí, které je utvářelo a jehož hodnotám zůstali věrní. Odchodem za hranice je ztratili a nenašli je ani v postkomunistické vlasti, kterou jedna návštěvnice po návratu do Ameriky výstižně popsala jako zemi, obývanou cizinci, kteří mluví česky. Rozdílnost kultur a životních cílů ztěžuje porozumění mezi těmito exulanty neochotnými nebo neschopnými se zříci svých vžitých ideálů, s několikatisícovou komunitou mladých lidí z České republiky, kteří jsou v Chicagu za vzděláním, zkušenostmi a hlavně výdělkem. Debatě na tento námět dal nový rozměr Dr. F. Lukeš upozorněním na nedávný článek v Amerických Listech, který předvídal, že v dohledné budoucnosti bude Česká republika muset získat ze zahraničí více než tři sta tisíc pracovních sil, které se budou nedostávat, a předseda odbočky, který právě ukončil recenzi knihy The Demographic Crash (Demografický propad) belgického univerzitního profesora demografie Schooyanse, upozornil na možné dlouhodobé následky demografické tendence českého národa. S použitím lineární progrese dosavadního vývoje by následky byly tyto: Při současné výši lékařské techniky je к udržení (ne růstu) obyvatelstva třeba reprodukčního koeficientu 2.1 dítěte na rodinu. V roce 1997 byl tento ukazatel pro Českou republiku 0.96, to znamená, že na konci jedné generace počet obyvatel by klesl pod polovinu původního počtu. Při fiktivním předpokladu národa čítajícího jeden milion osob by příslušná čísla vypadala takto: Počet první generace na začátku 1,000,000, na konci 457,142. Počet druhé generace na začátku 457,142, na konci 208,980. Počet třetí generace na začátku 208,980, na konci 95,533. Přepočteno na poslední uváděný počet českého obyvatelstva 10,272,000 počet obyvatel na počátku čtvrté generace by byl 981,320. Jakkoliv předpoklady pro tyto úvahy jsou zjednodušeny až příliš a jakkoliv předpovědi sahající skoro století do budoucna nejsou o nic spolehlivější než prognózy přebytků amerických rozpočtů, je jisto, že důležitost postupující depopulace českého národa, která trvala už deset let, byla ve veřejném českém dialogu podceněna, ne-li zanedbána, a že je na čase, aby byla posunuta na první místo národního zájmu. Na tom nic nemění přechodná vlna pozornosti, věnované neutěšeným výsledKrajanské kluby sponsorují každým rokem vzpomínku na největší osobnost českých a slovenských novodobých dějin Tomáše Garrigue Masaryka. Tentokrát jsme se sešli v nově upravené klubovně sokolovny v Los Angeles. Program zahájila předsedkyně SVU Hana Paulsonová. Masarykovské téma navodil profesor Segert zdůrazněním Masarykových myšlenek o důležitosti vzdělání. Jeho slova byla jak ušitá na dnešní dobu, kdy dobré vzdělání se stává stále nezbytnějším předpokladem úspěchu každého jednotlivce i každého národa. Náš všestranný umělec Oton Kovařík četl svým lahodným a hudebním hlasem z Masarykových statí o vzdělání a také recitoval málo známou báseň Otokara Fischera Od druhého do čtrnáctého září, zachycující tíseň národa nad umíráním presidenta Osvoboditele. Vzpomínkové programy dnes jsou obohaceny poměrně novým vynálezem - videy promítané na velkých televizích. Masarykovské programy však mají tu nevýhodu, že v životě TGM film se objevil jako novinka až v prezidentových posledních létech a tak nejsou vůbec žádné filmové záběry z jeho mladých a mužných let. Proto jsme byli velmi rádi, kdyžjsme objevili nedávný hraný film z posledních let Karla Čapka Člověk proti zkáze, zachycujícím jak jedinečný přátelský poměr mezi Masarykem i Čapkem, tak i hitlerovskou hrozbu vrcholící Mnichovem. Masaryk měl to štěstí, že se Mnichova nedožil. Čapek se zkáze statečně postavil svým tak přesvědčivým perem a zemřel když viděl, jak ten svět slušných lidí se bortil pod nacistickou zkázou. Ve filmu přední herci hrají jak Masaryka tak Čapka. Zachycena je tam ta velká spřízněnost duševní mezi Tomášem a Karlem, jejich moudrost i bojovnost. Ocitli jsme se také v těch tak tragických časech před i pomni- chovských. S každým z nás ten film zatřásl a každého z nás pohnul. Čapek i Masaryk patří mezi ty nejpřednější postavy české a slovenské. Film Člověk proti zkáze by měl 2 • VĚSTNÍK Masarykovská vzpomínka v Jižní Kalifornii kům posledního sčítání lidu, které Čechy postavily na nejnižší místo v žebříčku vitality evropských národů. Přítomní spontánně zamítli možnost, aby se národ nechal rozplynout v evropanství nebo globalismu, a dohodli se prozkoumat, zda a co pro uchování národa mohou jako jednotlivci udělat, a jestli takový společný cíl může být spojkou s domovem i s novými českými a slovenskými příchozími do Ameriky. [pageend2]VĚSTNÍK • 3 každý Čech a Slovák vidět. Vřele doporučujeme. Objednán může být u Video Canada, tel. 519-434-8182. Vzpomínka na Lidice Historické události v létech 1939-1945 zasáhly Československo krůtě. Okupace našich zemí německou armádou. Utvoření Protektorátu Čechy a Morava. Podíl českého a slovenského národa na domácí frontě i v odboji zahraničním, v celkovém zápase spojených národů proti fašisticko-nacistickému násilí, nebyl opravdu malý. Národ, zatlačený do pasivity, ukázal, že není na světě moci, která by byla schopna potlačit v něm louhu po svobodě, touhu po demokracii. Ani nejbrutálnější násilí nacistických tyranů a zavilá zášť německého národa a zvláště pak jeho větve, která se s průběhem věků přestěhovala na území Čech, Moravy a' Slezska, nebyla schopna národ přesvědčit, ať už sliby, anebo zastrašováním, že území Čech, Moravy a Slezska je životním prostorem národa německého. Připojit nás к Říši a později vystěhovat, anebo snad dokonce vyhladit, to bylo cílem Hitlerovy politiky. Všichni víme, jak se Německo zachovalo. Proto to nebudu opakovat, jen stručně pár hrůzných, všeobecně známých, nacistických statistik, které nesmíme nikdy zapomenout. Tisíce popravených, desetitisíce žalářovaných a statisíce zavlečených do smrtelných německých koncentračních táborů. Avšak dnes jsme se sešli, abychom vzdali úctu těm, kteří byli zavražděni v Lidicích. Tito lidé se stali nejsilnějším a nej závažnějším výkřikem celé války, neboť to byl výkřik samé lidské civilizace. LIDICE, tato malá, prostá česká dělnická obec ve středních Čechách, v srdci hornického kraje, stala se po celém světě symbolem utrpení celého československého národa, symbolem jeho vytrvalého odporu proti germánskému útlaku a věčnou pochodní boje za lepší budoucnost Československé Republiky. Ministr Jan Masaryk tehdy prohlásil: Čím byl Pearl Harbor pro Ameriku, tím jsou dnes Lidice pro celý svět. Měl pravdu. Když Němci dne 10. června 1942 oznámili ve zvláštním komuniké celému světu, s jakou chladnokrevností a uvážeností se dopustili strašlivého zvěrstva proti hornické obci u Kladna, zachvěl se celý svobodný a spojenecký svět. Americký státník Wendell Wilkie prohlásil: Protože vrah Heydrich byl zabit, Lidice žijí. Protože lidické svítilny zhasly, rozsvítil se plamen, který nikdy nezhasne. Všude a zejména ve Spojených státech severoamerických roste vlna tvrdého, neúprosného odhodlání. Dokud se dějí v jiné zemi věci, jako bylo zničení Lidic, a zavraždění Lidických, nemůžeme se zastavit, dokud si nebudeme jisti, že Němci nebudou opakovat podobné zvěrstvo také u nás. Plukovník F. Knox, státní sekretář amerického loďstva, řekl ve svém projevu: Zeptají-li se nás příští generace, proč že jsme bojovali v této válce, povíme jim zvěst o Lidicích. Minulý týden byly Lidice prostinkou hornic-kou vsí. Jako v tisíci ostatních vesnic a měst po celé Evropě, bydlil v ní lid, který se nestaral valně ani o nacistickou hrůzovládu, ani o Hitlerův Nový Řád. A jakže promítl Hitler požehnání Nového Řádu na lidický lid? Pobil jej. Odpovídáme vám, nacisté. Nevyhladili jste Lidice - ba naopak, dali jste jim věčný život. Stal se z nich symbol boje za svobodu. A my neustaneme v boji, dokud nesmeteme vás, katy, s povrchu zemského, jako vy jste smetli Lidice. Za jeden měsíc po tomto proslovu, rozhodlo se Mexiko pojmenovat jedno ze svých míst LIDICE. A tak i v Mexiku žijí nové Lidice, jako pomník obdivu spojenců, nedaleko hlavního města Mexico-City. Tisk celého světa se široce rozepsal o lidické tragédii. Anglie, Amerika, Afrika, Austrálie, Sovětské Rusko. К tisku se připojil rozhlas zvláštními relacemi. Známá americká básnířka Edna St. Vincent Millay napsala o Lidicích dramatickou práci, kterou vysílaly největší americké rozhlasové stanice. Anglický básník Lucio uveřejňuje v “Manchester Guardian” báseň “Lidice” už v červnu 1942. Doris Peel uveřejňuje svou báseň “Lidice” v známém bostonském listě “Christian Science Monitor”. V říjnu 1942 je v Newyorské umělecké galerii odhalena socha Lidic, vytvořená americkým sochařem Davidsonem. Tak básněmi, písněmi, dramatickými a výtvarnými díly je po celém světě vzpomínáno malé české havířské vesnice, za níž jsou slouženy bohoslužby ve všech jazycích a chrámech bez rozdílu náboženství. U.K. Svátek Matek Svátek Matek je den, kterým uctíváme matku, jak svou tak i druhé. Tato idea vznikla podnětem slečny Anny M. Jarvisové z Philadelphie. Anna M. Jarvisová se narodila v Graftu, West Virginia, v r. 1864 a později se odstěhovala se svoji matkou do Philadelphie. Její matka zemřela 9. května 1905. Slečna Jarvisová velmi postrádala svoji matku, kterou velice milovala a když se blížilo výročí úmrtí její matky, uspořádala vzpomínkový večer na její poctu. Na tomto večeru ji napadla myšlenka, aby se slavil svátek všech matek. Tato myšlenka ji nedala pokoje a začala ovlivňovat [pageend3]Otec Vojtěch Jaroslav Vít, O.S.B. se narodil v pohádkovém kraji severovýchodních Čech v Polici nad Metují 2. února 1923. Během druhé světové války vstoupil do benediktinského arciopatství sv. Vojtěcha a sv. Markéty v Praze-Břevnově, kde po maturitě na pražském arcibiskupském klasickém gymnáziu složil 14. září 1945 řeholní sliby do rukou konventuálního převora Anastáze Opaska a přijal řeholníjméno Vojtěch. Jím byl v květnu roku 1946 spolu s dvěma dalšími, budoucím břevnov- ským farářem P. Jedličkou a dlouholetým spoluexulan- tem Otcem Maurem Poučkem vyslán do benediktinského kláštera sv. Ondřeje u města Bruggy v Belgii na studia teologie a zde byl před padesáti roky, 29. července 1951 vysvěcen na kněze. Po prohloubení svých teologických znalostí na prestižní univerzitě v Lovani odjíždí spolu s Otcem Maurem jako misionář do Afriky a to do tehdejší belgické kolonie Konga - dnešní Zaire. Zde se oba zapojili do misijní práce svatoondřejského benediktinského kláštera v provincii Katanga. Svou službou se tak chtěli odměnit belgickým spolubratrům za umožnění bohosloveckých studií. Když Kapitula opatství sv. Prokopa v Lisle se rozhodla, že vydávání "Katolíka” a “Národa” bude zastaveno a tiskárna o vánocích roku 1975 zrušena, přicházely ze všech koutů USA a Kanady spousty dopisů se žádostí, aby se v tiskovém apoštolátu pokračovalo. Otec Vít se myšlenky ujal a začal vydávat “Hlas národa”. V intencích kardinála Josefa Berana založil středisko “Velehrad" v blízkosti kostela sv. Anežky v bývalé české Kalifornii v Chicagu, které přesídlilo roku 1984 do Cicera, do bývalého kláštera českých benediktinek, náležejícího к původně české farnosti Panny Marie Svatoborské, kde dále Otec Vít pokračoval ve své činnosti pastorační a redakční. Otec Vojtěch byl vroucím ctitelem Mariánským. Každý rok v měsíci říjnu vedl pouť na “Svatý Kopeček” - Holy Hill ve Wisconsinu к Panně Marii Pomocnici křesťanů a v květnu do Lisle к soše Panny Marie v Exilu, která dnes stojí v Praze na Strahově. Kdo zná život Otce Vojtěcha, ví, že bezezbytku uskutečnil slova Pána Ježíše: “Hladověl jsem a dali jsme mi najíst, žíznil jsem a dali jste mi napít, byl jsem na cestách a ujali jste se mě, byl jsem nahý a oblékli jste mě, byl jsem nemocen a navštívili jste mě, byl jsem ve vězení a přišli jste za mnou.” (Mat 25, 31-46). Kolika hladovým dal Otec Vojtěch najíst, kolika lidem sehnal oblečení, kolik lidí u sebe ubytoval, kolik hodin strávil u nemocných, kolika lidem pomohl v obtížích. Láska к bližnímu byla u něho nevyčerpatelná. Otec Vojtěch Vít byl také kaplanem Národního svazu českých katolíků a členem Československé národní rady americké. Vyučoval náboženství ve Škole kardinála Berana a navštěvoval francouzské, belgické a německé skupiny v chicagské oblasti, které mu poskytovaly značnou finanční podporu. Ve svých článcích v Hlasu národa neohroženě odhaloval ďábelskou ideologii komunismu a bojoval za osvobození porobené vlasti. Za své zásluhy obdržel vyznamenání: Medaili za zásluhy, kterou mu udělil prezident České republiky Václav Havel 28. října 1999. Jako 75-letý požádal Otec Vít církevní představené, aby byl ve své funkci v české komunitě v chicagské oblasti nahrazen a mohl se vrátit do svého mateřského kláštera v Břevnově. Jeho žádosti bylo vyhověno a v červenci 1999 přišel do Chicaga nový kněz z brněnské diecéze Fr. Dušan Hladík a v létě 2000 se Otec Vít vrátil do Prahy. Při letošní návštěvě Chicaga si ho Nebeský Otec nenadále povolal к sobě v sobotu 19. května 2001. Za jeho obětavou lásku к lidem, za jeho službu u oltáře, za všechny modlitby, nesčíslné mše svaté, za všechny křty, svatby a pohřby, za službu ve zpovědnici i udělování svátostí nemocným, jakož i za všechnu ostatní práci vykonanou pro náš exil z hloubi srdce vyslovujeme Otci Vojtěchu Vítovi upřímné Pán Bůh zaplať! * * * Rozloučili jsme se s ním ve středu 23. května v kostele Panny Marie Svatoborské v Ciceru za hojné účasti jeho přátel a věřících. Zádušní mši svátou sloužil Otec biskup Petr Esterka, koncelebrovali Rev. Michael G. McGovern, vicekancléř chicagského arcibiskupství, Rev. Lawrence E. Collins, farář u Panny Marie Svatoborské, Rev. Odilo Crkva O.S.B. z kláštera v Lisle, Rev. Dušan Hladík, český misionář a další kněží. 4 • VĚSTNÍK Rev. Vojtěch Vít, O.S.B. zemřel 19. května 2001 své přátele a psala a prosila, až sejí konečně podařilo ovlivnit guvernéra a ostatní ve vedení státu Pennsylvania a první Svátek Matek ve státu Pennsylvania se slavil v r. I9l3. Později se tato myšlenka rozšířila do všech států a v r. 1913 kongres Spojených států navrhl druhou neděli v květnu jako národní svátek na poctu matek. President Woodrow Wilson tento návrh schválil a to dne 9. května I9l4. Také bylo na tento den zvykem, možná i dosud je, aby synové a dcery žijících matek si připíchli na klopu růžový karafiát a těm, kterým matka zemřela bílý karafiát. [pageend4]