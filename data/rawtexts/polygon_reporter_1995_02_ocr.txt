český zahraniční časopis POLYGON Demokratismus není jen soustava politická, ale také mravní a především mravní. komentáře • názory • informace 2 13. března 1995 [pageend1]ČESKÝ ZAHRANIČNÍ ČASOPIS ZEITSCHRIFT IN TSCHECHISCHER SPRACHE - MAGAZINE IN CZECH POLYGON VYDAVATEL - HERAUSGEBER - PUBLISHER: POLYGON-VERLAG, Postfach 1737, CH-8048 ZÜRICH-ALTSTETTEN Nezisková organizace Gemeinnützige Organisation - Non-profit organization Vychází 8x za rok - Erscheint jährlich 8x - Published 8 times a year POLYGON je pokračovatelem dřívějších dvouměsíčníků REPORTÉR (vycházel ve Švýcarsku) a ZÁPAD (vycházel v Kanadě) REDAKTOŘI: Redakce ve Švýcarsku: Jaroslav LAMBERT (tel. +41-1-372 0930) Milena WAHLENOVÁ (tel. +41-1-272 1560) Adresa: POLYGON, Postfach 1737,8048 Zürich-Altstetten Redakce v Německu: Rudolf STRÖBINGER (tel. +49-4931-7525), adresa jako redakce ve Švýcarsku Redakce v Kanadě: Miloš ŠUCHMA (tel. +1-613-824 7439, fax +1-613-834 8757) Adresa: POLYGON (Západ), Box 9021 Terminal P.O., OTTAWA, Ont., K1G 3T8 Redakce a administrace pro ČR: Arnošt WAGNER (tel. +42-5-4621 3934 po 18.hod.) Adresa: Arnošt Wagner, Teyschlova 11/92,63500 Brno VYDAVATELSTVÍ, ADMINISTRACE A INZERCE: Ludvík FRIEDE (tel. +41-1-432 1768, fax +41-1-433 0620). »Adresa viz POLYGON-VERLAG ADMINISTRACE PRO AUSTRÁLII: Mrs Marcela CECH, 65 Kiama Av., YEPPOON 4703 QLD (tel. 079-397 624) TISK-DRUCKEREI: Milan CIMBUREK, Badenerstrasse 698, 8048 Zürich (tel. +41-1-431 6878, fax. +41-1-432 9592) KMENOVÝ TÝM AUTORŮ POLYGONU: Jan BENEŠ (USA/ČR), Jaroslav BOHANES (ČR), Milan HULÍK (ČR), Josef KOLÁČEK (Vatikán), Jan KRISTOFORI (Norsko), Tomáš KRYSTLÍK (Německo), Robert F. LAMBERG (Argentina), Zdeněk F. LEINER (Francie), Jiří LOEWY (Německo), Jára MEČŮ (ČR), Dušan NOVÁK (ČR), Vlastimil RADKOVICKÝ (Německo), Ota RAMBOUSEK (USA), Jindřich STIKAROVSKÝ (ČR), Pavel STILLER (Německo), Vladimír VALENTA (Kanada), Otakar ZOUFALÝ (Německo) DOPISOVATELÉ: Adolf BEČVÁŘ (ČR), Vladimír CÍCHA (Kanada), Adolf F.J. KARLOVSKÝ (Švýcarsko), Marie KAZDOVÁ (ČR), Helena KOSKOVÁ (Švédsko), Radek KUČERA (Holandsko), Antonín MĚŠŤAN (Německo), J.V.PAVLÍK (Dánsko), Pavlína PILCOVÁ (Austrálie), Michaela SWINKELS-NOVÁKOVÁ (Belgie) OBSAH ČLÁNKŮ nemusí vyjadřovat souhlasný názor všech spolupracovníků Polygonu. Přetisk článků a kreseb je dovolen pouze s poznámkou „Převzato z časopisu POLYGON, Curych" PŘEDPLATNÉ NA ROK 1995: SFr. 50.00 norm, poštou, USS 40.00 letecky DOSAVADNÍ ODBĚR časopisu končí až po jeho písemné nebo telefonické výpovědi. BANKOVNÍ SPOJENÍ: Ve Švýcarsku: Postcheckamt Zürich, Polygon-Verlag, č. konta 80-60451-5. Credit Suisse Zürich, č. konta 4860-637650-01 Polygon-Verlag. V Německu: Volksbank Waldshut, BLZ 684 922 00, č. konta 2175380. Ve Švédsku: Postgirot Sverige, č. k. 5 95 37 -1, POLYGON. V Kanadě: The Bank of Nova Scotia, Orleans Gardens, Gloucester, Ontario K1C 7E2, č.účtu 47929 (Polygon Západ) Z OBSAHU TOHOTO ČÍSLA JAROSLAV BOHANES - DUŠAN NOVÁK Život v našich republikách (1) MILAN HULÍK Kdo seje vítr (5) OTA RAMBOUSEK Stejně je to promlčený... (7) VLADIMÍR VALENTA Mrtvý muž, který o tom neví (8) MILENA WAHLENOVÁ Ludvík Vaculík: „Vážený pane premiére!" (10) MICHAELA SWINKELS-NOVÁKOVÁ Důchod, spontánní potraty a zákaz kouření (11) JAN BENEŠ Sloupky (12) JOSEF FOUSEK Státní večeře (12) VLASTIMIL RADKOVICKÝ Už se jich zase musíme bát (15) JIŘÍ LOEWY Odpoledne šel Franz K. na Občanskou plovárnu (16) JOSEF KOLÁČEK Jací jsou... (18) MIRO PŘISTAL Na dopisy z exilu se neodpovídá (19) JÁRA MEČŮ Hovory přes Lány (20) TOMÁŠ KRYSTLÍK Posbíráno v českých zemích (22) ROBERT F. LAMBERG Světlá stezka smrti (24) VLADIMÍR CÍCHA Ó, Kanada... (II) (26) ZDENĚK LEINER Druhá Jalta presidenta Havla (27) DANA CIHELKOVÁ Nezrušitelné doživotí (28) OTAKAR ZOUFALÝ Nenávist až za hrob (29) DOPISY (30-32) PŘÍŠTÍ ČÍSLO VYJDE 2. KVĚTNA 1995 REDAKČNÍ UZÁVĚRKA: 14. DUBNA 1995 SEZNAM ZEMÍ, V NICHŽ MÁ POLYGON SVÉ ČTENÁŘE: ALŽÍR, ARGENTINA, AUSTRÁLIE, BELGIE, BOLIVIE, BOTSWANA, BRAZÍLIE, ČR, COSTA RICA, CYPR, CHILE, DÁNSKO, ECUADOR, FILIPÍNY, FRANCIE, GUATEMALA, HOLANDSKO, HONGKONG, IRSKO, ISRAEL, ITÁLIE, JAPONSKO, JIŽNÍ AFRIKA, KANADA, KOLUMBIE, LIECHTENSTEIN, LUXEMBOURG, MAĎARSKO, MALTA, MAROKO, MEXIKO, NĚMECKO, NICARAGUA, NORSKO, NOVÝ ZÉLAND, PERU, POLSKO, PORTUGALSKO, RAKOUSKO, ŘECKO, SAUDSKÁ ARABIE, SINGAPUR, SLOVENSKO, ŠPANĚLSKO, ŠVÉDSKO, ŠVÝCARSKO, THAISKO, URUGUAY, USA, VELKÁ BRITÁNIE, VENEZUELA POLYGON reportér západ 02. ročník) (16, ro£ník) [pageend2]Život v naších republikách a) Politický přehled (8.1. - 19.2.1995) ČESKO-SLOVENSKÉ VZTAHY Oživení bez zlepšení Začátek nového roku zaznamenal první styky mezi staronovou slovenskou politickou reprezentací pod Mečiarovým vedením a českými představiteli. Po delší přestávce se znovu sešli ministři zahraničí, sociálních věcí a hospodářství a zasedala také Rada celní unie. Kromě obecného zhodnocení se na těchto schůzkách jednalo o konkrétních obtížích při vzájemném styku, které citelně zasahují občany obou zemí. V Brně nový slovenský ministr zahraničí Jozef Schenk probral spolu s ministrem Zie- lencem znovu všechny otázky a problémy z doby dělení společného státu, hovořili o přípravě schůzky premiérů i o celní unii. Slovenský ministr řekl na závěrečné tiskovce, že všechny oblasti styků mají pro slovenskou stranu stejný význam. Český velvyslanec v Bratislavě J.Šedivý na okraj schůzky prohlásil, že nechybí „politická vůle" řešit sporné otázky, ale chybí prý „administrativní aktivita". Přeloženo do nediplomatického jazyka to znamená, že kromě „inventury" nevyřešených sporných věcí nepřineslo brněnské setkání nic nového. V poloviné ledna jednaly delegace Fondů národního majetku obou republik znovu o dělení federálního majetku. Uzavřely dohodu o dalším postupu, ale její obsah nebyl zveřejněn. O společných bolestech jednali ministři hospodářství K.Dyba a S.Kozlík, který je současně i slovenským ministrem financí. Podle jeho výroku „Slovensko chce jít v návaznosti na dobrý vývoj ekonomických parametrů efektivní a agilní investiční politiky, a to jak veřejných investic tak i podporovat podnikatelskou sféru". Oba ministři se vyslovili „proti zavádění umělých překážek a pro vstřícná řešení určitých problémů". Další společné setkání měli v Praze ministři sociálních věcí Olga Jeltošová a J.Vodička o problémech, které trápí občany. Jsou to starobní důchody, placené přes hranice. Po rozdělení státu se legislativa liší. Národná poisťovňa s Fondom dochodkového poistenia na Slovensku má jiný způsob výplaty než byl a zůstal v České republice. Vznikají dlouhé ověřovací lhůty a opožděné výplaty důchodů. Jiný bolavý problém představují děti, žijící v dětských ústavech a domovech ve druhé republice. Dále jsou potíže při zaměstnávání slovenských občanů na Ostravsku a Karvinskú a na jižní Moravě. Mnoho ještě zůstává nedořešeno. Těžkosti Celní unie Rada celní unie se sešla v Papierničce u Bratislavy 23.1. za účasti ministrů zahraničí, financí a zemědělství z obou republik. Češi kritizovali slovenská ochranná opatření, slovenská strana kritiku odmítala. Podle ministra Kozlíka jsou největší problémy slovenské certifikáty a clearingová dohoda. Z české strany se stále silněji ozývají hlasy o ukončení celní unie do konce tohoto roku. Všechna uvedená setkání skončila v podstatě stejně, bez žádoucích konkrétních výsledků. Všechna zůstala jen u obecných závěrů. Zajisté je třeba ocenit oboustranně proklamovanou dobrou vůli zachovat kontakty a hledat řešení, ale je dost důvodů k hodnocení současného stavu našich vztahů známkou „neuspokojivé". V kultuře zataženo i slunečno Zataženo je v „oficiálních" stycích, příjemné a slunečné počasí v těch druhých, lidských. Bojnický oltář stále není vyřízen. Jednání v Národní galerii v Praze 17.ledna se slovenskou Národnou galériou uvízlo na mrtvém bodě. Dohoda mezi ministry kultury o výměně oltáře za gotické obrazy není respektována českou Národní galerií. Případ bude zřejmě nutno ponechat ke konečnému vyřešení nejvyšším vládním představitelům, nemá-li tato záležitost skončit dokonce na mezinárodním fóru. Mnohem radostnější je pohled na styky mezi umělci. V Bratislavě se konala přehlídka české filmové tvorby a dokumentárních filmů slovenských režizérů v České republice a koncem ledna měl v Bratislavě slavnostní premiéru společný česko-slovenský film „Vášnivý bozk". Obě akce potvrdily, že vzájemné kulturní styky, jsou-li oproštěny od politické zátěže, jsou stále velmi dobré, plodné a prospěšné pro obě strany. Rozdílné přístupy a hodnocení Poslední průzkumy veřejného mínění potvrdily rozdílné přístupy k některým zásadním otázkám veřejného života. Rozdíly jsou v chápání demokracie a řešení problémů, před kterými obě země stojí. Češi spojují demokracii především s osobní svobodou a rovností před zákonem, Slováci zdůrazňují uspokojení ekonomických potřeb. Pořadí hlavních problémů současnosti je u Čechů: 1. kriminalita, 2. zdravotnictví a 3. životní úroveň. U Slováků je to: 1. zdravotnictví, 2. nezaměstnanost, 3. životní úroveň a kriminalita. Nejzávažnější názorový rozdíl je v hodnocení bývalého komunistického režimu a v jeho srovnání se současným demokratickým. Veliká většina Čechů jednoznačně dává přednost současné demokracii a 56% z nich je spokojeno s jeho celkovým vývojem. Naproti tomu většina Slováků hodnotí minulý režim lépe a se současným stavem je spokojena jen asi třetina. Přitom je však stále více než polovina Slováků pro podstatné sblížení obou států, zatímco mezi Čechy je to necelá třetina. Rozevřené nůžky stále platí Tyto údaje jistě vypovídají hodně a vysvětlují mnohé z našich vzájemných vztahů. V průzkumech však chybí údaje o tom, co a jak na tyto vztahy působí. Osobní styky mezi občany jsou důležité, ale jejich vliv je prostorově velice omezený. Projevy, výroky a rozhodnutí politických činitelů mají mnohem širší a silnější vliv, ale nejsilněji a v celospolečenské šíři působí tisk, rozhlas a především televize. A právě čtení novin, poslech rozhlasu a sledování televizních pořadů vzbuzuje nedobré představy o dalším vývoji. Např. ve slovenském deníku, který otevřeně podporuje současnou Mečiarovu vládu, nepatří tedy na bezvýznamný okraj politického života, lze téměř denně číst o českém útisku v minulých 50 letech, o budování českého blahobytu prací slovenských dělníků apod. A české noviny vyvolávají často představu, že pro české občany byl rozpad Československa vlastně štěstím. Na obou stranách se oslovují především emoce v negativním smyslu, racionální úvahy zanikají. A v poslední době k tomu přistupují i některé zahraničně politické skutečnosti, které potvrzují, že rozevřené nůžky jako příměr rostoucí vzdálenosti mezi našimi státy stále, bohužel správně, vyjadřují současný vývoj. ČESKÁ REPUBLIKA Skandál BIS \í parlamentě, ve vládě i v kanceláři prezidenta republiky byla jako nejvýznamnější vnitropolitická událost hodnocena aféra BIS. Její startovní výstřel vypálil v polovině ledna místopředseda vlády a předseda druhé nejsilnější koaliční strany - Občanské demokratické aliance (ODA) - Jan Kalvoda. Obvinil Bezpečnostní informační službu, že překračuje svoji pravomoc a sleduje politické strany. Jeho vystoupení vzápětí podpořil i předseda další koaliční strany KDU-ČSL J.Lux, který řekl, že jeho důvěra v BIS byla otřesena. Začalo vyšetřování, vláda vytvořila komisi ze svých ministrů, parlamentní výbor, do jehož kompetence BIS patří, začal energické vyšetřování a kromě toho byla vytvořena zvláštní parlamentní komise. Objevil se výrok „vypukla koaliční válka", celá vnitropolitická scéna se otřásla, koaliční solidarita, již dříve různými drobnými spory rozdrobená, ukázala výrazné trhliny. Jako první uzavřela svoje šetření čtyřčlenná vládní komise, složená z ministrů F.Bendy (KDS), V.Holáně (KDU-ČSL), J.Němce (ODS) a J.Skalického (ODA). Podala zprávu vládě a ta 25.ledna došla k závěru, že zákon porušen nebyl. Potom jako druhá dospěla parlamentní komise k závěru. Připustila, resp. nevyloučila porušení tzv. střechového zákona o bezpečnostních službách, protože POLYGON 2/1995 1 [pageend3]podle ní mohlo dojít k neoprávněnému styku s cizími zpravodajskými službami bez souhlasu vlády. Celou záležitost však neoznačila za tak závažnou, aby vzbudila mimořádné obavy o osud demokracie a bezpečnosti státu. Nakonec se i mimořádná parlamentní komise usnesla většinou 5 hlasů proti 2 (zástupci ODA a KDU-ČSL) na nálezu, že nedošlo k porušení zákona a že obvinění, vznesená místopředsedou vlády Kalvodou, nebyla prokázána. Zdálo se tedy, že záležitost bude vyřízena a že se „koaliční válka" nebude konat, že koalice obnoví svoji soudržnost aspoň v té míře, jak vypadala před Kalvodovým vystoupením. Současně se ve veřejnosti zřetelně projevila nedůvěra k představitelům ODA. Kalvodovo obvinění na adresu BIS bylo od začátku, také díky novinářským komentářům, spojováno s předchozí finanční aférou okolo zkrachované Kreditní banky, která poskytla Kalvodově straně úvěr ve výši 52 milionů na volební kampaň a jejíž prezident byl v nedávné době vzat do vazby pro podezření z podvodu a zpronevěry. Průzkum veřejného mínění ukázal značný pokles přízně pro ODA (z 11 na 8%) a situace nasvědčovala, že ODA si vyvoláním tohoto skandálu ublížila. ODA se však rozhodla nepřijmout svoji porážku. Vedení strany odmítlo závěry všech komisí a trvá na pokračování v šetření celého případu. Předseda strany a místopředseda vlády oznámil, že zveřejní další doklady, pokud nebude šetření dokončeno. A poslanec Mašek, člen vedení ODA a člen mimořádné parlamentní komise, vyjádřil odhodlání své strany trvat na dokončení šetření bez ohledu na potřebu zachovat vládní koalici. Případ BIS tedy není ukončen, koaliční vztahy zůstávají velmi napjaté a vnitropolitická situace je dále neklidná. Nelze přehlížet nebezpečí. Pro nezasvěceného občana je velmi obtížné učinit si vlastní úsudek. Na jedné straně důvěřuje předsedovi vlády a jeho straně, chce věřit i v zásadní poctivost a pravdomluvnost vedoucích činitelů BIS. Současně vzbuzuje nedůvěru „milionový“ úvěr Kreditní banky a její spojení s ODA a odvozuje z toho různé možnosti. Ale na druhé straně musí uvážit i závažnost obvinění. Myšlenka pronikání KGB do našich organizací přece není zdaleka tak absurdní, jak by se snad zdálo. Případná celková změna, k níž by došlo rozpadem dnešní vládní sestavy, by nepochybné ohrozila stabilitu současné vnitropolitické situace, a to by mohlo poškodit i mezinárodní postavení státu se všemi důsledky. Není zatím jasno, jak daleko je ODA odhodlána splnit svoji hrozbu, ani není známa závažnost dokladů, které má v ruce. V každém případě je zřejmé, že tato „kauza“ je zatím nejzávažnější z dosavadních politických afér. Prokáže-li Kalvoda oprávněnost svých obvinění, bude třeba učinit závažná opatření bezpečnostního charakteru. Neprokáže-li je, zaplatí za to jeho strana velikou ztrátou důvěry ve veřejnosti, snad i vnitřním rozpadem. Tato aféra by v žádném případě neměla zůstat bez výrazného vlivu na celou vnitropolitickou scénu, nemá-li veřejnost ztratit důvěru ke svým politickým představitelům a především k politickým stranám. POLITICKÉ STRANY Koaliční krize Všechny politické strany zaujaly svoje stanovisko k aféře BIS. Koalice v tomto případě přestala spolupracovat a rozdělila se na dva tábory. ODS v podstatě odmítla Kalvodovo obvinění. V.Klaus sice svolal z podnětu vedení své strany koaliční čtyřku předsedů, na které Kalvoda přednesl svoje obvinění, ale podle něho tato obvinění nebyla přesvědčivá. Stejné stanovisko zaujala v podstatě KDS ústy I.Pilipa. Obě strany vyčítají Kalvodovi především způsob, jakým svoje obvinění vyslovil. Za ODA se však postavila KDU- ČSL, která podporuje úmysl dokončit kontrolu BIS a celou záležitost beze zbytku objasnit. Krize v koalici je tentokrát větší než kdykoli předtím a může ji vážně ohrozit. Zatím však je stále ještě naděje, že se udrží, i když v důsledku dalších kroků „ODY“ třeba v personálně značně změněné podobě. ODS V aféře BIS má ODS jasné stanovisko, odmítá způsob „otevření" celé záležitosti. Po provedených šetřeních je přesvědčena, že BIS je v pořádku a že Kalvoda a jeho strana přehánějí. Doklady, které ODA předložila, Klause ani jeho kolegy ve straně nepřesvědčily o nezákonném počínání bezpečnostní služby. Celou záležitost odsuzují, protože poškozuje republiku v zahraničí. Představitelé strany nebyli spokojeni ani s kritickými pasážemi v prezidentově novoročním projevu, v nichž hovořil o nesplnění důležitých úkolů - ustavení senátu a územněsprávního rozdělení země. - V otázce vstupu České republiky do EU se ODS předsedy Klause vyslovila pro konání referenda, protože jde o zásadní rozhodnutí. Námitku, že stejný význam mělo i rozdělení státu, odmítl s tím, že tehdy šlo o rozhodnutí nedobrovolné a proto „nemělo sebemenší smysl, aby se o něm konalo referendum". - Je třeba uvést, že počet příznivců ODS podle posledního lednového průzkumu vzrostl opět na 30% a že tedy tato strana získala zpět zcela neohrožené první místo v naší politice. ODA Obvinění BIS se prozatím projevilo negativně nejen ve veřejnosti, ale i uvnitř strany. Jeden z čelných představitelů, T.Ježek, vystoupil ze strany a jako nezávislý poslanec vstoupil do poslaneckého klubu ODS. Koncem ledna se konal severomoravský kongres strany, na němž D.Kroupa hodnotil dosavadní činnost. ODA oceňuje pokračování ekonomické transformace, ale není spokojena s její dynamikou. Trvá na ustavení senátu i na územněsprávním členění státu a na dalších bodech, ve kterých se neshoduje s ODS. Kongres však podpořil vedení strany v případu BIS. - Další síla a možná i existence celé strany, která v poslední době získávala značný počet nových příznivců, je po zveřejnění případu BIS závislá na dalším průběhu a na výsledcích této aféry. KDU-ČSL Strana se přiklání k přísnější variantě zákona o střetu zájmů, zvláště pro zavedení finančních sankcí. Luxova strana je stále větším oponentem ODS, protože s ní nesouhlasí v řadě otázek. Na svém celostátním zasedání 21. ledna kritizovalo vedení strany způsob obsazování přednostů okresních úřadů, kam jsou podle něho jmenováni především členové ODS. KDS Podle předsedy strany I.Pilipa považuje KDS Kalvodovo obvinění BIS za závažné, ale odmítá podezření, že tajné služby u nás řídí stát. Podle V. Bendy je Kalvodovo jednání nesprávné, protože ignoruje legislativní postup a velmi zeslabilo koalici. Vítá však iniciativu této strany v otázce senátu a respektuje i stanovisko KDU-ČSL, která trvá na splnění koaliční dohody z loňského jara. OPOZICE Opoziční strany ve svém souhrnu stále prokazují vzácnou neschopnost dosáhnout sebemenší koordinace svého postupu. Téměř všechny také zůstávají stále hluboko pod hranicí 5% příznivců a jejich kritické hlasy proto ztrácejí na slyšitelnosti. Dvě strany se od ostatních odlišují. Komunistická strana, jejíž „kádry“ zůstávají neměnné, jen pozvolna ubývají přirozeným stárnutím. Její vliv zůstává však stále na okraji. Druhá je Sociální demokracie. Takřka v předvečer svého březnového sjezdu zaznamenala tato největší opoziční strana nečekaně velký vzrůst přízně veřejnosti. V průzkumu veřejného mínění dosáhla 20%. To ji staví do pozice velmi silné, prakticky jediné opoziční síly. Vděčí za to patrně jednak změněnému způsobu komunikace svého předsedy, který v poslední době upustil od svých sarkastických bonmotů, jednak několika vystoupením členů vedení strany v parlamentě i na veřejnosti. Ale značný podíl na posílení sociálních demokratů mají koaliční strany samy, které stále zřetelněji ztrácejí schopnost spolu vycházet. Dalším důvodem je snad nezmenšující se počet různých skandálů, které samy o sobě jsou dokladem dobře fungujících demokratických kontrolních institucí a informativní práce sdělovacích prostředků. Jejich nedotažení do konce, nenalézání a netrestání viníků však pochopitelně vyvolává rostoucí kritiku veřejnosti, která se právem či neprávem obrací proti vládním koaličním stranám. Závěrem je nutno konstatovat, že se vývoj české vnitřní politiky začíná konečně ubírat směrem k obrazu standardních demokratických zemí. Poslední průzkum volebních preferencí ukázal, že by se v současné době dostalo do parlamentu jen 5 politických stran - ODS, KDU-ČSL, ODA, ČSSD a KSČM. Velký počet malých politických stran mizí, politický život se vyhraňuje do dvou evropsky standardních myšlenkových a názorových proudů - občansko-liberálního a socialistického. Přitom je naše republika i nadále jedinou postkomunistickou zemí, kde občanské strany mají výraznou většinu a reálné předpoklady si tuto většinu udržet i v budoucnosti. V tom občanském táboře je vedle občansko- konzervativního proudu zastoupen i proud křesťanský a malá strana krajní pravice (sládkovci), která by se podle posledního průzkumu do parlamentu nedostala. Socialistická levice má jen jednoho významného 2 POLYGON 2/1995 [pageend4]představitele - Sociální demokracii. Je tu ovšem ještě „pohrobkové“ KSČM, ta však zůstává stále na okraji, i když by do parlamentu vstoupila. Zůstává však zcela izolována. Z tohoto pohledu je sice současná koaliční krize nepříjemná a snad i nebezpečná - pro některé politické strany. Pro celou republiku a pro demokracii v naší zemi však podle mého přesvědčení nebezpečí nepředstavuje. Jsme už za hranicí možného návratu do minulosti. SLOVENSKÁ REPUBLIKA Nová Mečiarova vláda předstoupila v lednu před parlament s vládním programovým prohlášením. Jeho hlavní myšlenky lze shrnout takto: Do roku 2010 dosáhnout úroveň zemí západní Evropy, podpora demokratické plurality politických stran, zaměření na vstup do evropských a transatlantických politických, ekonomických a bezpečnostních struktur, sladění slovenského právního řádu s právním řádem Evropské unie, bilaterální vztahy orientovat na sousední země, přičemž je Česká republika nejbližším přirozeným partnerem. Vláda chce pokračovat v privatizaci, získat zahraniční kapitál, zajistit prosperitu pro 70 až 80% zemědělských podniků. Cílem vlády je také zlepšit obecnou mo- rálněpolitickou situaci společnosti. Takový program je zajisté nutno přijmout bez větších výhrad. Podaří-li se jej naplnit, učiní Slovensko podstatný krok k právnímu demokratickému státu. Podmínkou však je, aby byl program splněn. A tady se hodnocení jeho reálnosti mezi politickými stranami rozchází. Proto byla debata o tomto vládním prohlášení naplněna konfrontacemi mezi koaličními a opozičními řečníky. Přesto, jak se dalo čekat, byl nakonec program schválen většinou 83 hlasů z celkového počtu 139, proti bylo 44, 11 se zdrželo a 1 nehlasoval. POLITICKÉ STRANY KOALICE Po úplném převzetí všech ministerstev se nová vládní koalice pustila naplno do výměny administrativního aparátu takřka v celé šíři i hloubce. Pokračovalo odvolávání dosavadních a jmenování nových vedoucích úředníků ve správě, v policii a v jiných orgánech. „Vládní čtyřky" (HZDS/RSS, ZRS, SNS) byly vytvořeny ze zástupců koaličních stran ve všech okresech a soustavně sledují činnost na svém území. - Ministryně školství pozastavila jmenování 16 nových vysokoškolských profesorů, proti čemuž protestovali rektoři všech vysokých škol Slovenska. V HZDS došlo k vnitrostranickému opatření, které má zabránit odchodu poslanců do jiných stran v průběhu tohoto volebního období. Poslanci za HZDS se zavázali, že v případě přestupu do jiné strany zaplatí HZDS pět milionů korun. Podle právního experty této strany, J.Cupera, by takto měli nahradit náklady na předvolební kampaň. V lednu došlo k prvnímu vážnému střetu nového parlamentu s prezidentem. Předseda SNS a poslanec J.Slota vyzval M.Kováče, aby na nejbližší schůzi parlamentu vysvětlil svoji odpověd kanadskému novináři W.Or- memu, v níž připustil ohrožení svobody tisku na Slovensku a tím podle J.Sloty vážně poškodil pověst a dobré jméno Slovenska ve světě. - Tentýž poslanec pronesl velmi ostré výroky i na adresy politiků z nevládních stran. OPOZICE Demokratická únia J.Moravčíka připravuje svůj sjezd na 25. března. Má na něm dojít ke spojení s_ Národní demokratickou stranou (NDS) J.Černáka. DÚ nepodpořila vládní prohlášení, protože není možné, řekl předseda Moravčík, „uplatňovat čilský model liberální ekonomiky a autoritativního politického uspořádání“ při začleňování Slovenska do evropských struktur. _ Předseda KDH, J.Čarnogurský, ocenil rozhodnutí vlády, vypracovat do 30. června přihlášku Slovenska do EU, ale jeho strana ostře kritizovala výzvu J.Sloty, aby prezident Kováč objasnil parlamentu svoji odpověd kanadskému novináři. KDH vyzvala prezidenta, aby tuto výzvu odmítl. Ten nakonec do parlamentu nepřišel a svůj postup vysvětlil jen dopisem předsedovi I.Gašparavičovi. Weissova SDĽ se připravovala na sjezd ve dnech 18. a 19. února. Na něm se mělo rozhodnout o další orientaci strany a být zvoleno nové vedení. Šlo o zachování Weissovy politiky, zaměřené na socialistickou internacionálu nebo o změnu směrem k HZDS. Šlo tedy také o to, zda se Mečiarovi podaří přetáhnout celou nebo aspoň část SDĽ na svou stranu a získat tak v parlamentě žádoucí ústavní většinu. 19.února odpoledne bylo po napětí ve straně i v celé slovenské společnosti rozhodnuto - předsedou strany byl znovu zvolen P.Weiss. Jeho zvolení znamená vítězství sociálnědemokratické orientace, orientace na demokratickou politickou praxi. Ale nejen to, P.Weiss je stoupencem nestandardních vztahů s Českou republikou, které vyplývají z dlouholetého společného života Čechů a Slováků. Celkový pohled Celková atmosféra politického života se znatelně přiostřila. Zvětšily se rozpory mezi koalicí a opozicí. Mečiarova vláda ve svém programovém prohlášení přinesla řadu optimistických výhledů zvláště v ekonomické oblasti, které podle opozice nebudou splnitelné za podmínek hospodářské politiky, již chce tato vláda provádět. Především však opozice stále více kritizuje praktickou koaliční politiku, kterou obviňuje z nedemokratičnosti a nekultúrnosti, jíž se Slovensko vzdaluje od evropských demokratických zemí. V poslední době opozice vyslovuje stále hlasitěji obavy ze zahraničního začleňování Slovenska do oblasti ruského vlivu. Zvláště návštěva ruského premiéra Černomyrdina v posledním týdnu vyvolává obavy. Podpisy pod 12 mezistátními rusko-slovenskými smlouvami signalizují směr slovenské politiky, s kterým se mnozí nechtějí smířit. Zvláště smlouva o zrušení vízové povinnosti vyvolává nepříjemné představy o volném pohybu ruských mafií po Slovensku. Pokud by opravdu došlo k výraznému přiklonění Slovenska k východu, nebyla by to jen jeho záležitost. Úvahy tohoto druhu jsou sice předčasné, ale nikoli zbytečné. Vývoj Slovenska nemůžeme ovlivnit, musí nás však velmi bezprostředně zajímat - v našem vlastním zájmu! JAROSLAV BOHANES b) Hospodářský přehled ČESKÁ EKONOMIKA Inflace 1,4%, HDP plus 2,5% Spotřebitelské ceny se v lednu zvýšily o 1,4%, meziročně o 8,9%. Největší nárůst vykázalo bydlení (2,6%) a veřejné stravování (2,2%). K 31. lednu evidovaly Úřady práce o 11 tisíc nezaměstnaných více než ke konci prosince. Míra nezaměstnanosti vzrostla na 3,4%, počet volných míst zůstal na necelých 76 tisících, jedno připadá na 2,4 uchazečů. Český statistický úřad odhaduje růst hrubého domácího produktu (HDP) za minulý rok na 2,5%, propad vůči poslednímu předre- formnímu roku 1990 činí asi 18%. Různé okolnosti, které statistika nedokáže sledovat, např. zvýšení jakosti zboží, růst šedé ekonomiky, likvidace nepotřebných zásob, však podle odhadu snižují tento propad na 10%. V letošním roce očekávají prognostici růst HDP kolem 3,5% a v roce 1996 již 5%. Mnohé postkomunistické země vykazují vyšší růst, např. Polsko už dva roky vždy o 4%. Tento pokrok však vychází z mnohem nižšího základu na obyvatele, pokles trval více let a dosáhl větší hloubky než v ČR. Dnem 1. února vstoupila v platnost asociační dohoda České republiky s Evropskou unií. Důsledkem je liberalizace obchodu včetně zvyšování exportních kvót, pro ČR je důležité uvolnění v textilu, zemědělské výrobě a oceli, u které poslední omezení přestanou platit na konci roku. Od stejného data české podniky i fyzické osoby, které se rozhodnou investovat v EU, nemusí žádat o devizové povolení, ale zatím zůstává povinnost tuto investici hlásit. Do ostatních států ČNB povolení i nadále vydává. Fyzické osoby však pro svoje nákupy nedostanou zvláštní příděl deviz. Nedostatek kapitálu Při nedostatku finančních prostředků si budoucí podnikatelé vypomáhají tím, že začínají bez kapitálu, popř. slibují nesplnitelné. Již několik týdnů láká svými inzeráty v tisku První finanční a stavební koncern, který nedávno založil nový investiční fond Futurum POLYGON 2/1995 3 [pageend5]Aurum. Vlastníky jsou švýcarské společnosti Vital Trading, Lavico a Unie kazachstánských průmyslníků. Koncern slibuje svým podílníkům roční hodnocení vkladů o 25% a údajně již získal kapitál ve výši 2 až 3 milionů USD. Česká národní banka (ČNB) zkoumá, zda slib pevného výnosu, jehož výši považuje za nesmyslnou, neznamená porušení bankovního zákona a varuje veřejnost před touto riskantní investicí. Před komunálními volbami odstupující zastupitelstvo města Brna uzavřelo smlouvu o uzavření budoucí smlouvy na pronájem rekreačního areálu Riviéra s manžely Kolaříkovými. Budoucí nájemci se zavázali, že postupně vybudují zábavní park, do kterého vloží 1,2 mid. Kč! Podle posledních zjištění byl J.Kolařík již v roce 1980 zbaven svéprávnosti, neboť trpí „duševní chorobou nepřechodného rázu". Nové zastupitelstvo se i z jiných právních důvodů snaží smlouvu zrušit, ale manželé Kolaříkovi již dvacetihektarový pozemek oplotili a nechávají hlídat bezpečnostní službou. Zda disponují více než miliardou korun, dosud nepotvrdili. Architekt ing. Stehlík založil v min. roce rodinnou společnost s r. o. Bohemia Art s kapitálem 278.000 Kč, která privatizovala Poldi Ocel svou nabídkou 1,75 mid. Kč za 66%ní podíl. Na přelomu roku měla firma Coopers a Lybrand vypracovat účetní audit. Pro nedostatek informací však kontrolu provést nemohla. Za prosinec údaje někdo z počítače vymazal a k disposici nebyly ani záznamy o financích z poslední doby. Ing. Stehlík údajně nutí spolupracující společnosti, aby Bohemii Art poskytly půjčky. Podle Tomáše Ježka nikdo neprověřil, zda Bohemia Art má k disposici peníze potřebné pro nákup. Šedá anebo černá ekonomika Německý deník Die We/f napsal, že česká privatizace byla do značné míry formální. Staré vedení zůstalo a zesílilo úplatkářství i právní nejistotu. Podle Ekonoma (č. 1/95) např. Tatru Kopřivnice zničil management spolu se zaměstnanci. Podnik již v roce 1990 přerušil spolupráci se svým vývozcem Motokovem a začal prodávat svoje vozy prostřednictvím malých firem založených zaměstnanci. Tyto nepatrné podniky nakupovaly vozy za nižší cenu údajně pro domácí trh a vyvážely s vysokým ziskem do zahraničí. Větší zakázky nemohly vyřizovat a tak Tatra postupně přišla o svoje východní odbytiště, stále platebně schopná (naftaři a plynaři), která ovládla konkurence. Nepříznivé výsledky vykazují také mnohé firmy, které převzaly od státu určitou majetkovou podstatu. Ministerstvo hospodářství (MH) svěřilo majetek bývalého SSM několika firmám. AGM a.s. (Agentura mladých) prohospodařila státu 26 mil. Kč ajejíbýv. ředitel Uhlík je stihán pro zpronevěru. Na začátku roku 1993 získala do své správy 68 objektů také spol. s r. o. Junia. Podle zjištění Nejvyš- šiho kontrolního úřadu (NKÚ), který provedl revizi, smlouva byla od počátku neplatná, poněvadž Junia nebyla státní organizací. MH předalo majetek pouze podle jmenného seznamu bez vyčíslení hodnoty. Společnost pronajala většinu objektů pro komerční účely, pro děti jich zůstalo pouze osm. Za dva roky způsobila ztrátu kolem 40 mil. Kč. Podle NKÚ je účetnictví zcela neprůkazné a proto škodu nelze přesně vyčíslit. Parlamentní opozice doporučila premiéru Klausovi, aby ministra Dybu jako odpovědnou osobu odvolal. Pro KDU-ČSL a ODA je politicky nepříjemný pád Kreditní a průmyslové banky (KPB). Její generální ředitel Moravec si podle dosavadního šetření založil banku pro financování svých firem a vypůjčil si od jiných peněžních ústavů více než 3 mid. Kč. KDU-ČSL získala od KPB půjčku 20 mil. Kč, kterou dosud nezaplatila. ODA si vypůjčila 52 mil. Kč a tuto částku uhradila bance záhadná firma Marklap tím, že na ni převedla svoje práva na obchod kávou v Kostarice. Moravec byl dvakrát soudně trestán, ale KDU-ČSL jej jmenovala svým kandidátem ve volbách a doporučovala dikům, aby investovali body do jeho investičního fondu. Bývalý ředitel byl rovněž prezidentem Sdružení křesťanských podnikatelů. V současné době se nachází ve vazbě spolu s dalšími pěti obviněnými. Odboráři a komory protestují Vláda schválila (16 hlasů pro, 2 proti) 18. ledna návrh důchodového zákona, proti kterému odboráři protestovali čtvrthodinovou stávkou 21. prosince. Podle premiéra Klause tento návrh chce především zabránit nesnázím financování důchodů, kterými trpí některé západní státy. Žádná z dosavadních dávek nebude odbourána a věková hranice pro odchod do důchodu se bude zvyšovat postupně až do roku 2007 (muži 62 let, ženy 57 až 61). Důchody bude vláda valorizovat vždy při 5%ním růstu mezd. Podle předsedy odborů Falbra navržený zákon odporuje ústavě, porušuje i Listinu základních lidských práv. ČMKOS trvá na oddělení důchodového pojištění od státního rozpočtu. Údajně ještě žádný samostatný fond v zahraničí nezkrachoval. Stát může fondu pomoci, i když nebude součástí rozpočtu. Odbory pořádaly před projednáváním zákona ve dnech 31. ledna až 16. února v 11 městech setkání s občany, kde vysvětlovaly svoje stanovisko k návrhu. Připravují také jednání s jednotlivými poslaneckými kluby. Podle některých politiků bude pro odbory nesnadné dokazovat nepříznivé dopady zákona a hledat podporu, neboť žádná skupina obyvatelstva není bezprostředně a citelně postižena. Jiný sociální spor se týká profesních komor. Vláda usiluje o změnu postavení těchto organizací včetně lékařské komory. Podle premiéra Klause právo rozhodovat, kdo má anebo nemá právo léčit, by měla posoudit státní správa, která je neutrální. Stavovská organizace hájí zájmy lékařů, proto nemůže být objektivní a stanovisko pacienta nemusí brát v úvahu. Podle jiných názorů udělování licencí různými komorami je zaměřeno proti soutěži a omezuje zákazníkům výběr. Proto komory mají svoje oprávnění pouze jako dobrovolná společenská sdružení. Někteří politici je označují jako pokračování středověkých cechů. Zahraniční obchod Dnem 1. ledna 1995 zahájila svou činnost WTO (Světová obchodní organizace), která má zabezpečit výsledky uruguayského kola GATT o liberalizaci světového obchodu. Podle komentářů by česká ekonomika měla získat lepší přístup na zahraniční trhy. Odborníci zároveň varují, že se české podniky octnou pod tlakem zahraniční konkurence. Cílem GATT je snížení cel u průmyslových výrobků o 40%, zemědělských o 36%. Zúčastněné státy rovněž sníží domácí podpory zemědělství a zajistí minimální přístup na trh. Česká republika sníží cla u průmyslových výrobků o 22% do čtyř let, u zemědělských o 40% do šesti let. Snížení se provádí selektivně, u zboží, které se v ČR nevyrábí, se clo zcela odstraní u citlivějších výrobků jen o 15%. Nynější úroveň zemědělských cel dosahuje kolem 13%, po 6 letech se sníží na 9%. Ú průmyslových výrobků se současná průměrná sazba 9,7% sníží na 7,6%. Londýnské Centrum pro ekonomický a politický výzkum (CEPR) provedlo případové studie u jednotlivých členských zemí nebo zboží o vlivu uvolnění obchodu. Závěry prokazují, že liberalizace obchodu se zeměmi střední Evropy podstatněji nepoškodí výrobce v zemích patnáctky. Obchod se může několikanásobně zvýšit a nepovede k deficitu v neprospěch EU. Zvýšené dovozy textilu ze střední Evropy umožní přesunout pracovně náročné výroby do této oblasti, ale podstatn' se zvýší vývoz z EU jakostních módních vy robků. Burza Burzovní obchody zahájily 5.1.95 zpevněním PX 50 na 570,1 bodu, tři seance trval vzestup a pak následoval volný pád. Index skončil 2.2. na historickém minimu 482,5 bodů. Makléři očekávají další pokles, který odůvodňují tím, že investoři shromažďují hotovosti pro nákup akcií ze druhé vlny. Ve druhé polovině února měla burza i RM-Systém technologickou přestávku pro zařazení nových akcií do centrálního registru a od 1. března pravděpodobně zahájí obchody již se všemi cennými papíry. Někteří komentátoři upozorňují, že z původních 6 milionů kupónových akcionářů dva miliony již svoje cenné papíry prodalo. Ale i zbytek představuje vzhledem k počtu obyvatel republiky světový rekord. Z tohoto množství akcionářů stále určitý počet prodává údajně černým obchodníkům, kteří platí hotově a ihned, ale o něco méně než je oficiální kurz. Překupníci okamžitě umístí tyto nákupy na burze, aby realizovali svůj malý zisk a tak trvalý přísun menších prodejů snižuje kurzy. Na burze v současnosti tvoří 80- 90% obchodů akcie padesáti likvidních podniků a prodeje malého počtu kusů snižují kurzy dalších 900 firem. Předpovědi do budoucna jsou opatrné a nejisté. Investoři mohou právě nyní levně nakoupit akcie, které mají velkou budoucí hodnotu. SLOVENSKÁ EKONOMIKA Vysoký deficit státního rozpočtu Spotřebitelské ceny v loňském roce ve srovnání s rokem 1993 vzrostly v SR o 13,4%, při růstu cen potravin o 16%. Průměrná měsíční nominální mzda se zvýšila o 17% na 6501 Sk. Na celkovém objemu výroby se od začátku loňského roku podílel soukromý sektor v průmyslu 53%. Velmi ne4 POLYGON 2/1995 [pageend6]příznivý je však stav státního rozpočtu, neboť očekávaný deficit překročil za minulý rok 19 mid. Sk. V letošním roce by měly příjmy rozpočtu dosáhnout 160 mid. Sk, dluhová služba se však zvýší o 9 mid. Sk. Daňové zatížení podnikatelů zůstane zachováno. Česká republika v prvním měsíci roku opět překročila hranici mezního úvěru při clearingovém zúčtování 130 mil. ECU o 41 mil. ECU, čili uhradí Slovensku asi 52 mil. USD v devizách. Schodek je výsledkem působení slovenské dovozní přirážky 10% a požadavku, aby čeští vývozci dokládali kvalitu svého zboží slovenskými certifikáty. Premiér Mečiar oznámil, že SR nepřijme dvě ze tří podmínek Mezinárodního měnového fondu pro další poskytování překlenovacího úvěru na vyrovnání slovenské, platební bilance. První z nich je zvýšení věkové hranice pro odchod do důchodu. Údajně by to bylo nespravedlivé vůči občanům, neboť jejich průměrný věk je poměrně nízký. Stejně tak vláda nepřijme další požadavek, aby snížila rodinné přídavky o 40%. Premiér tvrdí, že Slovensko musí postupovat právě opačně, neboť potřebuje populaci zvyšovat. Podle původního rozvrhu mělo Slovensko získat třetí část úvěru v únoru letošního roku. Výhledy pro rok 1995 Mečiarova vláda si stanovila ve svém programu, vyhlášeném 12.1., vysoké cíle. Chce zvýšit výkonnost ekonomiky tak, aby se průT měrný meziroční růst hrubého domácího produktu přiblížil 5%, snížit míru nezaměstnanosti pod 10%, nepřekročit míru inflace 10%, udržet příznivý vývoj platební bilance a zvyšovat devizové rezervy, aby SR mohla přejít na úplnou konvertibilitu slovenské koruny. Rozpočtový deficit chce podle požadavku MMF udržet do 3% HDP. Opozice tvrdí, že bude velmi obtížné tyto cíle splnit, neboťsi vzájemně konkurují. Nízký deficit rozpočtu zabrání, aby vláda zahajovala rozsáhlejší veřejné investice, které by snížily nezaměstnanost: výstavbu bytů, dálnic atd. Za velkou překážku oživení považují odborníci skutečnost, že privatizace se zastavila, druhá vlna kupónové bude pokračovat až někdy na podzim. Beze změny vlastnictví v chování státních podniků nenastaly změny k lepšímu. DUŠAN NOVÁK Kdo seje vítr... MILAN HULÍK Skutečně demokratický stát funguje na základě teorie dělby moci, kterou v 18. století tak precizně formuloval francouzský filosof Charles Montesquieu. Základem transformace komunistického státu ve stát demokratický je tedy především přeměna unitární komunistické moci absorbující všechny tři složky moci - výkonnou, zákonodárnou a soudní, na jejich samostatné, oddělené složky a zajištění jejich fungování ve vzájemném souladu, ale i ve vzájemné kontradiktornosti. A to je problém, jehož nedokonalé řešení je příčinou afér a skandálů, kterými žijí česká media a které znechucují veřejnost tak, že přinášejí „únavu z demokracie" již po pěti létech od jejího návratu do českých zemí. Následkem této únavy nemusí být jen vystřídání nadávání na komunisty v českých hospodách nadáváním na jiné politické strany, ale důsledek by mohl být mnohem horší. Dozvíme se to při příštích parlamentních volbách. Bohužel, demokratické řešení této dětské nemoci dosud nedospělé demokracie v ČR ztěžuje „čtvrtá složka moci", jak jsou někdy nazývána sdělovací media. Mnozí novináři referují totiž o „spalničkách“ české demokracie stejně jednostranně, jako ještě před několika léty referovali o aférách prohnilého Západu. Chování novinářů a chování politiků připomíná spojené nádoby. Všechny aféry zatím šumí do ztracena, tisk o nich referuje tak dlouho, až se unaví a politici v nich pózují do té doby, dokud se nestanou „hrdiny“ dalších afér. Vše bez výsledku, demise se nepodávají, novináři se neomlouvají, tiskové žaloby se nepodávají. Duch socialismu vítězí - politici jsou neodpovědní straně, voličům a svému politickému svědomí, novináři své profe- sionelní etice, svědomí a čtenářům. Svoboda se tedy nejen využívá, ale také zneužívá. Je to jen jedna z mnoha tváří, kterou nám nastavuje nejen nevyrovnaná minulost, ale především neschopnost politiků se s ní vyrovnat. Přeskakování historických epoch a nevyrovnání se s přechodem z formy totalitní na demokratickou, se dosud vždy nevyplatilo. Varovným příkladem budiž carské Rusko a bolševický SSSR, nevyrovnání se s carským samoděržavím a přeskočení buržoasní epochy spoluzpůsobilo hrůzy bolševismu a zapříčinilo milionové oběti na životech. Československo zaplatilo za absenci „poučení z krizového vývoje“ mimo jiné svým rozpadem, jak dlouho bude na tuto absenci doplácet ČR, není dosud jasné. V každém případě však polistopadoví demokratičtí politici nedokázali to, co komunisté po únoru 1948 a komunističtí normalizátoři po srpnu 1968 - hrůzná podoba těchto čistek nenašla svoji analogii v demokratické očistě veřejného a společenského života. Že demokratický režim má tuto úlohu těžší než totalitní, je jen malá omluva. Díky tomuto nepoučení se dostala dnes jedna z oněch tří Montesquieuem definovaných složek moci -justice-do smutné, a jak se stále více dokazuje, už i do tragikomické situace. Není třeba pochybovat o tom, že transformace právě této složky je nejtěžší. Její očista od nehodných soudců, nehodných své profese, svého svědomí a svých žalobců, žalovaných i obžalovaných, se měla stát základem demokratické a spravedlivé justice. „Očista" totiž skončila tak, že odešli ti, kteří odešli sami. Krátce po listopadu několik z těch, kteří se zkompromitovali v posledních politických procesech v roce 1989 a kteří svého tehdejšího strachu možná litují, pokud nevydělávají podstatně více jako advokáti a komerční právníci, jako někteří z jejich kolegů, kteří z těchto důvodů odešli později. VONSu se nepodařilo dosáhnout, aby odešli všichni nebo aspoň ti nejhorší z těch, kteří podle jeho dokumentace, vedené od roku 1978, odsoudili nevinné obžalované v politických procesech k nepodmíněným tres- tům odnětí svobody. Pokud přesto pod nátlakem VONSu ministr spravedlnosti podal návrh na zahájení kárného řízení s několika těmito soudci, neshledaly kárné senáty, složené z jejich kolegů, důvody k jejich odvolání. Justice se tedy prověřila sama! Nedávná televizní debata mezi bývalým ministerským předsedou P.Pithartem (Svobodní demokraté, dříve OH) a ministrem zahraničí J.Zieleniecem (ODS) vypadala jako dialog neinformovaných, byla však dialogem spoluodpovědných za stav justice, jedněch dříve, druhých později. Opět zazněl unisono již tolikráte opakovaný výrok, který se stal i evergreenem ministra spravedlnosti. „V justici dnes působí více soudců polistopadových, než těch, kteří v ní působili před listopadem.“ Po tomto -A- však již nikdo neříká -B-. To, že leckteří z menšiny těch předlistopadových (a křivdili bychom těm, kteří i tehdy dokázali zůstat slušnými soudci, kdyby jen pojem „předlistopadový“ se měl rovnat výrazu „zkorumpovaný“), se díky svému služebnímu věku a přílivu nových nezkušených soudců stalo soudci vyšších, odvolacích soudů spolu se svým totalitním kádrovým základem a pokřiveným právním vědomím. Jako kuriozitu zaznamenejme, že téměř všichni předsedové obvodních soudů v Praze jsou bývalými členy KSČ a že opět téměř nikdo z těch bývalých slušných nebo dokonce nečlenů KSČ (i takoví v socialistické justici byli!) nešel „nahoru“. V českém dvojin- stančním soudním řízení tak socialistickými kádrovými předpoklady disponující soudci vytvořili hierarchickou bariéru, na kterou musí narazit i eventuální demokratická judikatura soudů nižších stupňů. Avšak ani noví soudci, nezatížení minulostí a „zatížení“ jenom přežívajícím socialistickým právem, se nemohou ještě stát garanty obrody justice pro svoji nezkušenost. Jejich rychlejšímu odbornému růstu brání i nekomunikativnost se POLYGON 2/1995 5 [pageend7]„starými strukturami“, obě skupiny soudců dělí nejen délka služebního věku, ale i vztah a míra loyality k novému demokratickému režimu. A to se pochopitelně odráží i na úrovni vedení soudců nižších stupňů svými staršími a instančně vyššími kolegy. A tak se česká justice po několika letech nářků občanů a suverénních prohlášeních všech polistopadových ministrů spravedlnosti o její očistě, dostala na svůj Rhodos. O skákání však nemůže být řeč, ani pokus o skákání. Více než toto symbolické místo dokumentuje stav naší justice známý Kocourkov. Jak jinak komentovat její neschopnost vypořádat se s pachateli dosud nepotrestaných trestných činů z doby totality (spolu se všemi orgány trestního řízení), kterážto několikaletá neochota vrcholí jejími posledními smutnými causami. Podrobné, několikráte zdokonalované plánky na vyhození Radia Svobodná Evropa do vzduchu a soustavné naléhání na pražskou centrálu, aby dala svolení k akci, za což soud prvního stupně odsoudil kapitána (dnes podplukovníka) Pavla Minaříka k trestu odnětí svobody na 4 roky, není podle názoru soudu vyššího stupně a státního zástupce, kterému byla věc vrácena, přípravou k trestnému činu. Stejně tak odvolací soud zrušuje rozsudek prvostupňového soudu ve věci velitelů komunistické policie na Národní třídě 17.11.1989 Danišoviče a Houbala. Zahájení stihání LM má již operetní ráz. Ačkoliv se od prosince 1989 vědělo, že LM existují bez právního podkladu a tudíž nezákonně, takže příkazy k jejich vyzbrojování byly naplněním skutkové podstaty trestného činu nedovoleného ozbrojování, tak vyšetřovatelé policie v posledních hodinách pětileté lhůty, týden před promlčením, horečně pátrají po obviněných, aby jim doručili usnesení o vznesení obvinění. U těch, u kterých se to nestačilo, bylo trestní stihání „pro promlčení“ zastaveno. Miloš Jakeš se tedy může usmívat. (Pisatel tohoto článku ve vší skromnosti přiznává, že byl autorem tehdejšího právního rozkladu otištěného v českém tisku dne 6.12.1989, vysílaného rozhlasovou stanicí Svobodná Evropa a osobně doručeného štábu OF do Laterny magiky.) Fž potud jde o pasivní rezistenci pohrobků komunistické justice. Jev nikoliv neznámý v posttotalitních režimech a mohli bychom se s ním smířit, tak jako jsme se smířili se sametovou revolucí (co jiného nám ostatně zbývá?) a čekat, že za čas kratší nebo delší budeme mít justici na úrovni demokratického a právního státu. Avšak poslední causy orgánů trestního řízení jsou již vážným varováním, že nemusíjít jen o „tichou sabotáž“. Před Obvodním soudem v Praze bylo zahájeno hlavní líčení s Petrem Cibulkou, Petrem Placákem, Františkem Kostlánem, Lubošem Vydrou a dalšími, vesměs aktivisty předlistopadového hnutí za lidská a občanská práva, kteří jsou obžalováni z trestného činu útoku na veřejného činitele. Tento trestný čin měli spáchat v roce 1992, když tehdy v Ostravě úřadujícího soudce JUDr Aloise Klára nazvali označením jednoho z obyvatelů Orwellovy „Farmy zvířat“, a to toho z těch zvířat, která si byla všechna rovna, kromě těch, která si byla rovnější. Každý demokratický právní řád musí zaručovat ochranu soudci - jeho „ctihodnosti", protože soudce ztělesňuje ve své osobě spravedlnost a vládu zákona, ono dieu et mon droit, jak to vyjadřuje anglosaský právní řád. Mělo by to platit i v ČR. Jenom s tím otazníkem, nakolik může být zván „ctihodnosti"“ takový soudce, jakým je Alois Klár, který v padesátých letech odsoudil řadu politických obětí komunistického režimu do vězení a způsobil jim a jejich blízkým nezměrné hoře a utrpení. Tento vykonavatel třídní spravedlnosti po „antikomunistickém převratu“ dále působil ve své funkci a jako soudce poslušný každého režimu, i demokratického, své dřívější oběti zase rehabilitoval, ačkoliv ne úplně, protože některým, opět věren zákonu, zase uděloval zbytkové tresty. Terorističtí soudci jako „strážci“ zákona nejsou jen produktem nacistické nebo komunistické totality. Důkazem toho je výrok slavného francouzského advokáta 18. století F.G. de Pitavala, autora proslulých „Soudních případů": „Pro lidstvo není nic tak pokořujícího, jako když se vyskytne člověk schopný páchat nepravosti při výkonu spravedlnosti, k němuž byl ustanoven. Je to největší hanba lidstva.“ Absurdistan? Absurdistan!!! Domnívá-li se někdo, že tímto pojmenováním přeháníme, pak ještě dodejme pointu celému případu: Státním zástupcem, který vypracoval obžalobu v této věci, je ten, který v roce 1989 vzal Petra Placáka do vazby pro jeho účast na demonstracích, které otřásly komunistickým režimem. Státním zástupcem, asistujícím u soudu, je předlistopadový člen KSČ a vyšetřovatel tehdejšího SNB. A konečně soudkyně je tehdejší prokurátorka. O temporal O mores!') Naší poslední causou je případ Jiřího Wonky, bratra komunistickou justicí umučeného Pavla Wonky. Jiří Wonka byl dne 13.2. vzat do vazby a je stíhán rovněž pro útok na veřejného činitele. Toho se dopustil tím, že JUDr Marcelu Horvátovou také označil jedním zoologickým výrazem. Marcela Horváto- vá odsoudila v roce 1988 jeho na smrt nemocného bratra, přivezeného do soudní síně na kolečkové židli, k trestu odnětí svobody, aniž reagovala na jeho zdravotní stav, jak jí přikazoval i tehdejší trestní řád (a neoznámila jeho vzetí do vazby rodině, jak bylo její povinností podle téhož předpisu, což by aktivizovalo nejen VONS, ale i mezinárodní veřejnost a Pavel Wonka by nemusel zemřít). Nutno dodat, že tato „soudkyně“ soudí u Okresního soudu v Trutnově dosud a ani protesty VONSu nedokázaly ministra spravedlnosti přimět aspoň k podání podnětu k zahájení, byť nejspíše marného, kárného řízení. Komu se již nyní causa Jiřího Wonky zdá neuvěřitelná, neví ještě všechno. Občané anglosaských států vědí, že při zatýkání podezřelého pachatele jej zdvořilý policejní inspektor musí upozornit, že cokoliv řekne, může být použito proti němu. A v demokratické ČR? Na vrchlabském náměstí se na bratra komunisty umučeného Pavla Wonky vrhlo osm policistů, kteří bez výzvy k následování nebo formálního oznámení zatčení Wonku surově zbili. Bylo to bicí komando Picha-Tůmy, prohlásil o nich J. Wonka. A tak namísto do cely putoval Jiří Wonka po svém zatčení do pankrácké nemocnice. Mlácení obuškem, škrcení a kopání, údery do hlavy a její používání jako beranidla při otevírání vrat věznice - by bylo excesem u každého zatýkaného pachatele, natož u invalidního důchodce Jiřího Wonky, jehož do invalidního důchodu svými surovostmi poslali komunističtí estébáci a bachaři. Náš zatýkací horor se však odehrával v ČR „pět let poté“, co v listopadu zvítězila „něžná a sametová“. Co k tomu dodat? Snad jen to, že po týdnu vazby udělil president Václav Havel Jiřímu Wonkovi milost a ten byl dne 20.2.1995 propuštěn z pankráckého vězení. Nebýt této milosti, byl by Jiří Wonka nepochybně odsouzen a možná by soud přihlédl i k jeho předchozím odsouzením totalitním režimem (z politických důvodů). Neuvěřitelné? Snad, ale ve shora zmíněném procesu u Obvodního soudu pro Prahu 1 se u obžalovaných Petra Cibulky a Petra Placáka v obžalobě uvádí, že byli v minulosti již vícekráte trestáni. Že to bylo v důsledku jejich odporu vůči totalitnímu režimu a boje za základní lidská a občanská práva, to již obžaloba nespecifikuje. Jestliže bude v budoucnu postih bývalých aktivistů za svobodu a demokracii, kteří vstoupili do dějin pod názvem disidenti, pohrobky bývalého komunistického režimu, záviset na udělení či neudělení milosti presidentem republiky, pak bude česká justice v podobné situaci, jako justice státu Tennessee ve dvacátých letech, kdy se slavný americký politik a právník W.J. Bryan doživotně znemožnil svou „slavnou" obžalobou v tzv. „opičím procesu". Možná právě tímto procesem se poučil komunistický režim, když v roce 1980 u odvolacího soudu v Plzni nechal zrušit rozsudek Okresního soudu, který notorického komunistického a dnes už i demokratického recidivistu Petra Cibulku odsoudil na dva roky navíc za to, že „napadl“ bachaře, který mu chtěl vzít Rudé právo, jež mu povolil studovat jiný bachař. Z čeho se poučí demokratický režim v ČR? Doufejme, že z poznámky pod hvězdičkou dole. Jak známo, historky ze soudních síní bývají veselé i smutné. Jaké soudničky se budou psát o justici postsametového režimu, bude záviset nejen na jejich autorech, ale také na této justici, jejích soudcích a obžalovaných, na jejím ministru spravedlnosti a v neposlední řadě i na vůli občanů, zda vůbec chtějí žít v právním státě. *) Ó časy! Ó mravy! (Cicero, „Řeči proti Ca- tilinovi“ — povzdech nad poměry, které umožňují Catilinovi nerušenou přípravu spiknutí). Praha, v den 47. výročí „Vítězného února“ □ 6 POLYGON 2/1995 [pageend8]Stejně je to promlčený. Fejeton OTA RAMBOUSEK „Už jsi to čet, Jarouši?“, ptal se u piva bývalý referent Karel Riedl z bývalého 3. oddělení 1. odboru bývalé Hlavní správy bývalé StB. „Mirek se nám pověsil.“ „Kterej Mirek? Já jich znám několik,“ namítl Jaroslav Ort, bývalý referent bývalého referátu 1032 bývalé Státní bezpečnosti. „Ale přece Pich-Tůma. A divím se, dyť to byl otrlej a houževnatej orgán. Něco na něj muselo dolehnout. Něco vážnýho, protože v ouřadě při tom vytěžování neznal bráchu. Třeba někde něco ukrad a přišlo se na to, nebo se mu porouchala pračka. Měl zahraniční, sovětskou! A pro tu dneska neseženeš náhradní díly ani za boha,“ rozvíjel debatu Karel. „Pračka nejni na voběšení, zvlášť u tako- výho kádra. Dyť to bej val velitel - a jak s protistátníma živlama točil! Že by na něj k stáru dolehlo svědomí?“ „Neblbni. Víš, co všechno měl Mirek za sebou? Podívej,“ řekl Karlík a podal list papíru spoluorgánu Jaroušovi. „Takovejhle tvrdej soudruh jakej má bejt. Jakýpak svědomí?!“ Bývalý orgán a referent začal číst: MV, ČR. Sekce UOS archiv a spis služby a. A 41538: 1951. 5. února: Z protokolu sepsaného s Miroslavem Pichem-Tůmou: ....... V roce 1948-49 jsem pracoval proti ilegalitě jako velitel II. oddělení II. sektoru. V této době jsme měli agenta Doležala, který byl do února 1948. red. Svobodného slova. Refemt Kasina mě sdělil, že tento Doležal má styky s ilegální skupinou dr. Chalupy- Protože Doležal jako agent nám nehlásil o této věci nic, nechal jsem jej na schůzce s ním sledovat a zjistil jsem, že si zve na schůzky se mnou ještě jiné lidi. Po tomto zjištění, to zn. Že je duplagentem, jsme jej tajně zatkli a on mimo jiné se přiznal k tomu, že udržoval styky s Novotným, orgánem ZOB. II. Ill odd. že mu Novotný předal nějaké informace a že jej seznámil s atašé amerického velvyslanectví Kolárkem, kterému měl Novotný předat nějaké zprávy a Kolárek mu slíbil, že mu vyšle sdělené heslo vysílačkou v českém vysílání z Ameriky. Ná základě této,zprávy jsme dle příkazu velitele sektoru Zelenky za Novotným jeli, je zatkli (Tábor, kde byl na dovolené) a přivezli do úřadu. V úřadě vše doznal před úředníky mého odd. o spojení s Kolárkem a na vysvětlenou řekl, že chtěl mít pevné spojení s Američany a potom, že by to hlásil představeným v úřadě. Velitelé, tj. Zelenka, Plaček a Veselý hodnotili tuto skutečnost jako zradu a protože nebylo možné k vůli odhalení kontrolované organizace Chalupy předat Novotného k normálnímu soudu, bylo rozhodnuto, aby byl nějakým způsobem likvidován. Provedeno to bylo tak, že Plaček si zavolal tehdejšího velitele KV. StB. Šedivého, a nařídil mu, aby byl Novotný eskor- tován jako na oko k soudu do Tábora po cestě byl zastřelen jeko by se pokoušel o útěk. Šedivý vše provedl... Další zajímavý případ uvádím: Druhý den po zavraždění majora Šrama dostali jsme rozkaz od vel. Plaček, Veselý a od strany s. Švába, abychom všechno agenturní snažení zaměřili na odhalení vraha. majora Šrama. Clen ilegality Chalupy, jménem Konečný se pochlubil, že ví kdo jest vrahem. Provedli jsme jeho vylákání jménem Chalupy, že jej převedeme přes hranice /orgánové Zdeněk Hruška a Ivan Achro- menko/. Konečný sdělil, že ví kdo je vrahem ale to ne jménem a museli bychom zjistit ještě tři nebo čtyři osoby. V době, kdy jsme rozmýšleli co máme udělat, byl skutečný vrah dopaden. Po vytěžení (sic) Konečného a ověření údajů našich agentů bylo rozhodováno mezi Plačkem, Milénem Zelenkou a Kašinou a mnou, co má být s Konečným učiněno, aby nenastalo prozrazení ilegální skupiny Chalupy. Po několika týdenním uvažování bylo rozhodnuto, že má být Konečný likvidován a likvidaci že má provésti já. tj. zajištění. Dle rozkazu Plačka, Miléna a Zelenky jsme toto provedli na Slovensku /Banská Bystrica a její okolí/ a trup jsme zakopali. Likvidace byla zdůvodněna hlavně potřebou utajení kontroly ilegální Chalupový organizace a proto že na tehdejší dobu nebylo dle slov nadřízených jiných možností a já jsem si myslel, že se ve zpravodajské službě takové věci dělají. O této věci byl velmi dobře informován s. Jindřich Veselý, kterého o tomto informoval s. Plaček.... „To je teda gól,“ podivil se soudruh Jarouš a pořádně si přihnul Staropramenu. „Takovýhle věci měly bejt už dávno sešro- tovaný! Taková úřední liknavost. Bůhví, co tam na nás ještě mají!“ „Jen se uklidni. To víš, že se nám ze začátku všem stáhla prdel. Jenže - když zvítězila ta láska a dobro a vyhlásilo se, že je to všechno stejně promlčený, tak se nám ulevilo. Hodně našich se vrhlo na podnikání. A naši v parlamentě teď už dohlídnou, aby ta demokracie řádně fungovala a dodržovaly se zákony,“ vysvětlil bývalému spoluorgánu referent Riedl. „Zřejmě to tak je. Jak odhlasovali ten zákon o vodporu proti komunizmu, tak za mnou přišel v baráku chlápek, co seděl roky v base, a ten někde vytáh z nějakejch seznamů, že ten náš bejvalej pomocník, co prásk celou jejich skupinu eště žije a že ho budou teď žalovat. Von teda ten můj soused nemá ani páru o tom, co jsem dělal dřív, a tak mi ukazoval, co mu odepsali. Koukej, tady jsem si to pro srandu opsal.“ .pokud předložíte průkaznými materiály své poznatky, přicházel by postih ve smyslu par. 206 tr. zákona odst. 1/trestníčin pomluvy/ Tam je horní hranice trestu jeden rok s promlčecí lhůtou tři léta. Proto je nutné mít na zřeteli, že nynější podoba zákona č. 198/1993 o protiprávnosti komunistického režimu a odporu proti němu prakticky neguje postich trestních činů s promlčecí lhůtou tři léta... „Správně! Naši by to lepšejc nenapsali. Jsme holt chráněný tou humanistickou demokracií. Jo - kdyby přijeli takoví Mašinové, to by byl jinej rachot. Z fleku maj na krku vraždy. Odboj, teda ten vodpor proti nám musí bejt jemnej, humanistickej. Teď se všechno bedlivě vyšetřuje, jestli někde ten dotyčnej něco nepoškodil, někomu z nás neublížil, nebo dokonce někoho nevymazal z matriky! Jak na to koukám, když seš čestnej a voddanej občan Český republiky - dobrý! Nikdo na tebe nemůže. Dyť někdo tu bezpečnost státu vždycky dělat musí. Střežit ji a zajišťovat. Udělat za vším tlustou čáru. A co je hlavní: je to stejně všechno promlčený! Já nechápu, proč se ten Mirek tak unáhlil?! Pane vrchní, kopněte nám sem eště jednu!“ Poznámka autora: Texty dokumentů jsou přesně podle toho, jak jsem je dostal, tedy včetně všech chyb. Dvě slova (zajímavý a vytěženQ jsem zdůraznil tučným písmem já. - Jméno Šram je v protokolu psáno foneticky. Správně je Schramm. □ Právní pomoc čtenářům Polygonu poskytne JUDr MILAN HULÍK, advokátní kancelář Bolzanova 1 115 03 PRAHA 1 tel./fax: +42.2.24210449 POLYGON 2/1995 7 [pageend9]Komentáře VLADIMÍRA v al en t y Mrtvý muž, který o tom neví Není nám úplně jasné přání některých evropských zemí co nejdříve se zapojit do struktur NATO. Dovolte mi zeptat se proč, proti komu? Ruský premiér Viktor Černomyrdin Nechceme vstoupit do NATO proto, že se bojíme Ruska. V NATO vidíme jedinou fungující, skutečně evropskou strukturu bezpečnosti, která je založena na těch ci- vilisačních hodnotách, v něž věříme i my. A naše země, která má tu nejrozmanitější zkušenost, včetně zkušenosti Mnichova, by se nechtěla nacházet v jakémsi vakuu. Prezident Václav Havel v interview pro ruský list Nězavisnaja gazeta, Lidové noviny, 13. února 1995 „Do NATO mají být přijaty čtyři státy: Polsko, Česká republika, Maďarsko... a čtvrtý jsem zapomněl, jak se jmenuje.“ Televizní komentátor R. McNeil, McNeil - Lehrer Newshour, Public Broadcasting Service USA, 14. února 1995 ... zájem o bezpečnost hranic a obchodní vztahy vždy vyžaduje, aby více civilisova- ný stát měl určitou pravomoc nad svými sousedy. Proto stát si musí vybrat: buď se vzdát svého trvalého úsilí a odsoudit svoje hranice k trvalému neklidu ... nebo postupovat stále kupředu do nitra divočiny ... a tam ta největší nesnáz spočívá v neschopnosti se zastavit. Ruský kancléř Alexander Gorčakov, 1864 Jak pan Claes řekl: „Pro bezpečnost nepotřebujeme spotřebitele, ale země, které jsou schopny nést plnou odpovědnost včetně risik a finančních nákladů na členství.“ Jiný představitel NATO řekl to naplno: „Nepotřebujeme více Francií, Španěl, Řecka a Turecka. “ NÁTLAK NA ROZŠÍŘENÍ NATO, New York Times, 9. února 1995 Ačkoliv republikáni kritisovali administraci, že dává Rusku příliš mnoho pomoci zemím bývalého Sovětského svazu, nový rozpočet vzroste na 788 milionů dolarů z předchozích 719 milionů... W. Christopher (státní tajemník USA) takto zahájil pomoc Rusku: „Ruské nevybíravé a přehnané užití sily v Čečensku zajisté způsobilo škodu reformám v Rusku, ale to nezměnilo náš základní zájem pomoci ruským reformátorům budovat stát, který bude mít konečně mír uvnitř i se svými sousedy. “ New York Times, 7. února 1995 Tak jako společenství demokratických států přijalo mezi sebe Německo po druhé světové válce - zemi s takovou otřesnou minulostí jako je sovětská minulost - tak by mělo být i Rusko vedeno ke stabilní demokracii. Alespoň tak dlouho, dokud Moskva tyto naděje nezvrátí. Válka v Čečensku tyto naděje nevyvrací. Čečensko je součástí Ruska víc než sto let. Řada dalších etnických menšin může usilovat o odchod z Ruské federace, jestliže budou Čečenci úspěšní. A Rusko pravděpodobně zabředne do široce rozšířené občanské války. Kontrola nad 25 tisíci ruských nukleárních hlavic bude ohrožena. Carles A. Kupchan, v prvém roce vlády presidenta Clintona dlen úřadu pro národní bezpečnost, New York Times, 22. ledna 1995 „Mrtvým mužem, který o tom neví“ nazval televizní komentátor presidenta Clintona po volební porážce amerických demokratů v listopadu loňského roku. Ve Washingtonu nastala doba střídání stráží, pro kterou se těžko hledá obdoba. Ovšem s typickým americkým humbukem, kdy je třeba všechno brát s mírou a s vědomím, že nic se nejí tak horké, jak se to uvaří. Zatím se rýsují hlavní oblasti zásahů, které se dotýkají především života amerických občanů: sociální programy, které nad přijatelnou míru zatěžují amerického daňového poplatníka. A zmenšení federálních vládních institucí. Zaostření sdělovacích prostředků na republikánského předsedu sněmovny representantů Newt Gingriche jako na skutečného vládce USA (je třetí v pořadí na úřad presidenta USA) je ovšem nebezpečné především pro něho samotného, protože demokracie zásadně nemají rády „silné muže“ a dovedou je v příhodné době velmi neceremo- niálně sestřihnout do přijatelné podoby. Gingrich je chytrý muž a má svůj politický program promyšlený, ale ani president Clinton nezahálí a snaží se ve zdánlivém souladu s čerstvým větrem nastražit co nejvíce překážek k tomu, aby to republikáni měli co nej těžší. To je především v zájmu jeho president- ské kampaně v příštím roce. A jistě přijde příležitost, aby si Clinton napravil poškozenou pověst u voličů. To bude ve chvíli, kdy ve veřejnosti začne vzrůstat roztrpčení nad republikánskými zakopnutími, která ovšem přijdou. Jak obtížná bude realisace republikánského volebního programu a jak tvrdé zásahy tam, kde se ta realisace bude dařit? Dnes jsme v tom směru svědky teprve zaujímání výchozích posic, nic víc. Republikáni vstoupili do voleb do Domu representantů - poslanecké sněmovny s dvouletým volebním obdobím - s náročným politickým programem. Jmenuje se »Smlouva s Amerikou«. V podstatě v něm sice neslibují, co prosadí v Kongresu, ale to, že dají hlasovat o nových zákonech, které by zreformovaly politický život USA, jestliže budou tyto zákony prosazeny i v senátu a po- depsány presidentem. Jde například o nový dodatek k ústavě o vyrovnaném rozpočtu, o sociálním zabezpečení, širší pravomoci presidenta vetovat zákony, novou versi zákona proti zločinu, který byl před volbami schválen tehdejší demokratickou většinou, ale který je v příkrém rozporu s názory většiny současné, nebo omezení pravomocí federální vlády ve prospěch administrativ jednotlivých států Unie. Je toho nekonečná řada a zatím v Domě representantů za předsednictví Speakera Gingriche to jde kupředu. Zatímco demokratická menšina se často připojuje, protože se jednak obává, že by hlasováním proti mohla popudit své voliče, a jednak proto, že některé reformy měly být už dávno realisovány. Prvých sto dnů života nového Kongresu bude tedy svědkem zásadního přebudování amerického zákonodárství. Vlastně bude a nebude. Schválené zákony totiž musí projít ještě senátem, kde vládne jiný pracovní režim. Kde také vládnou jiné zájmy a vzhledem k šestiletému volebnímu období vládnou i jiné ohledy na veřejné mínění. Takže návrhy, které dnes procházejí jednou komorou Kongresu, v senátu budou zkoumány po dlouhou dobu. A pak, aby zákon nabyl platnosti, přijde podpis presidenta - nebo jeho veto. V případě presidentova veta bude k přijetí zákona zapotřebí dvoutřetinové většiny v obou komorách Kongresu - kterou republikáni nemají. Pak nastane rozčarování u voličů a uvidí se, zda budou podporovat republikány, nebo si budou myslet, že vlastně nic nedokázali. To už tu bude listopad 1996 a nové volby, hlavně presidenta. Američtí občané mají totiž plné zuby slibů a chtějí činy. Nedočkali se jich od Clintona a tak je čekají od republikánů. Za dva roky to může zase být docela jinak. Nelze se tomu divit. Měli velké naděje po skončení studené války, ale miliardy ušetřené na rozpočty se nevracejí do jejich kapes. Jen dluhy trochu pomaleji narůstají. To není velká útěcha. Proto vzrůstá nezájem o svět okolo, nad nímž na mnoha místech vykonává dozor americká armáda. To stojí peníze. Peníze stojí také velké množství amerických pomocí jiným zemím. Američtí občané to platí svými daněmi, ale vděčnost světa jim jaksi uniká. Kdykoliv ve světě někoho postihne nějaká katastrofa, v Americe se zvedají od země aeroplány naložené pomocí pro hladové a nemocné. Kdykoliv postihne USA nějaká katastrofa - a je těch tornád, zemětřesení a povodní a přírodních požárů do roka vždy několik - ještě jsem neslyšel, že by někdo sem poslal třeba jen pytlík s čokoládou pro děti. Proto se i americká srdce uzavírají. To je velmi nebezpečné pro to, jaká bude americká zahraniční po''*i- ka. Evropa byla zbavena bolševické hrozby především díky americké vytrvalosti a dnes jsou země, které si svobodně volí bolševiky do vlád. A americká zahraniční politika stále více dostává charakter nového isolacionis- 8 POLYGON 2/1995 [pageend10]mu. Její starostí je stále více nikoli ochrana svobod těch, kteří tecf svým jednáním naznačují, že se jim to vlastně líbilo žít na bolševickém hnoji, ale to, aby se ochránili před nukleárními zbraněmi, které jsou stále ještě namířeny proti nim. Po celou dobu Vánoc se američtí občané denně seznamovali se zprávami o událostech v Čečensku, a to přináší stálé více pochybností o presidentově politice vůči Rusku. O tom, že konflikt v Čečensku je vnitřní záležitostí Ruska, Zbygniew Brzezinski, bývalý poradce presidenta Cartera, vyslovil názor, že je třeba brát i ruské autonomní republiky jako suverénní státy bývalého sovětského impéria, kde označení „autonomní“ byla pouze svévolná Stalinova klasifikace, kterou je třeba ignorovat. A že tedy Čečensko má stejný nárok na mezinárodní respekt, jako třeba má Ukrajina nebo Gruzie a jiné „plnoprávné“ republiky bývalého SSSR. Nikdo nepochybuje o tom, co to všechno znamená. Je to další stupeň rozpadu ruské říše a otázkou pouze je, kolik to bude stát krve. A naděje, že v Moskvě bude tento proces řídit moudrý politik, je stále menší. Nikdo neměl iluse o tom, že v Rusku existuje třeba jen zárodek demokracie, ale naděje, že Jel- cin je tím moudrým politikem, který tento neodvratný proces rozpadu imperia bude schopen řídit, čečenské dobrodružství definitivně pohřbilo. Dnes v Jelcina už nikdo nedoufá a jen s obavami je přijímána zpráva z Moskvy, že Jelcin má, jak se v Čechách říká o notorických opilcích, „propálený kotel". Nikomu z amerických politiků nejde o oslabování konkurenční supervelmoci - někteří naopak naivně v její existenci vidí výhodu pro udržování světového pořádku - jako spíše o peklo nekontrolovatelné občanské války v nekonečném měřítku evroasijského prostoru s možností neomezeného zneužívání potenciálu atomových zbraní. Barbarský zásah v čečenském Grozném, který se jako policejní akce dá srovnat s nacistickým barbarstvím ve vzbouřené Varšavě v roce 1944, naznačuje, že to nejsou apokalyptické vise, ale reálné možnosti dané bezohlednými charaktery těch, kteří ovládají ruskou armádu. Zklamání z Jelcina je vysvětlitelné. Nepodařené pokusy o puč proti němu připoutaly Jelcina k armádě, která si na něj vsadila. Ostatně chtít na nějakém politikovi, aby předsedal nad rozpadem imperia, je asi trochu moc. To nechtěl ani Churchill. Masakr v Čečensku má ovšem ohlas především ve státech východní Evropy, kde si dobře uvědomují, že americké akademické psychoanalysy ruských politiků a generálů mají málo co společného s jejich bezpečností. Z.Brzezinski nazval Čečensko hřbitovem dobré americké pověsti. Ale je to opravdu pouze opatrná americká politika, která dala zelenou k současnému ruskému vandalství? Nemyslím si to. „Zapomínáme, že jsme, ještě v době existence Sovětského svazu, dali Gorbačevo- vi rozhodné ujištění v tom smyslu, že když sjednocené Německo zůstane v NATO, že NATO se nebude posunovat východním směrem. Nebylo to legálně závazné, ale byla to geopolitická dohoda a jestliže ji nyní budeme ignorovat, pak, kdybych byl Rusem, tak bych si to vykládal v tom smyslu - i když to nebylo takto zamýšleno a není to tak - že záměr je oddělit Rusko od Evropy." To řekl 5. prosince 1994 Jack Matlock, bývalý velvyslanec USA v Praze a v Moskvě, v televisním interview. Přesně vyjádřil stanovisko amerických diplomatických profesionálů, které bude vždycky nakonec v americké zahraniční politice určovat každodenní kurs. Ale nejde jen o diplomatické profesionály, kteří jsou jako ryby ve vodě, když se všechno zamotává a osud států je závislý na jejich pletichách. Jde o to, kam vlastně směřuje americká diplomacie. V současné době jsme svědky něčeho nebývalého: americký Kongres jedná o návrhu republikánů na změnu zahraniční politiky a omezení presidentových pravomocí v této oblasti. Po desítiletí byla americká zahraniční politika vedena podle dohody obou stran. President byl respektovanou autoritou. A najednou tomu tak možná nebude. Něco je tu nevysloveno: Už rok jsme svědky cílevědomé změny americké politiky vůči východní Evropě. Onen „mrtvý muž“ je zatraceně živý a uvádí v život něco, co budeme jednou nazývat Talbottovou a Clintonovou doktrínou. Partnerství pro mír bylo onou vějičkou, která zakrývá zrod té nové politické doktríny, jejíž důsledky nejsou v celku projednávány na veřejnosti a asi si o ní jen šeptají její autoři, zástupce státního sekretáře Talbott a jeho kamarád ze studií - Clinton. Jim nejde o střední a východní Evropu, ale o Rusko. V podstatě stále imperiálni Rusko. Nemají zájem ani tolik na ruské demokracii, jako na jeho celistvosti za každou cenu. Potřebují takovou velmoc a ne konglomerát rozvaděných zemiček. Ne kvůli kontrole vodíkových zbraní, ale proto, že potřebují udržet Rusko v Asii. Usoudili, že rozšíření NATO na východ by ztížilo situaci v Rusku, a tak všemi možnými výmluvami odkládají přijímání středoevropských států do NATO. Obávám se, že v ruském geopolitickém slovníku Česká republika není na tom o moc lépe než zmrzačené Čečensko. A president Havel nemá pravdu, že se Ruska nebojíme. Bojíme se. Stále máme v republice silnou pátou kolonu, která tyla čtyřicet let ze zrady demokracie a dodnes v každých volbách připomíná svůj počet, je jich skoro jako sudetských Němců, i ona je jedním z důvodů našich obav. Obáváme se proto, že to, že v Rusku vládne bída, nic neznamená ve smyslu jejich schopnosti přepadat sousedy. Tam, kde stále platí, co v roce 1818 napsal Friedrich von Gentz v „Úvahách o politickém systému Evropy" „O čem car v noci sní, ráno může uskutečnit“ a kde stále platí, že národ, „který je zvyklý na otrockou poslušnost, který potřebuje málo k životu a je proto schopen vejít do války za nepatrnou cenu" (francouzský vyslanec v Petrohradě Laurent Berenger, 1762) a především proto, že Talbott a Clinton, bez vědomí, ale zřejmě s podezřením amerických republikánů jasně .vymezují evropskou zájmovou oblast velmocenského Ruska podle Stalinovy mapy. Ted1 je stanoveno datum přijímání do NATO na konec století - což vypadá rozumně vzhledem k možnostem kandidátů na členství. Ale je tomu opravdu tak? Prý nikomu nic dnes nehrozí ze strany Ruska, tvrdí se v Americe. Anglická zkušenost, kdy Anglie zcela nepřipravena vstoupila do války kvůli přepadenému Polsku, by mohla být poučením o tom, kdy je na obranná spojenectví pozdě. Jít do války kvůli Uzbekistanu? V žádném případě, míní ministr, tak zní titulek v amerických novinách. I Uzbekistan je partnerem pro mír. A právě to ukázalo pokrytectví celého projektu Partnerství pro mír. Od počátku nešlo v tomto projektu o nějakou přípravku na členství v NATO, ale o zastírací manévr při uvádění této nové zahraničně politické doktríny, s níž plánovali její autoři vystoupit až ve vhodnou dobu - třeba před president- skými volbami. Jenže teď nejde o Uzbekistan, jde o ty čtyři státy ve střední Evropě, jejichž naléhání se těžko odolává, ale které podle Moskvy nesmí do NATO. Proto onomu datu ke konci století se nedá věřit. Ostatně i americký senátor Leahy, demokrat, minulý týden řekl, že by si to přál, ale není si jist, že NATO bude i nadále existovat. Věřím, že i pro členy amerického Kongresu je to silný tabák. Vidí, že se za jejich zády vytváří cosi, co jen kousek po kousku leze na denní světlo. Je to doktrína, která má podezřelý růžový nádech z doby demonstrací proti válce ve Vietnamu. Je to naivita víry, že svět lze rozporcovat mezi dvě supervelmoci, které si budou na slovo věřit. Že americký zájem je pouze o atlantické a pacifické pobřeží. A co je dál, tam mohou byt Rusové. Nám Cechům i Slovákům se tu mstí leccos, hlavně promarněný čas a příležitosti, když historie před pěti léty rozdávala karty. Teď je nutno hrát s tím, co máme v ruce. Moc trumfů tam není. □ SAINT RAPHAEL NA FRANCOUZSKÉ RIVIEŘE má ideální polohu jak pro milovníky pláže a vodních sportů, tak pro ty, kteří milují blízkou romantickou přírodu a historické památky nebo mondénni atmosféru světově proslulých měst, jako Saint Tropez, Cannes, Nice nebo Monte Carlo v sousedství. Vyžádejte si bližší informace česky a výhodnou nabídku nájmu dvoupoko- jového komfortního prázdninového bytu na adresu Les Tourterelles, 47 Allée du Touring Club, 83700 Sait Raphael, France nebo volejte ve večerních hodinách číslo +33.94823741. POLYGON 2/1995 9 [pageend11]„Jaký je rozdíl mezi Václavem Klauseln a Pánem Bohem?" ? ? ? „Pán Bůh se nedomnívá, že je Václav Klaus." (Lidová moudrost) „ Vážený pane premiére!“- nadepsal svůj apel na jednoho podle mého názoru z najarogantnejších a tudíž nejzaslepenějších představitelů současného středoevropského postkomunismu spisovatel a intelektuál Ludvík Vaculík. Jeho otevřený dopis je voláním po nastolení rozumu srdce tam, kde už dávno - zdá se - zvítězil pragmatismus kanálů a nejnižšího počtář- ství, kde demagogie se halí do hávu demokracie a kde kdejaký estébácký hokynářík a gottwaldovský sirotek poučuje slušné občany o tom, co je to ta pravá demokracie a svoboda, jako je ještě poučoval - a, bylo-li nutné, i násilím - o pravidlech vstupu do Marxova a Leninova ráje. „Označujeme své nové poměry za demokratické. Ale pojem demokracie nemá pro nás všechny stejný smysl. Vidíme, že někdy je to slovo výmluvou lenochů ... a často je zaklinadlem kořistníků, kteří, ztotožňujíce demokracii s ekonomickým liberalismem, poťouchle prodají nebo skoupí, co nedovedou otevřeně ’vydiskutovať. Demokracie má však také obsah mravní, pardon; to se člověk pomalu neodváží připomínat - pro posměch počítačových knowhowistů... Proč máme tolik hanebných afér, ač jejich pachatelé jsou demokraty? Či snad je máme právě proto, že i oni jimi jsou?..." My, kteří žijeme v různě fungujících „zaběhaných“, mechanických demokraciích kapitalistického typu, jsme vedle jejich předností poznali i jejich slabiny: dnes se v nich většinou dostává největších výhod těm, kteří nejvíc řvou, zvýšená sociální „péče“ se - vždy na úkor poctivých občanů - přesunuje do sfér kriminálních menšin, do sfér příživníků. Tam, kde vládne materialismus, nelze se divit, že za krádež auta je vyměřen vyšší trest než za znásilnění dívky, která si následky ponese celý život; že lékařka, která nedbalostí zaviní smrt novorozence, pyká nesrovnatelně méně než zloděj šperků, který nikdy nikoho neohrozil na životě. Všichni víme, že solidarita „práva“ se zločinem není ani v dnešních nejpříkladnějších demokraciích ničím neobvyklým. Na celé situaci je varovným signálem především to, že západní demokracie tomuto trendu nakonec podlehly. Postkomunistické systémy zločiny korupcí a mafiánskými způsoby novou historickou éru své existence začínají. „Odborní demokraté často citují chur- chillovskou větu, že demokracie je bohužel nejlepší ze všech špatných způsobů vlády. Tím omlouvají její stav a jako by se pro její zlepšení nedalo nic dělat... Ovšem, nedá se předem říct, kdo je demokrat... ale pozná se, kdo jím není: on se přihlásí sám. Demokratem jistě není, kdo jinému úmyslně škodí podvodem, krádeží a loupeží, člověk dopouštějící se vraždy a jiného násilí na slabších...“ Vůbec je nutno poněkud revidovat eventuální a v Čechách tak zatvrzelé opojení z představy „demokracie rovná se automaticky právní stát“. Jako příklad z nejsmutnějších budiž uvedena evropská takédemokra- cie, která se má na kontinentu odjakživa za nejstarší, nejpříkladnější a nejdemokratičtější, kde však většina občanů neměla ještě donedávna občanská práva, . zatímco v evropských monarchiích byla podmínka rovnosti práv občanů splněna nesrovnatelně dříve. Je zřejmé, že záleží méně na názvu státní formy (Lidová republika Čína např.), než na jejím reálném obsahu a schopnosti a vůli občanů se emancipovat. „A hlavně budiž konečně řečeno, že lidé si nejsou rovni: dělí se na lepší a horší, přičemž ti horší se vyberou sami...“ Prof. Viktor Frankl, člověk nad jiné zkušený a zkoušený v teorii i praxi téhož, to vyjádřil podobně: „Znám jenom dvě lidské rasy. Rasu lidí slušných a rasu lidí neslušných. Těch neslušných je, bylo a bude vždycky více, než slušných. A je právě na těch slušných, aby zabránili, aby se k vládě dostali ti nejhorší.“ Demokracie však bývá formulována jako vláda lidu, vláda většiny. - Náš vážený pan premiér tvrdí mimo jiné perly, že např. „Spor o ekologii a kvalitu životního prostředí ... je sporem o to, zda respektovat nutnost podřízení se současným ekonomickým a politickým mechanismům... nebo zda se pokoušet je nahrazovat mechanismem jiným - rozhodováním elity, rozhodováním více vědoucích... Přijmout tuto alternativu by nás vracelo ke společenskému systému, který jsme už měli a který - aspoň někteří z nás - určitě nechceme znovu vyvolávat v život.“ Je pan premiér tak málo myslící, a nebo tak dogmatický? Odkdy rozhoduje v komunismu vědoucí elita? Jsou to přece, jestli se nemýlím, politické mechanismy, které - hlava nehlava -v komunismu rozhodují a vědoucí elita tráví svůj čas na gulazích, v nejlepším případě v kotelnách. Neplete si pan premiér demokracii se svobodou páchat svinstva? Kdo jiný by měl rozhodovat, než vědoucí? Nevědoucí rozhodovali za nás padesát let. Bylo to rozhodování nevědoucích, které, jak ví každé malé dítě, vedlo v třiatřicátém v demokratickém Německu k vítězství Hitlera a je to „rozhodování“ či spíše laxnost nevědoucích, které dnešní západní demokracie původně jistě s nejlepšími demokratickými úmysly přeměňují v diktatury duchovních proletářů, neovlivňovaných a neovlivnitelných rozumnými argumenty. . Na bretaňských pastvinách se prý musejí pokácet rozptýlené skupinky stromů, protože do jejich stínu se za horka schovávají krávy. A to nebudou smět dělat, protože bruselští hownowisté by je nemohli spočítat ze svých satelitů. Co všechno takového si europáni ještě nevymyslí a vnutili by nám, kdyby...? Ostatně, co je na celé věci (»společná Evropa<) rozumné, účelné a slušné, můžeme a máme si zavést sami i bez jejich nátlaku...“ Ted jsme toho byli svědky. Slušní Němci se svým smyslem pro spravedlnost, podporováni protesty slušných lidí v celé Evropě (v Anglii si vyžádaly lidský život!), pokusili se právě ve „spojené“ Evropě prosadit omezení, pouze omezení bestiality zvířecích transportů, které mučí ročně 250 milionů zvířat. Jsou nesmazatelnou, neodčinitelnou skvrnou všech „demokracií“, které se na nich podílejí. Ovšemže neprošli. Spojená evropská zločinnost v Bruselu, kam Češi tak překotně a nekriticky pospíchají, zase jednou zvítězila nad slušností. A jsme opět u Frankla. A u Vaculíka. „Tato společná Evropa, vlastně evropský Západ, jako by si patentovala výklad demokracie, ale neudělala nic, aby ji vyvinula výše... To, co navrhuju, znamená spíš na ostatní svět skoro kašlat. Nikoho nespasovat, ale jenom se pokusit, abychom nespadli do pekel s ním... A taková země budoucnosti dá se, pane předsedo, vybudovat téměř bez investic, spíše je třeba se některých zdržet... Mnozí moudří a citliví lidé u nás i jinde předpovídají, že 10 POLYGON 2/1995 Dovolenou strávím mimo republiku - uprostřed obdivu k naší transformaci Kresba Miroslav Kernel PňEVZATO Z ČESKÉHO TISKU [pageend12]brzy půjde o sám život...“ Po nově vypuknuvších epidemiích, které jsme měli od středověku za zažehnané (mor), po nemocích, které jsme domnívali díky pokusům na zvířatech navždy zažehnat (např. tbc) a které přesto znovu propukají, po nových epidemiích, proti kterým přes zvýšené laboratorní pokusy na zvířatech nejsou léky v dohledu (AIDS) zdá se, že konečně člověkem systematicky nejmučenější kreatúra - zvíře - to člověku vrací: ze svých koncentráků vysílají hormony napumpované zubožené slepice, které nedokážou ani sedět, ani stát, na člověka epidemii salmonelosy. Statisíce prasat ukončilo své mučednické ve- getování díky prasečímu moru. Zdechlinami a léky krmený skot uniká svému příšernému osudu díky příznakům, známým a popsaným začátkem tohoto století u lidožroutů na Bor- neu a šílenství skotu máme dnes roztroušeno už i v přečistém, překontrolovaném Švýcarsku. Největším hitem v zemi objevu epidemie, v Británii, se stala stavba krematorií na spalování zabitých krav, jichž čekají statisíce v přecpaných mrazírenských boxech. Zakopat je do země by bylo příliš nebezpečné. Na stejné příznaky údajně zemřeli již dva angličtí sedláci. I kontinent už dostal svůj podíl. Díky svému evropskému „spojení" (zločiny) jsou vyvážena anglická telata do Holandska, dokrmena, porážena, orazítkována holandskými razítky a vyvážena po celé spojené Evropě. Ovšem dokázali již před časem angličtí vědci, že BSE se přenáší z mateřského zvířete na tele. Je to jen pár týdnů, co byla propuštěna anglická celní veterinářka: odmítla podepsat transport anglických telat na kontinent, protože její jako vědoucí jasné, že nemůže dokázat, že zvířata nakažena nejsou. A nešťastní, s Evropou spojení Němci se ve stejnou dobu museli podřídit diktátu spojených evropských zločinců a dovážet anglický dobytek, ačkoliv jim nikdo na světě nemůže dokázat - díky dlouhé inkubační době - že dobytek je zdravý. A nejčerstvější Jobova zvěst: už i v sousedním Rakousku se objevily první případy „smrtících bakterií“, následku pumpování dobytka antibiotiky. S nemocí seznámení angličtí a američtí lékaři, soudí, že AIDS je ve srovnání s touto právě vznikající epidemií nemocí velmi, velmi idylickou - s ní je možné žít léta. Nová nemoc, zapříčiněná bakteriemi inteligentnějšími než „pán stvoření“, zabijí naprosto spolehlivě během hodin, nejvýše dnů. Vědci předvídají apokalypsu, před níž nás nezachrání ani zvýšené mučení zvířat v laboratořích: ,nepatrné bakterie jsou prostě rychlejší, než člověk. „Proto se ohlížím po předsedovi vlády, který se odváží říci, že ekonomika je limitována ekologií, a řekne to s předstihem před úplnou katastrofou.“ Zdá se, že samorostlý Moravan Vaculík nabývá formátu velikých ukazatelů cesty a morální síly, kteří byli před ním a o kterých jsme se zoufale domnívali, že jsme je ztratili navždy. Na rozdíl od současných majitelů realit, akcií a moci, jejichž výrazem více než cokoli jiného je mravní otrlost či absence mravního rozměru vůbec, stojí před námi muž, jehož vnitřní ústrojenství (řečeno s Václavem Černým před více než čtvrtstoletím) „vyvíjí se téměř samovolně v potřebu a požadavek mravního řádu a stává se ryze mravní kázní, řeholí, žádostivou působit mimo sebe. Láska se tak na tomto stupni svého zrání proměňuje v sílu, v moc, pevnou, důslednou, spolehlivou“. V jeho světě však „by lidé neměli vůbec mít moc, nýbrž jen právo na úctu a lásku". Vaculík obdiv starého mentora nezradil. Vyrostl v mravní a duchovní svědomí národa. Stal se autoritou nad jiné. A tu si současní majitelé realit, akcií a moci nemohou koupit na žádné burze. Na konci druhého tisíciletí totálního selhání toho, co se samo zpupně nazvalo „homo sapiens“, povstává v Čechách - pardon, na Moravě - král Ječmínek, který se „vrchnostem nelíbil“ a nelíbí; a je-li vůbec ještě nějaká naděje, pak jistě nespočívá v nejrúznějších premiérech, zaměnitelných odevždy a všude. Lidský řád v dějinách nesou dál spíše než všelijací premiérové lidé jako je Ludvík Vaculík. Curych, 26. února 1995 □ Důchod, spontánní potraty a zákaz kouření Fejeton Tak už to běží. Stávky za sociální výhody. Poslouchala jsem koncem minulého roku debatu v >Radiožumálu<, týkající se české „klidné stávky vánoční“, jinými slovy „výstražné protestní stávky“ (přívlastek neodpovídající vašemu názoru si škrtněte), vyjadřující nesouhlas s vládním návrhem zákona o důchodovém pojištění. Krátce řečeno: zvýšení věku odchodu do důchodu. Ten je ovšem v Čechách, při porovnání se státy západní Evropy a USA, velmi nízký. A jedním z nejopakovanějších argumentů proti této obecně známé pravdě je: „Na Západě se lidé dožívají vyššího věku, takže je jen logické, že do důchodu odcházejí později.“ To je sice pravda, avšak ... mohla bych pokračovat ve stylu rádia Jerevan, jenže tohle není vtip. Situace v zemích tolikrát již více či méně vtipně definovaného poli- ticko-ekonomického systému se skromným jménem ’socialismus'je už mnoho let totiž taková, že prakticky každý, kdo odchází do důchodu v těch šedesáti (ženy průměrně o pět let dříve), se v tu ránu na plné pecky začne věnovat práci, kterou dělal dříve buď jako „vedlejšák“ či si hned „něco najde“ - a pravděpodobně kmitá rychleji, více a radostněji než dříve v normálním zaměstnání. Protože ho hřeje to vědomí, že „nemusí“. (Nemusí???) A kdože se tedy na Západě dožívá vyššího věku? Průměrně tedy každý. Jistě to má co dělat s ekologií i biologií, ale také s dalšími faktory. Vezměme si například Nizozemí. Tady se začaly ženy zapojovat do „pracovního procesu“ mnohem později. (Také kouřit začaly později.) Vychovaly sice více dětí, ale nemusely se stressovat ve frontách a sháněním základních potřeb. Ani nezaměstnaní na tom nebyli tak špatně. Zato normálně pracující muži už by byli, co do věku, srovnatelnější s populací „tábora míru“. Sice snad žili zdravěji, ale zato určitě pracovali intenzivněji, proto také mnozí z nich už se té penze v pětašedesáti nedožili. Poválečná generace je ovšem jiná. A taky už se to projevuje. Snižuje se např. rozdíl v průměrném věku mezi ženami a muži, jakož i příčiny úmrtí. A v Čechách se už konečně mohou uplatňovat demokratická práva. Diskuse, protesty i stávky za sociální výhody, Ale jaká kritéria mají platit při rozdělování společných peněz? Pro ilustraci pár příkladů z Holandska. • Dát více peněz na pomoc asylantům, ale posunout důchodový věk? • Věnovat peníze na operace srdce, ale zvýšit školné studentům? • Zvýšit podpory nepracujícím svobodným matkám na úkor péče o tělesně postižené? Výše zmíněná „dilemata“ jsou pochopitelně umělá. Ale všechno je možné. Kdo zná velice liberální holandskou mentalitu, jistě se nepozastaví nad tím, že po liberalizaci lehkých drog už se uvažuje o státní distribuci drog tvrdých „těm potřebným“, tedy narkomanům. A odkud se na to vezmou peníze? A co práva cizinců? Právě jsem si přečetla v místním tisku, že si jakýsi Polák vykopal ve zdejším parku díru, kde několik týdnů přespával. Přes den hrál na kytaru v centru města (lidé mu za to házeli mince do futrálu), do pelechu si tahal zajímavosti jako magnetofon, tranzistorové rádio, žehličku, šicí stroj, ale i vzomík tapet. Měl i kamínka a telefonní aparát. Když ho policisté vyhrabali, zjistili, že má „peněz dost“. O asyl však nežádal, chtěl totiž do Španělska. Tak se mu prostě z daní poplatníků (ač měl peněz dost) zakoupil lístek na vlak. No co, prkotina, letenky a stovky a tisíce odmítnutých asylantů stojí pochopitelně daleko víc. Ale stačí jen mít pevnou vůli a po odsunu se vrátit (třeba znova a znova). Po několika letech „skrývání“ nakonec to povolení k pobytu přece jen dostanou. Demokracie je pestrobarevná... A lidé nejsou spokojeni nikdy: podle některých by se měly zrušit policejní kontroly řidičů na obsah alkoholu v krvi, protože je to šikanování a řidiči z toho mají jedině stress. Povinné helmy pro motocyklisty jsou omezováním osobní svobody právě tak, jako bezpečnostní pásy v autech. Zákaz kouření ve veřejných budovách je zásahem do lidských práv občanů: jednoho čerstvého otce tento zákaz dokonce natolik pobouřil, že odmítl nechat zapsat svého novorozence do matriky, pokud mu nebude umožněno při této proceduře na radnici vykouřit svůj odpovídající počet cigaret. Úpravy ulic v obydleném prostoru za účelem snížení rychlosti (mírné a pozvolné zvýšení silničního povrchu) zavinuj í prý spontánní potraty těhotných řidiček (které se předepsané rychlosti nehodlají přizpůsobit) atd. Takže nakonec zpět ke stávce v Čechách. Zvýšit důchodový věk nebo nezvýšit? Stoupne v případě nezvýšení životní průměr? A z čehože se to bude platit? MICHAELA SWINKELS-NOVÄKOVÁ POLYGON 2/1995 1 1 [pageend13]SLOUPKY JANA BENEŠE JAK SE DĚLÁ KULTURA? První samostatný večer Josefa Fouska „U paňáců“ v Praze Častokrát jsem si na to, co je to vlastně kultura, vzpomenul v kalifornském Carmelu by the Sea, městečku známém u nás Jestřábí věží Robinsona Jefferse, v USA pak zase spíše tím, že se tam proti byrokratické zvůli kdysi vzbouřil sám Clint Eastwood, kandidoČastuška 1995 Josef Fousek Státní večeře Včera jsem měl překrásný sen, ať si kdo chce nevěří Premiér mne pozval k sobě na luxusní večeři Čtvrt milionu vstup tam bude, šekem buch buch na dvéře Pochlebníci přijdou potřást vzácnou rukou kancléře Vzdejme dík té velké straně, co nás vede kupředu Losos, rýže s kaviárem, býčí koule na medu Husí játra na bazalce a panenkdy svíčkové Místo vodky Ballantinka, ta, co pijí bossové Kléma, ten se v hrobě diví, kdo mu béře nápady Strana je stát, stát je strana, smoking, sádlo u brady Na Bingo se podívejme, vesele si zpívejme A starosti o budoucnost, občánkové, nemějme Ten, kdo sedí koni v sedle, ten z něj nikdy nesleze A ten, co jej nenakrmí, ten se nikdy nesveze Pod ocas mu žebřík přistrč, do ráje si chvíli vlez Láska, pravda, spravedlnost není pro ty bez peněz Ve výstřihu leccos k mání, oranžpuding u pultu Dáma zívá do kožichu a šilhání po kultu Dáma zívá do kožichu, tančíme až do jitra V mercedesu od Helbigů odjedeme na Vnitra Včera jsem měl prekrásnej sen, ať si kdo chce nevěří Premiér mi řekl, Fousku, pojď ke mně na večeři Zazpíval jsem, co si myslím, odvezli mne od Klausů K doktorovi Čimickému, do Bohnic, do cvokhausu Teď jsem šťastný jako dítě, diazepan, kolem les Nestraší mne káesčéem, čéesesdé, ani ódées Žádné stressy, žádná mluvčí, nikde žádnej pochlebník Večer párty s dozorcema, na dobrou noc Škótskej střik val, byl zvolen, a byl tam úspěšným starostou. Místní společnost přátel hudby pořádá pravidelné koncerty, však jsme tam měli i Český nonet i Pražské madrigalisty a místní - řek-, němé - Thálie, tudíž ochotnické divadlo, má dokonce i svůj balet. Žádné ministerstvo kultury k tomu zapotřebí není, ale kultura to v každém případě je. A to už nebudu mluvit o těch nepočítaných hospůdkách, všude v okolí, kde jednak vždy hostuje nějaký zpěvák, každých 14 dnů jiný. Američané jsou zpěvný národ. V těchto hospůdkách se ale také může mikrofonu zmocnit návštěvník a zapět si sám. K čemu tento úvod? Jako doklad faktu, že kultura nevzniká jen na scénách řízených všemocnými úředníky s puncem jakéhosi zbytečného ministerstva, ale úsilím lidské potřeby kultury, na které se pak v našich poměrech takový úředník jen priživuje. Hrome, nešířily se myšlenky svobody u nás spíše než z Národního divadla z nej- rúznějších malých scén? Nebyly to také táborové ohně, kde se zpíval Kryl, a vůbec všechno to ostatní, co nemělo ministerský punc? Nahrávky „illegální" Kubišové, Dědečka a Fouska, Vodňanského a dalších, byly i u nás v exilu obvykle dříve než prohlášení Charty 77 a podávaly svá svědectví o nezničitelné duši národa. Svědectví o těch, kteří ze své vlastní potřeby chtějí „dělat kulturu“ a nepídí se po tom, aby jim také přinášela zisk a slávu. To byly důvody, které přinesly v pondělí 23. ledna 1995 návštěvníky na první samostatné vystoupení Josefa Fouska, jinak doslova „muže se sešitým srdcem“, do minisál- ku hospůdky „U paňáců“ na Letné. Přítomný starosta a exstarosta Prahy 7 některými texty, ad vocem své stranické příslušnosti, zjevně nadšeni nebyli, ale kultura, inu, ta se přece nedělá pro partaj, ale pro lidi. Třebaže ta pro partaj je odjakživa lépe zaplacená. PENÍZE JEN NA PRVNÍM MÍSTĚ Pokoušíme se o tržní hospodářství a vylézá nám z toho jakési hokynářství. A přestože zajisté nelze nic mít proti tržnímu hospodářství, proti hospodářství hokynářskému lze mí- ti mnohé. Naše aféra s nelegálními akcemi BIS začala opulentní večeří ODS, pořádanou za okolností dost nevkusných. Osobně si myslím, že samo o sobě je nemravné, že strany jsou placeny ze státního rozpočtu, neb peníze, které jsme si nemuseli sami vydělat, se vždy utrácejí celkem lehce. Státní peníze pak roztáčejí ti, kteří je nevydělali, neb stát jak známo nemá nic, zato pak vždy vše prošustruje, pouze občané berně odvádějící jsou ten, kdo má. Nechat si zaplatit partajní večeři od státních podniků a ze státní kasy je nevkusné a vede to k myšlence, že strana našeho pana ministerského předsedy neliší se od své slovenské vládnoucí kolegyně ničím, než jen právě jakousi jemně baletní formou, na rozdíl od té slovenské jaksi bačovsko-boxerské. Pobouřeny byly všecky strany, které nápad s večeří neměly, či měly, ale bály se ho použít. Holenkové se nějak vysoko zadívali, hlavy bujaré, a už jim od ODS přiletělo nazpět pár facek ve formě jejich vlastních finančních praktik. Prosazovali ideály bez peněz je těžké. Však kvůli tomu jistý Stalin vykradl banku, a když německý generální štáb posílal do Ruska Lenina, byl to bankovní dům bratří Baruchů v Bochumu, kdo mu na přímluvu tohoto štábu poskytl hezkou půjčku třiceti milionů marek ve zlatě. Kdo se přimluvil v USA, se nedochovalo, ale skoro v shodný čas roku 12 POLYGON 2/1995 [pageend14]1917 odtamtud odjížděl - a také do Ruska - jistý Trocký, kterému poskytl půjčku sedmdesáti milionů dolarů taky nějaký Baruch, americký bratranec těch bochumských. Takže ta Velká říjnová socialistická byla dobře zaplacená revoluce, nicméně bolševik začal se také chovat záhy velice tržně a dřít své poddané tak zvaně bez nože. Od čehož se všelijaké převraty a revoluce odevždy stejně hlavně konají. Tajné služby se odjakživa starají, kdo bere k prosazování svých ideálů peníze odkud, protože třeba ta bolševická idea velice posloužila už zmíněnému generálnímu štábu, byť mu nakonec, také zásluhou našich legionářů na Sibiři, kteří narušili Brestlitevským mírem dohodnutou dodávku německého a rakousko-uherského kanonenfutru z ruských zajateckých táborů na západní frontu, válku nevyhrála. Máme-li jakou tajnou službu, která se o to stará rovněž, pak je to docela v pořádku. Je-li to však tajná služba, která to zjišťuje proto, aby dodala vládnoucí partaji munici k ohňostrojům pro zakrytí vlastní chamtivosti, nelze si o tom myslet mnoho dobrého. Od toho si totiž občan tajnou službu neplatí. Slyšel jsem také, že není dobré o tom psát, ani mluvit, neb prý by to mohlo narušit důvěru v občana v .... další důvody si lze domyslit, formulovány jsou mnohé. Rámcově v dokonalost politického systému, v detailu pak v integritu jeho sloupových osobností. Zneužití tajné služby lze ovšem do značné míry zabránit zákonem, v řadě zemí existují, stačilo by si je opsat. V každém případě ovšem tržní hospodářství neznamená, že se politici chovajíjako trhovci. Tento způsob politiky prováděla u nás jistá KSČ, taky nakonec uhamtala vše pro sebe. Už se zapomenulo, jak její tak zvané ideály dopadly? Mimochodem, když v USA vyplňujete daňový dotazník, máte vpravo nahoře kolonku, dotazující se, zda souhlasíte s tím, aby z vašich daní byl jeden dolar zaplacen na fond předvolební kampaně, který pak používají strany dosáhnuvší alespoň 5% platných hlasů. Nikdo vás nemůže donutit, pokud odpovíte záporně, abyste na politickou činnost jakési strany dal i ten pouhý jeden jediný mizerný dolar nedobrovolně. A konečně, pokud jde o strany, i pokud jde o BIS, jde přece nikoli o abstrakta, aie v obou případech o určité konkrétní lidi. Tudíž, kdo, kdy, kde, jak a proč, jakož i všechna ta ostatní konkrétna měl by znát daňový poplatník, který to vše, byť nedobrovolně, financuje. 0 TÉ ZÁZRAČNÉ RUCE TRHU Znám jistý hotel v Karlových Varech, inu patří Volareze, a ocitl se roku 1991 dokonce na seznamu doporučujícím ubytování příslušníkům amerických ozbrojených sil v Evropě, pokud pocítí touhu zajet si do Čech. Nejel jsem tam kvůli tomu doporučení, ale proto, že tam pravidelně zajížděl kamarád, starý mukl, dnes ze země německé. Vážit cestu po českých silnicích už je pro pána v posledních mladých letech obtížné a dávali jsme si tudíž sraz právě v tom podniku kousek od Marxova pomníku, kam to nemá z hranic daleko. S jistým zadostiučiněním jsme se také u pomníku tohoto proroka náboženství zloby fotografovali. Jednou byla káva u snídaně opravdu horší než syslí moč a manželku přítele mukla napadlo, že má v pokoji Nescafé, kterým lze úvod do dne napravit. Leč ouha, chyběl cukr. Ohlásil jsem tedy obsluhující slečně, že si půjčíme cukřenku stojící na jiném stole, uvedl účel a slíbil: „Já ji přinesu zpět.“ Pokrčil rameny ten snivý anděl a pravil: „Moje to není, klidně si to vodneste. “ Cukřenku jsme vrátili, ale napadlo nás, že s tou cestou do Evropy (ale rozkládáme se snad v Asii?) to bude poněkud složitější. Spaní v Bílém kříži není z nejlevnějších, pokud jde o ceny v sazbě tak zvané cizinecké, jsou věru integrováni dokonale, pokud jde o to kafe u snídaně, je už integrace horší, a pokud jde o tu obsluhující slečnu, nevím, nevím. Ceny se ostatně nedávno opět zvedly, zřejmě nutno na ty cukřenky odněkud brát, a tak už tam nenocujeme. Už tu bydlím, měl bych si zvyknout. Udělal jsem desítky dobrých zkušeností s hodnými, slušnými a vzdělanými lidmi. Dokonce s obecně špatné pověsti se těšícími taxikáři. Ty nejlepší, lze říci. Ba i na úřadech, kde se hlavně buď právě vaří káva či se hrnky od kávy umývají. Udělal jsem desítky jiných, které kvalitě života v této zemi nejsou k dobrému, svědčících o tom, že lidem je srdečně jedno, jakou práci odvádějí. Co horšího, zjevně nemají ani představu, jak by taková práce měla vypadat. Věci běžné denní rutiny znamenají oproti praxi v cizině úděsnou lopot- nost. A ovšem, snižují kvalitu života. Toho jediného, který máme. Chtít třeba dovézt uhlí znamená nejen zvednout telefon, ale i trávit doma zbytečně čas, neb nikdo nepřijede. Our Business is Your Service (Smysl našeho konání je sloužit vám, či u nás kdysi obvyklé: Náš zákazník, náš pán!) tady neplatí. Přejít na ekologičtější plynové či elektrické topení? Holenkové, vysoko jste se podívali, hlavy bujaré. Projekt nutno vypracovat a nekonečné množství papírů úředních vyplnit a po ouřa- dech svůj čas trávit. Zadat práci někomu? Telefon zvedne, požvástá, slíbí-a už o něm neslyšíte. V jednom případě se i dostaví, ždaný projekt vypracuje a účet za něj předloží, ale zjistíte, že z původního cenového odhadu 30.000 Kč cena vyrostla na 190.000 Kč plus neodhadnutelné stavební práce, a z toho se i bídnému reemigrantu, který tak zvaně v cizině nahrabal, zatímco my tu trpěli pod patou bolševismu, poněkud zatočí hlava, neb má zejména za to, že je považován za blbce. Život má ovšem svá pozitiva. Na kus špeku za oknem nám létají sýkorky a dnes ráno se dokonce objevil i párek ledňáčků, s despektem pozorující naše kočky za sklem. Na zahradě jsem si postavil sněhuláka. Náš kalifornský pes do něj hned vyčúral díru. NEBYLO ROZBITO JEDINÉ OKÉNKO, poznamenal Ferdinand Peroutka ve svém Budování státu o 28. říjnu 1918, a nemyslil to právě jako pochvalu. Nebylo rozbito jediné okénko, pronesl Miloš Forman v katedrále sv. Patrika v New Yorku, když tam byl vzdáván hold Václavu Havlovi roku 1990, a myslil to jako pochvalu na československý listopad 1989, ačkoli ještě 24. listopadu 1989 týž Miloš Forman soudil z americké obrazovky, dotazován v Paříži, že jakési protivládni akce přažskou vládu nanejvýše rozzlobí a bude to ještě horší než dřív, a prostě nemají smysl. (Velmi mu na téže obrazovce, ale z Prahy, odporovala Rita Klímová.) Pražská nelegální, protože ovládanými nikoli svobodně volená, moc odešla, aniž se pokusila o svou vlastní obranu. Velice neobvyklé, zvláště u mocí totalitních, takže nebylo opět rozbito ani jediné okénko. Tradice? Prokletí? De oppreso libre! Svoboda je statek, za který se platí krví. K 28. říjnu 1918 mohlo dojít proto, že svou krví byli ochotni platit a také platili naši legionáři. Tím jsme se ocitli nejen na světě, ale mezi vítězi oné veliké války, ačkoli na straně Dohody bychom napočítali jen nějakých 200.000 Čechoslováků (v italské Legii sloužili i čeští Němci), zatímco uniformu poražených nosilo více jak dva miliony. Pamatuji, jak mne jako dítě vedli rodiče pražskou Resslovou ulicí. Chtěli mi dopřát pohled na okénko krypty, kde svedli svůj poslední boj vojáci republiky. Bylo léto 1942. Kladli mi na srdce, abych nezapomenul. Nezapomenul jsem. Dodnes, kdykoli jdu Ress- lovkou, myslím na ty, kdož věděli, že svoboda je statek, za který se platí krví, a provedli popravu držitele nelegální moci - Reinharda Heydricha. Teprve po válce jsme se dověděli jména dalších vojáků republiky, kteří v tomto boji rovněž platili krví. Mezi ty nejproslulejší patřili Balabán, Mašin a Morávek. Tři roky vedli osamocený boj, než podlehli. Co dělala v té době Komunistická strana? Odsuzovala „imperialistickou válku“, z komunistických novinářů typu Vajtauera (byl to on, kdo spolu s Ivanem Olbrachtem navštívil Moskvu už v roce 1920 a spolu s ním se zalykal nadšením), se stali aktivisté nacističtí. Podplukovník Josef Mašin byl, in memoriam, roku 1947 povýšen na generála. Roku 1992 udělil Václav Havel generálu Josefu Mašinoví - in memoriam - Stefánikův řád II. stupně (čím by si asi zasloužil, jak asi by musil zemřít na I. stupeň?). Vdova po generálovi z nejstatečnějších zemřela v komunistickém kriminále a byla pohřbena v neoznačeném hrobě v Ďáblicích. Kousek od místa, kde skončil roku 1942 život jejího muže kulkou okupanta, tehdy německého. Po válce po něm byla rovněž pojmenována jedna z pražských ulic. Ta, kde svedl svůj poslední boj, byl zraněn a zajat. Komunista tento název ulice zrušil. Po listopadu 1989 generál Mašin svou ulici zpátky nedostal. Ostatně i v Dejvicích máme jen Eliášovu, nikoli generála Eliáše. Snad tedy proroka Eliáše, či onoho houslisty z Barbary. Divíme se, že naše armáda podobá se spolku dobře živených povalečů, nedokážeme-li sjednat úctu a právo padlým hrdinům. Generál Josef Mašin byl těžce zraněný zajat v boji dne 13. května 1941, bránil ústup dalších dvou členů své skupiny, nelidsky mučen a posléze zavražděn. Zůstal pevný, když byl konfrontován se svou, rovněž držiteli nelegální moci zatčenou, ženou. Vyzván ve vězení, aby odsoudil odstranění kata Heydricha, řekl: „Lituji toho. Nejraději bych ho byl zabil sám.“ Zachoval se dopis Josefa Mašina rodině, moták vynesený z Pankráce manželkou poPOLYGON 2/1995 1 3 [pageend15]praveného strážmistra Vrňaty, ve kterém oslovuje své syny: Vy mé drahé děti, nezapomeňte na svého neštastného otce, který bojoval za to, aby naše vlast byla zase svobodná. Pamatujte na to, že vašeho otce ubili... Podplukovník Josef Mašin byl dne 30. června 1942 zastřelen v Kobylisích. Padl za vlast. Nikdo ho nenutil, aby v této válce nasazoval svůj život. Více než mnozí tak neučinili. A máme tu jinou nelegální moc. Ani v únoru 1948 nebylo rozbito jediné okénko. Synové Ctirad a Josef nezapomněli. Jeden z nich ostatně poznal na půldruhého roku i převýchovu v Jáchymově za nedovolené ozbrojování. Rok mu tehdy z dvou a půlletého trestu odpustili. Z pozdějšího monstrpro- cesu své skupiny byli oba vyňati. Byly tam však vyneseny, a byly provedeny, tři rozsudky smrti. Vdovu po generálovi uchránily od tohoto osudu jen protesty, které vyvolala poprava Milady Horákové. Na Pankráci byly ostatně obě tyto hrdinné ženy na cele spolu. Oběti války vedené KSČ proti vlastnímu národu. Oběti války, kterou vedli komunisté proti naší civilisaci. Nelegální moc cítila kromě jiného také potřebu přepisovat dějiny, a tak vojáci republiky jako Balabán, Mašin a Morávek - a tisíce jim podobných - musili být zapomenuti, ba co víc, musili být také zneuctěni. Byla to nespravedlnost krutá, ale z nejmenších mezi těmi, kterých se nelegální moc dopouštěla. Měla a má na svědomí, tato nelegální moc komunistická, bez jediné výjimky všechny zločiny, kterých se dopouštěla nelegální moc nacistická. Zabíjela stejně nemilosrdně. Zbavila zemi samostatnosti a její obyvatele svobody. Nacisté pronásledovali své odpůrce a Židy. Komunisté si své nepřátele v chtivosti krve vytvářeli. Bratří Mašinové se s touto mocí vědomě a odpovědně střetli. S mocí, o jejíž protiprávnosti už dokonce máme zákon, jehož §5 nám ukládá úctu k těm, kteří se této moci postavili na odpor. Nikdo je nenutil, tak jako nikdo nenutil jejich otce, postavit se moci předchozí totality. Vedli si v tomto boji stejně dobře, jako o generaci dříve s jejím nacistickým ekvivalentem jejich otec. Byl to boj - a byli v něm mrtví. Posléze se dokázali doslova prostřílet východoněmeckou policií a sovětskými jednotkami až do západního Berlína. Jejich příběh inspiroval Jana Procházku k napsání románu Přestřelka. Není divu, že „diversanti“ této knihy jsou v ní ty nejsympatičtější figury. Mnozí nedošli a byli orgány nelegální moci zavražděni. Ve vězení, tentokrát komunistickém, se ocitly i matka a sestra bratrů Mašinových. Matka tam zemřela. Rodinná usedlost ukradena. Byla to přece doba, kdy omni- potentní ÚV KSČ musil se usnášet také o tom, že se nám nahromadily popravy a nelze to stihnout, a jak tuto neblahou situaci pragmaticky řešit. Pokud toto nebyla válka proti vlastnímu národu, co to tedy bylo? Příběh bratří Mašínů je jen jedním z těchto příběhů. Hrdinové, postavivší se nelegální moci na odpor, ti, kterým se podařilo přežít, jsou při rehabilitacích, provedených justičními orgány už minulé nelegální moci (neboť pánové bolševici Rychetský a Jičínský to byli, kdo prohlašovali, že nám třeba kontinuity legality, a Václav Havel to po nich hezky opakoval), tito hrdinové jsou, přesně podle zákona, obdařeni tak zvanými dodatkovými tresty. Nikoli bratří Mašinové, ti nikdy nebyli odsouzeni, ani zbaveni čs. občanství, ale právě jen stíháni v nepřítomnosti. Toto stíhání platí i povíce jak čtyřiceti letech. Dodnes tedy nesmí do země, na jejíž svobodu sázeli své životy. Ukradená rodinná usedlost zůstává pro ně ukradenou. (In memoriam povýšený a vyznamenaný generál Mašin si v posledním dopise přál, aby jeden ze synů zůstal sedlákem.) Že to odporuje například Zákonu o protiprávnosti komunistického režimu? Inu, některé zákony nám platí, některé jen pro někoho a jiné zase vůbec ne. Práva nám jaksi nejdou, říkávali naši předkové. Nebo třeba také máme socialistickou zákonnost natolik zabetonovanou, že je nevyvratitelná. Jak to vypadá u civilisovaných lidí? V prosinci 1941 zaútočili italští potápěči na britské námořní síly v Alexandrii. Byla to nejúspěšnější italská akce 2. světové války. Podařilo se jim připevnit nálože na bitevní lod Valiant, bitevní lod Queen Elisabeth a nejmenovanou tankovou lod o 16.000 tunách. Britská námořní síla ve Středomoří a Británie sama, jak přiznal v parlamentě i Winston Churchill, tím byly vážně ohroženy. Velitelem bitevní lodi Valiant byl v té době admirál Morgan. Roku 1944 tentýž admirál Morgan italské potápěče vyznamenává zlatou medailí za statečnost ve válce. Jak to nevypadá u civilisovaných lidí? Bratří Mašinové jsou již přes 40 let stiháni. Režim věřil na jejich dopadení. Rodina Mašínů se v cause občanství obou bratří obrátila na kancelář hlavy státu. Z úřadu spravovaného bývalým desátníkem a podle pamětníků dvojnásobným či dokonce trojnásobným nositelem Čepičkova „smalťáku“, odznaku to vzorného vojáka, se zatím ani tohoto řešení nedočkali. Podle posledních zpráv byla věc postoupena ministerstvu spravedlnosti. Inu, kráčíme kanály tak zvaně úředními. Kanál je docela hezké, ba případné slovo. Všichni přece víme, jak jsme na tom u milého ministerstva spravedlnosti. U našeho milého ministerstva spravedlnosti jsme na tom tak, že komunistické zločince nelze trestat, a pokud snad už nějakou náhodou k odsouzení dojde, sudí tu nestihne napsat a tím i legalisovat rozsudek, tu usouzeno, že uplynula promlčecí doba, tu se naleznou jiné důvody pro ztrpasličení záležitosti. I ten neblaze proslavený Pich-Tůma se nakonec musil oběsit (a až příliš vhodně, řekl bych) sám. Pokud jde o bratry Mašinový, odboj a jeho hrdinství, ba ani to promlčení nám tu jaksi neplatí. Tak jsme na tom - u našeho milého ministerstva spravedlnosti. Konec nic nenapravuje. Pokud jde o hrdiny odboje proti nelegálnímu režimu, pak prostě máme a uznáváme tzv. kontinuitu legality. Té komunistické, samozřejmě, která bohužel, a to dnes i podle zákona, nebyla legální! Kdyby se Gabčíkov! a Kubišovi podařilo přežít, ruka orgánů naší milé justice by je zajisté - za jejich nesporné porušení nacistického zákona - také nalezla. Kdyby se někomu podařilo oddělat zločince Gottwalda dříve než tak učinil alkohol a syfilis, velice by to zajisté dodnes naši justici zlobilo a trestu by neušel. Pohraničníky vraždící na hranicích, i ty, kdož jim rozkazy k vraždění vydali, nesoudíme vůbec, či jen velice reluktantně, běda však tomu, kdo se na cestě za svobodou nechtěl dát zastavit orgánem nelegální moci a skolil ho. Viděl jsem v naší televisi dokonce takovou besedu a naši noví studenti práva soudili, že ano, že právě takhle je to O.K. Přesně takhle to má být. Jistě jednou budou dělat panu ministru Novákovi jen samou radost, tihle budoucí jurisprudent!. Jen morálka a spravedlnost nám poněkud zapláčí. A všichni se zase budeme hrozně divit, jak je tohle u nás možné. Máme opravdu právo být hrdí na to, že nebylo rozbito jediné okénko? Za stavu této kontinuity nespravedlnosti? Nač ještě máme být hrdí? Pro koho tedy vlastně platila ona slavná tlustá čára za minulostí? Pro bratry Mašinový e tutti quanti viditelně nikoli. Hanba! Veliká hanba a naše hanba! Ne, nezávidím soudruhu Falbrovi, plivanci to na tváři zákona lustračního, že směl tak zvaně učit na vnitru. Závidím bratřím Maší- nům možnost udeřit nelegální moc stejně tvrdě, jako tato moc drala nás všechny. Být vámi, bratří Mašinové, přijel bych a dal bych této moci, této justici, této naší milé oligar- chické plutokracii možnost řádně se odkopat. Pokud přijedete, budu vás čekat s kytkou a praporem - a doufám ne sám, ale spolu s lidmi, kterým spravedlnost v této zemi není lhostejná. O O O Co informativního ještě možno dodat? Dlouhá léta se o záležitost Mašínů staral es- tébák Jindřich Steklý; byly rozpracovány četné operace, které měly vést k jejich únosu. Vysíláni agenti-provokatéři. Dekády trvající obživa naplněná nenávistí. StB pravidelně objednávala nenávistné články (např. v Čs. vojáku a Signálu), to, co o případu obecně víme, bylo vytvořeno právě jen touto atmosférou divoké nenávisti a tklivými články o orgánech nelegální moci, „padlých v třídním boji". Nikdo nemusil do emigrace, tvrdí pan Dienstbier. Nikdo také nemusil sloužit u SNB a nebo vstupovat do KSČ či jakkoli jinak sloužit režimu útlaku, ctihodný konšeli! Krycí název AKCE TERORISTÉ, který bral o bratry Mašiny péči, dosud zůstává mezi utajovanými skutečnostmi. Protože doufali, že se jim podaří zmocnit se jich, nikdy je tzv. čs. úřady, ve skutečnosti úřady guberniální, také nezbavily čs. občanství (poddanství) v naději, že se jim podaří zmocnit se jich a zavraždit je. Zavraždit cizince slibovalo komplikace. Současné MV však bratřím Mašínům odepřelo vydat doklad o čs. (českém) občanství. Bojovníci za svobodu se zřejmě za občany této země nehodí. Nedrželi partu a „rozbili okénko“. Jak špatný to příklad pro ukázněné poddané! □ 1 4 POLYGON 2/1995 [pageend16]Už se jich zase musíme bát VLASTIMIL RADKOVICKÝ Když čtu nebo slyším, že „v Čechách není situace zase tak špatná, aby musela být tvrdě kritizována, ale naopak, mnohé že by se mělo s pochopením pochválit“, vždy zvažuji, jak zvláštní je druh myšlení českého člověka. Často vyznívá jako furiantské „nestarejte se o nás, my si sami se vším nejlépe poradíme, jsme na to dost chytří'. Není bez zajímavosti, že obdobný druh sebevědomí a odmítání konstruktivní kritiky se vyskytuje i na Slovensku, v Rusku a dalších zemích bývalého východního bloku. Přijatá a téměř všeobecně platná teorie o jakési vy- volenosti národa vede podezřele často až k nabubřelé hrdosti nad každým úspěchem, byť má podobu zcela normálního vývojového trendu, který je ve světě považován za samozřejmý. Příklon až k nezdravě vypjaté prestiži vede poté k nedůtklivosti a k prioritnímu odporu ke každému kritickému slovu. Přitom dvě generace nepoznaly demokracii a nic z toho, co k ní skutečně patří. Nyní občané poznávají a vstřebávají šestý rok jen tu „naši“ demokracii, jejíž nesčetné anomálie a časté kotrmelce jsou občanům i světu vykládány jako „znamení vývoje správným směrem". Jenomže výklad o správnosti směru se značně_ liší i ve slovech nejvyšších představitelů ČR_, stejně tak se různí pohledy na úspěšnost ČR u zahraničních politiků a expertů. „Myšlení Čechů ustrnulo," prohlásil nedávno president Havel a dodal svá obvyklá slova o špatné morálce. „Naše republika jde správným směrem, dneska jsme pro mnohé státy vzorem,“ tvrdí zase premiér Klaus. Martin Palouš uvádí i Klausův výrok: „Otázky lidských práv nepovažuji za důležité“. Die Welt konstatuje, že Praha se dnes stala drogovým centrem Evropy, k čemuž přidává otřesný poznatek: každé čtvrté dítě v Praze už okusilo drogy! Orientální a ruské mafie našly v Praze ideální podmínky pro svoje působení, protože prý nikde v Evropě nelze tak úspěšně „podnikat“ a přitom bezproblematicky vyprat špinavé peníze, pravé doklady si lze u úředníků koupit laciněji než v Rumunsku, atd. Na hraničním přechodu Rozvadov se německý podnikatel svěřil celníkům: „Nechal jsem si na svůj mercedes namalovat tyhle rezavé skvrny. Doufám, že tentokrát mi u vás nikdo auto neukradne.“ Česká armáda pokračuje ve slavné tradici budování Potěmkinových vesnic: U útvaru se připravovali na návštěvu presidenta. Vojáci museli mnoho dní i nocí uklízet starý nepořádek a hlavně obnovit nátěry. Když president nakonec navštívil i kuchyni, našel u prázdného kotle únavou zmoženého kuchaře, místo vůně jídel se kuchyní nesl pach po čerstvých barvách. Systém „lakování a natírání" se osvědčuje nejen v armádě, v současnosti vyhovuje mnohým, především slouží k záměně příčin a důsledků. Pro všechny menší i velké aféry končí ve ztracenu, proto sebevědomí silných a mocných nezná hranic. Válka je označována jako selhání politiky. Tím je vyjádřena krajnost selhání. Historici a filosofové však dobře znají i selhání politiky v jiných podobách. Např. špatná politika francouzských králů přivedla zemi do takového morálního marastu, že éra končila gilotinami. Nacistická a komunistická totalita zničila více životů, nežli všechny předchozí války. Morálka je totiž rozhodujícím ukazatelem „zdravotního stavu“ společnosti. Morální normy vytváří a reguluje především stát svými zákony a mocenskými systémy. Občan je veden a donucován k takové morálce, jakou je stát (vláda, parlament, politické strany, státní administrativa) schopen či ochoten zajistit! Nablýskané a bombasticky osvětlené obchody zahraničních i domácích firem ve velkých městech, ani stejně honosná zahraniční auta tuzemců (zejména v Praže), nepodávají svědectví o stavu morálky společnosti, nýbrž jen o příklonu ke konsumní společnosti. Přitom je zcela přehlíženo, z jakých prostředků, z jakých zdrojů jsou konsumní statky „schopnými a vyvolenými“ pořizovány. Krajní (a bohužel i pro občana příkladná!) nemorálnost spočívá ve faktu, že jakákoliv minulost jedince, deroucího se do politiky nebo podnikání, není zvažována a zohledňována politicky, ekonomicky a natožpak morálně. Tím se ČR výrazně odlišuje od všech skutečně demokratických zemí ve světě. Zcela stejný nedostatek pohledu na morálku vykazuje ČR i u těch, kteří ve svěřené funkci selhali. Co by pro politiky v demokratických zemích představovalo okamžitý pád, je v ČR přehlíženo či fušérsky maskováno. Důsledek toho dopadá - ať si to přiznáme či ne - na každého občana. Proto jsou věznice přeplněny, byť převážně jen těmi neschopnými, kteří se nechali chytit, „velké ryby“ dále rostou v rybníce „nevídaných možností'. Proto je na konci této možnostní řady pro méně mocného občánka radostí i to, když může udělat rýhu na autě západního turisty nebo úspěšnému sousedovi otrávit psa. Vytváření všemožných komplikací, i formou škodolibých schválností, je totiž v ČR „v normě". Výkonná rada ODS přijala návrh na řešení restituce majetku církvím. Po mnohaleté neplodné koaliční diskusi je tedy na světě finální řešení: Církvím navrácení majetku neupíráme. A následuje pověstné „ale“. Církve mohou jednat s nynějšími majiteli ukradeného majetku a uzavřít s nimi i dohody o vrácení. Jenže kdo asi tak dnes vydá majetek dobrovolně - a dokonce opovrhované a podnikatelům neprospěšné církvi? Návrh proto lišácky dodává, že o tento majetek mohou církve usilovat cestou soudní. Stát majetek kdysi ukradl a nechal jej většinou zpustnout, ale nyní ať se okradený stará o nápravu sám. Ale navrácení majetku neupíráme, to je důležité tvrzení pro svět! A nasytí se tím i občan, vedený k odporu proti vracení čehokoliv - ale z neznalosti lhostejný k oficiálnímu rozprodávání státního majetku za babku těm „znalým a schopným“. Potom můžeme sledovat důsledky takových morálních postojů až do sfér naprosto odlišných. Českou policií byl zatčen, brutálně zbit a uvězněn Jiří Wonka. Jde o bratra Pavla Wonky, za komunistů odsouzeného v politickém procesu a ve vězení za dosud nevyjasněných okolností zemřelého. Jiří Wonka se v současnosti dopustil „hanebného“ činu. Psal totiž „urážlivé“ dopisy dr. Horvátové, která odsoudila jeho bratra do vězení přesto, že byl ve velmi špatném zdravotním stavu. Dr. Horvátová nemohla tehdy nevědět, že jde o politický proces a podílela se tedy na bezpráví totality. Dnes je dále ve funkci soudkyně - s doživotním jmenováním! Jak zaznělo k tomuto případu v českém rozhlase od zástupce ministerstva spravedlnosti, „jmenování soudců bylo řádně projednáno v České národní radě, tedy demokraticky zvolenými zástupci“. V tomto rozhlasovém pořadu uvedl Jiří Wonka jak podrobnosti svého zatčení a ztýrání, tak i případy, kdy totalitní rozsudky a demokratické rehabilitace jsou podepsány týmž soudcem. K tomu bylo pikantně dodáno, že úspěšné rehabilitace byly nadřízenými orgány vysoce ceněny - a k úspěšnosti jistě přispěla i skutečnost, že si soudce vlastní socialistické rozsudky dobře pamatoval. Jiří Wonka byl sice omilostněn rozhodnutím presidenta Havla, ovšem až poté, kdy se případem zabývaly i VONS a Charta 77. Obhájcem Jiřího Wonky byl dr. Milan Hulík, známý čtenářům Polygonu vynikajícími úvahami. Neméně vynikající - a statečné - byly i projevy dr. Hulíka v rozhlasovém pořadu Mikro- fóra. Považuji za vhodné a potřebné vyslovit touto formou dr. Hulíkovi poděkování, úctu a obdiv. K titulku tohoto článku „Už se jich zase musíme bát“ by se mělo doplnit: musíme se bát těch, jimž svérázný vývoj v ČSFR a poté v ČR umožnil přístup k získání a nebo rozšíření moci a majetku (hranice splývají), ačkoliv jde velmi často o osoby se značně problematickými charaktery, tedy i s problematickými hodnotami odbornými i lidskými. Musíme se bát bezpáteřních kariéristů, jimž jsou blízké zákony vlčích tlup - ale kteří předstírají příklon k demokracii, úctu k člověku a všelidským hodnotám. Proto se musíme obávat především o vývoj demokracie, přinejmenším o její plnou podobu a čas, kdy se jí i u nás dočkáme. Slovem „obávat“ vyjadřuji úsilí o snahu nebýt lhostejný k tomu, co u nás s demokracií nemá nic společného. Nenechme se ošálit poukazem jen na ekonomické ukazatele. Jak už jsem kdysi napsal varovnou krajnost, i Německo třicátých let, po nástupu Hitlera k moci, ekonomicky prospívalo. Prosperita bez morálky je jako studna se zahnívající vodou. Proto jsem nucen opakovaně zdůraznit i to, že každé podložené kritické slovo je službou demokracii. Proč hledat za kritikou jen nenávist či nepochopení? Jak jinak docílíme toho, aby se „jich“ nemusel nikdo už nikdy bát? 23. února 1995 □ POLYGON 2/1995 15 [pageend17]Z glosáře j iaíh o l o ew y h o (xhj Odpoledne šel Franz K. na Občanskou plovárnu ČESKÉ POHÁDKY začínají zpravidla určením místa děje: Tam za devíti horami a devíti řekami... Ani moderní a nejmodernější české bájesloví se bez toho nemůže obejít. * V SOUDOBÉ MYTOLOGII, najmě politické, se po pět let setkáváme se standardními obraty typu: „jak je zvykem v západních demokraciích...“ případně: „jak je obvyklé v nejvyspělejších západních společnostech...“, anebo: „jak vidíme v USA a v zemích Evropské unie..."Za tímto úvodem obvykle následuje nesmysl či drzá lež. PAN ŠPAČEK, mluvčí prezidenta Havla, nedávno ujistil paní Hromádkovou, že i „v západních demokraciích“ jsou premiérské večeře za statisícovou úplatu docela normální věc. Bohužel neupřesnil, kterým „západním demokraciím“ podkládá tak pokleslé mravy. „ÚZKÉ PROFILY“ provázely komunistické hospodaření po dlouhých čtyřicet let. Leč i pět let po Listopadu může dojít v České republice k přechodným zásobovacím potížím, když se třeba neurodí dost brambor. Ceny brambor vyletěly dramaticky do výše, k úžasu občanů dohnaly a předehnaly cenu (drahých) banánů. íK TAKOVÉ VÝKYVY mohou výjimečně nastat i ve spořádané ekonomice, pokud ještě není náležitě mezinárodně propojená. A nikdo by českému ministerstvu zemědělství nevyčítal selhání. Kdyby ovšem resortní ministr nesáhl k demagogii: « „BRAMBORY NEJSOU NIKDE“, prohlásil 31. ledna ministr Lux v televizní Aréně. A dodal, že tudíž zemáky strašlivě podražily i „ve vyspělých zemích západní Evropy“. Pan ministr zřejmě zapomněl, že už padla Železná opona. A že se o situaci „ve vyspělých zemích“ může na vlastní oči přesvědčit každá babička, která si vyjede z Chebu do Schirndingu nebo z Děčína do Pirny. Snadno zjistí, že tam navzdory sezónnímu zdražení stále ještě kilo brambor stojí jenom marku, že je jich na trhu víc než dost - a to v bohatém výběru nejrůznějších odrůd. * OFICIÁLNÍ UJIŠTĚNÍ, že ten nebo onen veřejností kritizovaný jev není nijak výjimečný, nýbrž praxe velmi běžná i jinde ve světě, má na občana sedativní, uklidňující účinek. Nedivme se proto, že se k této pilulce tak často sahá. GEOGRAFICKÁ VOLBA vhodného příkladu je ovšem důležitá. Jistě je pro obyvatele Prahy útěšné slyšet, že večerní pobyt na Václavském náměstí je relativně bezpečnější, než procházka po Tbilisi, Bukurešti nebo Kyjevě. Protože však prostor mezi říčkou Moravou a řekou Yalu nepožívá v ČR zrovna nejlepší pověsti, nikdo ani neočekává, že by tam mohlo být líp než u nás. * NĚKDEJŠÍ VÝCHODNÍ VZOR byl štra- pacírován tak dlouho a tak penetrantně, že modelového charakteru pozbyl na věčné časy. Východním bratřím už nevěříme snad ani to, v čem jsou tradičně dobří: kaviár Malos- sol, moskevský balet, stoličnou vodku, balalajky, samopaly typu Kalašnikov. * PRO PŮSOBIVÉ PŘÍKLADY a účinná srovnání se proto chodí jinam: od Šumavy po Arizonu. Ne vždy je nutno se uchylovat k manipulacím. Kdo by zapochyboval o tvrzení, že v Praze připadá na hlavu obyvatele méně vražd než v New York City? Že vliv mafiíje ještě silnější na Sicílii než na Žižkově? Že povodně jsou častěji v Kolíně nad Rýnem než v Kolíně nad Labem? Že náboženská tolerance v ČR je vyšší než v Severním Irsku? Že občasné zabíjení Romů v Čechách není srovnatelné s občanskou válkou mezi černými a žlutými v Los Angeles 1992? A že korupce české veřejné správy stále ještě zaostává za vysoce vyspělou Italskou republikou? * „LOUPEŽÍ STOLETÍ“ nazval před časem jeden z českých opozičních politiků tzv. kupónovou privatizaci. Ten politik se narodil roku 1944, takže z tohoto století až tak moc nepamatuje. Nedávno jsem něco hledal ve Svědectví číslo 55/1978. A náhodou jsem narazil na studii Příběh s nedobrým koncem, který tehdy vyšel pod pseudonymem Jan Příbram (Praha); dnes víme, že za ním byl skryt Petr Pithart, který se mnohem později, v letech 1990-92, stal (v republice ještě federální) předsedou české vlády. Je to dodnes zajímavá četba. * DOVOLÍM SI OCITOVAT jenom tři věty: „ Takzvaný Fond národní obnovy (majetek po vysídlených Němcích) byl původně odhadnut na 80 miliard. Zanedlouho se ukázalo, že obnáší pouhé 34 miliardy. Nezbývá než se smířit s tím, že více než polovina byla prohospodařena a rozkradena.“ Konec citátu. Až tedy bude vypsána soutěž o loupež století, zřejmě o tento titul nastane tahanice. * POJMY „PRANÍ PENĚZ“, „špinavé peníze“ apod. jsou poměrně nové, po válce se ještě nepoužívaly. Když se u nás uchopili komunisté monopolní moci, zapřemýšleli, jak dostat do státních rukou narabované zlato po Němcích, poukrývané v šifonérech, slamní- cích a hrncích. Připadli na skvělý nápad: založili „občhodní dům“ Darex a vyzískali od zlatokopů mnoho ryzího, vysokokarátního kovu výměnou za potištěné papírky bonů. Model se později dočkal reprízy formou Tuzexu, vysoce výkonného vysavače deviz. O vynalézavé ekonomy (a politiky) v této zemi nebyla nouze za žádného režimu. * DENÍKY FRANZE KAFKY, záznam z 2.srpna 1914: „Německo vypovědělo Rusku válku. - Odpoledne plovárna.“ Prolínání dvou faktů o nesrovnatelné závažnosti. TAMTÉŽ, o čtyři dny později: „Dělostřelectvo táhlo přes Příkopy. Květiny, volání Heil a Nazdar.“-Jeden z mála Kafkových záznamů o realitě makrokosmu. TAMTÉŽ zcela chybí rok 1918; škoda. Mezi záznamem z 10.listopadu 1917, který podrobně popisuje Franzův sen o bitvě u Ta- gliamenta, a dalším zápisem z 27.června 1919 zeje vakuum zvící devatenácti měsíců. - Zato se dovídáme, že Franz byl 30.6. v Riegrových sadech a procházel se tam s J. kolem jasmínových keřů. w NEPODCEŇUJME VÝZNAM osobních mikrokosmů. Že kdosi kdysi před osmdesáti lety vypověděl komusi cosi, ztratilo hodně na závažnosti. Zůstává ale a dodnes přežívá fakt, že se v Riegrových sadech (jen nepodstatně zdevastovaných) můžeme i nadále procházet kolem jasmínových keřů. S J. anebo bez J., sami, s kýmkoliv. Je to pořád ještě užitečná informace, ani za 76 let nepozbyla platnosti. * GLOSY O SENIORECH v minulém Polygonu měly odezvu, a to nejen u seniorů. Tak tedy malý přídavek. Ten první je citát z dopisu z Velkých Popovic: „U nás od poloviny prosince řádilo něco jako tajfun. Chystaly se maminčiny sto první narozeniny. Kupované pochutiny u nás nesmějí na stůl (maminka nedovolí, protože kupované může mít každý!) a tak se vařilo, peklo - no: peklo! K tomu nakonec maminčin závěr: Nechtějte být tak dlouho živi, je to nanic...“ * „HLAD JAKO VLK“ mívá podle zprávy AP z Paříže paní Jeanne Calment, nejstarší Francouzska a asi i Evropanka. 21.února oslavila v domově důchodců v Arles, kde se v roce 1875 narodila, 120. narozeniny. „Měla jsem nádherný život. Ani dnes se nenudím, protože mohu vzpomínat na ty krásné časy, “ říká jubilantka. Dosažení tak vysokého věku přičítá tomu, že vždy „šla životem s úsměvem"; doufá, že jednou i zemře s úsměvem na rtech. Bohužel se musela vzdát portského vína a dvou cigaret denně, které si ještě donedávna dopřávala. Dodnes ale výborně spí a moc ráda jí - nejvíc miluje čokoládu. * TĚLESNÉ CVIČENÍ udržuje i našeho ducha ve svěžesti. Věděli to už staří Římané (Mens sana in corpore...), ale ted to potvrzuje moderní výzkum. Na Kalifornské univerzitě v Irvine zkoumají faktor BDNF (brain derived 1 6 POLYGON 2/1995 [pageend18]neutrophic factor), který zvyšuje výkon nervových buněk a chrání je před zánikem. Substance se vyskytuje nejhojněji v organizmech fyzicky aktivních lidí a zvlášť výrazně se zdá ovlivňovat paměť. KDYŽ NÁS PAMĚŤ OPOUŠTÍ, měli bychom se tedy řídit podle Kafkova vzoru a jít si odpoledne zaplavat. Za jeho časů se to v Praze dalo dělat jenom v létě, Axa na Poříčí ještě nebyla. Dnes najdeme halové lázně s vytápěnými bazény už v sebemenším (západním) městečku. * NA ROZDÍL OD NÁS si ale mohl Franz K. zaplavat ve Vltavě přímo uprostřed Prahy. Z Deníku víme, že chodil na „civilní-“ neboli Občanskou plovárnu na letenském břehu, kousek od Čechova mostu. Zbytky této plovárny ještě stojí, jen dřevěné paluby chybí, a lidé se tam chodí dodnes opalovat, i když málokdo riskuje ekzém smočením ve Vltavě. JÁ CHODIL JINAM: Pár set metrů níž na Kosárkově nábřeží, směrem k Mánesovu mostu a Klárovu, stávala zeleně natřená Vojenská plovárna, přístupná ovšem tehdy i civilistům. Po té nezbylo ani památky, ale stačí, abych přivřel oči a hned se mi vybaví její zvláštní směsice vůní: pach řeky, dehtu, impregnovaných fošen, lidského potu, Nivey a malinové limonády - závan ráje navždy ztraceného. * NA ZAČÁTKU PROTEKTORÁTU nás jednou odpoledne pustili jenom do „děcáku“, velký bazén byl na pár hodin vyhražen pro wehrmacht. A tak jsme přihlíželi z dálky, jak se říšská branná moc učí plavat: Instruktor předvedl na souši příslušná tempa a způsob dýchání. Potom všechny ty bažanty-neplav- ce vyhnal na šestimetrový můstek - a šup s nimi do hloubky. Český plavčík si rval vlasy, ale nesměl zachraňovat, i když se po některých skocích vynořovaly z vody jenom bubliny. Neutopil se ale nikdo, a zřejmě se všichni naučili za to jedno odpoledne ne-li plavat, tedy aspoň udržet se nad vodou. Možná, že se jim to později někde na Donu či Volze hodilo. « NEJÚČINNÉJŠÍ METODA zpravidla nebývá příliš humánní. Jsem rád, že jsem se nemusel učit plavat metodou Blitz, nýbrž ještě postaru na bidle, přičemž mi pan plavčík bodře domlouval: Vole, dejchej! Byla to rada nad zlato, hodlám se jí řídit až do smrti. & VAROVAL JSEM v minulém glosáři, že je nebezpečné bránit v požitku narkomanům, kteří jsou závislí na alkaloidu zvaném nikotin. Jaké riziko podstupujeme, jestliže takovým jedincům zakazujeme kouřit, pokusil jsem se vysvětlit odkazem na incident, který skončil ukousnutím ucha. Světový tisk se mezitím zabýval kuřáckou vášní ještě jednou. Cituji: * ČESKÝ PREZIDENT Havel, známý coby vášnivý kuřák, způsobil prý požární poplach v jaderné elektrárně Dukovany. Hlásič kouře signalizoval během prezidentovy návštěvy, že vypukl požár. Hasiči zjistili, že poplach byl způsoben zapálenou cigaretou. Na dotaz, jestli se neprovinil proti zákazu kouření, platnému v celém areálu, odmítl prý Václav Havel odpovědět, jeho mluvčí řekl, že si prezident nezapálil. * NEMOHU POSOUDIT, jestli pan prezident kouří v atomových elektrárnách. Byl jsem pouze svědkem, jak si zapálil v zasedací síni Pfarrer-Hacker-Hausu ve Frankenu, kde nekouřil nikdy nikdo před ním a asi ani po něm. Leč: * IRSKO-ČESKÝ LÉKAŘ Petr Škrabánek, kterého cituje zpravodajský magazín FOCUS 8/1995, je také toho názoru, že bychom vůči kuřákům měli být milosrdní: „Pro mnohé lidi, vojáky, vězně, osamělé, pozůstalé, staré nebo nikým nemilované osoby je cigareta možná poslední útěchou.“ * Z EVROPSKÝCH STÁTNÍKŮ už sdílí Havlovu vášeň pouze Lech Walesa. O řadě politiků se ovšem ví, že v soukromí kouří (v Německu například Roman Herzog, Helmut Kohl i Rudolf Scharping), zásadně ale si nezapalují na veřejnosti. Zejména si netroufají s cigaretou před televizní kameru. * AMERICKÉ TRENDY se obvykle rychle přenášejí do západní Evropy. A tak se po americkém vzoru stává kouření nebo nekouření vizitkou příslušnosti k určité společenské vrstvě. Dá se to statisticky zjistit už i v Německu, kde kouří 60,7% popelářů, 51,4% hospodských, ale už jen 30,3% politiků, 24,7% lékařů a 23,3% učitelů. V kategorii „silných kuřáků" - více než 20 cigaret denně - najdeme 17,3% popelářů, ale pouze 4,4% pedagogů. * SDĚLOVACÍ PROSTŘEDKY mají vlast ní, někdy těžko pochopitelnou logiku. Je pro ni příznačné, že Havlův zásadní projev k čes- ko-německým vztahům, přednesený na půdě staroslavného Karolina v pátek 17.února, našel ve světovém tisku zřetelně menší ohlas, než kuřácký poplach v dukovanské jaderné elektrárně... * JE TO VŠECHNO PRO KOČKU, praví české přísloví, které má také německou obdobu (Alles fůr die Katz'). Právem: SRN obývá 80,3 milionu lidí a 5,5 milionu koček domácích, takže statisticky připadá na každých 14,6 Němců jedna mňoukavá chlupatice. V minulém roce vydali Němci za standardní potraviny für die Katz’ 1,4 miliardy marek. Wuppertal 22. února 1995 Z aforismů V. Davidovského: CZ - podivná značka pro motorová vozidla České republiky má dvojí význam: V mezinárodním trendu - CÍL ZÁPAD a v tom domácím - COUVÁME ZPÁTKY POLYGON 2/1995 1 7 [pageend19]Jací jsou... JOSEF KOLÁČEK Na svátého Jana, evangelisty (27.12.), jsem měl mši sv. ráno, vypráví můj přítel z Drahanské vysočiny, farář z Vysočan Jan Topenčík. Po ní jsem posvětil víno. Zde to nebylo zvykem, ale jako rodák z vinorodého kraje jsem přivezl „Bojanovské červené“ i bílé a při odchodu z kostela účastníci bohoslužby „pili lásku sv. Jana", jak se říká na Slovácku. Po snídani jsem si udělal pořádný výšlap, celé kilometry, abych také něco udělal pro své srdce, které slaví jubileum 11 let od infarktu a 10 let od těžké operace srdce. Šel jsem lesem směrem na Baldovec a modlil jsem se růženec, když se tu náhle v ohybu cesty vynořilo pět mladíků, kteří šli přímo proti mně. Přiznám se, že ve mně trochu hrklo při pohledu na ty vazáky. Baldovečtí „rváči" jsou známí v širokém okolí. Co když si trochu „pohrají“ se starým pánem. Dnes to není nic divného ani u nás na Moravě. Už nemusíte jít ani ulicemi newyorského Brooklynu. Nedávno byl zabit v Boskovicích 73letý důchodce při návratu z hostince. Ti mládenci nabalení v prošívaných bundách, tak 18-20letí, se zastavili asi dva kroky přede mnou a ptají se: „Kde je tu v lese tábor?" - „Hoši,“ povídám ulehčené, „tady je těch táborů víc. Který hledáte? Za křižovatkou vlevo tábor skautů z Prostějova, za Houskem táboří švábeničtí a naproti kamenolomu je tábor, který dříve patřil Zbrojovce Brno.“ - „Právě ten hledáme," vyhrkli všichni naráz. Na větrem ošlehaných tvářích začal pohrávat úsměv. „A prosím vás, kam vede tahle cesta?", ptají se dál. „Do Vysočan," říkám téměř se sousedskou pohostinností. Už jsem byl klidnější - to určitě nejsou Baldovečtí! „Do Vysočan?“, vytáhl obočí nejstarší z nich. „Tam je kostel, to bychom si mohli zjistit, kdy tam budou bohoslužby na Silvestra a na Nový rok.“ „Na Silvestra v 18 hodin navečer a na Nový rok v devět a o půl jedenácté dopoledne," informuji jako profesionální průvodce. „A víte to jistě?“, vybafl na mne jeden z tlu- py- „Jak by ne, vždyť já jsem vysočanský farář!“ „No, kluci,“ povídá jeden z nich, „neříkal jsem vám, když jsme bloudili, že nám Pán Bůh někoho pošle? A jako Velký kavalír nám poslal dokonce faráře!“ Vybuchl spontánní smích. I já se snažil o ten nejhezčí. Pak jsem jim ještě ukázal cestu k jejich zimnímu tábořišti a oni na mne jeden přes druhého místo díků volali: „Nashledanou u vás v kostele." Dlouho mi do kroku taktovala myšlenka: Kdyby chodilo po cestách v naší zemi víc podobných skupin mladých lidí, kteří se ptají na bohoslužby, černá kronika v novinách by se zmenšila a bezpečnost lidí by se zvětšila; policie by měla méně práce a národ by šel opravdu vstříc šťastné budoucnosti, kterou si otevřeně či skrytě přejeme všichni. O měsíc později je poslední lednová neděle. Janovský přístav i malebné historické město se koupe v paprscích zimního slunce. Krátce po poledni směřují tisíce fanoušků na fotbalový zápas Janov - Milán. Chybějí tři čtvrti hodiny do zahájení zápasu. Nedaleko na stadionu Marassi na sebe pokřikují skupiny nasupených přívrženců z obou táborů. Najednou přeskočí jiskra. Dochází ke rvačce. Klubko těl se podobá rugbyovému mlýnu. Vtom, jako na povel, část rváčů se dává na útěk. Na zemi zůstává ležet v kaluži krve 24letý Vincenzo Spagnolo. Sirény záchranek. Odvážejí probodnutého i další potlučené a krvácející. Zápas začíná přesně. Na konci poločasu se rozšíří zpráva: Vincenzo podlehl zranění. To bylo jako úder hromu. Ochozy stadionu se podobají kráteru sopky. Na hřiště létají plechovky, láhve, ulomená sedla., Tím vším se proplétá sílící: „Vrahové! Vrahové!“ Výrostci mlátí do všeho, ničí, co jim přijde do ruky. Zápas pak byl po dohodě kapitánů, sudího a policejního prefekta ukončen. Volali po tom sami diváci. Tváří v tvář smrti mladého muže jakákoliv hra pozbývá smysl. V pondělí jednomyslné rozhodnutí italského olympijského svazu: V neděli 5. února se sport zastaví, aby byl čas na zamyšlení. Kvůli kopané se přece nesmí umírat! - to opakoval do nekonečna bolestí zkrušený otec Vincenza. Téhož dne byl vypátrán a zatčen vrah. 19letý Simone Bardaglia. Žádná nestvůra nebo zločinecký typ. Mladík s nevinnou tváří. „Docela fajn kluk, naprosto normální, jako my všichni,“ zapřísahají se spolužáci. Zuby nehty popírají vyšetřováním zjištěná fakta, že si vypůjčil od přítele loveckou dýku se slovy „Zaříznu jednoho Janovana“, že s dalšími osmi Miláňany napadli náhodné kolemjdoucí fanoušky Janova a že bodnutí protivníka byla „zkouška odvahy", aby byl přijat do skupiny. Jen jedna rána. Toť vše. Nyní prolévá ve vězení slzy, zapřísahá se, že nechtěl Vincenza zabít, že to měla být pouze lekce a píše prosby o odpuštění. Giancarlo Dotto v „II Messagero" jde na kořen jevu skalních fandů tzv. „ultra":... to není otravný hmyz, kterého se můžeš zbavit dvěma obrněnými vozy a třemi policisty nebo nedělí mlčení. To je dobře organizované vojsko, solidární, které pracuje na plný úvazek, uvnitř stadionů i venku. Nůž je pro ně fetiš. Rvačka náboženstvím. Zaplavili stadiony, zabydlili se tam. Jsou to často životy zcela prázdné, ve smečce našli všechno. Sbor, hesla, skalpy...“ Hledají se viníci. Nejčastěji sedí na lavici obžalovaných miliardářské a hulvátské kluby. Všežraví a lhostejní fandové. Hráči, kteří se jen dokážou divit, zatímco každou miliar- dářskou smlouvou se jejich svět rozkládá. Noviny a televize, které mají kazatele připravené na pohřební řeči, ale po celý rok celá hejna šarlatánů všeho schopných pro zvýšení počtu diváků či čtenářů. Biskup.z Como v severní Itálii, Maggiolini, poukazuje na závažné souvislosti: .... televizní programy pro děti vysílají pětadvacet násilnických činů za hodinu. Jedno varování před užíváním drog, alkoholu a tabáku proti šesti programům, kterě k tomu nabádají. Za rok dva tisíce pět set dráždivých scén, kde pohlavní vztahy jsou líčeny zkresleně a per- versně pod záminkou humoru atd. A tato čísla úměrně stoupají v programech pro dospělé. Není pokrytecká otázka, z jakých kateder se učí násilí?“ A že to není jen italská výjimka, dosvědčuje finále amerického fotbalu v San Franciscu, kde došlo k rozsáhlým výtržnostem, zapalování aut, rozbíjení výkladů a vykrádání obchodů pouze s tím rozdílem, že to nikdo nezaplatil životem. Francii ohromil opět fotbal. Na pařížském předměstí se hrál zápas FCB (Football Club Berbere) proti Jeanne d’Arc Drancy za obvyklých výstřelků obou táborů fanoušků. Avšak po zápase vytáhl dosud nezjištěný přívrženec Drancy z tlumoku pistoli a zastřelil 22letého fandu z tábora soupeřů FCB Duaudi Atou. Po italském příkladu i francouzský fotbalový svaz vyhlásil neděli bez sportu k zamyšlení nad tímto idolem, který vyžaduje lidské oběti. „Radost má osvěžovat, ne ničit,“ kladl papež na srdce mladým při generální audienci 1. února, když k nim mluvil o zdravé zábavě. Příležitost mu poskytl svátek Jana Boská, patrona mládeže, 31. ledna. Tento turínský kaplan totiž vyhmátl, že cesta k všestrannému růstu lidské osobnosti, aby i z těch nejdivočejších kluků vyrostli charakterní lidé, svati - že tato cesta vede skrze radost, a nevylučuje zdravou zábavu. Taková zábava však respektuje meze mravnosti a čerpá z hodnot, jež jsou nezbytné pro zdravý rozvoj osobnosti. Nikdy nevede k otupení a bez- uzdnostem, které ohrožují psychofyzickou rovnováhu a leckdy pak vystavují v nebezpečí vlastní život, a co hůř, i životy mnoha dalších nevinných osob. Jak přitom nemyslet na masakry „sobotní noci“, jejichž obětmi je tolik návštěvníků diskoték a na různé epizody násilí s často tragickým koncem. Takto komentoval mladým římský biskup a pastýř všeobecné církve janovskou vraždu 24letého Vincenze Spagnola. Zábava, sport i fandění, jež nechce respektovat mravní zákony, je zábavou a stále více rituálem kultury smrti. V Manile na Filipínách strávilo s Janem Pavlem II. v sobotu 14. ledna více než milion mladých tři hodiny v Rizal Parku. Zpívali, tančili, předváděli scénky, hovořili otevřeně o svých problémech, a naslouchali, co jim na to říká. Český účastník Jan Zicha to ve svém zpravodajství shrnuje: Jan Pavel II. je živým důkazem, že nejjistější cesta, jak se stát skutečnou osobností, je - plnit Boží vůli a sloužit druhým... André Frossard napsal, že kdyby Jan Pavel II. mohl, že by se setkal osobně s každým člověkem. Jsem o tom přesvědčen nejen na základě toho, co jsem zažil při osobním kontaktu s ním, ale také na základě toho, jak dokonale reaguje na atmosféru a potřeby země, na problémy nás mladých... ty čtyři miliony mladých lidí z celého světa, které se kolem něho shromáždily, vyzýval, a naléhavě vyzýval, aby se neoddávali násilí, 18 POLYGON 2/1995 [pageend20]aby nehledali klamné štěstí v drogách a mravní nevázanosti, ale aby své síly vynaložili na uskutečnění velkého ideálu lásky. Toho večera také 50 tisíc přítomných mladých lidí odevzdalo podepsaný závazek, že budou žít mravně čistě až do manželství. V rámci všestranné a objektivní informace švýcarské hromadné sdělovací prostředky o tom neuvedly ani slůvko, ani řádeček, jak mi napsala paní Irena. Svých holandských a belgických přátel jsem se ptal sám. Odpověd byla stejná. A v jiných evropských zemích se mluvilo jen o přípravách atentátu či jiných okrajových věcech. Pro kdejaký skandál či perversitu nebo vraždu mají dost místa, ba vodopády slov. Taková setba přináší i příslušné ovoce. 2. února mi psal Otec Topenčík dovětek ke své zimní procházce. - A víte, jak to dopadlo s těmi kluky, co tábořili „zimně" u Baldovce. Dodrželi slovo. Na Silvestra přišli na mši svátou. Šel jsem právě do zpovědnice, když se vynořili z předsíně kostela. Povídám jim: „Hoši, kolik je vás?“-„Šestnáct,“ řekli. „A kolik vás půjde k svátému přijímání?“ - „Všichni,“ zněla odpověd. A opravdu všichni přistoupili ke stolu Páně. Po mši svaté obklopili Betlém a zpívali, napřed koledy, pak zpěvy Taizé. Naši lidi už byli dávno doma, jim bylo dobře v našem kostele. „Víte, Otče, když jsme se nedostali do Paříže, tak se v duchu připojíme k těm, kteří tam jsou,“ vysvětlovali. Jací jsou? film 13. února 1995 D Na dopisy z exilu se neodpovídá Čtyři roky jsem se s nimi potýkal, čtyři roky jsem se snažil kontaktovat naše umělecké organizace Unii výtvarných umělců a Hollar, Praha. Musím se přiznat, že moje snaha byla marná. Z nezodpovězených dopisů je dnes již slušný fascikl a tak jsem se rozhodl napsat několik slov do exilového časopisu, jak se k nám dnes tyto organizace chovají. Nemyslím, že mám v současné době jiný výběr, neboť v České republice, kde by tato problematika byla určitě aktuální, by můj dopis skončil pravděpodobně zase jen v koši. Svými dopisy jsem se seriózně snažil navázat kontakt s domácími uměleckými organizacemi, je v nich mnoho evidence, názorů a kritiky, která nám nemusí být lhostejná. Charakterizuje totiž dnešní neutěšený stav byrokracie, dodržování uměleckých práv a též úrovně demokracie v České republice. Zrovna, jako ještě v nedávné minulosti, mizelo v koši všechno, co se nehodilo, a tak dnešní novodobí inkvizitoři si opět myslí, že to je vhodné řešení, naučili se tomu někdy v době kultu a dnes se jim to opět hodí do krámu. Téměř nabývám pocitu, že se tam nic nezměnilo, že vše pokračuje ve stejných kolejích. Ty figuríny s dvěma tvářemi nám chtějí dávat jakési „prestižní1 lekce. Nám umělcům, kteří jsme odešli za uměleckou svobodou do exilu (kde stále ještě žijeme), my, kteří jsme tehdy přiletěli volit demokracii a finančně přispěli na svobodné volby, se cítíme podvedeni. V roce 1990 jsem přiletěl do Prahy a jednal v Mánesu s nově ustavenou Unií výtvarných umělců: s pány Jarkovským, Kratochvílem a dalšími. Po krátké výměně názorů mně sdělili, že mne přijímají za člena a že mi legitimaci pošlou do Toronta. Po nějaké době - neboť jsem nedostal žádnou zprávu - jsem se připomněl dopisem, ale odpověd nepřišla opět žádná. V té době jsem si neuvědomil, že „Výzva výtvarným umělcům“, kterou publikovali, byly jen krásné řečičky. Napsal jsem tedy ještě do Hollaru o přihlášku, ale odpověd žádná. Následoval dopis prezidentu Václavu Havlovi, v kterém jsem vylíčil situaci, že se na korespondenci neodpovídá a požádal ho, aby se na případ podíval. Ani on neodpověděl. Měl by to být tedy skutečně konec, tečka? Po čase mi to přeci jen nedalo, nedám se přece tak lehce odbýt. Napsal jsem tedy Unii ještě jednou dlouhý dopis (13.12.93), ve kterém jsem jim dodatečně a myslím, že jasně, vylíčil situaci. Zůstal dodnes bez odpovědi. Pak jsem napsal ještě podruhé dopis Václavu Havlovi, dlouhý, kritický, s postesknutím, že teorie se liší od praxe, že se děje něco jiného než nám slíbil a že jeho sliby byly zřejmě jen krásnými frázemi. Dopis zůstal ze strany pana prezidenta bez odpovědi. Té se ujala prezidentská kancelář. Po čtyřech měsících jsem dostal malý připiš s hlavičkou bez adresy, s mým jménem, ale bez adresy, jen Toronto, a sdělující: „Nejprve dovolte, abychom Vám vysvětlili, že prezident ani jeho Kancelář nemají zákonnou pravomoc zasahovat do činnosti jiných institucí. Vzhledem k tomu, že se v dopise zmiňujete o Unii výtvarných umělců, spojili jsme se telefonicky s vedoucím kanceláře UVU p. Weberem, který sdělil, že se Vaší záležitostí již zabývali. Sdělil nám též, že Vám odpovídal i spolek Hollar, jehož jste se stal členem.“ Dáma PhDr Rážová se pak na závěr pod tím zapomněla i podepsat. Obratem jsem odepsal, co si myslím o jejich pravomoci. O tom, že dotyční o mně sice jednali, ale zapomněli mně to nějak sdělit. Nedostal jsem již odpověd. Ano, to je příkladný formalismus. Obrátil jsem se tedy na Hollar s dotazem, zda je informace o mém přijetí správná a jsou-li již ochotni se mnou komunikovat. Odpověděli, že zpráva je zcela mylná. „Sdružení českých umělcú-grafiků Hollar je umělecky exkluzivní sdružení nejpřednějších českých grafiků. ... Omlouváme se za tuto pro Vás pravděpodobně nepříjemnou zprávu. Ing. V. Petrovský, tajemník." Nepříjemné je pro mne spíš zjištění, že jeden z tohoto podařeného trojlístku nemluvil pravdu a že mně to tak trochu připomíná jednání ne příliš seriózní - nebo také Kocourkov. Napsal jsem tedy veleváženému panu inženýrovi, jak se dívám na „exkluzivitu“ a též i etiku u organizací, ale již jsem nedostal odpověd. Je zarážející, že tito lidé, do kterých jsme vkládali určité naděje, se chovají jako komisaři z doby kultu podle hesla: „Oddělte zrno od plev“ a tak foukají s nadutými tvářemi a krví podlitýma očima do ošatky se zrním tak mocně, že zrní se rozlétá na všechny strany a rozvířené plevy padají nazpátek do ošatky. Provádějí tak vědomě řez domov / emigrace a nastolují novou železnou oponu. Tímto článkem nechci nic jiného než informovat krajany žijící v zahraničí o jednání těchto organizací. Možná, že nebudete ani moc udiveni a dáte mi za pravdu, protože se vám již stalo něco podobného. Však nakonec víme, jak je nemilé, když voláme na pražské informace o číslo a dotyční po dlouhém šustění telefonního seznamu nám bez informace zavěsí. A když zavoláme znovu, situace se opakuje. Píšeme-li do úřadů, musíme žádosti opakovat. Je to ostuda! Nakonec: čteme-li pozorně noviny, dozvídáme se smutnou zprávu, že jsou u nás zaváděny jakési zákony stodva, které považují opět za trestný čin „informování zahraničních osob, užívání telefonu, telegrafu, dálnopisu a faxu, dále pak hanobení institucí, organizací, státu a též prezidenta a všech představitelů těchto úřadů“. Hanobením je pak „jakýkoliv projev ústní či písemný, pravdivý či nepravdivý, záměrný či náhodný, který se vztahuje na kteroukoli státní, parlamentní a soudní instituci nebo osoby“ atd. Takové přísné zákony nebyly ani za socialismu a tak to vypadá, že český občan nebude opět moci svobodně vyjádřit to, co si myslí, a když, tak si půjde pěkně sednout. Já bych spíše uzákonil, aby organizace, instituce a státní kanceláře musely odpovídat na dopisy, což by bylo slušností a dobrým zvykem a tuto etickou vložku zařadit též do uměleckých organizací jako je UVU a Hollar Praha a nařízení, aby dodržovali ustanovení Mezinárodní charty lidských práv a uměleckých svobod - a zvláště u zahraničních umělců. My nemůžeme přijít osobně a bouchnout do stolu. Prezidentská kancelář by měla být vzorem. MIRO PŘISTAL (Toronto) POLYGON 2/1995 1 9 [pageend21]hovory pros Lány JÁRA MEČŮ BEZ ČERNÝCH BRÝLÍ Včera jsem rozšlapal černé brýle. Už dost černého vidění, řekl jsem a pro jistotu ještě jednou do nich s chutí dupnul. Ode dneška chci vidět všechno v jasu. Mluvit a psát jen o světlém dnešku a nejsvětlejším zítřku. Už žádné další kálení do rodného hnízda, pokáleného dvaačtyřicetiletým komunistickým průjmem. Je faktem, že rozněžněná a ve své něžnosti vlastně prokomunistická revoluce nenese žádnou vinu na dnešku. Žádnému z těch lapků, mordýřů, mafiánů, gangsterů nebo drobných podvodníků není pět let. Jejich charakterový vývin se zakrňováním svědomí začal většinou v létech „nejvyšších společenských vymožeností socialismu“. Komunisté nespadli z nebe. Od samého začátku nebyli jedinými pilnými červy v českém kmeni, ale měli přemnoho českých přicmrdů. Bez přicmrdů by nemohli existovat ani v únoru 1948 ani v srpnu 1968, natož ve vítězném prokomunistickém listopadu, v němž revolučním krokem, tak říkajíc za pochodu, přešli přímo k největším kapitalistickým korytům! Bez černých brýlí vidíme, že všemocné „demokratické“ osobnosti z nich uplácala právě ta jejich včerejší, v socialismu mlčící většina loajálních prokomunistických přicmrdů. Že je to kruté psaní? Ale jak psát jinak, když člověk není Finem ani Polákem a přes dvacet let žil v demokracii, kterou komunisté se svými přicmrdy stále pohřbívali? Jsme v bludném kruhu červy provrtaného českého kmene a rozloženi jako olomoucké tvarůžky vzhlížíme k Evropě. Upřímně řečeno: bez černých brýlí je ten pohled na nás ještě horší než s brýlemi. Zkreslování reality je ovšem cestou do věčných bludů. Do demokracie pražských Potěmkinů. Též nemá smyslu popírat, že projevy posledního hrobaře Československa a prvního presidenta České republiky jsou od týdne k týdnu vznešenější svou moudrou procítěností, takže i občan rozumu mdlého je dojat a patřičně povzbuzen k dalšímu životu. Záleží pak jen na něm, zda se dalšího hovoru ze zámku dožije. V dobře zabarikádovaném bytě má naději. Když se zřekne večerních procházek uličkami měst a pěšinkami parků, může dožít mnoha dalších humanitou procítěných presidentových hovorů z Lán. Hlavně, aby neviděl černě a držel se reality. Žádného Alibabu s jeho čtyřiceti loupežníky tady nemáme. Patřili do jiné země a Alibaba, na rozdíl od Klause, z nich udělal čestné chlapy. Co tady máme, řekl na oficiální tiskové konferenci předseda ČSSD Miloš Zeman. Bez černých brýlí, ale s imunitou. Podle něho se vlády v zemi postupně zmocňuje „banda politických gangsterů“. Asi to odposlou- chal mezi osvobozenými občany trénujícími sebeobranu. Čínské chvaty nacvičují i babičky a já sám znám dědu, jenž v paneláku noc co noc řve při tréninku japonsky. Celý barák se diví, že ještě nebyl přepadený. Zatím, jak to vypadá, si v občanských právech libují občané té nejtvrdší nátury. Často při sebemenší zámince vytáhnou k napadení nůž, dýku, pistoli nebo boxera a běda napadenému, jenž takové nářadí nemá u sebe. O všelijak rozporcovaných tělech a uřezaných hlavách už bylo popsáno mnoho liberálního papíru. Někdy to vypadá, že ti novodobí mordýři některou vraždu přímo labužnicky vychutnávají. Co nejvíc děsí, je jejich počet. Maličká země kulturního národa se přičiněním těchto zrůd dostává na přední místo v žebříčku světové kriminality. Že nejde o mordy ledajaké, dokazuje vedle mnoha jiných také případ z Chrastavý na Liberecku. Jednadvacetiletá žena, matka dvouletého dítka, dvakrát bodla svého 241etého manžela a dala se do práce. Tělo rozřezala, nožem pečlivě vykostila a uložila do igelitových pytlů ve svém bytě. Postupně je pak vynášela do nedalekých kontejnerů. Jak s úsměvem uvedla při výpovědi, domnívala se, že se odpadky spalují. (Rozporcovaný manžel byl nalezen na skládce v Choty- ni.), Ať koukáme jak koukáme, fakta se ne- vypaří. Do demokracie vždy plně spokojeného ministerského předsedy patří i mrtvoly podivných českých „podnikatelů“, občas plovoucí s rybkami v českých řekách, rybnících nebo vodních nádržích. Když k tomu přidáme hrozivě stoupající kriminalitu nedozrálých ochránců občanů a zákona, vidíme i bez černých brýlí tu nejčernější skutečnost. Jen politik kocourkovského ražení se může pokoušet tuto skutečnost přikrašlovat nebo z ní nežádoucí fakta vymazávat. Za německými turisty beztrestně zastřelenými za nepatrné přestupky i za mrtvým Rómem, beztrestně zastřeleným v kanceláři „při výslechu“, se řadí další a další mrtví žalobci, svědčící o našem „postkomunistickém demokratickém charakteru“. Lidé se potácejí v bezpráví obklopeném cynismem, a jejich nedotknutelní opilí poslanci se mohou za volantem uchechtat. O demokratické tradici už mluví jen bývalí soudruzi a občas nanejvýš spokojený ministerský předseda. Jeho reakce na kritickou zprávu ministerstva zahraničí USA o situaci v lidských právech v ČR nemohla být jiná, než klausovská: „NEVĚŘÍM SVÝM OČÍM, CO JE TAM O NÁS NAPSÁNO," prohlásil premiér. Uvedl, že měl k dispozici jen xeroxový výstřižek z uvedeného materiálu. Inu, jen v Kocourkově muž číslo jedna dostane z tak závažné zprávy jen jakýsi „ústřižek“. Čtenáři jsou na tom ještě hůř. Oni z té kritické zprávy o našem demokratickém počínání obdrží v tisku nanejvýš tři věty. Jak se čtenář později dovídá, má americký text jeden a půl stránky. Takže, jinými slovy, celkem zanedbatelné a hodno ignorování. „Není to stanovisko ani americké vlády, ani kongresu, pouze jednoho jeho výboru,“ upozornil pan premiér. Na dotaz jednoho z poslanců, zda se kabinet bude věnovat zprávám o dodržování lidských práv v ČR, V.Klaus s bohorovností jemu vlastní odpověděl: „Myslím, že dokument je založen na nedobré informaci o České republice.“ Řečeno jasně a srozumitelně: zprávou, která nám nelichotí, se my, včerejší proso- větští antidemokraté a dnešní superde- mokraté nebudeme zabývat. My jsme spokojeni a mlčící většina, vytrénovaná v socialismu, ví, jak se chovat a komu tleskat. Odešleme dopis a do USA vyšleme našeho předního poúnorového, pardon, polistopadového bijce za demokracii, předsedu parlamentu Uhdeho, který ve funkci vystřídal demokrata Dubčeka. Ten už to těm pomýleným Američanům vysvětlí. Proti gustu žádný dišputát, říkával dědeček. Americké ministerstvo zahraničí připravuje tento materiál pro kongres každoročně už 17 let. Odmítavým postojem k jejich Zprávě se zbytečně hlásíme k zemím, které se dotyčným materiálem cítí postiženy a které už odeslaly do Washingtonu své protesty. Nejhlasitěji se ohradila komunistická Čína. Pro ČR je nedobrým znamením, když její čelní představitelé záměrně zapomínají, z jaké minulosti jsme přišli. SVATÝ VÍT PŘED SOUDNÍM TRIBUNÁLEM Příboj starých emocí a ještě starší pro- tiřímské, protikatolické nenávisti dosáhl v kauze nedůstojného handrkování o chrám sv. Víta výšin Pražského hradu. Jeho vedení, poslušno spodního, záměrně rozbouřeného proudu, se odhodlalo podat odvolání proti prosincovému rozhodnutí soudu, který určil, že vlastníkem kadedrály není stát, ale „katolický metropolitní kostel u sv. Víta“. Byl to 20 POLYGON 2/1995 [pageend22]zřejmý výsledek nátlakových akcí, i když to Hrad zbytečně popírá. Také poslanci, patrně vedeni obavou, aby chrám sv. Víta jako umělecký a historický symbol státnosti nebyl církví znesvěcen, prodán a odvezen do ciziny, se přičinili. 107 jich, jako jeden mudrc, bojovně odhlasovalo petici, požadující, aby se Kancelář presidenta republiky odvolala proti výroku soudu. Stalo se. Neznabozi demokrati se seši- kovali s neznabohy komunisty ve snaze zpochybnit rozhodnutí soudu i důvěru k církvi. Není to u nás nic nového. Rím- sko-katolická církev - jak i nepamětníci pamatují - byla v krajině praotce Čecha po mnoho let na kříži a často jí nepodali ani tu houbu s octem. Kostel byl - dle atheistické výchovy - jen k šíření bludů, farář byl spojován s farní kuchařkou, klášter jako pelech neřestí a náboženství bylo prezentováno jako opium lidstva. Taková nauka, jak potvrdil vývoj nejen u nás, vedla ke škodě člověka, rodiny i státu. Někdo má zřejmě i nadále zájem na tom, abychom zůstali národem bez Desatera, který hlavní nebezpečí spatřuje v pokřtění a ve víře. Zvednuté ruce poslanců zřetelně ukázaly, z jaké líhně tito goslanci přišli. S výjimkou KDS a KDU- ČSL podepsali petici zástupci všech poslaneckých klubů. Obě křesťanské strany tuto petici ostře odsoudily, přičemž místopředseda KDU-ČSL Jan Kasal prohlásil, že „tato poslanecká iniciativa je nedůstojná politiků. Začíná se tím vyvolávat tajemná hrůza v občanech, že bude katedrála uzamčena před veřejností a že arcibiskup Vlk odveze korunovační klenoty do Vatikánu“. Obdobně soudí i předseda KDS Ivan Pilip: ,Absurdní je argument, že církev katedrálu nepotřebuje. Vlastnictví neznamená, že někdo něco potřebuje. Svědčí to o tom, z jakých myšlenkových souřadnic tyto argumenty vycházejí.“ Na výkřiky postkomunistických hor- livců, že chrám patří všemu lidu, lze říci jen jediné: každý chrám, kostel i kaplička byly stavěny pro lid a patřily lidu. Stojí za pozornost uvést názor publicisty Jaromíra Slomka z Lidovek (14.2.1995): „Jaké úmysly, říkám si, ony horlivé na- cionalizátory vedou? Chtějí snad v metropolitním kostele vybudovat podle sovětského vzoru muzeum sekularizace? Dnes svátý Vít, zítra svátý Mikuláš, pozítří třeba kláštery... K pouliční hysterii: Nejvíc mne zaráží, že lid (vedený spisovatelkou Lenkou Procházkovou) chce ovlivnit soudní rozhodnutí a konzervovat status quo první poloviny padesátých let, aniž se stará o rozdíl mezi vlastnictvím a správou. Je vždycky smutné, když se k demagogii sníží i intelektuálové... Angažuje se - jak jinak - i univerzální rozumář Zdeněk Mahler (bez jeho účasti se v českém rybníce náhle neobejde žádné žbluňknutí). Chyby a omyly v jeho nedávno vydané knize Katedrála ho ovšem k dalšímu diletová- ní v této věci vůbec neopravňují. Mimochodem, scenáristova účast v trapné kampani už byla odměněna dostatečně ostudným výslužným: jedna z komunistických frakcí (nevím, zda Grebeníčko- va, Mečlova, Ortmanova či Štěpánova - na tom nezáleží) vyslovila přání, aby byl Pavel Tigrid nahrazen ve funkci ministra kultury právě jím! Možná se dočkáme i Mahlerovy kandidatury na stolec presidentský.“ Nevím, zda publicista Jaromír Slomka psal tento článek s černými brýlemi na nose. Mohu jen říci, že na tyhle naše vnitřní záležitosti „má nos“. Ale odvraťme pohled od pokusů o znárodnění sv. Víta K TELEVIZNÍ BEDÝNCE ÚTĚCHY, u které nejeden čtyřikrát osvobozený a různými reformami deformovaný občan tráví většinu svého života. Co vidí? Týden co týden má možnost naslouchat politikům stejných tváří, stejných názorů a často i stejné nadutosti v pořadech „7 dní“ na TV NOVA a v „DEBATĚ“ na ČT 1. Při filmech ze slavného Hollywoodu má osvobozený televizní divák dojem, že tam natáčí jen slabomyslné horrory, debilní krváky a zvrhlosti. A zatímco divák (dle tradice) proklíná zahnívající dekadentní Ameriku a její filmovou kulturu, kdesi v Praze se usmívá ten, kdo filmy z USA vybírá a servíruje divákům opracovaným dvaačtyřicetiletou propagandou marxistů. Je v tom záměr nebo jen nedostatek intelektu a nekultúrnosti? To třeba takový nákupčí se zamiluje do chlípného staříka režiséra L.Buňuela a ubohý divák ho pak má na obrazovce bedýnky každý týden. Chlípný Buňuela, dvakrát pro své filmy vypovězený z katolického Španělska, byl po mnoho let hrdinou světové levice a k ní přifařených liberálů. V sovětské kolonii, zvané Československá socialistická republika, byly o statečném Buňuelovi popsány hory papíru. K „hrdinům“ oslavovaným v čase nesvobody na stránkách Rudého práva mají i dnes naše přední demokratické osobnosti nadále hluboké porozumění. Buňuela už je na věčnosti, ale jsou jiní, kteří už byli zulíbáni na postech nejvyš- ších. Mezi prvními to byli: známá proko- munistická aktivistka z let vietnamské války, levicová herečka Jane Fond a v té UBYTOVÁNÍ V PRAZE Třípokojový byt s kuchyní a příslušenstvím v Praze blízko stanice metra za rozumné ceny. Volejte +42-2-256806 nebo pište na adresu: J. Plíhal, Mánesova 48, 120 00 Praha 2 době stejně zaměřený protiamerický bi- jec-zpěvák divočák F.Zappa. Osvobozená televize ovšem umí potěšit i pamětníky. Obzvlášť dobře působí filmy z let nejhoršího státního teroru, hromadného zatýkání, likvidování demokratické opozice a popravování českých vlastenců. Jen političtí vězni, kteří přežili uranové doly i koncentráky Krušných hor berou při shlédnutí takových filmů prášky na uklidnění. Když přirovnávají své osudy ke slavným hvězdám tehdejšího komunistického Barrandova, je jim nevolno. Co si mohou myslet o umělcích, kteří tak krutému vládnímu systému dělali před světem kulisy dobré pohody? Rozhopsaný „moudrý Jan“ a stejně tak rozkřepčený Anděl na horách, Anděl na dovolené nebo při Hudbě z Marsu byli v čele nekonečné řady velkých umělců. Režim, národem svobodně nezvolený, jim pak dle zásluh rozdával „národní tituly“. A jsou tu i filmy z levicových začátků. Hrály se po „vítězném“ únoru, hrají se i po „vítězném“ listopadu. De- mokrata-pamětníka zamrazí, starý bolševik z Karlina hrdě zvedne hlavu. „Peklo nebude, ráj se vrací - kdo půjde s námi, najde práci, hééj rup!“ Starý demokrat-mukl tu liberálně levicovou televizní bedýnku vypne a vzpomene živé i mrtvé kamarády z koncentračních táborů let padesátých, kteří znali docela jinou. Psanou pod karabáčem za ostnatým drátem jáchymovského pekla: „Za první republiky pan Werich zpíval o koncentrákách, tenkrát se nebál. Dnes zpívá o bleškách, o tom, co bylo dřív - smrdí kriminál, není žádnej div. Nový život u nás zkrátka stvořili. V Ruzyni už nejsou náci, dělají tam jejich práci stejně dobře estébáci - i nás sbalili. Na dolech nyní vládne zcela nový duch. Zdraví se ’za pár! ‘ namísto ’Zdař Bůh! ‘ I když zavřeli tě do basy - i když si hraješ na havíře, i když děláš jako zvíře, setrvávej v pevné víře, že se vyčasí!“ Zatím se ještě nevyčasilo. Na časy zatím jen blýská. Zlatý slavík Kája Gott nám nadále trilkuje ,jak krásné je žít“ a kdesi z německého vyhnanství nám jeden z mrtvých demokratických rebelů za svobodu, Karel Kryl, vkládá ke strunám kytary píseň o tom, že „Jaro karty míchá pro záda shrbená, a přetěžko se dýchá a svítí červená...“ Česká republika, 15. února 1995 Q POLYGON 2/1995 21 [pageend23]Posbíráno v českých zemích TOMÁŠ KRYSTLÍK — Bývalí příslušníci Pohraniční stráže Pavel Sirotný a Valtr Macošek, kteří v 80. létech zastřelili tehdy 33letého Františka Faktora, prchajícího z komunistického ráje do Rakouska v okolí Gmündu, byli výrokem Krajského soudu v Táboře zproštěni viny, a to přesto, že Faktor byl zastřelen přes půl kilometru v hloubi rakouského území a obžalovaní stříleli již z rakouského území. Je pravdou, že měli instrukci zabránit „narušiteli hranic" v jejím překonání i za cenu zabití, ale jen za předpokladu, že vypálené střely nezasáhnou území cizího státu, natožpak aby jej pronásledovali na cizí výsostné území. — Soudci (doživotně jmenovaní) bývají žertéři. 6.prosince 1994 požádal Okresní soud ve Ždáru nad Sázavou písemně Městský úřad v Hrotovicku na Třebíčsku o posudek na zdejšího občana. Vedle sdělení o rodinných a majetkových poměrech požadoval i zprávu o tom, jaký má dotyčný občan třídní původ a poměr k socialistickému zřízení. Místopředseda KDU Václav Benda se stal ředitelem Úřadu pro vyšetřování a dokumentaci zločinů komunismu, který vzniká sloučením Úřadu pro dokumentaci a vyšetřování činnosti StB a Střediska pro dokumentaci protiprávnosti komunismu. Benda dobře ví, jak sám prohlašuje, že „vlastním problémem vyrovnání se s minulostí je, že k tomu chyběla vůle. Ve jménu kontinuity práva se obhajovala i kontinuita bezpráví, nejlepší právnické mozky země vymýšlely, jak odůvodnit nepotrestatelnost zločinů ve jménu komunismu“. Jmenování tohoto nekompromisního politika může znamenat zásadní obrat v prosazování práva a spravedlnosti. Česká policie si loni připsala na svůj vrub čtyři zabité během několika málo měsíců. Začátkem června byl při výslechu na policejní stanici v Horšovském Týně zabit při potyčce dvacetiletý mladík. Trestní stíhání policistů bylo zastaveno. V září zastřelil policista při silniční kontrole nedaleko Františkových Lázní německého občana, který nezastavil. V říjnu v Příbrami kvůli špatnému parkování prostřelil jeden policista opět německému občanu hlavu. Pistole prý spustila sama, když ji policista použil k úderu do hlavy špatně parkujícího řidiče. Trestní stíhání policisty bylo zastaveno. 20. listopadu zastavila policejní hlídka 42letého řidiče na Rokycan- sku, který odmítal z vozu vystoupit. Pak se prý na ně vrhl, jak vypovídají policisté. Výsledek: roztržená slezina, přetržená tepna v dutině břišní. Po odstoupení jejich nadřízených, jak bývá zvykem na Západě, ani vidu ani slechu. Inu, divoký východ! • •• Novináři při pátrání po podmínkách pronájmu zahradní restaurace Žofín na pražském Slovanském ostrově zjistili, že neexistuje právní předpis, který by donutil radnici sdělit, za kolik pronajala obecní majetek, protože obce, i když dostávají příspěvky od státu jako právnické osoby, mají status fyzických osob. Když se nějaký starosta rozhodne pro-' dat radnici, nikdo mu v tom nemůže zabránit. Pro ilustraci: Colorado-Mansfeldský palác v Praze 1, Karlova ulice, byl pronajat Lyře Pragensis za 1 Kč ročně s tím, že nebytové prostory může pronajímat ve vlastní režii. Presidentem společnosti je známý člen výkonné rady ODS Miroslav Macek. Ťo vše za stavu, kdy pronájem za 1m2 nebytového prostoru činí v Praze cca 50 DM měsíčně. V prosinci přijala Poslanecká sněmovna zákon o Rejstříku trestů, ve kterém zákonodárci zapomněli stanovit povinnost Rejstříku trestů zaznamenávat v trestních listinách odsouzených osob také údaje o jejich soudní rehabilitaci. Když se vydávají tak nekvalitní zákony, jak bude dlouho trvat přizpůsobení české legislativy standardu EU? — V druhé polovině prosince měla ODS v Karlových Varech svůj kongres. Do funkce výkonného místopředsedy byl zvolen místo Petra Čermáka Libor Novák. Ministr vnitra se přimlouval, aby peníze vybrané na tzv. sponzorské večeři s Klausem byly, alespoň ty od státních podniků, věnovány na dobročinné účely. Jeho návrh byl zamítnut. Ministr zahraničí Josef Zieleniec hovořil o potřebě programového dokumentu, jenž zahrnuje širší oblasti života společnosti a kterého by se měla ODS držet celé generace. Tedy něco všeobecně platného a neomezujícího se pouze na transformaci hospodářství. Jeho názor byl podpořen a přes odpor Klause bylo odhlasováno, že výkonná rada musí do září 1995 vypracovat návrh programu. Tím odpadne hlavní „přednost“ ODS: její maximální přizpůsobivost náladám potenciálních voličů a momentálním situacím. Politická situace Klause se tím může značně ztížit. — Bývalý předseda JZD Agrokcmbinát Slušovice František Čuba byl obviněn ze spáchání dvou trestných činů. Měl v létech 1990 až 1991 nechat převést do zahraničních bank více než sto milionů korun a též se dopustit neoprávněného podnikání. Po třech letech dospěl zvláštní vyšetřovací tým ke hmatatelnému výsledku. Protože je F. Čuba vyšetřován na svobodě, je třeba vyčkat, zda neuprchne se svými miliony, jak se české policii již v několika případech stalo. Čistě náhodou Vyhořel 13. ledna slušovický podnikový archiv. — 13. prosince zastavil státní zástupce Tomáš Bláha stíhání Pavla Minaříka, který navrhoval čs. rozvědce vyhodit budovu Rádia Svobodná Evropa v Mnichově do povětří a unést syna tehdejšího ředitele čs. vysílání. Minaříka odsoudil v roce 1993 pražský městský soud ke čtyřem letům odnětí svobody. Vrchní soud v Praze však 31. srpna 1994 rozsudek městského soudu zrušil a vrátil jej státnímu zástupci k došetrení. Před vánočními svátky (22.12.94) dospěl vyšetřovatel Úřadu pro vyšetřování v ČR k závěru, že funkcionáři Lidových milicí nebudou stíháni pro trestný čin nedovoleného ozbrojování. Na oba případy reagoval ostře ministr vnitra Jan Ruml. Naznačil, že personální složení orgánů činných v trestním řízení, to znamená i státních zastupitelství, „nebylo v některých případech důsledně oproštěno od minulosti“, což mu vyneslo podrážděnou reakci nejvyšší státní zástupkyně Bohumíry Kopečné. Něčeho však docíleno bylo. 27.prosince zrušil obvodní státní zástupce pro Prahu 1 Ondřej Lázna rozhodnutí policejního vyšetřovatele z 22.12. a stačil obvinit z trestného činu Milouše Jakeše, Lubomíra Štrougala, Karla Hoffmanna, Josefa Korčáka, Jozefa Lenárta, Milana Václavíka a Miroslava Nováka. Současně se podařilo obvinit některé dozorce z věznice ve Valdicích z brutálního zacházení s vězni v létech 1980 až 1989. • •• V závěru roku prohlásila tisková služba ministerstva obrany, že vojáci základní služby nebudou smět při ostraze vojenských objektů použít služební zbraň. Tím se má zabránit vzájemnému postřelení ve službě, neboť se takové případy v poslední době množily. Pak ovšem jedinou možností, jak zabránit například přepadení muničního skladu, bude zavolat na pomoc své profesionální kolegy. Jak si ministerstvo představuje, že to bude v praxi fungovat, neprozradilo. • •• Proslulý vyšetřovatel StB a vrah Miroslav Pich-Tůma se oběsil. Předtím však docílil své soudní rehabilitace podle zákona č. 119/1990 Sb. Podle výpovědi superšpiona KGB Aldricha Amese, který si odpykává trest ve vězení v Pennsylvanii, byl bývalý ministr zahraničních věcí Jiří Dienstbier naverbován do služeb KGB hned po skončení studia na Karlově universitě. Podléhal pak šéfovi pražské residentury KGB Borisi Godunovi. Po náležitém vyškolení byl poslán do Spojených států jako dopisovatel čs. rozhlasu. Na jaře 1967 jej prý v Indonésii KGB pověřila dalšími úkoly. Jakými, to neprozradil. • — Klaus se pasoval na vlastního kritika. V Lidových novinách mu zveřejnili článek „Pokus o »nezávislou« analýzu premiérova projevu“. V článku střídal subjekty „Zmínil jsem věci veřejné..." nebo „V minulém odstavci jsme se však dotkli něčeho...“ či použil 22 POLYGON 2/1995 [pageend24]pro sebe 3. osobu čísla jednotného „Premiér se od opozice zásadné liší..." Nechybel plu- ralis majestatis, popřípadě pluralis modes- tiae, avšak první osoby čísla množného používal v článku také jiným způsobem. Jednou jako „my všichni“, tedy občané ČR, jindy jako „my nelevicového přesvědčení“. Na tento zmatek neměl nikdo z Lidových novin odvahu jej upozornit, takže článek vyšel i s neopravenými premiérovými prohřešky proti českému jazyku, např...... data mají všichni stejná...“ (míněny informace)...... schopnost je nesnadná...“ (schopnost může být žádná, malá, nebo velká, ale ne nesnadná). Kdyby měl důvěru k novinářům, nechal by rozbor na nich! Celým svým chováním připomíná Antonína Novotného s jeho výrokem, citovaným v časopise Dějiny a současnost:... Já to říkám tak a jiný soudruh zase jinak... Tak sakra, kdo má pravdu? Znovu se na to podívám - a vidím: No vždyt přece já mám pravdu!" ••• Transformace zemědělství značně pokulhává. Zajímavé je srovnání České republiky s bývalou NDR. Zatímco u nás je 83% zemědělské půdy obhospodařováno právnickými osobami a jen 17% osobami fyzickými, je poměr v nových spolkových zemích příznivější - fyzické osoby tam obhospodařují 36% půdy. Zatímco v ČR obhospodařuje stát ještě 38% výměry zemědělské půdy, je v býv. NDR všechna v soukromých rukou. Na 100ha obdělávaných právnickými osobami připadají v bývalé NDR 3 pracovní síly, v ČR již 7,2! Pražská burza prodělává snad nejhorší údobí své krátké existence. Burzovní POJIŠTĚNÍ NÁVŠTĚV Z ČR, SR ČI JINÉ ZEMĚ Jistě Vám přijde vhod možnost uzavřít výhodné pojištění na nemoc, úraz, úmrtí, event, převoz nemocného či zemřelého na náklady pojišťovny (i nad stáří 85 let). Pojištění od 0,22 SFr. na osobu a den lil Informujte se u: WWWT nsm für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien Kreuzplatz 20, 8008 Zürich, Schweiz © 01 -932 32 22 FAX 01-932 52 03 indexy, zachycující pohyb kursu cenných papírů, se dostaly v lednu na svou dosud nej- nižší úroveň. Příčin je zajisté více, ale nelze přehlédnout odliv zahraničního kapitálu. Investoři ze zahraničí si stěžují na neprůhlednost českého trhu a raději uloží své peníze u českých bank, které dosud nabízejí úroky podstatně vyšší než v západní Evropě - a bez rizik, které přináší obchodování na burze. Kdo pochybuje o neprůhlednosti českého trhu, tomu necht poslouží relativně často využívaný trik českých společností. Necht existují tři společnosti, které si navzájem věří, jedna z nich je držitelkou akcií, které koupila, když měly vysoký kurs, dejme tomu za 150 milionů Kč. Vzhledem k propadu kursu všech' akcií - není výjimkou pokles i na pětinu původního kursu - prodá ony akcie pro forma společnosti č. 2 za 90 milionů. Ta je obratem postoupí za cenu, za kterou je dostala, společnosti č. 3. Společnost poslední je nabídne společnosti první opět za cenu 90 milionů. Výsledek? První společnost, ačkoliv, de facto akcie nepozbyla, si může odepsat od daní60 milionů korun jako ztráty. Jednoduché! — Hrátky mezi stranami vládní koalice pokračují. Po kritice sponsorské večeře s Klausem ze strany Občanské demokratické aliance se veřejnost dověděla o podivném vyrovnání dluhu ODA u Kreditní a průmyslové banky (viz Polygon 1/95). Pak se prostřednictvím Lidových novin objevil Klausův dopis z roku 1994, ze kterého vyplývá, že se ministerský předseda snažil dosáhnout u ministra privatizace změny v osobě nabyvatele státního podniku Petrof v Hradci Králové. Intervenci zopakoval z pověření předsedy vlády ještě jednou i premiérův poradce Kocourek. Premiér se zasazoval za společnost s ručením omezeným IFM Piana, shodou okolností sponzora Klausovy strany ODS. Ministerstvo privatizace prosazovalo navrácení firmy Petrof původním vlastníkům a návrh v tomto smyslu předložilo vládě, která jej odmítla. ODA se pak kriticky vyjádřila o základním politickém pilíři ODS - o ekonomické transformaci. Ta podle nich ztratila v roce 1994 potřebnou dynamiku. Kritizovala dosud nevyřešenou otázku bytového nájemného, čímž napadla ministry hospodářství Dybu a financí Kočárníka (oba ODS), nefungující obchodní soudy - ministra spravedlnosti Nováka, taktéž ODS, neprůhledné obchodování s cennými papíry (ministra financí Kočárníka, ODS), existenci zbytečných norem a předpisů, které brání malému a střednímu podnikání z hlediska předpisů hygienických (ministra zdravotnictví Rubáše, ODS), ekologických (ministra životního prostředí Bendu, ODS) a z hlediska pracovně právních ustanovení (ministra práce a sociálních věcí Vodičku, rovněž ODS). Občanská demokratická strana se nenechala zahanbit a nechala zveřejnit, že opavský sponzor ODA, jakýsi Kamil Kolek, měl koupit obchodní dům prostřednictvím ministerstva průmyslu a obchodu (ministr Dlouhý, ODA) se slevou 35 milionů. Do poloviny února měla zatím poslední slovo ODA, jejíž předseda Kalvoda prohlásil: „Bezpečnostní a informační služba" (BIS - rozvědka a kontrarozvědka) „shromažďuje materiály proti parlamentním stranám, a to nad rámec svých zákonných úkolů.“ Čímž navodil dojem, že BIS porušuje své pravomoce ve prospěch ODS, neboť jejím ředitelem je Stanislav Devátý, který má po dobu zastávání této funkce pozastavené členství v ODS. Žádostí o finanční náhradu ze zákona o mimosoudních rehabilitacích obdrželo ministerstvo financí dosud asi tisíc. Do poloviny února však nebylo schopno započít s jejich vyřizováním, nebotse vyskytl závažný právní zádrhel, který nyní řeší společně s ministerstvem spravedlnosti. Skupina poslanců, která navrhla Ústavnímu soudu ČR vyškrtnout ze zákona o mimosoudních rehabilitacích podmínku trvalého bydliště a obnovit běh lhůt pro uplatnění nároků, se dopustila velmi závažné chyby. Navrhla, aby z §5 dotyčného zákona byla vyškrtnuta slova „ode dne účinnosti tohoto zákona“ a zcela přehlédla, že v §13 (o finanční náhradě) stojí totéž. Přísně vzato by to znamenalo, že od 1. listopadu 1994 běží nové lhůty pro uplatnění nároků pouze u restituce naturální, kdežto nároky na finanční náhradu jsou promlčeny. Byl jsem však ujištěn, že se hledá řešení a určitě najde. Jinými slovy: poslanci slovutné Poslanecké sněmovny nejen schvalují nekvalitní zákony, nýbrž ani nedovedou je opravovat. □□□ fry'll POLYGON 2/1995 23 [pageend25]Světlá stezka smrti Konec peruánského Polpota a jeho organisace vrahů ROBERT F. LAMBERG Síla revolucionáře je v jeho síle, v jeho vášni, v jeho vfili... (José Carlos Mariátegui, 1928) Americký týdeník „Time“ zvolil roku 1994 presidenta Peruánské republiky Alberta Fujimoriho „osobností roku“ pro jeho zásluhy o oživení hospodářství své země a o likvidaci terorismu. Co se za posledními slovy této strohé zprávy skrývá, chce tento článek krátkým vylíčením krvavých událostí posledních let osvětlit. V říjnu 1992, necelý měsíc po svém zatčení, byl bývalý profesor filosofie Manuel Rubén Abimael Guzmán Reynoso, známý pod jménem „Presidente Gonzalo“, šéf teroristické organisace „Světlá stezka" - formální španělský název: „Partido Comunista Peruano - Sendero Luminoso" - spolu se skupinou spolupracovníků, členů jeho politbyra, odsouzen k trestu doživotního odnětí svobody. Všichni odsouzení se kromě toho podílejí solidárně na peněžním trestu 25 miliard dolarů (četl jste správně: pětadvacet tisíc milionů amerických dolarů). Tento obnos se z převážné části skládá z náhrady teroristickou skupinou způsobených hmotných škod. Tyto škody jsou tudíž o něco vyšší než veškeré zahraniční zadlužení peruánského státu. Přelíčení za zavřenými dveřmi vedli maskovaní vojenští soudci, což zabránilo jejich identifikaci. Teroristé „Presidenta Gonzala“ se takto soudí snad dodnes: „Světlá stezka“ měla totiž alespoň donedávna přes své citelné oslabení po zneškodnění bezmála celého politbyra organisace tolik síly, že všechny zúčastněné soudce zavraždila. - Špičky organisace dostaly proto doživotní trest, jelikož trest smrti existuje v Peru jen v případě „externí války“, ne však války vnitřní, občanské. Ve svém rozsudku bral soud „genocidnícharakter hnutí“ v ohled. Poukázalo se mezi jiným na to, že teroristé „Světlé stezky“ používají 7- až 1Oleté děti jako živé bomby, že dále systematicky vyvražďují volené lokální funkcionáře a sociální pracovníky v slumech, jakož i zemědělce, pastýře a dělníky, kteří se zdráhají „dobrovolně“ se k hnutí přidat. Aktivisté „Světlé stezky" taktéž systematicky utý- rají k smrti faráře a mnišky, zajaté vojáky, četníky a ronderos (lokální selské stráže). * ťr ů Peruánský Mao Ce-tung - nebo spíše Polpot -, který svou organisaci pokládá za „Předvoj komunismu XXI. století'a který se svými přívrženci nechává zbožňovat jako „to nejlepší, co miliony let vývoje matérie vytvořily" (tak se čte černé na bílém v sešitech pro politické školení příslušníků organisace), se sám označil za „Čtvrtý meč světové revoluce“, po Marxovi, Leninovi a Mao Ce-tungovi. V důsledku dvanáctiletého pobytu ve fešácké „ilegalitě“ byl Abimael Guzmán pro veřejnost záhadnou postavou, opředenou legendami. Po uvěznění, po tom, co ho za účelem filmování vystavili v trestaneckém mundúru v kleci, ztratil „Presidente Gonzalo" na záhadnosti. Muž, zodpovědný za nesčíslné vraždy, teoretik vrcholného teroru - tak ho lze také zařadit do ideových dějin globálního levicového extremismu -, je obtloustlý človíček, vypadající podstatně starší, než ve skutečnosti je a trpící na kožní nemoc psoriasis a na občasné záchvaty zlosti. Tedy celkem vzato zlostný dědek, milující nejen kalení oceli, nýbrž také - jak se dnes již přesně ví - dobré jídlo, pití a jiné diskrétní šarmy buržoasní existence. Guzmán se narodil roku 1934 v Arequipě v rodině střední třídy. Dostalo, se mu katolické výchovy. Ve věku 24 let, na universitě, vstupuje do KS Peru, kterou založil marxistický intelektuál José Carlos Mariátegui ve dvacátých letech a která vždy živořila na okraji politické scény. V důsledku sovětsko- čínského rozporu se strana rozdělila. V roce 1965 založili nicméně mladí komunisté obou věrovyznání spolu s populistickými proku- bánskými živly skupiny bojůvek, které však po krátké době armáda zlikvidovala. Castris- tická episoda stála tuctům mladých lidí ze střední třídy a z lokální aristokracie život. „Čtvrtý meč světové revoluce“ se bojů guerilly neúčastnil. Politicky se přidal k Číňanům, navštívil několikrát Peking, kde se nadchnul pro kulturní revoluci, a jinak se živil jako profesor filosofie na universitě v bídné provincii Ayacucho. Tam také dostal od studentů přezdívku „šampon“ za to, že prováděl na jemu svěřených mladých lidech nestydně brainwashing podle všech pravidel marxleninis- mu. V roce 1970 vydal Guzmán manifest o založení „KS Peru - Světlá stezka" jako samostatné organisace po rozštěpení lokální pročínské KS. (Jako „světlou stezku“ označil několik desetiletí předtím již vzpomenutý Mariátegui vysněnou cestu k socialismu.) Dva roky před vydáním manifestu, roku 1968, se v Peru uchopili moci vojáci, tatáž armáda, která v letech 1965-1966 zničila levicovou guerillu. Plánem vojáků bylo uskutečnění jakéhosi národního socialismu v kasárenském stylu a pod vedením „pokrokových“ generálů. Až v roce 1980 se vojáci zase stáhli a umožnili svobodné volby: Po tuctu let kasárenského hospodaření zanechali zemi ekonomicky a sociálně v troskách. Guzmán to vše přežil bez větší úhony, i když ho roku 1977 vyhodili z university pro přílišnou neakademickou agitaci... „Nejsmrtelnějšf querilla světa“, jak ji nazval jeden ze znalců, zahájila „lidovou válku“ roku 1980 rušením průběhu voleb - prvních voleb po dvanácti letech diktatury - na nějakém zapadákově. Zpočátku se teroristé soustředili na vzdálená místa, hlavně v provincii Ayacucho. Po určitou dobu se registrovaly vražedné akce již ve všech třech oblastech země - ve vyspělejším přímořském pásmu, ve vysokých Andách a v pralesech vnitřních nížin. Díky tomu, že vláda drahnou dobu nevěnovala teroristům náležitou pozornost, mohla „Světlá stezka“ časem infiltrovat okolí hlavního města, zmocnit se kontroly různých slumů a tím vlastně obklíčit aglomeraci o sedmi miliónech obyvatel. Guzmánovy bojůvky byly nakonec vstavu rozvíjet akce i v centru hlavního města, přičemž často používaly autobomb. Teroristé dokázali zastrašit části policie a ozbrojených sil, místy také je zkorumpovat. Odbory a různé občanské organisace byly nezřídka infiltrované a obyvatelstvo bylo natolik zastrašené, že výzvám „Světlé stezky" - např. ke stávce - uposlechlo. Vedle moci státní, která po určitou dobu byla v citelném procesu oslabení, vznikla druhá moc, osobující si prerogativy státu: „Světlá stezka“. Počet jejích příslušníků byl v době kulminace teroristické aktivity - počátkem devadesátých let - odhadován lokálními znalci na 4.000 až 5.000 ozbrojenců a 25.000 sympa- tisantů. Američtí pozorovatelé mluvili tehdy dokonce o 20.000 aktivních teroristech a 60.000 sympatisantech. Roku 1993, po zneškodnění vedení organisace a po masové deserci a kapitulaci řádových příslušníků, se řady guzmánovců scvrkly na asi 1.500 mužů a žen. (Ženy hrály ostatně v operativních složkách „Světlé stezky“ zvláště důležitou roli.) ŮŮŮ „Čtvrtý meč světové revoluce“ našel své přívržence především u polovzdělané mládeže středních vrstev a v mladé lokální „aristokracii“, ale také mezi negramotnými indiánskými zemědělci - mnozí z nich byli ke vstupu do organisace donuceni - a lumpenproletariá- tem ve čtvrtích chudoby. Guzmán doplnil organisaci různými pomocnými sbory jako „Rudou pomocí", „Svazem demokratických právníků“ a pod. V řadě západoevropských států jakož i v USA působila (a částečně dodnes působí) zahraniční propagační síť „Světlé stezky": Když jsem v červnu 1993 přešel u bývalého Čheckpoint Charlie ze západního do východního Berlína, uvítal mě na bílé zdi - oné zdi, kde se svého času střílelo - nápis: „Dbejme o život Presidenta Gonzala!“ Elitu Presidentova sboru tvořila „komanda anihila- ce“, to jest popravčí čety a jednotky pro mučení obětí. Těch napočítali dosud mezi 26.000 a 27.000. V něčem ale byla a je „Světlá stezka“ ori- ginelní: je totiž skutečně nezávislá. Pro Guz- mána a jeho společníky byla Moskva od počátku „Revisionistická“, a Čína od nástupu Denga taky tak. V očích vražedných puristú nenašel ani Fidel Castro milost, takže peníze 24 POLYGON 2 71995 [pageend26]hnutí nepocházely z Havany, Pekingu nebo od KGB, nýbrž z loupeží a z vydírání obchodníků narkotiky, které teroristé „ochraňují“. Zkrátka a dobře: „Lidová válka“ se vede jaksi soběstačně. ůůů Guzmánova organisace zpolitisovaných vrahů je pseudonáboženským chiliastickým hnutím s daleko penetrantnější eschatologií než ji mají třeba evropští marxleninci. Maois- tičtí fundamentalisté uznávají vlastně jen Pol- pota jako případný vzor. Marxleninské ideové prvky se ve „Světlé stezce“ snoubí s elementy indiánské civilisace - pěstěné legendy kolem nezranitelnosti a nesmrtelnosti „Presidenta Gonzala“ mají své kořeny v inckých bájkách -, se symptomy vůdcovy psychopatie, se scholastickou výlučností milenární církve. Přínos k revoluční teorii a praxi bývalého profesora filosofie, který si spletl Kanta s Pol- potem, spočívá ve vystupňování všech forem teroru. Ke stylu „Světlé stezky“ patří sadistické výčiny, které svou metodičností a systematičností daleko předčí brutalitu latinskoamerických castristů: Teroristé Guzmána usmrcují své oběti pokud možno až po vydatném mučení a za nuceně účasti veřejnosti. Tak například se celá vesnice po jejím obsazení teroristy musela dívat na rituál mučení a na pomalé zabíjení „třídního nepřítele“. Potom, co bojůvka odtáhla, se zpravidla nikdo z vesničanů neodváží vypovídat před úřady. Peruánský spisovatel Mario Vargas Llosa, který se účastnil úředních vyšetřování, popisoval dopodrobna krvavé řádění Guzmáno- vých tlup. ůůů Spolu se svou krvelačnou manželkou - královnou krásy z Ayacucha, která roku 1989 zemřela na rakovinu a byla prý ještě krutější než její manžel - žil Guzmán s ideologicky správně orientovaným služebnictvem v „ilegalitě“ ve vile v elegantní metropolní čtvrti Miraflores. V listopadu 1994 vypovídala chycená teroristka Clara Elisabeth Gonzáles - v hierarchii vražednické organisace na pátém místě -, že si „Presidente Gonzalo“ po smrti manželky našel novou lásku, teroristku, Augustu La Torre, kterou prý po čase otrávil, když mu stála v cestě při dalším erotickém výboji, v lásce k soudružce z politbyra jménem Elena Iparraguirre. (Tato mu podle výpovědi zmíněné již teroristky Gonzáles také pomáhala při fysické likvidaci sokyně.) Když byl 12. září 1992 Guzmán dopaden, byla s ním chycena i tato jeho nová družka, z které udělal ostatně i svou zástupkyni v or- ganisaci, dále známá baletní hvězda Maritza Garrido Lecca a její manžel, architekt Carlos Incháustegui, oba z místní vysoké buržoasie. „Čtvrtému meči světové revoluce“ a jeho dvoru se Lima stala osudnou. Nedbali, zdá se, důležité poučky zbožněného Mao Ce- tunga, podle které je město, buržoasní rejdiš- tě, hrobem pokrokové guerilly. Do 1. listopadu 1994 běžela lhůta, ve které se teroristé mohli vzdát v rámci podmínek „zákona o pokání", který provinilcům, projevujícím účinnou lítost, dává dobrodiní zmírněného trestu na svobodě. Od května 1992, kdy tento zákon vstoupil v platnost, až do konce září 1994, se vzdalo úřadům podle oficielní zprávy 4.475 teroristů, většinou členů „Světlé stezky“. (Zbytek tvoří bojůvkáři castristické guerilly MRTA [„Movimiento Re- volucionario Túpac Amaru“], která byla paralelně zdecimovaná a která se dnes již považuje za prakticky vymýcenou.) Během roku 1993 se odsouzený Guzmán obrátil na úřady nejprve s nabídkou zahájit formální jednání za účelem ukončení „lidové války“. President Fujimori ale jakékoliv rozmluvy s vrahy za mřížemi nebo na svobodě nekompromisně odmítá. Několik měsíců později, v září 1993, se „Presidente Gonzalo“ se svým politbyrem - všichni ve vězení s doživotním trestem - obrátil s výzvou na ještě nedopadnuté zbytky svého hnutí, ukončit jakékoliv násilnosti a „přejít na politickou činnost". Tvrdé jádro „Světlé stezky" pod vedením člena politbyra Oscara Ramíreze Duranda („soudruh Feliciano“) vytvořila nato novou or- ganisaci „Sendero Rojo“ („Rudá stezka") a s ní pokračuje dodnes v teroristických akcích, a to hlavně v nedostupných končinách vzdálené provincie Huallaga. Po porážkách a desercích se odhaduje počet členů této skupiny už ale na méně než sto a president Fujimori počítá s totální likvidací této organisace vrahů do konce svého mandátu, tj. do července 1995. Zbylým teroristům zbývá tudíž jen bezpodmínečná kapitulace nebo smrt na světlé rudé stezce k zářivým zítřkům. Buenos Aires, únor 1995 Q TGM: Jednostranného hospodářského materialismu drží se všichni, kdo chtěj nechtěj z hmoty dělají ducha, ba boha, díb dib dib CXÍ Caj Etika není pro psací stůl, náboženství není pro kostel. Všecko jednání podléhá etickým normám. Jednání a myšlení všech, a to stejně. & & & Panovat se dá mocí, ale nedá se jí spravovat. Politickou moc, působící živě a organicky, dává jen vědění. „Vědění je moc." díb dř? dib W OT ÍXÍ Nečistota - toť smrt pravých ideálů, nečistota - toťzdroj nečinnosti ajiesimismu, nečistota - toť pramen oné lži, na níž spočívá moderní společnost. - Čistota musí být základní požadavek demokratismu mravního, bez něhož všecek demokra- tism politický a sociální je nemožný. POLYGON 2/1995 25 [pageend27]T aké Kanada má potíže se zákonodárci Ó,Kanada... (II) Zjednodušeně řečeno, demokracie se liší od anarchie omezením absolutní svobody zákony, fungujícím a spravedlivým justičním systémem, který anarchie neuznává. Tato regulace je nezbytná a na kvalitu demokracie má značný vliv. Očekává se, že občan zákon země respektuje a na oplátku je stejným zákonem sám chráněn. Na rozdíl od oněch ústav a zákonodárství socialistických a komunistických států, jež byly zčásti planým žvaněním a zčásti nástrojem politické totality, zákon v demokracii má než zajišťovat respekt základních lidských hodnot, svobod, ochraňovat společnost od zločinu a podvodu, spravedlivě uvážit poměr mezi zločinem a tres- tem. V lepším případě dobrý a současným potřebám společnosti odpovídající zákon nemalou měrou může působit i jako prevence zločinnosti. V době rychlých sociologických proměn, jimiž se poslední dekády tohoto století vyznačují, dochází k sílící nutnosti reagovat na nové tendence a jevy společnosti. A to nejen v oblasti průmyslu, ekonomie, technologie a nových pracovních vztahů. Poklidné časy let padesátých, šedesátých a snad i sedmdesátých jsou pryč, svět kamsi spěchá (optimisté tvrdí, že vpřed), lidí přibývá, národnosti a rasy se mísí jako barevná sklíčka v kukátku, dochází k uvolňování pout, jakými byly rodina a manželství, různá hnutí prosazují své názory, poměr mládeže normální, slušné a z mnohých důvodů narušené se proměňuje. Pod pláštěnkou lidských práv schovává se leckdo. Linie politické správnosti vzdalují tato práva logice a selskému rozumu. Znepokojující vývoj dostává celosvětový charakter, i když situace možná vypadá trošku horší, než ve skutečnosti je vlivem rychlosti a obsáhlosti sdělování informací, ale ani to nelze přesvědčivě prokázat. I bez sdělovacích prostředků každý můžeme pozorovat jistý pokles bezpečnosti ve svém okolí. A tu se ocitám u naší Kanady. Valná většina jejích obyvatel již po léta volá po změnách v justičním systému, hlavně pak pokud jde o mladistvé provinilce. Jenže voliči volají a prosí marně. Moloch parlamentu je vágní a flegmatický. Jako by vyčkával, až jeho zasedání naruší horda patnáctiletých Rambů. V místě mého bydliště ještě před léty místní tisk referoval převážně o autonehodách či rozčilené babce, která dámě nadávala sprostě na veřejnosti. Ne tak dnes. Referováno je o jiné klase. Maskovaní nezletilci srážejí pálkou na baseball roznašeče pizzy. Je zadržen jedenáctiletý zloděj aut kradoucí už od devíti a vědom si své nepostižitelnosti. Podobných příhod je na román. V tomto kdysi poklidném plátku dobré úrovně začíná se to hemžit výstřely a bodnými ranami. Před časem jsem vyslechl u benzinové pumpy stížnost příslušníka policie: zkroutí-li ruku patnáctiletému grázlovi dopadenému při zločinu, riskuje ztrátu zaměstnání. Ani tito ostřílení hoši nemají dnes daleko ke strachu, mají-li co činit s dvaceti-, třicetičlenným gangem mladistvých. Jak dlouho se bude čekat na vhodné, nezbytné a požadované změny justičních zákonů? Nevěřím, že neblahým jevům nelze předejít, že je nelze potlačit. Zamezit nelze než živelným pohromám. Je však nezbytné učinit změny znamenající zvýšení bezpečnosti občanů, pokud stávající zákon novým podmínkám nevyhovuje. Úloha hodného a nevinného beránka, který jen doufá, že to nakonec dobře dopadne a nikdo ho nepodřízne, jakou si přejí hrát obhájci „lidských práv“, je za současných okolností směšná a naivní. Je překvapivé, jak naše (kanadská, pozn. red.) vláda řeší narůstající problém. Často se zdá, že větší lítost vzbuzuje mladistvý zločinec zavřený do vězení, nežli jeho oběť s probodnutou slezinou. Otázka změn justičního zákona mihla se nesměle v předvolební kampani. Na skutky však dosud čekáme. K nářkům a lamenta- cím dojde, až občan marně a právem se dožadující nápravy a změn, pokusí se vzít svou ochranu do vlastních rukou. To pak oni zodpovědní s pomalou reakcí budou volat: Občané, nedělejte nám z naší krásné země Divoký západ! Je asi dosti důvodů ke zklamání a nervozitě občanů. Doba se poněkud změnila, nikoli však přístup vlády k novým jevům a problémům. Je známým faktem, že nikde není přístup ke drogám snažší než v kanadských věznicích. A pobyt ve vězení pozbývá mnohdy účelu i poslání, jakkoli může být nepříjemný. Kdyby Robinson Crussoe žil dnes a zde, myslím, že by jej ani nenapadlo prokopávat se ze své cely na svobodu. Vždyť kde je jídlo kvalitnější a pravidelné sexuální uspokojení dostupnější nežli v našich věznicích? A hřiště a tělocvičny, kurzy a vzdělání pro nadanější a ctižádostivější- na rozdíl od ostatních na svobodě - zdarma? Jsou prokázány věrohodně pozitivní výsledky takto humanitních vězeňských podmínek na pokles zločinnosti? Je dnes ještě uvěznění trestem? Pro slušného člověka, který nějak chybil, jistě. Pro zločince z nátury a povolání... sotva! Ke svým laickým úvahám nedocházím pomocí tisku a televize, ale z faktu, že moje povolání mi po tři roky umožňovalo občasnou návštěvu věznice, součásti to kanadského nápravného systému (Canadian Correction System). Ne, neudělal jsem nic zlého, nezpronevěřil peníze ... měl jsem za úkol zajišťovat vězňům přiměřené klima a dostatek čerstvého vzduchu spolu s ostatními vymoženostmi doby. Bylo to před léty a od té doby nejspíš se tyto podmínky ještě zlepšily. Navzdory tomu všemu jsem se dopracoval k nejasnosti o tom, kterak lze nápravu a prevenci provádět bez potrestání, bez vytvoření vědomí u vskutku zdatných kriminálníků, že další návrat za mříže nebude žádná sranda. K tomu v mnohých případech jakkoli dlouhé omezení svobody nestačí. Výsledkem často je než zatěžování státní pokladny. Zdatnost a schopnost vlády lze kromě jiného posuzovat jejím postojem k naléhavým problémům, ochotou naslouchat hlasu většiny svých voličů a respektovat jejich názory. Kanadští voliči jsou dodnes, kromě vysokých daní, znepokojeni stavem zákonodárství a soudnictví, způsobem své vlastní, preventivní ochrany. Jejich dnešní vláda (stejně jako ona minulá) reaguje na klesající bezpečnost občanů úsměvným tvrzením, že u sousedů v USA a mnohde jinde je situace mnohem horší. To je asi pravda. Pravdou je však také, že policista této země se neodváží dát dnes patnáctiletému AI Caponovi ani „ohýnek". VLADIMÍR CÍCHA LÁZNĚ BĚLOVES - NÁCHOD ‘ČESKÁ REPUBLIKA Nově postavený lázeňský hotel s restaurací, kavárnou a non-stop barem NA PRODEJ Informace: M. Balcar 482 - 2 William Str. London, Ontario, Canada Tel. +1-519-679 1874, +1-519-642 4737 Fax +1-519-434 4471 26 POLYGON 2/1995 [pageend28]Druhá Jalta presidenta Havla ZDENĚK LEINER Významný německý časopis >Der Spiegel’ uveřejnil 13. února interview s českým presidentem Václavem Havlem, věnovaný zejména problému integrace postkomunistických států do západních struktur, především do NATO. „Nebezpečí druhé Jalty by nám hrozilo v případě, kdyby Západ připustil, že některé země střední Evropy patří do zóny vlivu Moskvy a z toho důvodu nemají právo vstoupit do NATO“ - prohlásil president. Dle jeho názoru vstup čtyř středoevropských států (ČR, SR, Polska a Maďarska) „je obzvlášt naléhavý“. „Nikdo neví,“ řekl Havel, „jak se situace v Rusku vyvine a jaká špatná překvapení nám to může přinést. “ Český president neváhal vyjádřit své rozhořčení nad „zdrženlivostí a opatrností Západu“ a nad jeho „nedostatečnou odvahou“. Ve srovnání se skutečností a situací v Rusku je názor Václava Havla velice mírný a slova, která volil, jsou vpravdě diplomatická. Válka v Čečensku a zdravotní problémy (snad též alkohol) přivedly Jelcina na okraj politické propasti. Jeho výroční projev v Dumě ve čtvrtek 16. února, ve kterém se snažil obhájit svoji politiku, sklidil nepatrný potlesk, televizním komentátorem (sledoval jsem přenos) charakterisovaný jako »zdvořilý«. Vše posílilo mé přesvědčení, že dříve nebo později, a spíše dříve, Jelcin padne a v Rusku se dostane k moci nacionalistická oposice, nebezpečná pro sousedy. Obavy českého presidenta jsou tím oprávněnější, že na Západě je v otázce integrace středo- a východoevropských států - a tedy zaručení jejich bezpečnosti - dokonalý zmatek. Rozpory jsou nejen mezi členy Evropské unie, zejména mezi Německem a Francií, nýbrž také mezi Západoevropany a USA a uvnitř všech těchto států mezi pravicí a levicí, a i uvnitř politických stran mezi „holubicemi“ a „jestřáby“. Od chvíle, kdy na podzim minulého roku světová media oznámila Jelci- nův odpor k rozšíření NATO směrem na východ, ostrá výměna názorů a rozpory mezi vedoucími západními státníky neskončily. Ve Spojených státech - vůdčí mocnosti, která se snaží diktovat svoji vůli svým spojencům - president Clinton několikrát změnil své stanovisko. Když 1. prosince loňského roku ruský ministr zahraničí Kozyrev odmítl podepsat smlouvu o vstupu Ruska do »Partnerství pro mír< a když čtyři dny poté ruský president v diskusi s americkým presidentem hrozil nastolením „studeného míru“, jestliže se NATO rozšíří k jeho západním hranicím, Clinton se nedal zastrašit a prohlásil, že USA si nikým nedají předpisovat, s kým mohou uzavřít spojenectví, avšak při schůzce s kancléřem Kohlem ve Washingtonu 9. února Clinton přesvědčoval německého státníka, že je třeba brát ohled na Rusko a Jelcina. Jak je známo, Kohl byl vždy nejhorlivějším zastáncem integrace a ochrany nejen čtyř států dnes již mrtvého Visegrádu, nýbrž také Slovinska a pobaltských republik. Na zasedání Rady Evropské unie v Essenu začátkem prosince m.r. se sice všichni účastníci shodli, že je nutno do Unie přijmout země osvobozené od komunistické diktatury, avšak neshodli se v ničem jiném. Kancléř Kohl obhajoval návrh, aby Polsko, případně pobaltské republiky, jakožto nejvíce ohrožené, byly přijaty přednostně, kdežto ostatní partneři byli pro současné přijetí, až všichni kandidáti splní ekonomické, sociální, právní a jiné podmínky vstupu. Což ovšem odsouvá jeho datum do 21. století. Rozpory se projevily též v otázce, zda méně kruté podmínky vstupu do NATO by měly umožnit jeho rozšíření ještě před rozšířením Evropské unie, aneb vstup do NATO a EU by měl být současný. Francouzi vyslovili obavy, že bude v EU narušena rovnováha mezi severem a jihem. „Až bude do Unie integrována střední a východní Evropa, bude možné se vyhnout tomu, aby se EU neodklonila od Středomoří?", otázal se v komentáři k Essenu významný francouzský diplomat Jean Francois Poncet v úvodníku Figara, nadepsaném „Skok do neznáma“. Bývalý francouzský president Giscard ďEstaing současně poukázal na to, že rozšíření tzv. „Společné agrární politiky“ (PAC), z jejíchž bohatých subvencí se těší Španělsko, Portugalsko a Řecko, ale též jižní Francie a Korsika i Itálie, bude stát dalších 40 až 60 miliard Ecu (= fiktivní společná měna EU, která dle Maastrichtu se má před koncem století stát skutečnou). Giscard ďEstaing vyslovil obavu, že před vstupem států střední a východní Evropy, které mají silnou agrární strukturu, bude nutno PAC vůbec zrušit. Německo a Velká Británie, jejichž příspěvek do PAC značně převyšuje podpory jejich zemědělců, by samozřejmě s tím řešením souhlasily, avšak ve Francii by to vyvolalo bouřlivé demonstrace, v nichž jsou francouzští zemědělci mistry. V Essenu nebyl vyřešen ani jeden z daných problémů a jejich vyřešení bylo odsunuto až na rok 1996, kdy se mají dle Maastrichtské smlouvy sejít na nejvyšší úrovni všechny členské státy a dohodnout se na dalším posílení integračních struktur Unie směrem k její přeměně na federaci, nebo dokonce k vytvoření Spojených států Evropy, o kterých sní někteří Němci, Belgičané a Holanďané, ale o kterých nechtějí Francouzi a Angličané ani slyšet. V Německu vládní politické strany CDU a CSU v tzv. „Dokumentu Schäuble-Lamers“ navrhly kompromisní řešení Evropy o „dvou rychlostech“, ve které by existovalo „tvrdé jádro“ - Německo, Francie a Benelux, a pak ti ostatní. Ve Francii navrhl ministerský předseda Balladur pro EU strukturu „tří kruhů“. Obojí řešení vyvolalo nesouhlas „odstrčených“ - Itálie, Velké Británie a Španělska. Všeobecná neshoda panuje také ve věci „kalendáře“ - to jest stanovení dat přijetí nových členů EU a NATO. V USA republikáni naléhají na co nejrychlejší rozšíření NATO, kdežto většina demokratů se obává, že jakákoli unáhlenost by měla katastrofální následky ve stycích s Ruskem. Představitel Americké rady pro zahraniční styky (Council pf Foreign Relations) Kupchan ve svém článku v New York Times napsal: „Posunout hranice NATO na východ znamená obnovit rozdělení Evropy... Rusko se bude snažit znovu převzít kontrolu nad bývalými sovětskými republikami a znovu se vyzbrojit.“ Pentagon pod kontrolou demokratů vyslovil obavu, že rozšíření NATO bude Ameriku stát miliardy dolarů v době, kdy se rozpočet obrany snižuje. Sekretář (= ministr) obrany William Perry a Státní sekretář (= ministr zahraničí) v těchto dnech společně podepsali „tribunu“ v New York Times, ve které navrhují přijetí nového zákona National Security Revitalisation Act, který by redefinoval zahraniční politiku USA, a odmítají návrh republikánů na rychlé přijetí „některých států“ do NATO proto, že by to zhoršilo situaci v Rusku a vztahy mezi Ruskem a USA. Podobné rozpory jsou též na špičce Německa a Francie. Německý ministr zahraničí Klaus Kinkel s ohledem na Rusko brzdí rozšíření NATO na východ, kdežto ministr obrany Volker Rühe se na konferenci ministrů obrany členských států v Mnichově 5. února vyslovil pro rychlé přijetí států, které si to přejí. Dva dny před tím se kancléř Kohl sešel s generálním sekretářem NATO Willym Claesem, který rovněž obhajuje kandidaturu států střední a východní Evropy. Kohl s jeho stanoviskem vyslovil souhlas. Ve Francii se rovněž v tomto ohledu ministr obrany Léotard neshoduje s ministrem zahraničí Alainem Juppé, jenž ve svém projevu u příležitosti dvacátého výročí zřízení „Centra analyzy zahraničních styků“ na Quai d’Orsay dne 30. ledna zdůraznil nutnost „šetřit Rusko“ a spíše než podporovat rozšíření NATO - což by znamenalo dát záruku novým členům - posílit již existující Unii západní Evropy, „současně autonomní i spolupracující s USA". (UEO - Union de 1’Europe Occi- dentale, vedená Francií a Německem, je organisace odlišná od Evropské unie. Na rozdíl od EU má UEO vojenský charakter, avšak dosud hrála vedle NATO podružnou roli.) Eventualitu integrace postkomunistických států do západní Evropy Juppé podmiňuje souhlasem Ruska, případně vyjádřeném smlouvou. To znamená její odsunutí ad ca- iendas grecas a nebezpečí, že po nastolení nacionalisticko-militaristického režimu v Rusku se východní a část střední Evropy dostanou do sféry jeho vlivu. Jediný upřímný potlesk sklidil Jelcin při svém dvakrát odloženém projevu o stavu Ruska v Dumě, když znovu prohlásil, že Rusko nesouhlasí s rozšířením Severoatlantického paktu NATO na východ. Juppého smlouva by byla opravdu druhou Jaltou. 17. února 1995 O POLYGON 2/1995 27 [pageend29]Nezrušitelné doživotí ? DANA CIHELKOVÁ Nebývalým růstem kriminality konsternovaná Evropa se ptá, kdo za tento neradostný stav nese zodpovědnost a jak se s tím vypořádat. Obávám se, že odpověď je třeba hledat především v nás samotných. Podívejme se nezaujatým postojem na dějiny Evropy v posledním století. Byl to levicový liberalismus, ateistický materialismus a v krajních polohách násilný marxismus, které ovládaly Evropu a způsobily nenahraditelnou ztrátu toho, co v každém člověku, z generace na generaci, trpělivě utvářelo duchovní rozměr dědictví evropské křesťanské kultury. Marxismus jakékoliv formy je v tomto ohledu možno považovat za ideologii, která se v každé společnosti chová dle zákona nezamyšleného účinku. Nelze totiž levicovým intelektuálům upřít snahu po zlepšení lidského údělu, po spravedlivějším rozdělení bohatství a po mnoha dalších dobrodiních. Co jim však vytýkám, je, že právo přirozené, které odráží tisíciletou zkušenost evropské civilizace, nahradili umělou konstrukcí, vykvašenou z třídní nenávisti a zloby. Právě tato skutečnost způsobila a vždy bude způsobovat, že levicové utopie se stávají snadnou kořistí bezzásadových pragmatických dravců, odkud je už jen krok k nejbrutálnějším formám kriminality. Dějiny nás učí, že právě tento levicový vš- emupřizpůsobivý liberalismus ve svých důsledcích zplodil jak fašismus, tak bolševis- mus a dnes plodí zvrácený postkomunismus. Ptám se v této souvislosti, co může Evropě dát všehoschopný pragmatik? Jakou hodnotou je pro něj člověk? Jakou hodnotu má lidský život v porovnání s uloupenou peněženkou, vykradeným domem nebo vyloupenou bankou? Vždyť z hlediska vulgárního pojetí funkce tržních mechanismů je zločin nejefektivnější formou podnikání! Naštěstí značná část Evropanů stále zůstává, byť jen ve skrytu duše, poctivými dědici křesťanské kultury, kde přikázání „NEZABIJEŠ“ má větší hodnotu než jakákoliv hodnota materiální. Otázkou tudíž je, co může dnešku nabídnout ateistický materialista, jehož víra začíná a končí sloganem „OKO ZA OKO, ZUB ZA ZUB“? Nahlížím-li na život jako na zázrak přírody, tedy jako na dar Boží, nutně, musím dospět k závěru, že každý člověk má před sebou pouze dvě cesty, a to: bud tento dar respektovat a nebo s ním zacházet dle vlastní zvůle. V tom také nalézám odpověď na otázku, kde spočívá zdroj našich obav o budoucnost a zda se jednou nestane zločin ctností. Stát se vrahem předpokládá mít v sobě absenci zábran, tedy schopnosti vnímat a respektovat onu zřetelnou, avšak zcela neviditelnou hranici, která se nesmí překročit. Část lidí však toto povědomí nemá vůbec a nebo tak malé, že v podmínkách rozplizlé tolerance ke zločinu a v podmínkách masmediální- ho kultu násilí není s to tuto hranici vůbec vnímat. A tak se stalo, že jindy vysoká latka vnímavosti a citlivosti nám padla k nohám jako kus nepotřebného prkna. Většina kriminálních živlů ví, že kdo jednou překročí onu magickou hranici mezi životem a smrtí, že komu se zhroutí ony pomyslné závory zakazující vstup do hájemství stvořitele, nemá už žádnou zábranu překračovat tuto hranici znova a znova dle vlastní zvůle. Jestliže u náhodných vrahů, zabíjejících v afektu, nebo ze žárlivosti, ve většině případů se vzápětí dostaví trýzeň svědomí, u programových vrahů se naopak dostavuje něco jako trýzeň vydědění či zatracení, která je žene k dalším a dalším zločinům, jako by křik obětí měl přehlušit vědomí toho, že cestá zpět už není možná. Tito vrazi si vskutku žádnou lítost nezaslouží. Životní praxe je však taková, že justiční orgány mají právě k nim mnohem více porozumění než k obětem. Obávám se, že tento přístup má své zdroje tamtéž, kde je nachází kriminalita, to jest v absenci úcty k lidskému životu jako takovému. Mým úmyslem je reagovat na úvahy o trestu smrti a odpovědět J.Loewymu (Polygon, 6/94) a O.Rambouskovi (Polygon, 1/95), kteří se touto tématikou zabývali. Brutalita mnohých zločinů je jistě děsivá a pobouřená veřejnost právem žádá co nejúčinnější ochranu před pachateli zvlášť zavrženíhodných vražd. O nic méně děsivá je však i benevolence justice k těmto vrahům, kteří se mimo to těší nebývalé popularitě sdělovacích prostředků, zatímco pozůstalí jsou začasté odkázáni na pomalé propadání se do bídy. Obávám se, že právě zde spočívá příčina, proč veřejnost stále hlasitěji žádá návrat k trestu smrti. Má totiž dost zkušeností s tím, že i beštiálni vrah se může ocitnout na svobodě a dál se věnovat svému zabijáckému řemeslu. Tedy: je dost důvodů domnívat se, že v podmínkách justiční amorality jsou požadavky na znovuobnovení trestu smrti více než voláním po pomstě, voláním po prevenci před existencí lidských zrůd. Otázkou tudíž zůstává, zda máme co do činění s přirozenými obrannými mechanismy sociosféry, a nebo s obyčejnou pomstou dle hesla „život za život"? Tato stěží plně zodpověditelná otázka nás staví před další, mnohem závažnější dilema. Jestliže justice, o které tak i tak nemáme nijak valné mínění, obdrží mandát překračovat ony závory zakazující nám vstup do hájemství stvořitele, kde máme záruky, že se u ní nedostaví trýzeň vydědění, odkud je už jen krok k justičním vraždám, byť jen z omylu? Je bezpečně prokázáno, že justičním omylům nelze nijak zabránit. Lze je však z větší části napravit, ovšem pouze za předpokladu, že udělené tresty nejsou v konečných důsledcích nezvratné. Pro záchranu byťjen jednoho nevinného a z důvodu vyššího principu mravního, který není pouhou filmovou metaforou, je pro mne trest smrti zcela nepřijatelným. Není ve skutečnosti trestem spravedlivým vzhledem k obětem, ale je spravedlivým pouze k vrahům, už jen proto, že jim umožní definitivní útěk před vlastní pozemskou zodpovědností. Domnívám se, že stát se nesmí nechat vmanipulovat do pozice mstitele, Na druhé straně je však nezbytně nutné, aby měl stát k dispozici účinné právní nástroje, umožňující doživotní izolaci pachatelů zvlášť zavrženíhodných zločinů, kteří neskýtají žádnou záruku na resocializaci a jejich pobyt na svobodě by byl pro veřejnost hrozbou. Z těchto důvodů by měl být obsažen nejen v našem právním řádu institut nezrušitelného doživotního žaláře se zvláštním režimem sociálního minima, avšak při důsledném dodržování základních práv na lidskou důstojnost. Nepovažuji za únosné, aby životní úroveň těchto zločinců byla vyšší, než je životní úroveň mnohých slušných občanů. Představa, že mohu za určitých okolností skončit v přísném režimu částečné izolace, kde mám nárok pouze na základní péči v mezích respektování důstojnosti lidského života, kde si už nikdy nepodám ruku s žádnou lidskou bytostí, kde spoluvězně mohu vidět pouze pře§ hustou síť mříží, odkud není jiné cesty ven než v rakvi, je vidinou mnohem hrozivější než seberafinovanější trest smrti. Ne v pomstě, ale v ochraně slušných občanů totiž spočívá smysl i těch nejtěžších trestů. Každá vražda, bez ohledu na motivaci, je pro pozůstalé tragédií. Naučme se proto mít soucit především s nimi. Neboť oni ponesou po celý zbytek života nelehké břímě vzpomínek, že někdo vstoupil do jejich existence a zlovolně změnil vše, co jim bylo drahé a nedotknutelné. Končím proto svou úvahu slovy, že ne pomsta, ale spravedlnost je tou správnou cestou, která nás může dovést zpět z temnot ateistického materialismu a levicového pragmatismu ke světlu těch hodnot, které utvářely naši civilizaci téměř po dva tisíce let. □ ŠPANĚLSKO - COSTA BLANCA DENIA „RÁJ SLUNCE A ZDRAVÍ" VÁŠ ALTERNATIVNÍ DOMOV U MOŘE Bohatá nabídka nemovitostí za výhodné ceny Bližší informace podá: Věra Divoká, c/o Deni-Mar S. L. C. / Colon 47 E-03700 DENIA (Alicante) Telefon: (+34-6) 642 2278 Fax: (+34-6) 578 3448 nebo 642 2133 28 POLYGON 2/1995 [pageend30]Nenávist až za hrob OTAKAR ZOUFALÝ Každá válka skončí, skončí i každá diktatura. Zůstanou vítězi a poražení. Pravdu mají nejdříve jen vítězové, ale postupně se poměry uklidňují a skutečnou morální velikost vítězů vidíme z toho, jak se k poraženým chovají. Trvalý stav je výsledkem kompromisu. Ve válce dochází ke krutostem na obou stranách. Stejně tak v diktaturách a asi bychom těžko spočítali, kde bylo bezpráví a obětí více. Stála Hitlerem rozpoutaná válka deset, nebo patnáct milionů obětí? Stalinova likvidace zemědělců si vyžádala třináct, čtyřicet let diktatury proletariátu stálo kolem čtyřiceti milionů lidských životů. Je zajímavé, že česká veřejnost odsuzuje Hitlera více než Stalina. Nebyl mezi nimi rozdíl, uzavřeli spolu dokonce známý Hitler-Stalin-pakt. Od konce války uplynulo padesát let. Až na několik holých lebek je německý nacismus zlikvidován. Ti, kteří by se pokusili jej vzkřísit, jsou v demokratickém státě postaveni před soud. Ultrapravice v Rakousku získává překvapivě 20% voličů. Málokoho to ruší, bodří Rakušané jsou v Čechách celkem rádi viděni. Pan dr. Sládek dělá Čechům ostudu se ziskem 3% voličů. V Itálii je neofašismus opět vzkříšen, ale země, která střídá vlády skoro každých čtrnáct dní, není brána moc vážně. Podle Simona Wiesenthala („Právo, ne pomstu" - nyní již i v češtině) největší nacisté - a stále nepotrestaní - žijí právě v Rakousku. V českém pojetí je ale stále „averse“ k Němcům, k Rakušanům je často bližší vztah. Komunismus hospodářsky zruinoval velkou část střední a východní Evropy. Čtyřicet let způsobilo nedozírné škody v morálce, v mnohých tento způsob myšlení přetrvává. Z „východního bloku“ má pravicovou vládu jen Česká republika, ve všech ostatních státech vládnou bud „postkomunisté“, „krypto- komunisté" a nebo podobné strany pod vedením osvědčených starých kádrů, prohlašujících se nyní za reformátory a nebo dokonce v sobě najdou tolik drzosti, že tvrdí, že jsou demokraté. Komunismus, stejně jako nacismus a fašismus, jsou poruchy myšlení, určitý druh duševního onemocnění a u mnohých je tato choroba nevyléčitelná a i po létech zanechává následky. Dvě zprávy v poslední době jsou něčím velmi, velmi smutným. Po květnu 1945, tedy po konci války, bylo z Brna „odsunuto" („vyhnáno“? - říká se tomu všelijak) několik tisíc Němců. Muži bud padli, nebo byli v zajetí, ti, co opouštěli Brno směrem k rakouským hranicím, to byly ženy a děti. Vedou se spory o tom, kolik set nebo tisíc těchto nešťastníků našlo svůj poslední odpočinek v blízkosti Pohořelic. Lidé z blízkých Loděnic, kde jsem jeden čas působil, říkali, že při hluboké orbě při traktorové stanici se ještě dlouho po válce vyorávala těla těchto obětí. Rakouský „Černý kříž“, jedna z organizací pečujících o hroby Němců v cizině, dostala od města Pohořelic povolení v místě, kde se předpokládají hromadné hroby, postavit prostý kříž. Nyní došlo k nějakému plánování nové silnice a ta se naplánovala právě do míst, kde se předpokládají ty hromadné hroby. Rakouská strana nabídla exhumaci a přenesení na jiné místo, které by bylo symbolickým hřbitovem. Městský úřad toto přemístění nepovolil. Ostatky těchto obětí nesmí být pohřbeny na území Pohořelic, ale musí být převezeny do Drasenhofenu na česko- rakouských hranicích. Exhumaci mají být přítomni čeští odborníci, mimo jiné i patolog. Citát z Lidových novin z 29.11.1994: „Nechceme, aby později někdo tvrdil, že Češi stříleli německé děti do hlavy.“ Konec citátu. Jaképak budou „humánní příčiny smrti“? Byla vůbec nemocným poskytnuta jakákoliv lékařská pomoc? Že si tito lidé plivají do obličeje, to mně nevadí. Ale plivají tím také na Masaryka a na demokracii - a to mě bolí. Tou slinou mohu být zasažen i já. V kritice se nemá lacině a sprostě urážet, ale k počínání pohořelických jsem nenalezl slova, kterými bych je odsoudil. Německý tisk nechává tuto zprávu bez komentáře. Moji mrtví leží v Brně, v Osvěčimi, v Novém Městě na Moravě, v Merhyr Mawr. Přispívám organisaci, která se stará o hroby v zahraničí. 12. února 1995 agentura dpa oznámila, že v západočeském pohraničním městě Chebu se městská rada rozhodla nepovolit zřízení hřbitova pro padlé německé vojáky z území Krušných hor. Nově zvolené městské zastupitelstvo tím zrušilo rozhodnutí téhož úřadu, vydané před dvěma léty. Ostatky identifikovaných a exhumovaných padlých (1.700) jsou zabaleny v pytlích, uloženy v budově Technických služeb. Každý osmý obyvatel Chebu jezdí za slušným výdělkem do Německa. „Německé kříže mně prostě vadí," vysvětluje svůj odpor pan místostarosta Jakš. Že všichni, kteří v tomto velkém městě bydlí, bydlí v domech, které postavili Němci, to nevadí nikomu. Za těch padesát let zůstala i ta původní omítka, jenomže dnes je špinavá a opadává. Největší státníci demokratického světa, francouzský president Mitterand a německý kancléř Kohl stáli ruku v ruce v tichém zamyšlení u Verdunu před desetitisíci hrobů těch, co tam padli. Německý kancléř Brandt, nositel Nobelovy ceny míru, dovedl pokleknout před obětmi nacistické zvůle ve Varšavě. Německý president Roman Herzog se zúčastnil vzpomínky na padesátileté výročí osvobození koncentračního tábora v Osvěčimi. Kdy se najdou představitelé země, která ze svých domovů vyhnala bez soudu tři miliony Němců, aby uznali, že došlo k bezpráví? K tomu by bylo zapotřebí mravní síly. Tím, co se nyní děje v Pohořelicích a v Chebu, se vylučujeme ze společnosti slušných lidí. V českém pohraničí se toho za posledních padesát let mnoho nevybudovalo. Nová, skutečně pěkná sídliště jsou výjimkou, velmi mnoho panelových domů stavěli za otrockých podmínek političtí vězni. Pravda je různá. Někdy člověk na ni může být hrdý, někdy se jí bojí, někdy se jí štítí. Čelý národ si nezaslouží, aby byl posuzován podle snad dvou nebo tří výjimek. Trpí za to, že se v listopadu 1989 nedovedl vyrovnat s minulostí. Nejhroznějším zločinem čtyřicetileté komunistické diktatury nebyla devastace prostředí, ale devastace mravní. Generace v té době vyrostlé nebudou umět myslet v demokratických dimensích a nebudou si to ani uvědomovat. Nacisté způsobili českým zemím velké škody, ale kladem té doby bylo upevnění národního sebevědomí. Škody, způsobené komunisty, jsou ještě větší a nepřinesly jediný klad. Němci odešli s třiceti kilogramy na zádech, z komunistů nemusel odejít ani jeden, zato mají nyní v bankách miliony. Vlastenectví se neměří mírou nenávisti, ani počtem kopanců. Richard Glazar ztratil v Treblince matku, otce a bratra. V rozhovoru, uveřejněném v Respektu (7/VI, 95), uvádí: „Osud tomu chtěl, že jsem většinu poválečného života pracoval s Němci. Velmi dobře jsme si rozuměli. Nechovám nenávist vůči dalším generacím. Má knížka (Treblinka, slovo jak z dětské říkánky, 1995, nakl. Torst) není zaměřena proti Němcům.“ V tomtéž čísle Respektu: „Německé kříže mně prostě vadí,“ vysvětluje svůj odpor chebský místostarosta Jakš. JASMIN v il l a mo t el Motel v krásném slunném prostředí Vaši hostitelé: rodina Naňákova 801 South Ocean Blvd. POMPANO BEACH, FL 33062-6315 Telefon: (+1-305) 941-7930 Fax: (+1-305) 941-9717 Pro USA a Kanadu: 1-800-941-9939 Jedním z hostů při vzpomínce na události v Drážďanech před padesáti lety byl starosta Coventry Nick Nolan. Coventry, průmyslové město v Británii s asi 320.000 obyvateli, bylo v roce 1940 úplně zničeno německými nálety. Počet obětí na životech byl asi 30.000. - Stejně velké německé město Drážďany bylo v posledních dnech války takřka úplně - během jednoho dne a noci - zničeno nálety spojenců. Počet obětí byl přibližně stejný. Nick Nolan: „Partnerství znamená hojit rány a otevírat srdce.“ □ POLYGON 2/1995 2 9 [pageend31]„DALŠÍ DOPIS Z KANADY“ Po p. J. Stanglovi (Polygon 7+8/94, str. 46) si dovoluji vám napsat coby další český čtenář z Kanady, kterému se bohužel též nezamlouvají některé články v Polygonu. Nejedná se o ojedinělý případ a ty články, které se mi nelíbí, zhruba charakterizuji takto: 1. Kritika všech předních současných, demokraticky zvolených českých politiků (téma velmi snadné, v Polygonu mnohokráte pro- mrskané a tudíž již značně fádní); 2. Věčné trauma Sudet, i když zajisté velmi aktuální, avšak obvykle s přídechem jednostranného flagelanství; 3. Chvála všeho německého coby příklad a vzor; 4. Plivání na rodnou hroudu (v němčině se to analogicky zve „das eigene Nest beschmutzen“). Pochybuji, že pilné dodržování těchto čtyř zásad nějak napomůže zlepšení neutěšeného vztahu mezi Čechy žijícími v zahraničí a v ČR. K této výtce podotýkám: 1. Nejsem vůbec žádným ctitelem p. Sládka a jeho politické strany; 2. S poválečným vyhnáním sudetských Němců nesouhlasím a nijak je neobhajuji; 3. Nikdy v životě jsem nebyl členem komunistické strany. Ten 3. bod si koncem 60. let s úspěchem prověřila tehdy horlivě antikomunistic- ká „kanadská jízdní“ (RCMP) a šli na to kanadští policisté se zaníceností téměř jakobínskou. Pan Stangl vám napsal pro mě z nedalekého a známého Kitcheneru, Ontario, kde je usídleno množství kanadských Němců, z nichž většina je jistě demokraticky smýšlející a značně prospěla Kanadě svým talentem a příslovečnou pracovitostí. Mimochodem před 2. světovou válkou se toto město jmenovalo Berlín (proč dnes Kitchener, že?) a pořádají tam každoročně velkolepý Oktoberfest, prý druhý největší po Mnichovu. Echte deutsche Gemütlichkeit! A přesto pan Stangl nemá zjevně (o kitchenerských se nezmiňuje) Němce rád. Proč asi? Ve vaší reakci na jeho dopis mě udivilo, že se musíte snížit k upozornění na gramatické prohřešky u člověka, který čte Mikuláše Dačického z Heslová. Nemůže jít třeba o překlepy, které by p. redaktor mohl velkoryse opravit? Jinak se liším od p. Stangla tím, že plně fandím čtivému a vtipnému seriálu p. Stikarovského: „Země česká, domov můj!“. Včetně všech jeho úvah o území zvaném v moderní době Sudety. Již mnohem méně se mi zamlouvají články p. L. J. Berana: „Drama dvou národů v jedné zemi“ a p. T. Krystlíka: „Český Drang nach Westen?" (obé Polygon 7+8/94). Objasním proč. K článku p. Berana (str. 36-39): Dovoluji si zapochybovat, že jeho „dějepis, jak jsme se ho ve škole neučili" uvádí nový materiál „z řady českých prací pohledních pěti let, jež publikovaly předtím většinou nezveřejněné materiály...“ Snad má autor pravdu, pokud žije na území ČR, kdé'polemické články na téma vyhnání sudetských Němců otištěné ve Svědectví a Právu lidu byly vydány, což nepřekvapí, až v r. 1990 („Češi, Němci, odsun“, Akadémia Praha). Též jeho třístránkové pojednání o česko-německých vztazích 1840- 1938 nesnese srovnání s četnými dějepisnými studiemi jak v češtině, tak v němčině (česky např. Jan Křen: „Konfliktní společenství“, Publisher 68, 1989). Nevím, co přimělo redaktory Polygonu tento jednostranný a nikterak informativní článek otisknout. K tématice transferu, které se pan Beran věnuje v závěru, si dovoluji upozornit na dvě i jím opakovaná, pochybná či přinejmenším sporná tvrzení: 1. Iniciativa dr. Edvarda Beneše v otázce transferu; 2. Odpor Velké Británie vůči transferu sudetských Němců a časová priorita Stalina s jeho schválením. V zájmu stručnosti komentuji pouze 1. bod, který mi připadá závažnější. Důkladná historická studie (T. Staněk: „Odsun Němců z Československa 1945-1947", Academia Praha, 1991, 536 str.) k němu na str. 14 připomíná (podobně tak již dříve učinil zmíněný J. Křen): „Benešova úloha při řešení sudetoněmecké otázky byla nepochybně velmi významná, ale někteří západoněmečtí autoři ji poněkud přeceňují (zejména v letech války), přičemž vstupuje do pozadí důležitý faktor: tlak na radikální poválečný postoj vůči Němcům, který přicházel z prostředí domácího odboje“. Jak odkazem na historické dokumenty doložil J. Křen, byl to domácí nekomunistický odboj (konkrétně radiová depeše ÚVODu z 19.8.1941), který přišel se společným stanoviskem zaslaným Benešovi do Londýna „obnovit ČSR v historických hranicích a Němce vyhnat“. Domácí odboj byl též rezolutně proti spolupráci s W. Jakschem, zejména po příchodu R. Heydricha do funkce „zastupujícího“ říšského protektora s nastolením brutální perzekuce (včetně poprav předních postav odboje), žádostmi o „konečné řešení“ české otázky sudetskými nacisty a konečně atentátem na Heydricha a následujícími hromadnými brutalitami a likvidacemi Čechů v období heydrichiády. V jednom se však s p. Beranem shodnu. Připomenul knihy sudetoněmeckého historika Friedricha Prinze. Mám pro tohoto děčínského krajana skutečný obdiv, neb našel historické pochopení, proč se Čechům nezamlouval Hitlerův plán pro budoucnost českého národa. Napsal (v knize „Geschichte Böhmens 1848-1948", str. 430) následující (za „er" dosaďte „Hitler“): „Seinen Rassenwahn getreu plante er, die ’wertvollere Hälfte’ des tschechischen Volkes zu germanisieren, den ’rassisch minderwertigen mongolischen Teil’ und den größeren Teil der Intelligenz aber auszuschalten und einer ’Sonderbehandlung zuzuführen." Pochopitelně je to též nutně vytrženo z kontextu; odsun sudetských Němců je v této knize příkře odsouzen, ale těm, které zajímá tématika Sudet, mohu tuto svědomitou práci znalce problematiky česko-ně- meckého konfliktního soužití vřele doporučit. Mimochodem bych zde chtěl veřejně poděkovat dr. med. O. Zoufalému, váženému dopisovateli Polygonu, který mi tuto hodnotnou knihu velkoryse daroval. Nyní k článku p. Krystlíka (str. 22-23): Jistý pán z Mnichova, „třeba jménem Paul Becker“ (cituji autora), byl překvapen a šokován, jak s ním bylo neurvale zacházeno českou dopravní policií. Ona oproti tomu ta německá policie je klubem slwostných gentlemanů, není-li tomu tak? Podělím se s jednou osobní vzpomínkou, pevně zapsanou v mé paměti. Jedno léto, ještě v dobách rozděleného Německa, jsem si půjčil auto ve Frankfurtu, jel s ním bez potíží do Švýcar a pak se vracel zpět do Německa. Na hraničním přechodu mě zastavil pohraniční policista, který mluvil lámanou angličtinou (asi tak dobře jako jeho karlovarský kolega německy), což mu však nikterak nebránilo být vůči mně arogantní typicky policejním způsobem. „Byl tam holt policajt, blbej jako všude", jak s oblibou citoval paleontologického vědce Petrboka můj jeden zesnulý slovenský kolega. Na mém (v Německu propachtovaném, registrovaném a udržovaném) vozidle se mu nezamlouvala hloubka drážek v pneumatikách; jak jsem byl poučen, na to jsou v Německu velmi přísné předpisy. Sebral mi kanadský pas a v parném červenci nesmlouvavě přinutil, abych ručně vyměnil v potu tváře jednu ojetou pneumatiku za rezervní. Z ryze technického hlediska to byla blbost, protože pneumatiky byly ojeté všechny. Podotýkám, že jsem si nikomu nestěžoval a s úřady nevyměňoval korespondenci jako ten pseudo- nymní pan Becker, kterému bylo tak ublíženo tím, že podle mého mu byla zcela legálně napařena pokuta za vjezd do pěší zóny v lázeňském území. Račte si přepočítat výšku pokuty 500 Kč na ekvivalent v DM, aby bylo jasné o jaký pakatel se jedná! Pokud se týká vyžadované měny, ani německá dopravní policie není směnárna. Jeden můj kanadský kolega dostal pokutu za mírně rychlou jízdu na německé dálnici (projížděl pracovní štreku o něco rychleji, jak je v zemi javorového listu běžným zvykem) a s cestovním šekem fy. „American Express" (reklamní slogan: „don’t leave home without it”) dopadl jako sedláci u Chlumce. Pak je tu ještě ta arogance, ale na tu, jako na blbost, žádný národ nemá patent. Ta arogance německé provenience je dokonce v širém světě dost známa; zmiňují se o ní i Němci v Kanadě usedlí. Stačí např. porovnat průměrnou „vzájemnou ohleduplnost v jízdě“ německých a kanadských řidičů, zejména na dálnicích. P. Stangl z Kitcheneru, v otištěném úryvku jeho dopisu, vzpomenul Mikuláše Dačického z Heslová (ne 1935, jak píše, ale 1555- 1626). Onehdá jsem si četl ve spisu ještě dávnějším, nejstarší dochované knize psané česky, v „Dalimilově kronice" sepsané někdy L.P. 1308-1314, v které již lze najít množství nacionálně protiněmeckých výpadů. Např. při zmínce o časech „druhého Přemysla, krále pátého českého", veršotepec ve své staročeštině posuzoval naše západní sousedy nikterak kladně: „Tehdy bavorští zloději do Čech jezdiechu, / mnoho nepodobizny činiechu, / i veliké pány jímáchu, / panie i také panny bráchu." A o pár strof dále Dalimil hořce vyčítal „králi železnému a zlatému“, Přemyslovi II., jeho přílišné bratření se s Němci: „Potom král počě o své netbati, / města i vsi počě Němcóm dávati, / Němcóv sě je zdiú hraditi, / pánóm počě násilé činiti.“ Což takhle dát Dalimila či Dačického z Heslová na index knih zakázaných (abychom si připomenuli doby nedávno minulé), do kterého by patrně, pro svoje protiněmec- ké pasáže, patřila i „Světová revoluce" od TGM a mnohé další české spisy? Jak jsem napsal, p. Stikarovskému ve všem fandím, a rád bych tak vskutku činil nadále i Polygonu. Jen odsud ze země za velkou louží nesdílím obdiv všeho německého, na úkor české národní hrdosti a cti, jak se o tom zmiňuje p. Jaroslav Stangl. Srdečně váš (nesládkovec) Aleš Zeman, Burlington, Ont., Kanada Poznámka vydavatele: Zcela výjimečně je dopis p. Zemana přetištěn nezkráceně. Bylo vyhověno přání naší kanadské redakce. 30 POLYGON 2/1995 [pageend32]„PŘÍLIŠ ODVÁŽNÉ KALKULACE“ JAROSLAVA LAMBERTA Mlčení bývá často interpretováno jako výraz souhlasu. Proto nemůžeme článek Jaroslava Lamberta „Příliš odvážná kalkulace 1995?“ (Polygon 1/95) přejít mlčením. Ve svém třístránkovém elaborátu snažil se autor vyvrátit některé hluboce zakořeněné národní mýty a legendy. Tuto jeho snahu lze do značné míry přijmout a ocenit jako odvážnou plavbu proti proudu ustáleného veřejného mínění. Bohužel však Jaroslav Lambert propojil tyto své názory s rozsáhlým výletem do světové politiky - a zejména se svérázným rozborem situace ve Spolkové republice Německo. Lambertův mezinárodně politický exkurs čerpá z nejobskurnějších zdrojů; podobné teorie o světovém spiknutí (KGB/CIA? sionistů? Vatikánu? svobodných zednářů? cyklistů?) bylo možno v uplynulých pěti letech číst už nejednou na stránkách takových tiskovin pražských i zámořských, jakých se slušný člověk dotýká leda dobře izolovanými kleštěmi. Údajné „Kozyrevovy výroky“ o tom, co prý dojednali Reagan a Bush s Gorbačovem v Reykjaviku a na Maltě, jsou natolik komické, že je zbytečné se jimi zabývat. Na druhé straně ale víme ze zkušenosti, že o Německu nelze napsat takovou nehoráznost, aby se někde v ČR nebo v zahraničí nenašla naivní duše, která desinformaci spolkne i s navijákem. Jako čeští exulanté, kteří před lety našli korektní a slušné přijetí ve Spolkové republice Německo, pokládáme za nutné se distancovat aspoň od nejkřiklavějších pasáží článku: 1) Autor tvrdí, že Česká republika bude připojena k Bavorsku poté, co Bavorsko opustí„zbolševizovaný zbytek“ SRN. Na rozdíl od autora jsme přesvědčeni, že žádné části Německa nehrozí bolševizace a že celistvost a územní integritu SRN v současnosti nikdo neohrožuje. 2) Autor tvrdí, že o „připojení ČR k Bavorsku“ usiluje (citát:) „zřejmě v zakázce svých mocných příkazců“ - Václav Klaus. Ač k českému premiérovi a jeho politice býváme občas kritičtí, nesouhlasíme s tím, aby svobodně zvolený ústavní činitel České republiky byl v Polygonu bezdůvodně skandalizován a vystaven nařčení tak hloupému. 3) Ohražujeme se proti tomu, aby někdejší sociálně-liberální koalice v SRN, kterou reprezentovali mimo jiné tak nepochybní zastánci demokracie a sociálního tržního hospodářství jako kancléř Helmut Schmidt a národohospodář profesor Schiller, byla označována za „marxisticko-liberálni“. 4) Při veškerých výhradách, které jsme kdy chovali (a dosud chováme) proti německým Zeleným, nesouhlasíme s jejich paušálním cejchováním jako „blbečků“, „ultrarudých“či „páté kolony bolševické světové revoluce“. Nadávky nejsou argument. Zelení / Spojenectví 90 tvoří v SRN integrovanou součást fungujícího parlamentního systému. 5) Odmítáme nekvalifikovaný osobní útok na předsedkyni Spolkového sněmu, místopředsedkyni CDU Ritu Süssmuth, která se v Německu právem těší úctě a vážnosti. (Autor se ostatně mýlí: MDŽ není „bolševický vynález“, slaví se od roku 1910, a jeho tradiční forma nemá pranic společného s pervertovaným rudým candrbálem v bývalé ČSSR.) 6) Přirovnání dnešní situace SRN ke krizi Německa v roce 1933 kulhá na všechny čtyři nohy. Dnešní Německo je spolu s USA nejstabilnějším pilířem atlantického spojenectví a spolu s Francií nosným sloupem Evropské unie. Německo je bytostně demokratický stát s fungujícím právním řádem, prosperujícím hospodářstvím a pevnou měnou. Úspěšně zvládá nesnadný proces sjednocování obou donedávna rozdělených částí Německa. Mezinárodní postavení SRN je pevnější a bezpečnější než kdykoli v minulosti. 7) Není důvodu, aby autor označoval německou šlechtu paušálně za „dekadentní11. V odporu proti nacismu se rozhodně dekadentné nechovala; hrdinství mužů 20. července 1944 před teroristickým soudem a tvářív tvář smrti bylo příkladné. Lidé jako Claus Schenk Graf von Stauffenberg, bývalý spolkový prezident Richard von Weizsäcker či „první dáma německého liberalismu“, hraběnka Marion Dönhoff si rozhodně nezasluhují takovou nálepku. Jde o stejně hloupé a urážlivé klišé, jako Lambertem citované údajné označování Čechů za „národ lokajů“. Mohli bychom ve výčtu námitek ještě dlouho pokračovat, ale snad i tento užší výběr postačí k závěru, že není adekvátní zabírat z celkem 32 stránek časopisu plné tři pro materiál tak sporné úrovně. Polygon, s nímž jsme všichni již dlouho spjati, je dnes už prakticky jediný nadregionální, ba „mezikontinentální1 z někdejší široké palety exilových časopisů. Tím spíše je nutno udržet nejen existenci Polygonu, nýbrž i jeho profesionální úroveň, dobrou pověst, serióznost,' slušnost a toleranci. Vlastimil Čermák, Wuppertal Václav Chyský, Wuppertal Jiří Loewy, Wuppertal Antonín Měšťan, Freiburg i. B. Pavel Stiller, Mnichov Rudolf Ströbinger, Hage Karel von Wetzky, Bornheim-Sechtem Otakar Zoufalý, Neubulach „VÍCESVĚTLA“, řekl kdysi jeden ze slavných filozofů. A to by mělo platit nejenom pro minulost, ale pro přítomnost a zvláště pak i pro všechny časy budoucí. Tato slova mi přišla na mysl, když jsem si přečetl rukopis kritické reakce na můj článek z minulého čísla Polygonu, nazvaný „Příliš odvážná kalkulace 1995?“ Tato kritika je čtení nejenom zajímavé - ale především i poučné, neboť po logickém zamyšlení nad její formou a obsahem - v porovnání se smyslem mého zmíněného článku - se čtenář může názorně poučit, jakých „osvětových“ metod používají současní vyznavači dialektiky, s jejíž pomocí lze „vědecky“ dokazovat, že horlivé prokazo- vánívděku kapitalistické Spolkové republice Německo, spolu se zatracováním všech věcných kritiků revoluční socialistické doktríny tvoří tézi i antitézi jedné a téže dialektické jednotky, zvané „humanitní ideál“ - a že jsou to tedy v podstatě pojmy „sourodé“, které jsou v současné fázi historického vývoje navzájem zastupitelné. Jak říkal TGM, taková dialektika je tedy „klacek“, s jehož pomocílze třískat nepohodlného oponenta „oběma konci“-tedy v nejvlastnějším zájmu antitéze i opačným koncem zvaným „téze“. A to je právě náš případ. Nezazlívám intelektuálovi, který „s hůry“ dostal vnuknutí způsobem - „řečeno skrz květinu“ - mě zařadit mezi kategorii neslušných lidí. Ovšem, vzhledem ke skutečnosti, že se u spo- lusignatářů kritiky jedná i o některé z pamětníků terminologie marxistické žurnalistiky z doby první republiky, cítím se hluboce zklamán tím, že mi zde nebylo dopřáno těšit se z alias „fašistický darebák“. Vůbec se nedivím tomu spolupracovníkovi Polygonu, který odmítl nabídku rozmnožit „osmu politicky barvoslepých“ na „devítku“ s odůvodněním, že „existují i horší články“. Vždyť si přece právě přečetl kritiku mého článku, jejíž barvoslepecký bod č. 4 přesvědčivě potvrzuje platnost přísloví, že (marxistické) „šidlo v pytli neutajíš“. Je mi skutečně zatěžko uvěřit, že by se mohl mezi inteligentními lidmi nalézt jedinec (tím méně pak osm takových), který by nebyl schopen pochopit, že v mém článku vůbec nešlo o nějaký můj „osobní výlet do světové politiky“, nýbrž výlučně o snahu hypoteticky se dopátrat, co asi mohlo vést Kozyreva k výroku, že ČR bude připojena na Bavorsko. Pokud jde o ironický náznak, jako by „údajné“ Kozyrevovy výroky byly výplodem mé vlastní fantazie, pak nikdo nemůže mít lepší příležitost, než právě pánové z Radia Svobodná Evropa, vyhledat si příslušné číslo „Nedělního hlasatele“, které se jistě v jejich archivu nalézá. Škoda, že na ně nereagovali už dříve sami. Ovšem lze docela právem mít POLYGON 2/1995 31 [pageend33]za to, že v případě oněch „7+1 statečných“ nejde o SCHOPNOST, nýbrž o VŮLI pochopit Bylo by tragičtější, kdyby se u některých mělo jednat o SMĚT pochopit. Zde si nedělám žádných iluzí. Iniciant končí svou kritiku závěrem, který rovněž nelze přejít mlčením: „Mohli bychom ve výčtu námitek ještě dlouho pokračovat, ale snad i tento užší výběr postačí...“ Skutečně postačí? Komu? Snad jenom mým diskusním oponentům? Když snadjim, pak jsem to tedy já, který - byť i ve svém okolí považován za skromného člověka - zůstávám v oblasti skutečné osvěty neobyčejně náročným „protivou“, kterému hned tak všecko nestačí. Čtenář časopisu - a to platí všeobecně, nejenom pro Polygon -, který vyžaduje od žurnalistiky, co by od „jedné z velmocí“, profesionální úroveň, dobrou pověst, slušnost a toleranci (citováno z kritiky), si zaslouží, aby se dozvěděl pravdu celou, a nejenom nějaký užší výběr, který se hodí do krámu jenom jedné diskutující straně - a to ještě servírovaný „a la patron“ podle vlastního vkusu, či potřeby k manipulaci jeho (čtenářova) mínění. Proto navrhuji, aby kolektiv oněch „osmi rozhněvaných“ vypracoval souhrnný elaborát všech námitek vůči obsahu mého článku a řádně každým z nich vlastnoručně podepsaný - jak káže etika nejenom žurnalistická - zaslal Polygonu k uveřejnění ve formě polemického článku. Já pak k tomu, též adekvátní formou článku, podám své stanovisko i s případnou omluvou, vyjde-li snad najevo, že jsem někomu ve své úvaze ukřivdil. Podobný polemický případ už zde totiž jednou byl. Bylo to po prvních parlamentních volbách v „postkomunistické“ ČSFR v roce 1990, kdy se v témže čísle Polygonu ve formě samostatných polemických článků střetly dva protichůdné názory na budoucí politický vývoj v naší rodné vlasti. Doufám, že mi už od té doby pan Pavel Stiller odpustil, že jsem tenkrát nesdílel jeho optimismus. Já totiž skutečně nenesú ani zbla spoluviny na tom, že reálný historický vývoj nedal za pravdu jeho růžovým vizím, ale - bohužel - mému pochybovačství a skepsi. Omlouvám se čtenářům, že nemohu ještě v tomto čísle podat vyčerpávají odpověď na jednotlivé body shora uvedeného elaborátu. Stává se tak z následujících dobrých důvodů: 1. Potřebuji poněkud více času k opatření věcných důkazů pro své argumenty, jakož i k ověření „kdo je kdo“, což platí stejnou mírou pro obě strany; 2. Oponentům chci poskytnout dostatečně času k opětnému a pečlivějšímu přečtení mého článku, doplnění jejich „výčtu námitek“, aby moje odpověď mohla jednorázově vyčerpat celé téma; 3. Jelikož jsem v telefonickém rozhovoru s jedním ze signatářů zjistil, že mezi všemi uvedenými nepanuje jednoznačný souhlas stanovisek, chci jim podle zásady „fair play“ poskytnout dostatek času pro jejich koordinaci. Proto prosím, aby tento můj příspěvek byl považován pouze za jakési AVÍZO, aby čtenářstvo vědělo, na co se může v příštím čísle „těšit“ - aby se dočkalo VÍCE SVETLA. Curych, 24. února 1995 Jaroslav Lambert Vážená redakce, zdravím Vás jako jeden z Vašich čtenářů, který před rokem se stal odběratelem Polygonu. Jsem nanejvýš spokojen s jeho obsahem. Je to prvotřídní žurnalistika, která informuje, komentuje a konstruktivně kritizuje jednotlivá odvětví vývoje mladé demokracie v našich historických zemích. Otvíráte oči čtenářům z jiného pohledu a dáváte jim mnoho látky k přemýšlení, aby si udělali vlastní úsudek a názor na dění doma. Každá demokracie potřebuje takovouto demokratickou opozici a slova ve Vašich článcích by měla býti vyslovována v parlamentě České republiky z úst zástupců občanů jimi zvolených. Jak nám Masaryk říkával, že demokracie, aby správně fungovala, musí míti demokraty ve svých občanech. To, že Polygon plní i svoje poslání ve vlasti, cituji Vám stať z dopisu mého přítele z dob universitních studií v Praze, který nyní žije v důchodu doma a prožil 40 let komunismu. Předplatil jsem pro něho časopis, aby měl možnost číst jiný pohled na události a vývoj doma, kde po celou dobu žil: „S velikým zájmem si Polygon vždy přečtou i moji synové, stejně jako moje bývalá kolegyně profesorka PhDr ... Ještě jednou Ti děkuji za možnost přečíst si zajímavá pojednání a názory na naši ’postkomunistickou současnost« či neo- kapitalismus z pera lidí >z venku«.“ Do tohoto dopisu přikládám šek na $120.- ke krytí předplatného pro mne a tři adresy doma, dále uvádím několik adres známých, kterým můžete nabídnout odběr Polygonu. Mnoho zdaru do další práce! Fr. Hlubuček, Winnipeg, Manitoba Hodně úspěchů Polygonu, hrozně se na něj vždy těším a doufám, že pan Stikarovský bude pokračovat a nenechá se zastrašit. I jemu hodně zdraví! Vaše G. Shultzová (USA) SUDETY, TERMÍN ZEMĚPISNÝ? V předchozích číslech Polygonu jsem našel několikrát termín „Sudety". Ať už tím pisatel míní kterékoliv pohoří, dělící českou či moravskou hranici od severních sousedů, nemohu souhlasit, že tohoto termínu používá s určitou samozřejmostí. Dovoluji si zaslat vám z knihy „Přerušená setkání“ fotokopii krátké dokumentace, shrnující tento politic- kozeměpisný termín. Sudety se objevily na mapě novověké Evropy nedávno a v českých zeměpisných pracích a mapách je vůbec nenajdete. - O „horách Sudety“ zaznamenal v daleké Alexandrii starověký učenec Ptolemaios ve 2. století po Kr,, že tvoří hranici země Bojů, keltského obyvatelstva nynějších Čech. - Rozhodný krok učinili až v 19. stoletíněmečtí geografové, kteří prostě přejmenovali Jeseníky na Sudety. - Zavádění názvu Sudety se stává charakteristickým průvodním znakem pronikání německého živlu. - V Čechách a na Moravě umožnil rozsáhlou německou kolonizaci velký pokles obyvatelstva za třicetileté války. Jak se shodují všichni historikové, vylidnění válkou a epidemiemi postihlo tehdy české království mnohem tíživěji než okolní země a někteří autoři odhadují, že počet obyvatelstva v Čechách klesl na jednu čtvrtinu. Začátkem 19. století se zdálo úplné poněmčení Čech a Moravy neodvratné i nestoru české jazykovědy Josefu Dobrovskému. A právě v této chvíli se objevují Sudety na mapě Moravy. Před první světovou válkou začalo nabývat slovo Sudety u německých autorů opět nový obsah. - Z Jizerských hor, Krkonoš, Orlických hor, Jeseníků se staly pouhé Sudety. Po první světové válce a zvláště v třicátých letech znají němečtí autoři vedle pohoří Sudet, Sudeten, ještě „sudetskou zemi“, Sudetenland. Ani z geografického hlediska, ani z hlediska územní administrativy našich historických zemí nemá toto označení nejmen- šího oprávnění. Přesto právě tento význam Sudet je nám nejznámější. Termín Sudety jako souhrnný název pohoří v českopolském pohraničí se teď vesměs objevuje v zahraničních mapách, i polských a sovětských. Dr. Fr. Šedý, Luxemburg O POLYGONU JEN DOBRÉ Již třetí rok mi předplácí můj synovec v Kanadě Polygon. Vždy se těším na jeho další číslo nejen já, ale mnoho lidí z mého okolí, kterým ho půjčuji. Některým se kritika našich poměrů, kterou se hodně zabýváte, moc nelíbí, ale je dobře, že o našich poměrech tady píšete otevřeně o „bez servítků“. Mělo by se tu ještě spousta věcí napravit, ale za téhle vlády se to asi nepodaří. Noviny píší, že asi třetina lidí je při ODS, já těm „výzkumům" moc nevěřím. Já jsem sice taky volil ODS v pevné víře, že s námi „obyčejnými“ bude zacházet poctivě. Poctivě však zachází jen s vykuky a podvodníky. Příště ji už volit nebudu, dočkám-li se příštích voleb. Ta třetina, která je pro ODS, to jsou asi bývalí komunisti, protože zjistili, že ODS nad nimi drží ochrannou ruku a mohou si dělat bez postihu všechno, hlavně ovšem nepravosti. ... Četl jsem také podrážděný dopis na pana Stika- rovského od pana Stangla z Kanady. Držím palce panu Stikarovskému a těším se na jeho články. Ať se nedá odradit. ... Posílám tři adresy známých, kteří by si rádi Váš časopis předplatili v korunách. ... Josef Vaněček, Praha 9 □ □ □ □ 32 POLYGON 2/1995 [pageend34]HOTEL GARNI OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE Těšíme se na Vaši milou návštěvu. RODINA LINKOVÁ Trádgárdsgatan 2 S-411 08 GÖTEBORG Telefon 031 /130129 Majitelka: JANA ŠRÁMOVÁ Zpříjemněte si u nás svůj pobyt, ať kratší či delší, zavítáte-li do Norimberku. V létě máme k dispozici velkou slunnou zahradu. Místnosti pro soukromá setkání. Máte-li čtyřnohého přítele, bude u nás také vítán. D-90459 NÜRNBERG Comeniusstrasse 8 (přímo proti jižnímu východu hlav, nádraží) Telefon + fax: 0911 / 44 84 48 PRODEJNA win PŮJČOVNA ČESKÉHO VIDEA je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 Obrázkové knížky bohem press ve 42 jazycích a dnes i česky a slovensky K dostání u všech dobrých knihkupců für Versicherungs-, Finanz-, Unternehmens- und Rechtsberatung; pasnera Treuhandbüro sowie Handel mit und Vermittlu ❖ Neutrální expertízy. ❖ Porady v pojištění, financování, podnikání, koupi a prodeji nemovitostí. ❖ Budete dědit ve CH, ČR nebo SR? Pozor na paragrafyl ❖ Jak vysoký bude Váš důchod? ❖ Jak dlouho budete pobírat Vaší výplatu v případě nemoci čl úrazu? ❖ Zajímáte se o koupi akcií, obligací apod.? ❖ Znáte výhody "třetího sloupce jistoty"? ❖ Chtěli byste vědět, co Je nezbytné a co více čl méně nutné v otázkách pojištění? ❖ Vyřizujeme náhrady škod z pojišfoven ve CH, SRN, ČR, SR. ❖ Platíte vysoké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám ve všech směrech vždy optimálně a objektivně poradíme. Naše firma je Vám denně k dispozici již po dvě desetiletí na adrese: Kreuzplatz 20, 8008 Zürich, Schweiz. © 01 - 932 32 22, Fax 01 - 932 52~03 [pageend35]THE FIRST PRIVATISED STEEL - MAKING COMPANY IN THE CZECH REPUBLIC MANUFACTURER OF HIGH - GRADE STEELS IN LONG PRODUCTS WITH 100 YEARS' TRADITION CARBON AND ALLOY ENGINEERING STEELS STAINLESS, TOOL AND HIGH - SPEED STEELS AS ROLLED AND AS FORGED POLDI STEEL Ltd., Průmyslová 1343, 272 62 Kladno Tel.: ++42/312/4868, 4112, 3187, *803 Fax.: ++42/312/76853, 5269, 4823, 3253 POLDI STEEL Ltd. KLADNO [pageend36]