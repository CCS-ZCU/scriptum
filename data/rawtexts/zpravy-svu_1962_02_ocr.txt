ZPRÁVY Ročník IV. ÚNOR 1962 Číslo 2. Podle usnesení výboru (rolla z 18. února 1962) svolávám ve smyslu ustanovení čl.l0:l stanov Valné shromáždění SVU na den 20. dubna 1962 o 9. hodině dopoledne do Washingtonu, D.C. (Hotel Statler, 16th a K Streets, N. W..). Nesejde- li se v tuto dobu alespoň 1/5 členů k hlasování opráněných, bude Valné shromáždění zahájeno o hodinu později za jakéhokoliv počtu členů. Řádný člen může být zastoupen jiným řádným členem; musí však předložit Valnému shromáždění písemnou plnou moc (Č1.10:3). Písemné návrhy členů pro Valné shromáždění musí dojít předsednictvu nejpozději tři týdny před dnem konání Valného shromáždění (čl.l0:3). O přípustnosti jiných rozhodne VS. Program bude členům oznámen písemně. Sjezd SVU ve Washingtonu, D.C. /20.- 22. dubna t.r./ je patrně největší kulturní událostí v historii Čechů a Slováků v zahraničí. Ani největší naše organi- sace, ba dokonce ani dřívější čs. vlády v zahraničí, ač měly po ruce dost finančních prostředků, nikdy nic podobného neuskutečnily V tom tedy má SVU nepochybné prvenství. K průběhu sjezdu aspoň několik poznámek: Po prvním dnu /pátek/, kdy budou Valným shromážděním SVU vyřízeny spolkové věci a zvoleno nové vedení, bude zahájen sjezd vědecký sériemi přednášek. Jimi chce SVU představit mezinárodní veřejnosti nikoli sebe, ale svobodnou čs. kulturu. Přednášky v angličtině a francouzštině ukáží na vědecké úrovni, jak čs. věda a čs. umění podstatně přispívaly a přispívají světové kultuře. Dosvědčí, že naši intelektuálové ode dávna hledali a razili nové cesty a že náš národ, který je svou geografickou polohou v centru srážek vojenských, náboženských i politických, plně si zaslouží svobody. Na sjezdu promluví asi 60 řečníků. Najdete mezi nimi mnoho známých jmen, ale také jména zatím málo známá - jména našich mladých vědců, bez nichž by nebylo budoucnosti SVU. Přednášky budou ve formě abstrakt publikovány ještě před sjezdem a uvažuje se o jejich zveřejnění v plném znění po sjezdu. SVU se jedná o publicitu pro čs. věc. Proto jsme pozvali na přednášky všechny americké, kanadské i jiné university a ostatní vysoká učiliště, stejně jako instituce, pěstující vědu a umění, i vedoucí jednotlivce z nejrůznějších vědních oborů. Prosíme všechny členy SVU SVU SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC. VALNĚ SHROMÁŽDĚNÍ SVU O Velikonocích ve Washingtonu, D.C. Václav Hlavatý, v.r. předseda. POŘAD SJEZDU SVU [pageend1]o radu a pomoc; programy dostanou členove v nejbližší době. Sjezdy pořádají obvykle štáby placeného personálu. U nás je tomu jinak. Nemáme ani fondů ani dotací, a všechno musí připravit dobrovolníci. Tíže agendy leží na dr. Míloví Rechcíglovi, tajemníkovi programové komise, který se úkolu zhostil tak, že je o jeho práci možno psát a mluvit jen v superlativech. Technické věci sjezdu obstarává dr. Jaroslav Drábek mladší se svými pomocníky; také zde můžeme očekávat znamenité výsledky. Sjezd však nebude naplněn jen projednáváním spolkových věcí a sledováním vědeckých přednášek. V rámci sjezdu bude také několik společenských událostí, jako na příklad vyprávění prof. V. Hlavatého o cestě kolem světa /s promítáním původních barevných filmů/. Tento večírek je stanoven na pátek. V sobotu 21. dubna bude banket, po němž Rudolf Firkušný věnuje členům SVU půl hodiny svého virtuosní- ho umění. Na soukromém koncertě zahraje skladby Janáčkovy, Jirákovy, Martinů a Smetanovy. Byli bychom rádi, kdyby všichni členové SVU mohli přijet na sjezd do Washingtonu, protože už svou přítomností by podpořili SVU v její práci. Jsme si jisti, že úroveň přednášek každého uspokojí, že se tu členové setkají se starými přáteli, s nimiž se léta neviděli a naváží přátelství nová. Jen osobní seznámení členů mezi sebou utvoří z nás společnost jakou chceme být - pevný kruh lidí, vědomých si svého cíle. Vy, kteří z vážných důvodů na sjezd nemůžete přijet, podpořte nás radou, propagandou či darem podle svých možností. Budeme finančně a pracovně tak silní, jak silnými nás učiní naše členstvo. RUDOLF FIRKUŠNÝ se dožil dne 11, února t.r. padesáti let. Redakce nemíní nosit dříví do lesa a seznamovat členy SVU s Firkušným. Pokoušel se toto významné výročí svého života utajit, ale předseda, generální tajemník a jiní činovníci SVU mu přes to blahopřáli. SVU má právo být hrda na to, že Rudolf Firkušný se od prvního dne, kdy byla založena, ztotožnil s jejími snahami a účastnil se podnětně na různých akcích, pokud mu to bohatý a rušný umělecký život dovolil. Členové SVU, kteří přijedou na sjezd do Washingtonu, těší se už dnes na soukromý koncert, při němž jim Firkušný zahraje Martinů, Janáčka, Jiráka a Smetanu. Dílo, které Firkušný vykonal pro dobré jméno demokratické čs. kultury a pro českou hudbu, nedá se vůbec docenit. Děkujeme mu. JIŘÍ GIBIAN byl jmenován řádným profesorem ruské literatury na Cornell University. Do konce minulého školního roku byl profesorem na Smith College v Northhampton, Mass. JOSEF RYŠAN, přednosta faculty slovanských jazyků na Vanderbildově universitě v Nashville, Tenn., byl pro tento akademický rok pověřen vedením ztvláštních kursů ruského jazyka a studií Sovětského svazu. Tento kurs financuje federální vláda. EVA LIKOVÁ byla pozvána televisní stanicí NBC, aby na Štědrý den zpívala v hodinovém pořadu, věnovaném vánocům za železnou oponou. Koledy pro 10 Jaroslav Němec, gen. tajemník SVU NÁŠ KULTURNÍ PŘÍNOS [pageend2]VYSVĚTLENÍ A OMLUVA Tiskový referent se musí omluvit členům SVU za pozdní vydání lednového a únorového čísla ZPRÁV, i když je sám nezavinil. Tak dlouho se posmíval vydavatelům exulantských časopisů, kteří v březnu rozesílají čtenářům lednové číslo, až na něho došlo! Nesnáze se začaly už s prosincovým číslem, kdy stávkovala tiskárna Slovenského Sokola. Po té se těžce rosztonal vedoucí tiskárny redaktor Karel Bednár a tiskařský podnik, který SVU tak znamenitě sloužil plné tři roky, dostal se do jiných obtíží. Krátce: Lednové číslo ZPRÁV mohla dodat tiskárna až 6. března, a to s tím, že je to poslední číslo, které je s to vyrobit. Tiskový referent proto musil hledat novou tiskárnu a našel ji. Ale! Ukázalo se, že tiskárna nemá kompletní zásobník písmen s českými háčky a čárkami, ač původně v tiskárně písmena byla. Doplňky písma byly rychle objednány, nikoli však dodány. Protože továrna na toto písmo stávkuje už řadu neděl. Tak šla jedna nesnáz za druhou. Nebudu se ani snažit všechny vypočítávat. Únorové číslo mohlo vyjít jen tehdy, když se redaktor rozhodl pro mimořádně drobné písmo, - jediné, které má této chvíle tiskárna s háčky a čárkami. Omlouvá se proto čtenářům a slibuje, že další čísla už budou vycházet sázena z písma většího. A doufá, že se mu podaří ještě v březnu dohonit omeškaní. S mnoha omluvami a prosbou o shovívavost velký orchestr harmonisoval a instrumentoval Václav Nelhýbel a současně vystoupili členové pěveckého sboru chrámu Jan Hus v New Yorku. Eva Liková počátkem roku zpívala v opeře v Bostonu, na Floridě a v Honolulu na Havajských ostrovech. Odtud letí přímo do Evropy, kde bude vystupovat ve vídeňské státní opeře a na řadě operních scén v Evropě. Hamburským rozhlasem byla pozvána zpívat česká operní dueta s basistou Janem Rubešem. Ve Štutgartě bude zpívat “Její pastorkyňu”, patrně česky. KAREL HUSA, profesor komposice a dirigování na Cornell University, trávil většinu své jednoroční universitní dovolené v Evropě. V létě minulého roku dokončil v Paříži skladbu “Mozaj- ky”, kterou také sám dirigoval při premiere v hamburském rozhlase. Cornell University vydala letos v lednu gramofonovou desku, kterou Karel Husa nahrál v Paříži; je na ní jeho “Fansasie pro orchestr”. Pařížské nakladatelství Le- duc vydalo jeho “Elegie a rondo” pro saxofon s doprovodem orchestru. V Evropě dirigoval řadu koncertů a pro příští sezónu je pozván jako dirigent do Curychu, Lausanne, do Paříže, Bruselu, Amsterdamu, Stockholmu a do několika měst západního Německa. V USA dirigoval několik koncertů v Ithaca a v Sy- rakusách. JAROSLAV ŠUSTAR, politický komentátor televisní stanice v Pittsburghu, byl jmenován profesorem žurnalistiky a zejména televisní žurnalistiky na Point Park College v Pittsburghu. Televisní stanice, na níž J. Šustar již léta působí, zřídila pro něho a pro jeho žáky dva zvláštní pořady a přislíbila postavit pro 11 Všem členům SVU! Ivan Herben [pageend3]Přírody první zeleň zlatá je, zvěst jakby toho, co v ní dozraje. A první její plod je květinou, však sotva hodinu jen jedinou. Za listem potom padá smutně list. Tak ráj se zřítil do neznámých míst. Tak v den se proměňuje svítání. Nic zlatého, ach, nemá trvání. žáky televisní žurnalistiky studovny, studia a místnosti pro společné semináře. FRANTIŠEK MEISSNER, profesor trho- vědy na státní koleji v San Franciscu, byl pozván jako moderátor při “Discount Operators National Seminar” v New Yorku a jako moderátor diskuse, pořádané v Californii “Berkeley Consumers Cooperative” na téma “Obchody za snížené ceny”. Na výroční schůzi západní pobočky Association of American Advertising Agencies v Coloradu přednášel dr. Meissner o inserci. V Palo Alto pak přednášel na téma: “Přebytky potravin - požehnání nebo prokletí?” Konečně pak v kalifornském městě Palm Springs na výroční schůzi, “Kalifornských obchodníků s potravinami” dělal moderátora v diskusi o problémech tohoto obchodu. MOJMÍR DRVOTA, knihovník v Brooklynu, byl jmenován lektorem na Columbia University v New Yorku. Povede tu tři kursy a semináře o dějinách a teorii filmu. LUDVÍK NĚMEC, o jehož rozsáhlé publicistické činnosti referujeme téměř v každém čísle, otiskuje v revii “The Byzantine Catholic World” sérii studií o tom, jak profesor Harvardské university dr. František Dvomík svými vědeckými pracemi z oboru byzantolo- gie a dějin křesťanství přispěl k unio- nistickým snahám, usilujícím o sjednocení církví. MILOŠ ŠEBOR, profesor na Polytechnice státu Tennessee, publikoval v kanadské zeměpisné revui roku 1956 článek o sovětské geografické vědě. Na konci minulého roku dostal pojednou doporučený dopis ze Sovětské akademie věd a umění, ve kterém profesor Geras- simov nevybranými slovy polemisuje s Šeberovou studií a dokonce ostře kryti- suje “úchylkářství” současných československých geografů. HELENA HRABÍKOVÁ, lektorka francouzštiny a italštiny na universitě v Janově, v Itálii, od počátku akademického roku byla jmenována lektorkou moderních jazyků a literatur na Rosary College v Chicagu. LUBOR ZINK, český novinář a básník, je politickým úvodníkářem deníku “The Brandon Star” v Kanadě. Na sklonku loňského roku byl vyznamenán cenou “Bowater”, a to “za velké zásluhy na poli národního hospodářství a politiky v boji proti komunismu.” LEOPOLD POSPÍŠIL, jr., profesor antropologie na Yale University, byl jmenován mimořádným profesorem této university a kurátorem ústavu pro sociální antropologii. Jeho kniha o sociální antropologii vyvolala velkou pozornost vědeckých kruhů v Anglii, ve Francii, Německu, Holandsku, ve Švédsku atd. Prof. Josselin de Jong napsal do orgánu Královského institutu pro antropologii, že Pospíšilova teorie práva je nejlepší, jakou kdy četl. Stejně pochvalnou recensi napsal do “American Anthropologist” Anderson Hoebel. Zajímavé je i to, že Sovětská akademie věd objednala 25 výtisků tého knihy. 12 Robert Frost NIC ZLATÉHO NEMÁ TRVÁNÍ Přeložila Aurelie Jeníková [pageend4]STO LET Obrodná hnutí nebývají obyčejně výsledkem nahodilého nápadu jednotlivců. Jsou spíše výslednicí obecných tužeb skupin, národů nebo lidstva. Tužeb po spravedlivějším, svobodnějším, důstojnějším a mravnějším světě. Jejich tvůrci nebo zakladatelé zůstávají ve skutečnosti jen tlumočníky těchto přání a prvními ukazateli cesty. Také náš národ prožíval taková údobí tužeb, nespokojenosti, úsilí o volnost a spravedlnost. Bylo to před sto lety. A tehdy mu přišla na pomoc sokolská myšlenka. Zakladatelé prvního sokolského spolku v Praze - jehož stého výročí jsme vzpomněli dne 16. února - sotva tušili, v jakém rozsahu a hloubce splní se a rozrostou myšlenky, vložené do vínku skromné mateřské organisace. Sotva předvídali, jak krásnou a silnou myšlenku dali svému lidu pro jeho další rozvoj a do boje za svobodu. Sokolství, i když je dnes ve vlasti násilně potlačeno, je idea vrostlá do podstaty národa. Sokolství prokázalo platnost, životnost, správnost i účinnost svých výchovných zásad. Sto let Sokola bylo vyplněno tvrdou, houževnatou a obětavou prací na národním uvědomování, pro fysickou vyspělost a duševní zdraví národa, pro získání státní nezávislosti, za zásady občanské rovnoprávnosti ve skutečné demokracii, za vzájemné bratrství a za úctu k lidským svobodám. Sokolství žije, třebas je navenek oslabeno, okolnostmi změlněno a organisačně postiženo. Sokolstvo svůj úkol v národě nedokončilo, ale my veříme, že jej ještě splní. Věrní vyznavači nejsou ještě umlčeni - a nebudou. Co bylo vkládáno sto let do duše a podstaty národa, zanechalo nesporně pevné základy. Na těch se Sokolství jednou obrodí a povede svůj národ znovu tam, co dočasně ztratil. JAROSLAV JÍRA, pracující řadu let v právním oddělení Library of Congress, byl jmenován knihovníkem Národního klubu novinářů ve Washingtonu. Orgán tohoto klubu zdůrazňuje, že dr. Jíra je vynikající linguista, který kromě češtiny a agličtiny mluví také francouzský, německy, rusky a čte latinsky. Podle sdělení listu má dr. Jíra kromě právnického doktorátu z Karlovy university mistrovský titul z knihovnictví, ze srovnávacího práva a doktorát politických věd. CHRYSOSTOM MASTÍK, český misionář, žijící dočasně v Texasu, vydal vlastním nákladem mimiografovaný sešit “Pod lucernou Diogenovou”. Sešitek obsahuje misionářské zkušenosti /ve formě povídek a eseji/ z nejrůznějších konců světa. Nejpůvabnější je povídka o Štědrém večeru mezi Indiány v Peru. FRANTIŠEK SCHWARZENBERG, kromě několika televisních diskusí vystoupil v Chicagu na přednášce, pořádané společností Alliance Francaise. Přednášel na téma: “Vliv francouzské kultury na umění v Československu.” JOSEF HAJDA, profesor politických věd na universitě státu Kansas, pracuje ve vědeckém teamu na plánech pro povznesení kansaského zemědělství a života farmářů. Otiskl z tohoto oboru některé studie. Kromě toho byl od léta pozván na řadu politických přednášek, mimo jiné také do Washingtonu, D.C. 13 [pageend5]do sebe zkroucení jak zavité kapradí na hraní odkázaní já a moje děti očistec už jsme poznali snad se přece do nebe dostanem mezi hlemýždě měkké a pomalé za to že jim rožšlápli domeček chatrné bezpečí. Redaktor napsal do listopadového čísla ZPRÁV referát o čítance “Má vlast” pod titulem “Velký omyl”. Sbíral k tomu material po českých doplňovacích školách nejen v New Yorku, ale také v Clevelandu, Chicagu, Cedar Rapids i v Kanadě. Odsoudit dílo pracovníka tak obětavého a zaníceného, jako je dr. Jos. Kratochvíl, je velká odpodvědnost. ZPRÁVY SVU podle mínění redaktorova nejsou k vedení polemik. Pro exil a naše děti je však čítanka nástroj takové důležitosti, že je nutné vrátit se k ní. Abychom se v budoucnosti vyhnuli chybujícímu diletantismu. A také proto, že jeden člen SVU /jediný ze šesti set!/ se ozval. Otiskují lo- yálně tento projev nesouhlasu: Malý “Velký omyl - Nesouhlasím s pisatelem kritiky čítanky “Má vlast”. Myslím, že se dopouští sám “velkého omylu”, když na základě těch několika nedostatků, které dr. Kratochvílovi vytkl, nadepisuje svou kritiku “Velký omyl”. Kritika je neúměrná. Čitatel má dojem, že knížka je špatná. Myslím, že knížka je dobrá, ač má nedostatky. Nedostatek kritiky je v tom, že ztratila smysl pro rovnováhu, že se soustředila jen na nedostatky knížky. Pode- psán Jiří Kolaja, profesor sociologie na Universitě of Kentucky.” Jiří Kolaja je muž i vědec, jehož si vážím a viží mě k němu přátelské city. Dr. Kolaja má však v tomto sporu o čítanku stejnou nevýhodu jako já: on není pedagog a já nejsem pedagog. /Ale ani dr. Kratochvíl není pedagog./ Dr. Kolaja musil ovšem projít nějakými americkými kursy pedagogiky, než se stal universitním profesorem. Dovedu si však představit, jaký je rozdíl mezi pedagogikou pro universitní studenty a pro české doplňovací školy v cizině. Proto jsem se na rozdíl od dr. Kolaji tak dlouho a pečlivě na kritiku připravoval. Jiří Kolaja tvrdí, že “knížka je dobrá, ač má nedostatky”. Učitelé doplňovacích škol ji vyzkoušeli a přišli k názorů, že jim neslouží. Autor sám, dr. Jos. Kratochvíl, reagoval na kritiku - nikoli ve ZPRÁVÁCH SVU. Měl na spěch, proto se obrátil jinam. Nemíním se věcně zabývat jeho odpovědí, protože je nevěcná. Z třiceti dvou řádek věnoval plných 15 řádků náznakům, že já jako “expert” /uvozovky napsal on/ jsem se v exilu uchytil lépe než on. To je diskuse na úrovni SVU? Ale i dalších 17 řádek je pod úrovní, protože dr. Kratochvíl v nich cituje pouze NEPODE- PSANE osobní dopisy, nedokazující přednosti čítanky, ale otírající se o pisatele kritiky. Zakladatelé SVU, jímž od prvopočátku sloužím, sledovali ušlechtilý záměr: povznést exilový život nad úroveň politikaření, hašteření, osočování, jak jsme toho byli zejména v prvních letech exilu svědky. Proto ZPRÁVY SVU /dokud já budu VOLENÝM redaktorem/ jsou ochotny věcně diskutovat o všem, co duchovně i mravně poslouží exilu. 14 Gertruda G. G. SNAD MALÝ “VELKÝ OMYL”? Ivan Herben [pageend6]“Novinky a pověsti v renezanění Evropě” jmenuje se kniha, vydaná nakladatelstvím Putman v New Yorku. Obsahuje důvěrné depeše agentů bankovního domu Fugger v Augsburgu z celého světa. Všechny jsou ze 16. století. A Čtenář se z nich doví na př. o pražských turnajích r. 1579, o veřejné popravě českého šlechtice Vodrackého pro loupež, o moru, který řádil 1583 v Praze atd. Nejzábavnější je zpráva o zázraku, jehož hrdinou je chudák jménem Mikuláš z Kouřimi. Mikuláš prý objevil na svém poli hned pod povrchem velká ložiska mouky nejlepší kvality. A bylo jí tolik, že nakopal zásoby nejen pro sebe, ale také pro celé město, takže všichni chválili Boha za tento zázrak. Druhé číslo “Perspektiv”, redigovaných dr. Lad. Radimským a vydávaných nákladem Universum Press Co. v New Yorku, má 64 stran, a redaktor v předmluvě zdůrazňuje pochopení čtenářů, kteří si uvědomili podle názvu Sborníku, že je odvozen od Březiny a že chce jít v jeho stopách. “Perspektivy” se však pokoušejí o něco víc: Čtenář deníků, posluchač rozhlasu a televise přijímá denně množství zpráv bez perspektivy prostorové, neboť dnes je vše stejně daleko nebo stejně blízko. Člověk krmený denně tímto zpravodajstvím, neví sám, kde stojí, pretože v chaosu zprávy ztrácejí také perspektivu filosofickou. Sborník si vytkl za cíl tuto perspektivu pro své čtenáře hledat. Obsah je velmi bohatý, jak vidět ze jmen autorů: Milada Součková, Dr. Robert Vlach, Fr. Listopad, Gertruda Goepfertová, Václav Nelhýbel, prof. Ferd. Kolegar, prof. Jiří Glos /Singa- púr/, dr. Mirko Rašín /Rio de Janeiro/ a samozřejmě redaktor: Petr Den. “The German Review”, vydávaná Co- lumbijskou universitou, otiskuje studii pražského německého spisovatele Johan- nese Urzidila “Říše nedosažitelného”. Je to studie o symbolech a parabolách v díle Franze Kafky. O knize prof. Eduarda Táborského: “Komunismus v Československu”, napsal americký znalec socialismu a komunismu William Henry Chamberlin: “Kniha Táborského si zasluhuje, aby byla zařaděna do všech knihoven jako standardní vědecké dílo o současném Československu. Je to nejlepší práce, jaká byla napsána v tomto oboru od r. 1948 ... Z každé stránky je vidět, že Táborský podnikl gigantickou práci badatelskou ve všech dostupných čs. publicacích. Kromě toho si autor zaslouží blahopřání k naprosté objektivitě a k úzkostlivé dbalosti na přesnost v dokumentaci, což nebývá samozřejmé u lidí, kteří byli z vlasti vyhnáni diktátorskou mocí. W. H. Chamberlin pak končí: “Demokracie byla v ČSR pohřbena už před konečnou porážkou v únoru 1948. Příprava k této komunistické ráně, jak to Táborský mistrně popsal, stala se historickým a klasickým příkladem metod, jak lze uchvátit moc bez krveprolití.” ‘Slavic Review”, vydávaná universitou Washington v Seattle, otiskla obšírnou studii “Gottwald a bolševisace ČSR” od dr. G. Skillinga, profesora v Torontu. Dále otiskla článek Daniela Kubáta /Potsdam, N.Y./ o tom, jak komunisté zneužívali a zneužili parlamentu k převzetí moci ve státě. Prof. M. Spinka tu referoval o knize dr. Alice Masarykové “Dětství a mládí”. Z dalších referátů nelze přehlédnout recenci dr. Jindřicha Kučery o chorvatské filologii /kniha vyšla v Jugoslávii/, recensi o knize prof. J. Michala “Plánování v ČSR”, o níž jsme již psali a konečně referát o “České mluvnici”, vydané v Praze prof. Havránkem a Jedličkou. 15 ČETLI JSME: [pageend7]• Všechen tisk v Clevelandu zaznamenal s velkou pozorností zprávu, že Fred Wolf prodal svou rozhlasovou stanici za víc než milion dolarů jedné z velkých televisních a rozhlasových stanic v New Yorku. Frederick Wolf postavil tuto rozhlasovou stanici roku 1950 a vybudoval z ní rozhlasový podnik s nejlepšími hudebními i mluvenými pořady. Pro nejbližší čtyři roky zůstává Wolf ředitelem této stanice. • Zástupcem šéfa protokolu v Dapart- ment of State byl jmenován William Tonesk, rodák ze Schenectady, N.Y. To- nesk studoval na Karlově universitě /1936/, kde se seznámil s Karlem Čapkem, a později v Krakově. • Plain Dealer, vycházející v Clevelandu přinesl reportáž své hudební redaktorky o českých muzikantech v Clevelandu. Široce se rozepsala o hudební škole bratří Hrubých, kteří vychovali už několik hudebních generací a zachytila také vyprávění nestora hudebních skladatelů prof. Karla Rychlíka, žáka Antonína Dvořáka. Prof. Rychlík vyprávěl poutavou historku, jak ve Vídni obědval společně s Antonínem Dvořákem, Johannesem Brahmsem a Bruckner em. • Stolice slovanských studií na univer- tě v Chicagu stává se skutkem. Na její zřízení kromě soukromníků přispěla zejména Matice vyššího vzdělání v Chicagu, která darovala universitě čtyři tisíce dolarů po dobu tří let. Zatím se vyučuje česky a slovensky v kursu pro začátečníky. /Dr. Jos. Anderle a dr. Tomáš Říha/. Od příštího akademického roku se začne vyučovat také pro pokročilé. • Vyučování češtině bylo zavedeno na universitě státu Oregon ve městě Eugene. Lektorem českého jazyka byl jmenován dr. Leopold Pospíšil, st. PLACENÉ OZNÁMENÍ: Nejnovější zpráva vydaná Statistickým úřadem odhaluje zajímavá data, příznačná době, ve které žijeme. Dle této zprávy každý čtvrtý Američan vlastní ten, či onen druh pojištění a z toho životní a nemocenské pojištění je zastoupeno téměř 73%. Více než polovice této číslice představuje pojištění bratrské. Tato čísla jasně dokazují důležitost a účelnost bratrského pojištění v Americe, jehož je ČSA Jednota spolehlivou re- presentantkou již 107 let. Životní pojištění ČSA Jednoty mluví samo za sebe svými všestrannými výhodami a jest zaručeno skvělou pověstí nejstarší bratrské podpůrné jednoty v celých Spojených státech a Kanadě. Zabezpečte sebe a své drahé ČSA pojistkou. Nezávazné informace ochotně podá ČSA, 2138 South 61st Court, Cicero 50, Illinois. News of CSASA, Proprietor and Publisher: Czechoslovak Society of Arts and Sciences in America, Inc. Editor Ivan Herben, 41-98 Forley Street, Elmhurst 73, N. Y., Printed by: Orbis Printing Co., Inc. 246 East 84th Street, New York 28, N. Y. 16 ZÁZNAMY: ZAJÍMAVÁ DATA [pageend8]