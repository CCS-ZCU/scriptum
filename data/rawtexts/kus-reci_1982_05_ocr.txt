kus řeči nepravidelné periodikum (Sbírá, sepisuje, opisuje a někdy i na pásky natáčí Honza Pelc.) č. 5 září-listopad [pageend1]1 21. srpen 1979 Jak dlouho se ještě srp jak dlouho ještě srp se budeme srpit krvavý déšE srpů a hvězd místo popela na naše lesy déšE, hvězdy, srpy, kladiva,aábelské nářadí, hubka v octě namočená a všechny nástroje umučení XYA-Praha bezvýznamné, výročí [pageend2]2 AŤ MÍR DÁL ZUSTÁVÁ S TOUTO KRAJINOU ______________________________________ (J. P .) Je dvacátý první srpen tisíc devětset osmdesát tři a Paříž je beznadějně prázdná. Je dovolená tak co se divím. Uvědomím si to, přivřu oči a znovu je tu stejné horko, akorát rok šedesát osm. Barikády, studenti, je revoluce, kolikátá už. A svět je stejný. Pryč s revolucemi! vykřiknu. Pár frantíků se otočí a já dumám, jak se asi tvářili když se dozvěděli o srpnu u nás? Tak jak jsem je stačil poznat, si asi řekli:A proč se nebránili? Je to přece jejich země. Proč koukají na nás? Proč, proč? ptám se já ptají se i oni. Mě se to ptá, když přišli, bylo mi jedenáct. A bylo mi fuk co se děje. Proč jste neházeli Molotova? ptám se já. Proč a co jsi udělal ty když jsi byl větší? ptáte-se vy. Všichni se ptáme. Jich, onich, pak zase jich. A čas běží, stárneme, rostou nám pupky, skráně šediví, a zas je srpen, Oni ještě dál dle svých zákonů zavírají ty Statečnější. A my, říkejme si Normální / přece by bylo nenormální říkat si Posraní/ utíkáme jako já. A nebo hnijeme ve své rodince, jako vy. A Čteme tuny papíru, cose mělo udělat, co se vykonalo, co se řeklo. Jen běda aE ani řádek nezapadne! co jsem napsal v ten či onen rok, aby moji pravnuci viděli jaký jsem byl kos! Ale jen ti méně stateční, protože ti neposraní, budou zase sedět. Nic se nezmění. Jen papír sažloutne, oni stlouatnou. Rejpáme se v Masarykově odkazu jako klacíkem v kakání. My venku ukazujeme světu, jak jsme se měli zle. Ti doma, až na hrstku výjimek neukazují nic. Snad jen buček prožraný od červů. A vůbec si neuvědomujeme, ani my, ani oni, že každý národ má právo na tolik svobody, kolik si ji zasluhuje, kolik si ji vybojuje. Snad nejlíp to napsal pan Vaculík: "Milión Palestinců hýbe světem, čtrnáct miliónů Čechoslováků drží hubu". Je už to patnáct let, co jsme dostali přes hubu, co jsme se vy i já pokakali. Už musíme pěkně smrdět. /Nemusíme, my už smrdíme, ale jako správní člověci ukazujeme na východ: podívejte se všichni co jste dovolili, co nám to udělali-oni nám holubicím pokakaným-říkáme/ Žijeme s úsměvejn Švejka a neuvědomujeme si, že uplynulo sto let od narození Kafky. Vyteklí, uteklí, pokakaní, smrdící, Švejkové čekáme konec války nadávaje na Poláky-šmelináře-. Vpni stávkujou, my je [pageend3]živíme!... Dobře nám tak blbečkům! šestnácky na vás a na nás ještě víc uprayenců! čučíme, my Gottwaldovi pravnuci. Smějeme se tomu plešatému otci revoluce v papaše. A přes svůj smích neslyšíme jeho slova ze záhrobí:"To jsem vám to dal, pokakanci! jen se smějte! a co umíte víc??? čekáme na Mesiáše, ale Mesiášem můžeme být jenom my a nikdo jiný. A tak čakáme a kakáme. Utíkáme a kakáme. Smrdíme! ROCKOVÉ SLOUPCE Sovětský rockový hudebník internován v psychiatrické léčebně Londýn 17. 10. 83 Jak oznámila agentura Keston College, byl dne 11.10. zadržen 39ti letý sovětský hudebník Valerlj Barinov a internován vjedné psychiatrické Léčebně v Leningradu. Podle této britské instituce působící v hrabství Kent a specializující se na problematiku disidentských hnutí ve Východní Evropě byl Valepij Barinov zadržen vojenskou hlídkou v jedné stanici metra, odváděn na policejní stanici a posléze zavřen do psychiatrické léčebny. Valerij Barinov je vedoucím skupiny "Volání trumpety" a skladatelem rockové opery o životě Ježíše Krista. Keston College cituje'manželku hudebníka, Tatánu, které byla povolena návštěva manžela a po dle které Valerij Barinov je nucen podrobovat se každý den injekcím s uklidňujícími léky. Ošetřující lékař prohlásil, stále podle TaEány, že Barinov "není skutečně nemocen". Jak dodala paní Barinová, "v brzké době" má být rozhodnuto vzlá- štní komisí o duševním stavu jejího manžela. 3 [pageend4]4 Překvapivý koncert "ROLLING STONES" v nočním klubu "Bains Douches" v Paříži Paříž- 19’.10. 83 ~ ~ ~ V úterý odpoledne uspořádali Rolling Stones ve známém pařížském nočním klubu "Les báins douches" před asi čtyřicítkou vybraných diváků mimořádný koncert u příležitosti natáčení video-fllrau, který má doprovázet jejich příští album. Ředitelství klubu v ulici "Du bourg 1'abbé" bylo kontaktováno pouze krátce předtím jedním zástupcem anglické firmy "Midnight Films Limited", který prohlásil, že by rád pronajal sál klubu pro "jednu dost známou rockovou kapelu"; Hudebnímu vydavatelství "Stonů" v Paříži nebylo nic známo o tomto rozhodnutí skupiny. Krátce před 15. hodinou dorazili ke klubu Mick Jagger, Kelt Richard, Bill Wyman, Ron Wood a Charlie Watts. Takto pohromadě je nikdo neviděl od jejich světového turné v roce 1982.Přítomnému zástupci podniku svěřili, že klub "je jediným podnikem města ve kterém vládne atmosféra odpovídající jejich hudbě.a že je dost pravděpodobné, že v nejbližších týdnech zde uspořádají další mimořádné.vystoupení." Stonl strávili celé odpoledne opakováním skladeb, které se objeví na jejich nové LP "Undercover", jenž se má objevit v obchodech 7. listopadu. Podle očitého svědka tohoto vystoupení se "Rolling Stones" na závěr pustili do Improvizovaného jam-session. V obchodech jejich novou LP bude předcházet singl s názvem "Undercover of the night". Připravované vydání nevydaných nahrávek Janis Joplin "Label Fan Club", pobočka malé pařížské nahrávací společnosti "New Rose" chystá v ne'jbližší době vydání živé desky s dosud nevydanými nahrávkami Janis Joplin,'americké zpěvačky zemřelé v roce 1971. Skladby byly nahrány během různých koncertů, které hvězda pořádala v době, kdy vystupovala se skupinou "Big Brother and Holding Company" ze San-Fransisca. Deska vyjde zároveň i ve Velké Británii a v NSR, přičemž skladby budou různé podle té které země. "Fan Club", založený v roce 1982, Vydal už 4 LP. [pageend5]5 HVĚZDOŇ CIGNER ( z pozůstalosti ) Mluví se mnou jako s blbcem a já je při tom nechávám poněvadž jim dlužím peníze. Svinstvo Člověk ani nemá dost síly bránit se nařčení nebo plivat po druhém Ubožáci Ani nevědí, že opakují jen mé myšlenky že změlňují to, co vím lépe a přesněji a velmi dlouho Hulváti -blbci, kterým zkrátka dlužím peníze [pageend6]6 Vnucují mi své představy Jsou nejštastnější když jim neberu pocit že jsou lepší, zkušenější a chytřejší A mně je z toho na zvracení Kdybych byl hulvát jako oni poslal bych je do prdele a řval jim do očí: Nechte mě žít! Jo, to je jenom sen Musím teda poslouchat jejich stupidní řeči a výmysly a představy poněvadž nemám už chut ani sílu ani místo ani nic čím bych tomu dokázal čelit [pageend7]Prý potřebuji práci řekl nejeden Prý potřebuji poradit řekl druhý Prý potřebuji pomoc se domnívá třetí a další se domnívá jiné Jděte.do prdele všichni ti Já akorát potřebuju mít místo kde můžu pracovat a nemusím poslouchat jak vyprávíte o sobě do mých uší! Mluvíce o sobě mluvíte o sobě a to je celé [pageend8]7 Řekl: Už nejsi sama - XY-PRAHA v noci bojují aby ráno mysleli / kámen / Hukot připomínající stoupající vodu. Vidím zem jako na dlani, vidím, ják vše živé utíká z rovin a nížin k horám. Vidím šílenství vidím smrt slabších. Nedělám nic. Říkám: jsem nad nimi., jsem tady nahoře... kdybych jim přece jenom podala paži, stáhli by mě dolů, k čemu by to bylo? vidím děti pohozené na zemi, vidím milosrdnou vodu, která je dravě sbírá a přináší jim věčný spánek. Vidím matky s pladdajícími prsy v rozervaných šatech. Muži jsou o hodně vpředu. ? Všichni si počínají jako smyslů zbavení. Takovou sílu má ON. Až v hodině smrti to každý pocítí» tehdy připustí svou nicotnost, když selže jeho mladost, jeho krása, jeho síla. Do té doby si myslel, že * co vidí, je jeho svět, ve kterém on je pánem. Sleduji to shůry, netlačí mě svědomí. Mám pod sebou nejvyšší skálu, mezi nohama zlatý mandarin, oči vidí, uši slyší, ale ON mi nedopřál lidského úsudku. Viděl v něm jistou smrt. Posadil mě nahoru, nechal bezpočet let trpět pro to co vidím, pro to co slyším,až se ml pamět uhladila jako kámen v řece, který mi zdobí bílé čelo v nestárnoucí tváři matným leskem. Ti, kteří mě přece jenom zahlédnou, říkají tomu klenot tu třetí oko. Nevyvracím jim ten blud. Vidím jak muži v počtu jednoho stáda koní stojí na najvyšší hoře. Chvatem vysíleni nelekají k odpočinku. Vyhlížejí ženy, ospravedlňují se tímto neblahým řízením osudu. Jejich smysly žádají záchranu pro ty nejkrásnější... Místo nich přicházejí stále blíž stoupající vody. Muži vzpomínají svých žen a dětí, rozděleni do dvojic ukájejí své pudy a hledí k obzory,. Obracejí se ke stvořiteli a jak čekají na zázrak, den ode dne ubývá suché země. [pageend9]8 Hledím na to, oblázek vysílá dolů matné světlo a zkaluje jim rozum." Úporně myslím na slunce, které se od toho dne zemi vzdalovalo. Obracím se k bohu: "Slyš, dám ti ten kámen z hlavy a ty jim dopřeješ slunce-" Druhý den jsem byla bez kamene, žehnalo jim slunce. Bůh řekl:"Dcero, vyslyšel jsem dobro, kterým prospěšná si jim. Bez kamene tě pošlu mezi ně. Zbylo jich dvanáct, hoden tě ten nejmladší. Říkají mu BŘEZEN. Jinému nesmíš být po vůli. Uvidíš sama, jak nakládá člověk s darem." Na druhý den jsem byla nalezena KVĚTNEM na stále se zvětšující pevnině. Stromy se zelenaly. Květen mě přivedl mezi těch jedenáct mužů. AŽ na BŘEZEN projevili žádostivost všichni. PROSINEC měl ledový pohled a posílal mi denně dary. LISTOPAD chodil s oblibou obnažený, ZÄŔÍ se vybraně oblékal. ŘÍJEN mi pomáhal při koupelích. ČERVEN a ČERVENEC, nazí a opálení levině čekali, že sama přijdu. Ti ostatní byli jejich sluhy. Oblékali mě, krášlili a udržovali mou krásu. BŘEZEN se toulal v lesích, lovil ryby a zvěř, vyráběl krásné nádoby a zbraně. VěČer se procházel mezi květy, naslouchal ubývajícím vodám a vzhlížel k obloze. Zpíval písně tak tklivé, že jsem mnoho nocí proplakala. PROSINEC už nechtěl trpět mým odmítáním. Přerostla ho chvástavost a při pitce s ostatními se chlubil, že mu patřím. Oni zprvu nevěřili, chechtali se zesměšňovali jeho zevnějšek i stáří až se servali. [pageend10]9 PROSINEC byl zabit LISTOPADEM, LISTOPAD ŘÍJNEM, ŘÍJEN ZÁŘÍM, z á ř í s r pn e m, s r pe n Če r v e n c e m,Če r v e n e c Če r v n e m, Če r v e n k v ě t n e m, KVĚTEN DUBNEM? DUBEN LEDNEM, LEDEN ÚNOREM, ÚNOR svému zranění podlehl. . BŘEZEN se toulal jako obyčejně a o ničem nevěděl. Vrátil se za sedm dní, hladový a unavený, ptal se po nich. Mlčky jsem ukázala na vodu a rozplakala se. Abych ho získala, chtěla jsem v něm vzbudit smysl pro ochranu slabšího. Nereagoval. Usedl opodál, hledě kr»obzoru,‘zpíval. Nevím, snad tak mluvil k mrtvým, k vodě, k ptákům, k zvěři, mrakům...Pomyslela jsem na kámen. Den ode dne voda ubírala z pevniny, slunce ztrácelo své teplo a dul studený vítr. Půda i voda pozvolna zamrzala. BŘEZEN ml přinesl kožešiny z ulovené zvěře. Nic nenasvědčovalo tomu, že by mne byl miloval. Trpěla jsem. Jednou,' když zpíval vodám, zvěři a ptákům, překřičela jsem tu píseň svojí:"Dala jsem kámen z čela svého, kámen nad srdce drahocený. Bůh přijal ho a dal mi za něj dar rovnocený. Dal mému srdci věčný žár, přikázal kámen milovat..." Ještě té noci se BŘEZEN vypravil na lov. Vrátil se za několik týdnů. Chtěl vysekat rybám otvor v ledu a - uviděl ji.„ležela na ledu, zmrzlá. Zvedl ji, zanesl do chýše a uložil na vzácné kožešit ny. Vzal sekeru, aby před chýší vysekal ve zmrzlé půdě hrob. Když práci dokončil, šel k místu kde ji sebral, a tesklivě zpíval. Cítil že přichází jaro... Vrátil se do chýše, aby na dohasínající oheň vhodil otep dřeva. Ji už neviděl. Bral rozprostřené kožešiny jednu po druhé, obracel [pageend11]10 je, třásl jimi, až z jedné vypadl hladký, matně lesklý oblázek. Intuitivně jej ukryl v dlani. Ona nahoře viděla je’ho smrt. Sestoupila dolů, násilím rozevřela jeho ztuhlé prsty a vyjmula z nich svůj kámen. ONA, věčná nad vSemi. A myšlenky, vždy málo opatrné měly se řadit jak vlna k vlně.... /výňatek z delší práce/ [pageend12]11 Světlíku jak nové knižní edici (Sestra Chérie) Světlík i bylina: zrak ostří a osvěcuje / Struč. etymologický slovník jazyka českého, SPN Praha 1978/ Ve všech světech, jak je pro jednoduchost zeměkoule rozdělená, jsme zarostli, aniž jsme si toho všimli, něčím, čemu by se mohlo třebas říkat temník a ve slovníku by stálo-i bylina, zrak tupí a otemňuje. Bloudíme temníky a nic se neosvěcuje. Nostalgicky si čteme o dobách kdy James Joyce dával odpoledne v Terstu kondice angličtiny a pro zpestření předčítal žákům z The Dubliners, večer se chodil zpíjet do terstských putyk společně s Italským proletariátem a naučil se tamější dialekt tide dobře a rád, že i později, když už bydlel v Paříži, projížděl-11 tudy někdo z terstských známých, určitě musel k Jamesovl na večeři a mluvit přitom terstsky. Nebo když Freud léčil strýčka tehdy ještě obchodníka Itala Sveva a léčba psychoanalýzou se nepodařila, což inspirovalo Sveva k napsání geniálního románu. Nebo když Majakovskij jezdil po světě a přijel do Prahy a na Wllsoňáku ho čekal ruský velkorevoluční emigrant Roman Oslpovič Jakobson a pražané nechali Majakovského recitovat jeho básně ve Vinohradském divadle. Přišlo tehdy dvakrát tolik lidí než se do divadla vešlo a psaly o něm všechny noviny. Jakobson mu výstřižky s překlady posílal oficielní poštou do Moskvy, kde Majakovskij sám v roce 1927 napsal o návštěvě v Prazes"Československo je jedna z nejdemokratičtějších, politicky svobodných zemí...." Není to tak dávno a už zůstaly jenom knihy, které se vydávají ve stále modernějších, většinou dobou zjednodušovaných překladech. Najednou jsme tu nějak sami s relikviemi a jako by nebylo co objevovat, jako by se už všechno stalo. Zdědili jsme Fantastické vynálezy jako vlak, ústřední topení, rádio, všechno se zdokonalilo a zdokonaluje a šokujíďí objevy jsou pouze vojenského charakteru. Ideje a ideály ze Života vyprchaly a nikomu se netají dech z obdivu nad novými možnostmi, ale strachem z jejich využití. A tak lidi * Pseudonym mladé začínající české kritičky. [pageend13]1 2 raději ani nechodí moc ven, raději nic a nikoho nehledají. Prý i Frank Zappa je takový, svěřoval se nedávno v interview. V kině aby se jeden bál, když sedí dvě hodiny sám. V divadle jsou aspoň živí herci. Ale nikde to už dneska není jako dřív, ani v Terstu ne. Rusové po světě/vlakem nejezdí, do Prahy se neemigruje a s novými vědními obory si nikdo nézačíná, vždyE na to nejsou peníze. A co knihy/ co naße knihy? Pro ně snad nebyla horší doba než je dnešní, kdy zlá moc, která o jejich na světlo boží zrození rozhoduje, je tak centralizovaná a stabilní. Možnost pro spisovatele si jen tak vyjet,, trochu si někde požít, pak se vrátit domů do Prahy a napsat geniální román celému světu, se nedaří. Naše literatura ztratila kontinuitu a už na pořád po tak dlouho trvajícím katastrofálním období zůstane díra, české knihy, nepřirozenou shodou okolností v osudech svých autorů, napsané v cizině, nejsou nikdy / pokud se nejedná o dokumentární a vědeckou literaturu/ ty pravé, ty ryzí. Jsou přijímány a čteny jako literatura zahraniční, podivnou náhodou napsa- mlmo Čechy napsaná česky. Je všeobecně známo, že autor vždycky ve svém díle opisuje sebe, tedy reflektuje svět svých zkušeností, které jsou v cizině cizokrajné a velmi jiné než by byly doma mezi lidmi, pro něž by byly autentické a totálně srozumitelné, česká současná literatura je schizofrení záležitostí chorobného času. Ti co publikují doma oficielně, píší v limitovaném prostoru na povolená témata, kdereflexe společnosti nemá místo. Jejich práce jsou nehodnotné a nezajímavé. Indexoví doma žijící spisovatelé, kteří publikují v samizdatových edicích, jsou další nesvobodnou součástí literárního světa, neboE počítají mezi své čtenáře nejenom ty, kteří chtějí číst dobré věci a po nocích pak samizdatová vydání nejen čtou, ale i opisují a dokonce v úzkých- kruzích hodnotí, ale i čtenáře StB, kterým se vždycky nějaký z pár možných manuskriptů dostane do rukou. Proto je třeba dát si např. dobrý pozor, aby spisovatel na indexu neurazil Rudou Armádu a jiné dobré známé přímo. Konkrétně o Rudé Armádě byla před pár lety v pražské Petlici diskuse, když autor zapsal do svého románu větu asi v tom smyslu, že to včera nevyšlo, protože [pageend14]1 3 k ní přijela rudá armáda. Starší a zkušenější zakázaní spisovatelé to mladšímu vymlouvali a vážně po něm chtěli, aby pro menstruaci našel jiný termín, že tohle je o hubu a o paragraf a nechápali, že je nechápe. * Mrzuté také je, že čtenářská obec samizdatu zůstane vždycky na počet omezená, takže zrcadlo pro spisovatele je rovněž miniaturní. Může tak dojít k různým komickým situacím, jak se jednou stalo, že ve dvo románech jednoho spisovatele byl milenecký pár večer v za - parkovaném- autě pod hruškou před zavřenými dveřmi garáže popsán naprosto stejně co do rozměru, nálady i dokonalosti popisu. Za normálních podmínek by se přece něco takového nemohlo stát. Nadějí jako vždycky znova zůstávají ti nejnovější a nejmladší,co se ještě nikoho a o nic nebojí. Současnost proti nim hraje špinavou hru už jen tím, že se doma nemají od koho učit, což na druhou stranu může znamenat krutý přirozený výběr, že pouze ti, co se učit nemusejí, zůstanou. A před ně ještě život doma nastaví všechny svoje nemožnosti a bude je unavovat a tupit jejich myšlení, ctty, nadšení a všechny smysly. Se zatajeným dechem čekáme co od koho a kudy vy - leze. Problém je, že koridorem doposud zůstává samizdat nebo krajanská nakladatelství, kde si taky bohužel vydavatelé dělají nepříjemný výběr, neboč knihy vyrábějí a poptávka určuje nabídku. Směrodatný je vkus průměrného Čtenáře a i když tím nakladatelství podporují průměrnost, vážné to nebezpečí lidstva, stejně si stěžují na malý odbyt. A tak jsme si obešli humna a druhou stranou jsme dorazili tam, odkud jsme vyšli. ALE ještě není všechno ztracené, protože je tu SVĚTLÍK- nová knižní edice bez cenzury, čtěte a živte ji vy, co píšete na co myslíte [pageend15]14 DESET OKAMŽIKŮ PŘED PŘÍCHODEM DNE Jan Michálek Noc se o mne otřela sametovým lemem svých Šatů tváříc se jakoby slibně, stála tu s odvráceným úsměvem a já jsem jenom hádal, zda se mne to opravdu týká bylo ml v tu chvíli, jako bych znova udělal maturitu a všechny ty zkouSky, které v životě nic neznamenají a prohrál tu jedinou, kterou je život sám. Ptal jsem se jí: Jsi to opravdu ty? a ona řekla dálce: Hádejl ptám se sám sebe : Jsem to já? a ona mlčky odpovídá : To vidíš sáml ptám se :Chceš mne? a ona na to : Je tu horko k zalknutí, hledám dveře, a ona mne lehce bere za ruku. Deset okamžiků spolu tančíme ukradený rock'n roll a pak každý svým způsobem usedáme na opačný roh stolu hvězdná obloha změnila svůj směr a mizí za obzorem zemská kůra pomalu chladne, aby se stala zase obyvatelnou na skleněné dveře propaluje Slunce prvními paprsky svůj monogram ze sametových šatů nogi opadávají lístky popela a ona se se mnou loučí slovy :Dobrou noc. z celého děje přetrvává jen tento záznam zakládám jej mezi záruční listy, návody k použití a nezaplacené účty. [pageend16]15 Neznáme Tě a vzpomínáme na Tebe a přejeme si dvojí: Tobě abys z toho vyšel se zdravou kůží - a sobě, abychm uměli žít jako Ty až do vyčerpání všech- možností, až na okraj, až tam kde to nepůjde dál. Jarka a Honza Michálkovi DOPIS PRO MAGORA (J.P.) Druhého července jsem jel k Čárlimu do Alsaska, kde se konal slezinový večer nazvaný Dopis pro Magora. Jel jsem tam se smíšenými pocity. Otázka jací budeme, jak jsme se změnili, jak nás to změnilo, hlodala mozkem. A zůstala nezodpovězena dodnes. Proč nebudu psát, a£ si to každý prožije sám. Odpoledne uspořádal Sváta Karásek utkání v Base-Ballu, ale my hladovější jsme dostatečně neocenili SváEovi sportovní snahy a okouněli u obrovského kastrolu se slibně vonícím gulášem. Nakonec se přece jenom podařilo soustředit sportovce i nenažrance/celkem asi šedesát lidí/, a večer mohl začít. Po krátkém Cárllho úvodu vystoupila kapela Paranoid Prodiction pod vedením Michala. U této skupiny bych se chtěl chvíli zdržet. Michalova kapela jasně odpovídá na otázku: hráli by dnešní zakázané skupiny stejnou hudbu i v době kdy by jejich projev nebyl omezován různými tupými lidmi, nezkomerciovali by se? Michal dává svou muzikou jasnou odpovědi Ne. Je ve skupině jediný Čech, ostatní jeho hudebníci jsou cizinci. On sám odešel z česka ještě moc mladý, aby mohl poznat hudbu a atmosféru skupin jako jsou Plastid, Aktuál, DG 307 a dalších. A přesto jeho tvorba je jim tylik podobná, snad posunutá do problémů západního světa. Jejím velkým kladem je opravdovost s jakou ji Michal tvoří a interpretuje svému publiku. Zdaleka neladí, v mnohých fázích skřípe víc než by měla, ale je to pravdivá hudba, stejná jako kniha napsaná z hloubky sebe, ze svého poznání světa, z jeho cítění. Michalovy texty mluví o práči, bezvýchodnosti alkoholu a o dalších problémech dnešní doby. Někteří lidé vyčítají Michalovi tuto bezvýchodnost a skepsi jeho textů, ale já nevím proč by měl psát [pageend17]16 něco optimistického, když se mu zdají problémy o kterých zpívá bezvýchodné. Kdyby opustil svoje názory a přesvědčení a začal dělat texty "s dobrým koncem“, jeho skladby by možná byly líbivější, ale už by to nebyla jeho hudba a, on sám by stál mimo. Byl by jen stroj, který vymýšlí texty pro zhýčkané a prázdné publikum. Z mlchalova textu: Sláva a lesk. Ty jsi největší. Vše co říkáš, vše co děláš. Ty jsi nejlepší. * Ty jsi slunce, ve své říši, Ty jsi Bůh, všechno jásá a šílí PRACH JSI A V PRACH SE OBRÁTÍŠ Stříbro a zlato a diamanty, velikášství, brilianty. Celého světa král jsi Ty , náš císař s mocí a penězy. PRACH JSI A V PRACH SE OBRÁTÍŠ Velký úspěch měla i jediná převzatá skladba "Anarche", díky hudebnějšímu propracování-které skupině v některých fázích chybí.. Jako by jim docházel dech, vrací se často k opakování vžitějších fází. Přikládám to nesehranosti skupuny, která měla před vystoupením jen šest zkoušek, škoda, že Michal neseznámil své Alsaské publikum se svými texty v češtině, né všichni uměli německy. Po Michalovi pustil Skalák/ z magnetofonového pásku/ skladbu Plastiků nazvanou Dopis pro Magora, do které promítal doapozitivy z různých vystoupení skupiny. Na stů^l byl natažen balicí papír, na který zúčastnění psali svoje vzkazy Magorovi. V hlavě mi utkvěly dva, jeden od Michálků/v záhlaví článku/ a druhý od Sváti Karáska: Božího soudu se nebojím, ale z Tvého soudu Martine mám strach, vážím si Tě nejvíc z lidí co jsem poznal, máš dle mého názoru nejvíc pravdyt Po Dopise Magorovi, vystoupila skupina Ihprovizujících účastníků sleziny se skladbou Zácpa od Plastiků. Skalák se ujal mikrofonu, Michal basy a sólovky števlch, který předvedl co je to mít talent od pána Boha. Tím večer dostal volný průběh což byl velice dobrý /záměrný?/ tah [pageend18]17 od Čárliho. V inprovizované kapele vystoupilo snad deset lidí a předvedli dobrou muziku. Později vystřídali skupinu jednotliví zpěváci s kytarou:Cárli, Skalák, Sváta, všichni tři dostatečně známí, tak že'se u nich zdržím jen krátce. Cárli zazpíval několik svých ironizujících textů se silným, pod čarou podaným obsahem. Sváta, zpívající kněz, se spirituály o hledání Božího slova, pravdy Ö lidské nicotnosti a ubohosti, o snaze státl se Bohem. Skalák začal skladbou která se stala dnes už hymnou rebelujícího mládí: "Tesilová verbež kráčí na čaje“, na kterou navázal snad ještě známější-písničku "Červené vejložky". Jejich hodinové vystoupení vystřídala zase improvizovaná skupina ve složení všichni kteří umí. Ve chvíli kdy hudebníci odpočívali, zahrál Honza z Jarko něco ze svých spirituálů. Je škoda,,že jejich písničky neexistují na pásku.Kromě Sváti nemáme jiného zpěváka tohoto žánru, který má tolik co říct všem lidem. /Michálkovi dočkáme se?/. Venku začalo svítat, skupina "Kdo na něco umí hrát" ještě hrála. Pro mne ta byl signál že musím jet domů. Ještě ve vlaku jsem prožíval nabytou atmosféru večera. Ani nevím odkud se ml vynořil konec pohádky, kterou dával k lepšímu jeden můj přítel: "A pak přišel únor pár našich otců začalo řvát do mikrofonů, zbytek vzal pušky, červené pásky na rukáv a šli se vzájemně zavřít. No a potom jsme se narodili my...“ Do prdele proč zrovna my, copak jsme horší než Francouzi či Angličan!, že musíme žít v něčem v čem nechceme. Náš sen nebyl žít v Rakousku či jinde, ale v tom začouzeným Česku, kde jsme se naródill. Komu jsme co udělali že musíme psát dopisy Magorovi z Francie a komu co udělal Magor že ho bude moc číst až za tři roky? Otcové z červenýma páskama??? Zaskřípěly brzdy a vlak stavěl ve štrazburku a já jsem si uvědomil, že jsem se zapoměl zeptat: " Cárli sejdeme se za rok zase?" [pageend19]18 PRAVDIVÍ PRÍBEH PLASTIC PEOPLE Ivan Jirous Jednou přišli do zkušebny nějací dva kluci, jeden z nich se spáleným obočím a zarudlýma očima nám ukazoval, jak si lokne čistého benzínu, vyplivne ho • a přitom ho zapálí. Byl to Ladislav VyŠín, temná existence, ještš o něm uslyšíme a vátšinou to nebude nic pěkného. Začalo se mu říkat Plivník a vystupoval pak se skupinou, plival oheň při skladbě Kulový blesk a dělal rekvizitáře. Byl drzý, vzpurný a líný, já jsem na něho trochu platil, když jsem mu pohrozil, že nebude při vystoupení plivat oheň. Druhého bed- ňáka dělal Hendrix, občanským jménem Vladimír Smetana, výrazná postava pražského podzemí. , V té době ještě existovali The Primitives Group, ale už to nebyla ta nádherná divoká kapela, jak jsme ji znali. Ivan Hajnyš, která ho jsme pamatovali jako úchvatného živočicha naplněného sexem, který citlivě reagoval na atmosféru v sále, se začal měnit v primadonu, která se na pódiu předvádí jako zpěvák pop- musio. Jediný z kapely, který před očima vyzrával v suverénní hifdební osobnost, byl Pepa Janíček, ale sám nemohl ostatní utáhnout. Jednou jsem seděl v hospodě U Svitáků s Honzou S. a napadlo nás jednoduché řešení: rozbijeme Primitives. Tenkrát bylo rozbíjení kapel stejně oblíbenou činností jako jejich zakládání. Z původního ansámblu jsme si chtěli ponechat jenom Pepu a Evžena Fialu, [pageend20]19 nesměl by ale dělat manažéra, abychom měli přehled přes jeho - mírně řečeno - spletité obchodní podniky. Rozjeli jsme se hned do Záběhlic,- kde Primitives zkoušeli v dřevěném baráku pod hlavičkou Pilra-klubu, jedné ze záhadaých organizací, které vznikly v osma,- šedesátém roce. Řekli jsme Fialoví, jak se věci mají.. Přijal to statečně, bylo mu jasné, Že se tím uzavírá jedna-etapa v jeho životě, ale to, že Primitives dohráli svoji rolí, cítil stejně jako my. A pak jsme se pokoušel dát dohromady novou skupinu. Měla se jmenovat The Pafejta Gums - Fafejtovy gumy — podle známého výroboe prezervativů, zhudeb- ňovat se měly .mimo. jiné jeho reklamní slogany. Měli jsme vyhlídnuté dva hudebníky, kteří nebyli z rockové soény. Plastic! pozorovali naše počínání s nedůvěrou a odstupem, měli obavu, že se jim pak už nebudeme tolik věnovat. Jenom Jemek byl klidný, ří- ■ kal: "Založit novou skupinu je ta nejtěžší věc vůbec, to se nepodaří ani Warholoovi." tak mi tenkrát Plasticí říkali podle mého obdivu k Andy Warholovi. Jednou večer byl u nás na Balabénoe Mejla s Mirkou. Zájem o Cornelia Agrippu a kabbalu nás neopouštěl a Mirka ae vytasila s jakousi okkultní praktikou, podle níž-se dá zjistit, jak se věci mají. Do nějaké knihy se vloží klíček, dvě osoby knihu přidržují jedním prstem, kladou klíčku otázky a kniha se otáčí doleva nebo doprava, což znamená ano nebo [pageend21]20 ne. Použili jsme samozřejmě nějakou starou barokní knihu i starý klíč a zažili jsme velice pozoruhodný večer. Vylučovacími otázkami jsme zjišťovali především, kdo je a kdo není fízl. Fízlománie byla tenkrát mnohem rozšířenější než dnes. Dneska jsme si na ni jednak zvykli a jednak jsme si uvědomili, že vzájemné podezírání je přesně to, co od nás chtějí, a jak podezíravost ztěžuje jakoukoliv spolupráci. Tenkrát jsme se dozvěděli mimo jiné, že fízl je Eman - klíček se patrně otáčel podle podvědomých myšlenek a Emana jsme měli již nějaký čas v merku: pokoušel se roku I968 emigrovat, chytili ho na hranicích v zavazadlovém prostoru vagónu a dostal nějakou mírnou podmínku a tenkrát nám to připadalo podezřelé - o Kríťovi ani nemluvě. Ale i jeden zě zamýšlených členů Pafejta Gums měl být podle klíčku fízl. Tak jsme přemýšleli, co a tím a kladli jsme další otázky. X překvapivě pro nás vyšlo, že Pepa Janíček nebude členem PG,' že ta skupina nebude vůbeo existovat a že bude Pepa členem Plastiků. Když nám to sdělila autorita, kterou nás tehdy vůbeo nenapadlo brát v pochybnost - tak to bylo všechno sugestivní - začali jsme uvažovat, jak to navlečeme. Úloha sdělit to Pepovi připadla nmě, i když se mi do toho moo nechtělo po všech těch přípravách a’ rozhovorech s Pepou ohledně nové skupiny. Mejla si vzal na starost Plastiky. Pepa přijal moje sdělení, že skupinu zakládat nebudeme a že bude hrát s Plastiky s lehkou nedůvě- [pageend22]rou, pramenící asi z mého nepříliš jasného odůvodnění - o klíSku jsem se nezmiňoval. Ale přijal to, řekl, že s Mejlou by hrál rád. Plastid se proti Pepovi bránili, ale Mejla jim dal nůž na krk: jestli nechtějí hrát s Pepou,'založí s ním novou kapelu a na ně se vysere. A tak Pepa přišel do Kinského do zkušebny. První skladba, kterou začali spolu zkoušet, byla. All Tomorrows Parties od Velvetů, Pepa hrál na klavír, bylo dohodnuto, že se budou se števichem střídat v hraní na sólovou kytaru a nebylo taktické dráždit Števicha hned při první skladbě. Ukázalo se, že Janíček byl přesně ten člověk, kterého kapela potřebovala: neúnavný hudební dříč, který začal Plastiky učit základům toho, co si osvojil za léta hraní v rockových kapelách. Mejlově divoké imaginaci dal řád a pevný rámec. Netrvalo dlouho a Plastici si Pepu velice oblíbili a k překvapení všech se nejsilnější tandem utvořil z Pepy a Stevioha, který původně proti jeho příchodu nejvíc brojil. Mám dojem, že už v téhle sestavě se Plastic! objevili na prvním větším pražském koncertu poté, co přešli pod PKS. Bylo to ve Pučíkámě, v amfiteátru, myslím, že se mu říkalo Malá scéna. Hrálo tam několik skupin, pamatuji se George and Beatho- veens Petra Nováka, Jaroslava Hutku, myslím, že tam hráli Rangers nebo Mustangově, vždycky jsem si je pletl. Na Hutku Jsem se tenkrát vůbec nemohl koukat, jeho řeči°mezi písničkami mi připadaly tak trapné, 21 [pageend23]že jaem odešel pryč. Mši jsem neodolatelné svědční házet po něm kamení, bylo ho tam ha zemi dost. Tehdy jsem zažil zkušenost, která mne odnaučila podceňovat publikum rockových koncertů, nebo svádět neúspěch kapely na publikum. Když hráli George and Beathoveens se seladonem Novákem, byli jame z toho'-řádně zhnuseni. Fiala, který znal Novákovy začátky - podílel se například na nahrávání písně Povídej, kdesi v bytě s otcem Viktora Sodomy, byly to samotné začátky.českého beatu - vykřikoval zuřivě cosi o kurvení mládeže. Ale publikum bylo nadšené, zdálo se, že nemůže být nadšenější, a nám připadalo, že pro takové blbce je opravdu škoda hrát. Ale když začali hrát Plastici, stalo se něco neočekávaného: všech., několik set lidí _v hledišti vstalo a ztuhlo jakoby byli zelektrizováni. Byl to úžasný zážitek cítit tu jiskru, jak probíhá mezi lidmi a spojuje v jediné .tělo; posluchače. Zažil jsem to jen několikrát a už to asi nezažijú. V atmosféře gheta je také pocit soudržnosti a sounáležitosti^- ale poněkud jiné kvality. I starší lidé, kteří procházeli kolem scény,*se zastavili a celou produkci sledovali. KUS ŘEČI vydává a rozesílá na namátkou vybrané adresy Jan Pelc / Foyer ADEF 28 de la Gaité 94500 Champigny France [pageend24]