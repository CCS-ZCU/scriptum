Březen 1973 5 Z OBSAHU Nevěříme Sovětům Cesta zrady Politika pravdy Pařížská konference Socialistické vlády v Tichém Oceánu Diskuse: Oběť psychologického zajetí socialismu čtvrtletník pro politiku perspektivy [pageend1]PERSPEKTÍVY SOCIALISMU, čtvrtletník pro politiku — Redaktor Blažej Vilím. Redakční poštu adresujte na redaktora: 14 Elms Avenue, London N. 10. 2JP, Great Britain. • Nevyžádané rukopisy se nevracejí. • Vydává F. švehla — tiskne Universum Sokol Publ., 283 Oak St., Perth Amboy, N. J. 08861 — USA. Administrace pro USA a Kanadu: P. O. Box 466, Perth Amboy, N. J. 08862 — USA. Pro Evropu 44 Queens Avenue, London N. 10 —■ Great Britain. • Předplatné za 4 čísla: USA dol. 6.00 (jedn. čísla $2.00), angl. liber 2.00 nebo v protihodnotě v jiných měnách. [pageend2]Nevěříme Sovětům BRUNO PITTERMANN Předseda Socialistické Internacionály. Je záhodno se vyjádřit k zprávám o posledním kongresu Socialistické Internacionály v komunistickém táboře. Sovětský tisk se zřejmě pokoušel o jakési objektivní stanovisko, ale při tom zůstal při tradičním rozdělování na pravici a levici mezi demokratickými socialisty. Neuznávají, nebo nechtějí uznat, že i komunistické dělnické hnutí v demokratických zemích odmítá sovětský systém a se svým pojetím “socialistické demokracie” se blíží principu demokratického socialismu. Proč však jenom v demokratických zemích? Odpověď je jednoduchá. Sovětský komunismus nejen nestrpí vývoj k socialistické demokracii v zemích Varšavského paktu, ale dokonce i násilně ho potlačuje, jako v Československu. Tam komunistická strana svobodným hlasováním ve svém ústředním výboru se rozhodla pro cestu demokratického socialismu a to nikoliv po nějaké intervenci zvenčí nebo pod tlakem protikomunistických sil. Tisk Sovětského Svazu vyzývá nás k diskusi. Socialistická Internacionála ponechala svým členským stranám k svobodnému rozhodnutí, zda-li a s kterými komunistickými stranami jsou ochotny vést takové diskuse. Ovšem tyto diskuse mohou být vedeny jenom v demokratických zemích, kde komunistické strany mají stejná práva jako všechny ostatní politické strany. V zemích, ve kterých vládnou komunisté, žádné diskuse mezi komunistickými a sociálně demokratickými stranami nejsou možné, protože tam příslušníci demokratického socialismu jsou potlačováni a pronásledování jako nepřátelé státu. To ovšem činí nevěrohodným každé prohlašování komunistů, že přiznávají také demokratickým socialistům zastupování zájmů pracujících. Pokud to nebude uznáváno také v zemích ovládaných komunisty, pak taková prohlášení, která se vztahují jenom na demokracie, mohou být pochopena pouze 3 [pageend3]tak, že rovnoprávnost demokratického socialismu uznávají jen v zemích, ve kterých nemají moc k tomu, aby vládli sami. Když komunistická strana Sovětského svazu dovoluje francouzské i ostatním komunistickým stranám hlásit se k pluralistickému systému demokracie, zatím co v Sovětském svazu a jím ovládaných zemích trvá na vládě komunistické strany, pak ideologie komunistických stran není společná, nebo stanovisko strany Sovětskému svazu je třeba považovat jenom za ulehčování přechodu k sovětskému systému v Evropě. Proč se komunistické strany obávají hnutí demokratického socialismu i po své nynější samovládě po padesáti letech trvání Sovětského svazu? Buď komunistická strana je zakořeněna v lidu a pak sociálně demokratické strany budou hrát bezvýznamnou úlohu jako většina komunistických stran v demokratických státech; nebo pracující chtějí změnit byrokratický systém jedné strany a pak je doba zralá pro socialistickou demokracii a existenci demokratických stran k usnadnění nenásilného přechodu. Ovšem, i při uznávání stejných práv v demokracii a jejich popírání v zemích ovládaných komunistý mohou nastat situace, kdy může být dosaženo shody v názorech, jako bylo v požadavku skončení války ve Vietnamu nebo svolání Evropské bezpečnostní konference. Rozdílnost v názorech se ovšem ukazuje při provádění, jako na př. při respektování lidských práv a zejména v otázce suverenity všech evropských národů. Zde může Sovětský svaz věrohodně dokázat svoje záměry, když se vzdá další vojenské okupace Československa. K získání důvěry nestačí jen hledání obětního beránka za pochybné politické rozhodnutí, když se při tom trvá na jeho výsledku a pokračuje se ve falešné politice. Nevzbuzuje důvěru, když se přiznává rovnoprávnost demokratickému socialismu jenom tam, kde není dost moci nastolit monopol komunismu, na kterém se trvá tam, kde je k tomu moc. Proto diskuse zůstanou potud bezvýsledné, pokud se neukáže ochota jednat vážně o rovnoprávnosti demokratického socialismu všude! 4 [pageend4]Cesta zrady Blažej Vilím V celkem krátké politické historii Čechů a Slováků — tehdy přesně 150 let — zůstane únor 1948, s tím, co mu předcházelo, mnohem důležitějším obdobím, než Mnichov s nacistickou okupací nebo okupace sovětská. Lupičské přepadení Československa nacisty a Sověty mělo v obou případech stejné důvody. Hitler likvidoval vojensky poslední ostrůvek svobody ve střední Evropě, obklopený fašistickými režimy. Sověty pak přepadením zabránily možnost obnovení demokratických svobod v jedné ze zemí, kterou stále ještě považují za svoji válečnou kořist. Stejné důvody Hitlera a Břežněva jsou tak zřejmé, že 15. březen 1939 nesmí být z rozkazu dnešního pražského režimu v tisku připomínán. Únor se liší tím, že k likvidování demokratických svobod, státní suverenity a sovětisování země nebylo třeba přítomnosti jediného sovětského vojáka. Byl záležitostí vnitropolitickou, Čechů a Slováků- Na tomto závěru nemění nic fakt, že komunistická strana jednala tehdy pod nátlakem Sovětů a ostatních východoevropských komunistických stran. Byla československou politickou stranou a získala 38% voličů ve volbách v r. 1946. Takové síly nedosáhla nikdy před tím žádná politická strana. Likvidovala demokratické svobody nikoli jen ve jménu Stalina a Sovětů, ale s mandátem značné části československého lidu. Pro historika bude jistě zajímavé vystopovat příčiny tehdejší síly KSČ. Při svém hledání se nepochybně bude muset vrátit až k začátkům třicátých let, kdy rozpadávající se strana byla nejen zachráněna hlubokou hospodářskou krisí, ale získala i politický kapitál pro budoucnost. I Akční program KSČ z dubna 1968 ještě konstatuje, že “únorové vítězství pracujícího lidu bylo důležitým mezníkem v socialistickém vývoji poválečného Československa, které vytvářelo předpoklady pro urychlený pochod socialismu”. A přece autoři Akčního programu nebyli pozváni k letošním oslavám čtvrtstoletí diktatury komunistické strany. Bylo to nespravedlivé, protože jsou mezi nimi 5 [pageend5]muži, kteří v únoru 1948 značně přispěli k vítězství své strany. Stejně tak, jako jejich později oběšení vůdci, byli tehdy přesvědčeni, že je na čase skončit s Gottwaldovou poválečnou oportunistickou politikou a uplatnit tvrdou pěst diktatury proletariátu, jak k tomu vyzývala tehdejší resoluce Kominformy. Je historickým paradoxem, že tvrdá pěst na konec drtila své vyznavače stejně jako to, že za poválečnou politiku KSČ oběsil Stalin Slánského a nikoliv Gottwalda. Je proto pochopitelné, že po takových zkušenostech autoři Akčního programu došli také k závěru, že jednání KSČ po únoru “odpovídalo falešné teši, že strana je nástrojem diktatury proletariátu”. Oba citáty vedle sebe vyjadřují stanovisko velké části tehdejších reformních komunistů, ale jenom první krůček k opuštění leninského pojetí vlády komunistické strany. A tak zatím není rozdílu mezi reformními komunisty a kolaboranty s okupanty při oceňování “únorového vítězství pracujícího lidu”. Podle komunistického výkladu historie, zásluhou KSČ nastoupilo Československo po válce cestu k socialismu, kterou ztěžovaly tehdy ostatní politické strany. V únoru 1948 prý dokonce hrozilo nebezpečí, že se tyto “buržoasní strany” pokusí o znovunastolení vlády bankéřů, majitelů továren atd. Proto bylo nutné všechny nekomunistické strany likvidovat a nastolit diktaturu komunistické strany. Tento výklad komunistů nemohl být vyvrácen doma, protože od února nemohl mluvit nikdo jiný než oni. V zahraničí pak politikové v poúnorovém exilu, kteří opustili Československo a očekávali dolarovou podporu pro svoji “politickou existenci” se mohli těžko hlásit k tomu, že nejenom akceptovali, ale podporovali socialistické reformy a to někdy i proti komunistům. Z toho důvodu nemohli se hlásit ani k tomu, že již v exilu během druhé války byli často levější než komunisté v Moskvě, a že dokonce i dr. Beneš několikrát před koncem války marně žádal komunisty o jejich sociální program pro obnovu Československa a nikdy žádný nedostal — protože nebyl. Po únoru vyšla v zahraničí řada knih, přímých i nepřímých účastníků únorových událostí, které budou pro historika zdrojem zábavy. Nejen tím, co a jak je v nich popisováno, ale hlavně pro to, co v nich bylo opomenuto. Krátké období necelých tří let po válce až do února stále ještě čeká na objektivní popis. Proto snad je na místě připomenout konečně alespoň některá fakta, která doposud 6 [pageend6]v popisu tohoto období rádi opomíjejí nebo falšují komunisté na straně jedné, i jejich odpůrci na straně druhé. Mohou přispět k pochopení politického vývoje v Československu do února 1948. Komunisté byli rozhodující silou v zemi od května 1945. Toto postavení jim bylo přiznáno zástupci ostatních stran již v exilu druhé války a bylo podepřeno osvobozením téměř celé země Rudou armádou. Od května 1946 pak proto, že vyšli z voleb jako daleko nejsilnější politická strana, a mohli všechny svoje posice ve vládě a ve státní správě odůvodňovat demokratickou praxí předválečné koalice. Také to dělali. Objektivní posouzení ukáže, že tehdejší politika KSČ až do září 1947 byla zvláštním obdobím na její klikaté cestě od r. 1935. KSČ byla od svého založení sekcí Komunistické internacionály a to sekcí nejposlušnější. Internacionála pak byla agenturou sovětské zahraniční politiky. Aby byly pochopeny radikální obraty v politice KSČ, je nutné je porovnat s obraty sovětské zahraniční politiky. Teprve při tom se také ukáže, jak to s KSČ dopadlo, když ji Stalin nechal na holičkách a pustil ji na krátkou dobu do světa — svobodně. Od Lenina k Hitlerovi. Komunistická internacionála se nikdy netěšila přízni Stalina. Nejméně pak v době, kdy usiloval o ovládnutí sovětské strany a likvidoval politicky své odpůrce. Nebyl si jist, zda-li některý z nich nenajde oporu u “cizinců”, jak říkával Kominterně. V r. 1929, v posledním okamžiku před zahájením kongresu ji vyhodil z Kremlu, aby mu tam, jak řekl, “cizinci” nesmrděli. Museli zasedat v Domě odborů. Od začátků třicátých let, po odstranění Bucharina, Internacionála, odkázaná na sovětskou státní pokladnu, stala se orgánem dobrovolně podřízeným Stalinovi a výlučně institucí zahraniční politiky Sovětů. Období Stalinovy hrôzovlády v SSSR je dnes uzavřenou kapitolou. Sovětologové nám poskytují bohatý a podrobný materiál o všech hrůzách a zločinech Stalina. Jsou ověřeny také svědectvím Chruš- čeva a známe i svědectví vysokých důstojníků GPU a NKVD. Historikové se však shodují v tom, že veškeré bádání o řádění Stalina nevedlo doposud k nalezení odpovědi — proč? Proč Stalin, který již na začátku třicátých let byl neomezeným diktátorem, proti kterému se nikdo neodvážil zvýšit hlas, se nakonec rozhodl také vraždit? 7 [pageend7]Preč zabil Kirova, všechny staré bolševiky, proč uřízl Rudé armádě hlavu v době, kdy se v Evropě schylovalo k válce? Proč ale také vyvraždil komunisty z Německa, Polska a ostatních evropských zemí, ve kterých byly diktátorské režimy, a kteří se uchýlili do Sovětského svazu ? Stalin měl své důvody. Až budou otevřeny archivy Kremlu — a ty jsou přesné — historikové najdou odpověď. Jedním z nejdůle- žitějších dokumentů, které objeví, bude záznam a schůzi sovětského Politbyra v r. 1934, kterou narychlo svolal Stalin po obdržení zprávy o “dlouhé noci nožů“ v Německu, kde 31. června 1934 Adolf Hitler během 24 hodin vyvraždil několik tisíc příslušníků svého nacistického hnutí a mezi nimi mnoho nejvěrnějších a nejstarších nacistů, kteří Hitlerovi připomínali, že nacistické hnutí bylo založeno také jako “socialistické“. Stalin se ve schůzi netajil tím, že si Hitler získal jeho respekt. Nejenom to, prohlásil, že noc dlouhých nožů ho přesvědčila o tom, že nacistický režim v Německu je pevný a trvalý, a že z toho musí vyplývat závěry pro zahraniční politiku Sovětů. Je třeba dosáhnout dohody o přátelství a soužití s Hitlerem. Později se ukázalo, jak daleko byl Stalin ochoten jít v dohodě se svým budoucím spojencem. Tak radikální obrat sovětské zahraniční politiky a eventuelní spojenectví s nacisty mohlo předpokládat odpor v Sovětech a v celém komunistickém hnutí. Proto se Stalin předem rozhodl zajistit se doma tak, jak se zajistil Hitler ve své straně. Vyvraždit evropské komunisty ze zemí s diktátorskými režimy, kteří se nacházeli v Sovětech a nemohli se dovolávat žádné ochrany Především však komunisty německé, po nich komunisty polské, protože dohoda s Hitlerem předpokládala rozdělení Polska. *) Ještě v lednu 1934 všichni vůdci sovětské oposice mohli být přítomni a promluvit na XVII. kongresu sovětské strany [Zinověv, Kameněv, Bucharin, Rykov, Tomskij a j.] V červnu 1934 rozhodl Hitler také o jejich osudech; ukázal Stalinovi, jak zacházet s odpůrci uvnitř strany a země. Rozdíl mezi Stalinem a Hitlerem je jen v tom, že to, co Hitler provedl v Německu během 24 hodin, vyžádalo si v Sovětech celé čtyři roky. To ovšem se dá vysvětlit tím, že Stalin v divadelních procesech potřeboval představit mezinárodnímu komunistickému hnutí jejich vůdce *) Počet polských komunistu popravených v SSSR je odhadován na 10.000. 8 [pageend8]jako zrádce Sovětů a komunismu ještě před zavražděním. Tyto ohledy u Hitlera neexistovaly. I velení sovětské armády muselo být vyvražděno, protože se skládalo z velitelů, kteří veleli v Rudé armádě již během občanské války a byli starými bolševiky. Každé nebezpečí odporu proti spojenectví Sovětů a nacistů bylo včas odstraněno. Stalin nebyl jen žákem Lenina, ale i Hitlera. Pakt Sovětů s nacisty v srpnu 1939, který otřásl Evropou, nebyl výsledkem náhlého taktického rozhodnutí, nýbrž koncem a výsledkem pět let trvajícího úsilí Stalina. Proto tehdy mohl Molotov konstatovat, že pakt “svědčí o tom, že se historická předvídavost soudruha Stalina skvěle potvrdila”. Sovětská kampaň o t. zv. kolektivní bezpečnost v Evropě během těchto let nebyla nic jiného, než Stalinův tlak na Hitlera. Dávala Hitlerovi na výběr: buď být obklíčen nebo zajištěn na východě spojencem s rozsáhlými materiálními zdroji. Pakt “zabezpečil Německu klidnou jistotu na Východě” na prahu evropské války, jak konstatoval zahraniční ministr SSSR Molotov. Napřaženou pravici Stalina nikdy Hitler neodmítal a přijal ji ve chvíli, kdy mu to na čas vyhovovalo. Materiální podpora, kterou poskytovaly Sověty Hitlerovi k vedení války, byla nesmírná. Proto se Stalin domníval, že v listopadu 1940 nadešel čas, aby Molotov při návštěvě v Berlíně předložil Hitlerovi směnku na trvalé rozdělení zájmových sfér ve východní Evropě a na Blízkém východě. To mělo za následek, že Hitler vydal okamžitě po návštěvě rozkazy k tomu, jak má být řešena otázka sfér ve východní Evropě. Je celkem pochopitelné, že Hitlerův útok na Sověty zbavil Stalina řeči na celý týden. Vždyť Stalinův plán spojenectví mohl Hitlerovi zabezpečit celou Evropu. Naivní nebyl Stalin, když přeceňoval politickou prozíravost Hitlera, naivní byl Hitler. Nedržel se doktríny německého generálního štábu o nebezpečí války na dvou frontách. K uplatnění této doktríny a k likvidaci východní fronty věnovalo císařské Německo v první válce 50 milionů zlatých marek v podpoře bolševické revoluce 1917. Byla to zatím nejlevnější operace v historii evropských válek. Po přepadení Sovětského svazu Německem bylo zásluhou Chur- chilla uplatněno heslo Trockého, že v boji proti nacismu je třeba se spojit i s čertem a jeho babičkou. Proč tedy ne i se Stalinem. Tím skončila isolace SSSR, který byl nyní přijat do společenství válčících demokratických států. Spojenci vážený “Joe” Stalin mohl zájmy 9 [pageend9]uplatňovat přímo u jednacího stolu velmocí a zastaralá Komunistická internacionála, která se kompromitovala podporou nacistů ve službách Sovětů, mohla být formálně i fakticky rozpuštěna (1943). Stalinovi to vyneslo uznání a chválu za to, že se vzdává Leninova cíle světové revoluce. Patrně se věřilo, že na tu někdy Stalin myslel a to ještě po paktu s Hitlerem! Komunistické strany mohly jít svojí vlastní cestou. Všechny obraty v zahraniční politice Sovětského svazu, dobrovolné i vynucené okolnostmi, vysvětlují celý ten tragický politický balet, který předvedla komunistická strana Československa v našem národním politickém životě v minulých čtyřiceti letech. Vlastenectví z rozkazu. Od svého vzniku až do r. 1935 měla KSČ celkem nudný ideologický život Po celou tu dobu žila z dědictví Lenina, tak jako ostatní evropské strany. Ten uložil Kominterně a všem sekcím neúprosný boj proti evropské buržoasní demokracii a jejím “agentům”, sociálním demokratům. Tomu komunisté zůstali věrni i potom, když tuto leninskou cestu nastoupili také evropští fašisté. Československo nebylo jejich vlastí, protože “proletář nemá vlast”. Podle nich bylo státem kapitalistů, bankéřů a agrárních magnátů, kterým sloužily všechny ostatní strany při utlačování a vykořisťování pracujícího lidu i národnostních menšin, pro které komunisté vyžadovali sebe- určení až do odtržení. Rozdrcení buržoasní demokracie a nastolení diktatury proletariátu v násilné revoluci, která by pozdravila červánky z východu, byl stručný obsah jejich hesel. “Nám je milejší jedna závodní buňka, než deset ministerských křesel”, odpověděl gen. taj. KSC Bohuš Jílek na veřejnou výzvu, aby B. Šmeral se pokusil sestavit novou vládu po volbách v r. 1925, ve kterých KSC byla druhou nej silnější politickou stranou a pokusy agrárníka A. Švehly ztroskotaly. Tedy nikoliv boj o politickou moc demokratickou cestou, ale jódlování revolučních frází. Komunisté byli jen hnutím křiklounů hesel a to vysvětluje snadnost jejich obratů, stačí vyměnit hesla. Bylo to snadné, protože je dodávala Komin- terna. Kravály v parlamentě a na ulicích byla celá Činnost strany. Hlavní směrnicí pro činnost, vypracovanou exekutivou Kominterny pro všechny strany, byl kalendář. Předpisoval, kolikrát v roce a kdy se mají konat demonstrace hladové, proti válečné, mírové, kdy Mezilo [pageend10]národní den, kdy Den mezinárodní solidarity atd. atd. To mělo za následek, že již od r 1925 se začaly množit případy, kdy dělníci, funkcionáři, žurnalisté, poslanci a nakonec i vůdcové strany se nabažili leninských nesmyslů i kalendáře Kominterny a dávali přednost stát se “agenty buržoasie” nebo “třídním nepřítelem dělnické třídy”, jak Lenin předepsal nazývat každého, kdo opustil jeho řady. Do r. 1929 jich bylo tolik, že kdysi masová strana čítala již necelých 20 tisíc členů a stala se sektou. Zachránila ji hospodářská krise. Ještě v r. 1933, po vítězství Hitlera, který vyfoukl německým komunistům jejich cíl, rozdrtil buržoasní demokracii a nahradil ji diktaturou, prohlašovala Kominterna — a ovšem také KSČ — že nacismus je nutným stupněm k vítězství komunismu. O rok později došlo k prvním pokusům splnomocněnce Stalina, Merekalova, v Berlíně o dosažení spojenectví s Hitlerem. Neslibovaly snadný a rychlý úspěch. Nastalo období kampaně kolektivní bezpečnosti a vyhrůžek Hitlerovi obklíčením. To vyžadovalo — změnu hesel. Leninská hesla o nutnosti zničení buržoasní demokracie a diktatuře proletariátu šla po prvé na smetiště. Včerejším sociálfašistům, t. j. sociálním demokratům, byla nabídnuta jednotná fronta proti fašismu. Po uzavření smlouvy Sovětů s Francií a Československem dokonce komunisté zjistili, že Československo je také vlastí proletářů, že je státem demokratickým a je třeba ve spojenectví se Sovětským svazem ho bránit. Heslo o právu na národní sebeurčení až do odtržení šlo rovněž na smetiště. Zdvihli ho sudetští nacisté. Ve všech presidentských volbách Masaryka postavili komunisté svého protikandidáta, aby bylo jasné, co soudí o něm a jeho demokratické republice. V presidentských volbách Beneše v r. 1935 nejenom předem hlasitě oznámili svoji podporu Benešovy kandidatury, ale vedli i kampaň — a jednání — aby jeho volba byla zajištěna. Během mnichovské krise bubnovali na poplach proti přijetí mnichovského diktátu. Nebyli sami. Na rozdíl od těch, kteří chtěli jít do války “třeba sami”, komunisté ujišťovali, že budeme bojovat po boku Sovětského svazu. *) *) Před volbami r. 1946 jsem dal dr. Benešovi obtahy již vysázených článků o Mnichově, které byly připraveny v komunistických listech na volební kampaň. Dr. Beneš mi na to řekl: “Dobrá, já jim tedy povím, co všechno nám tehdy Sověty nabídly: 50 letadel!” Články nevyšly. 11 [pageend11]NÁRODNÍ ZRADA. Pakt Sovětů s nacisty v srpnu 1939 učinil konec komunistickému vlastenectví. Kominterna znovu změnila hesla. Stalin zaručil Hitlerovi nejen přátelství a klid na Východě a materiální podporu k vedení evropské války, ale dokonce i služby Komunistické internacionály. Tak jako Stalin musela i Kominterna považovat dohodu s Hitlerem za trvalou a z toho vyplývalo, že je nutno respektovat stav, který v Evropě vytvořil, a ve válce ho podporovat ideologicky. Proto útočníkem ve válce nebyl Hitler, ale “imperialisté”. Göbbels jim říkal plutokraté. Vedení KSC s Gottwaldem bylo tehdy v Moskvě a doma pracoval ilegální ústřední výbor. Do té doby pokračovali komunisté v ilegalitě stejně, jako všechny ostatní složky domácího odboje v kampani proti nacistům. Společným cílem bylo obnovení Československé republiky, za jejíž udržení komunisté byli ochotni ještě před rokem jít do války. Nyní nastala doba nových hesel. Okamžitě po uzavření paktu hlásí ilegální KSČ radiem do Moskvy: “Nová situace vyvolala částečně zmatek”. Vedení strany v Moskvě však mlčí a teprve 8. září 1939 místo Gottwalda ozývá se Dimitrov. Vysvětluje, že Anglie a Francie “odmrštily” Sovětský svaz, aby mohly zahájit loupežnou válku. Csl. komunistům Dimitrov vysvětluje, že viníkem na válce není Hitler, ale agresivní západoevropští imperialisté. Proto, podle něho “rozdělení států na fašistické a demokratické pozbylo svého bývalého významu” (!). To ovšem činí zbytečným boj proti nacismu, protože od okamžiku dohody Stalina a Hitlera je fašismus “bývalý” pojem. Řádění Hitlera v Evropě je vlastně obranná válka proti útočníkům. Kdo je nyní vlastně nepřítelem? Podle Dimitrova, od své propagandy proti nacistům musí “komunistické strany všude přejít k rozhodující ofensivě proti zrád- covské politice sociálních demokratů”. To byl rozkaz vůdce Komin- terny v záři 1939, v době, kdy se komunisté a sociální demokraté scházeli v nacistických koncentračních táborech! Obsah radiového spojení mezi Moskvou a komunisty doma ještě v době, než je převzalo do vlastních rukou Gestapo, zůstane dokladem národní zrady čsl. komunistů a jmenovitě Gottwalda. Do 12 [pageend12]té doby zahraniční akce Benešova byla podporována komunisty doma i v zahraničí a Šverma ještě v srpnu 1939 přemlouval Beneše, aby své vedení zahraniční akce přenesl do Moskvy. O dva týdny později byla změněna hesla. Gottwald se hlásí radiem poprvé (14. 9. 1939) a vysvětluje nynější situaci: “Benešova zahraniční akce je nyní ve službách imperialistů a nepřátel Sovětů”. O měsíc později znova: “Beneš se stal nepřítelem Sovětů ve službách západních imperialistů a bojuje za záchranu kapitalismu”. Boj proti nacistům je, podle pokynů z Moskvy, nyní bojem proti SSSR a Gottwald varuje před demonstracemi proti nacistům, které jsou provokacem i“Cham- berlainových agentů”. Teprve půl roku po uzavření paktu a po neustálém naléhání z Prahy sděluje Gottwald radiem, (ve dnech 10-15. 3. 1940), na pokračování konečně svoje “tese” k tehdejší situaci: “Naše předválečná hesla třeba pozměnit. Heslo “obnovení Československa” dnes skrývá imperialistické a protisovětské plány . .. Zásadně odmítáme vytváření československé zahraniční armády”. I Hitlerem vytvořený a Sověty uznaný fašistický Slovenský stát musí být, podle Gottwalda, akceptován: “Poměr mezi Čechy a Slováky je nyní nový. Slovenský separatismus nyní hraje jinou úlohu. Upustit proto od starých hesel, týkajících se Slovenska- Slovenský stát je danou základnou ...” Aby bylo jasné, jaké nebezpečí hrozí Čechům a Slovákům, když nebudou akceptovat Hitlerův řád v Evropě, který potvrdil nacisticko — sovětský pakt, vysvětluje Gottwald, o co usilují “Beneš a spol.. . Chtějí dostat Čechy a Slováky bud’ pod Poláky nebo Habsburky. Vystupujte jménem dělnické třídy proti těmto konträre vol učním machinacím!” To je typický vůdce čsl. komunismu Klement Gottwald — nad lahví vodky! A tak, poslušní svého vedení v Moskvě, komunisté doma vydávají letáky a Rudé Právo, ve kterém osočují Benešovu zahraniční akci a západoevropské loupežné imperialisty, k radosti nacistických okupantů. Pro historii je škoda, že radiový styk Moskvy s Prahou byl přerušen Gestapem brzy potom, kdy Hitler začátkem r. 1941 se rozhodl přepadnout Sovětský svaz i za cenu toho, že ztratí podporu Sovětů a komunistické internacionály pro řádění v Evropě a podporu KSČ v Československu. Retribuční dekret pro národní zradu proti Gottwaldovi a KSC už budou moci uplatnit jenom historikové. 13 [pageend13]NIC NEŽ NÁROD! Heslo “Obnovení Československa” přestalo pro komunisty “skrývat imperialistické a protisovětské plány” v noci 22. června 1942, kdy Hitler přepadl Sověty. Slovenský stát rovněž přestal být “danou základnou” a “zásadní” odpor proti zahraniční armádě na Západě byl okamžitě odvolán. I “bývalé” rozdělení států na fašistické a demokratické (Dimitrov) se přes noc znovu objevilo. Ze záznamu o dlouhých rozhovorech Beneše s komunisty v Moskvě (1943) také vyplývá, že Gottwalda ani nenapadlo zeptat se Beneše, zda-li a proč chtěl “dostat Čechy a Slováky pod Poláky anebo pod Habsburky”. Obnovení Československa už nebylo jen imperialistický a proti- sovětský požadavek, stalo se dokonce také jedním z válečných cílů Sovětského svazu. Komunisté přes noc stali se opět vlastenci. Nastala znovu doba nových hesel. Když Stalin rozhodl rozpuštění Kominterny, odůvodnil to prohlášením, že dělnické hnutí v různých zemích pracuje za rozdílných podmínek a má postupovat svoji vlastní cestou. Osvobodil čsl. komunisty od podřízení Kominterně, ale zbavil je také zdroje dosavadních hesel, na který spoléhali po celou dobu existence své strany. Měli nyní jít vlastní cestou. Tu si ovšem museli nejdříve najít. Dokumenty z exilu minulé války, z Londýna i Moskvy jsou zajímavým dokladem tehdejší bezradnosti komunistů. Nejlépe ji vyjadřuje Gottwaldovo úvodní slovo k diskusi komunistů v exilu o jejich poválečném programu (v dubnu 1944) : “Ne — socialistická revoluce a diktatura proletariátu, nýbrž — národně osvobozenecká, demokratická revoluce. .. spolupráce komunistů s Benešem”. Heslo diktatury proletariátu bylo pochováno rozpuštěním Kominterny a komunisté to mohli považovat za osvobození, protože před válkou v demokratickém Československu přispívalo k tomu, že KSČ šla od deseti k pěti. Proč však nikoliv revoluce demokratická a socialistická? Komunisté věděli, že Československo bude osvobozeno, jak si Stalin vymínil, Rudou armádou, a že bude vítána jako os- voboditelka. Znali program sociálních demokratů v londýnském exilu, který vytyčoval rozsáhlé socialistické reformy pro poválečné Československo. Nemohli očekávat také žádný odpor proti socialis- 14 [pageend14]tickým reformám od národních socialistů. Věděli od Beneše to, co o něm bylo vždy známo a co bylo zdrojem jeho obtíží v předválečné koalici, že je socialista a stoupencem socialistických reforem. Dokonce na komunisty naléhal, aby vypracovali a poslali do Londýna svůj sociální program. Proč tedy nikoliv revoluce demokratická a sociální? Protože mozky zamořené “leninismem” a hesly pochované Kominterny si ještě nedovedly představit socialismus bez “diktatury proletariátu”. To přece byl starý podvod sociálních demokratů, ke • kterému se nemohli hlásit. Politický program komunistů pro poválečné Československo byl program první Košické vlády. Tvrdili a patrně po pravdě, že před utvořením vlády, ještě při poradách v Moskvě, každý, kdo se chtěl stát členem vlády, musel tento jejich program podepsat. Od te doby je považován a prohlašován za začátek období budování socialismu v Československu. To je bud’ podvod anebo projev neznalosti. Jeho obsah je výrazem bezradnosti komunistů v tehdejší situaci, kdy nebyli odkázáni na stanoviska a resoluce Kominterny a poprvé byli nuceni vypracovat jakýsi politický program. Košický program není nic jiného, než program politických špuntů, kteří se rozhodli plavat na poválečném, pochopitelném šovinismu v Československu, který byl výsledkem zvůle nacistických okupantů. Celý jeho obsah lze vyjádřit heslem předválečného reakčního národního sjednocení: nic než národ! NOVÁ CESTA. Tvrzení, že od května 1945 bylo Československo v rukou komunistů a že demokraté, včetně Beneše, bojovali za demokratické svobody na ztracené vartě, je jeden z výmyslů propagandy studené války, stejně jako Gottwaldův výklad o únoru, že poválečná politika KSČ byla jakýmsi geniálním plánem, jak odhalit reakční úmysly ostatních stran, které byly likvidovány po únoru 1948. Do té doby komunisté respektovali pravidla parlamentní demokracie. Reakční plány demokratických stran nebyly nikdy nalezeny, ani dokonce dodatečně vyrobeny. V poválečném období až do února bylo Československo zemí, ve které, za souhlasu všech tehdejších politických stran, byly položeny základy socialistického řádu demokratickou cestou. Jestliže některé reformy nemohly již tehdy být uskutečněny, bylo to pro odpor komunistické strany, hlavně od září 1947. 15 [pageend15]Od svého založení zkoumala KSČ puls “mas”, aby zjistila, zda-li jsou zralé a ochotny k “sociální revoluci a pohrbení kapitalistického řádu”. Po válce, kdy nejen “masy”, ale celý nárcd a celá poválečná situace byla zralá k provádění revolučních socialistických reforem, to jediné, co KSC nabízela, byl šovinistický tanec nad pronásledováním zrádců, nacistů a národnostních menšin. Je proto nutné připomenout, co bylo “důležitým mezníkem v socialistickém vývoji poválečného Československa”, a o čem komunistická propaganda zarytě mlčí již čtvrt století. Když v r. 1945 byli komunisté ještě zaměstnáni rabováním půjčoven národních krojů a šaten divadel, aby i na venek ve svých průvodech dokazovali svoje vlastenectví a oblékli do národních tradic svůj šovinismus, věnovali se sociální demokraté úvahám o organi- saci poválečného hospodářství. Výsledkem byl závěr, že budou prosazovat znárodnění všech bank a pojišťoven, které byly z poloviny německé, všech zdrojů národního bohatství a energie a nakonec i znárodnění velkých podniků, zaměstnávajících více než 1.000 zaměstnanců, vesměs s anonymním akciovým kapitálem. Naše rozhodnutí bylo největším překvapením pro komunisty. Mohli po právu říci, že je to zrada jejich Košického programu, který se úzkostlivě vyhýbal každému socialistickému zásahu do předválečného kapitalistického hospodářství a zajímal se pouze o majetek a podniky Němců a zrádců, které sliboval konfiskovat, aniž by řešil jejich budoucnost. Byli postaveni před problém, na který nebyli připraveni, a neměli k němu žádné heslo. Naše návrhy vybočovaly z jejich pojetí osvobozenecké revoluce, a neznamenaly nic jiného, než sociální revoluci bez diktatury proletariátu. Celý týden trvala panika ve vedení KSČ, protože jsme zveřejnili svoje rozhodnutí, které se setkalo s nadšením dělníků a zaměstnanců, a Ústředně odborů nezbývalo nic jiného, než rychle vyslovit podporu našich návrhů. Ale i potom, kdy komunistům bylo známo, že na Laušmanově ministerstvu průmyslu a v komisích národohospodářských odborníků se připravují předlohy pro vládu, rozpačitě mlčeli. Nakonec v srpnu 1945 si vyžádali rozhovor s námi o celém problému. Došlo k poradě, která trvala téměř celou noc. *) *) Přítomni Laušman a Vilím za soc. demokraty, Gottwald a Slánský za KSČ, a odborník z min, průmyslu dr. Trnec, který ovládal tehdejší stadium příprav dekretů. 16 [pageend16]Gottwald začal prohlášením : “Rozhodli jsme se, že budeme podporovat (!!) vaše návrhy na znárodňování. Ale máme k tomu jednu podmínku. A to, že budou znárodněny podniky již od 500 zaměstnanců a nikoliv teprve od 1.000.” Při tom si neodpustil výtku, že jsme přišli se svými návrhy a zveřejnili je bez dohody s nimi. Mohli nám to oplatit a sdělit svoji podmínku také veřejně, ale nechtějí vzbudit dojem, že licitují. Naše námitky proti jejich návrhu byly nejen rázu praktického, ale i zásadního. Podle našich návrhů bude v socialisova- ném sektoru zaměstnáno více než 60% zaměstnanců celého průmyslu, a to při velmi malém počtu podniků. Přijetím jejich návrhu se počet zaměstnanců může zvýšit o pouhých 10%, ale počet znárodněných podniků se mnohonásobně zvýší a to zkomplikuje hospodářskou organisaci. Znamená to nebezpečí byrokratismu. Znárodnění bank umožňuje řízení finanční a úvěrové politiky, (které jediné sliboval Košický program, bez znárodnění bank). Nebezpečí vykořisťování hladovými mzdami rovněž nehrozí, proč tedy nenechat nějaké starosti také fabrikantům? Neznárodněný soukromý sektor považujeme za důležitou součást hospodářství a nejsme ochotni sovětisovat až k těm holičům. Jejich návrh může vzbudit takový dojem, nyní, po tom, kdy je známo, že jsme chtěli znárodnit jen velké podniky. V drobném a středním podnikání je třeba klidu a důvěry v budoucnost. Po pravdě řečeno, Gottwald i Slánský naše námitky uznali a přikyvovali. Gottwald však vysvětlil, že podpora našich návrhů s jejich rozšířením je součást důležitého politického rozhodnutí KSČ: Postavili jsme je svými návrhy před vážné rozhodnutí, zda-li je možné v Československu budovat socialistický řád vlastní čsl. cestou (!) Rozhodli se, že ano. Nechtějí sovětisovat ani politicky ani hospodářsky, řekli to Benešovi již v Moskvě a to platí. Souhlasí s námi, že soukromý sektor hospodářství bude velmi důležitý i do budoucnosti, a že je třeba, aby soukromí podnikatelé získali důvěru. Je třeba je ujistit, že jejich “bezpečnost a nedotknutelnost bude jim zajištěna také i v ústavě” (doslovně). Komunisté však nemohou tyto záruky poskytnout větším podnikům než s 500 zaměstnanci. Právě proto, v zájmu zajištěni klidu v soukromém podnikání musíme or- ganisační obtíže překonat, abychom mohli říci, že znárodňování je konečné. S tímto dodatkem jsme jejich návrh přijali. 17 [pageend17]Snadno bylo dosaženo dohody, že organisace znárodněného sektoru hospodářství nesmí být zatěžována žádnými politickými ohledy a politickým klíčem, a že k vedení podniků i sektorů budou vybrání lidé, kteří se už osvědčili v kapitalistickém hospodářství. “Najdeme ty nejschopnější a zaplatíme jim víc, než jim platili kapitalisté” řekl Gottwald. Upozornil jsem, že po přijetí jejich návrhu můžeme očekávat ještě silnější volání dělníků z malých podniků, aby byli rovněž znárodněni, a že bude nutné tyto požadavky kategoricky odmítnout. Souhlasili a Gottwald dodal: “To víš, oni si všichni myslí, že se stanou státními zaměstnanci. Kdepak, znárodněný průmysl budou obchodní podniky a tam se bude makat.” Vyjádřil, co jsme věděli, že volání po znárodňování z malých podniků je jen důsledek zkušeností dělníků z doby hospodářské krise před válkou. Práce ve znárodněném podniku mohla jim poskytnout pocit sociální jistoty, která před válkou byla výhodou jen veřejných zaměstnanců. Při této poradě jsme poprvé slyšeli nové heslo KSČ, které bylo výsledkem “důležitého politického rozhodnutí”: Budování socialismu vlastní čsl. cestou. A tak naši zásluhou našli konečně komunisté svoji cestu mezi pouhým šovinismem a diktaturou proletariátu, budování socialistického řádu bez sovětisování, cestou demokratickou. Na této cestě setrvali do srpna 1947. Ve vládním programu, po volbách 1946, bylo opět slíbeno, že existující soukromé podnikání bude zabezpečeno v nové ústavě. Na podzim 1946 jsme jednali o problému, který nevyřešil Košický program, co s podniky Němců, které byly konfiskovány a řízeny národními správci. Národní socialisté doporučovali, aby byly přidruženy k znárodněnému průmyslu. Gottwald se tomu bránil tím, že by to mohlo být považováno za další znárodňování zadními vrátky po tom, kdy se slibuje i ve vládním programu, že se už znárodňovat nebude. Po přesvědčivém projevu dr. Zenkla však prohlásil: “Nu dobrá, my se tedy necháme znásilnit”. Některé reformy, pro které bylo Československo po válce zralé, nemohly být provedeny pro odpor komunistů. Bránili se na př. společnému úsilí soc. demokratů a nár. socialistů, aby byl uskutečněn velký zákon o národním pojištění. Na jedné z prvních politických porad s odborníky předložil nár. socialista Nestával podrobný výklad, kterým dokazoval, že provádění zákona bude finančně únosné. 18 [pageend18]“Pane, vy jste se zbláznil”, řekl Gottwald. V jednom ze svých prvních projevů po únoru, ve Zlíně, však prohlásil, že teprve po porážce reakce může být uskutečněn velkolepý zákon o národním pojištění a Nestával byl brzy na to odsouzen do vězení na 16 let! Začátkem r. 1948 se rozhodl zemědělský výbor sněmovny, že projedná iniciativní návrh soc. demokratů na obsáhlý zákon, který měl upravit poměry v čsl. zemědělství. *) Návrh vycházel ze zásady vy vlastnění veškeré zemědělské půdy v Československu. Proti projednávání hlasovali jenom poslanci KSČ. *) Iniciativní návrh posl. Vilíma a Smejkala na Zákon o úpravě právních vztahu k zemědělské půdě. V Československu do února 1948 byly znárodněny banky, pojišťovny, doly a všechny zdroje energie. Ve výrobě pracovalo 78% zaměstnanců v znárodněném sektoru. V dopravě 92%. To byl rozsah socialisace, které bylo dosaženo bez nejmenších politických obtíží a za souhlasu všech tehdejších politických stran. Mohlo se již tehdy také přikročit k plánovanému hospodářství. Československo bylo jedinou evropskou průmyslovou zemí, která při zachování demokratických svobod a parlamentní demokracie se dostala nejdále k řešení problému, před kterým stojí západní Evropa. Přispělo k tomu to, že v srpnu 1945 v “důležitém politickém rozhodnutí” našla KSČ svoji cestu k budování socialismu demokratickou cestou a vědomě či nevědomě pomáhala vyvracet nutnost uplatnění leninské doktríny diktatury proletariátu. Pocit ideologické nezávislosti od zrušení Kominterny a samostatné politické rozhodování bez dotazů v Moskvě vedlo komunisty tak daleko, že v červenci 1947 hlasovali ve vládě pro účast na konferenci o Marshallově plánu a to ještě potom, kdy bylo známo, že Molotov za Sovětský svaz označil plán za pokus amerických imperialistů ovládnout hospodářství Evropy. To byl konec “vlastní cesty”. LWOTľOTÁ LEŽ. Na ustavující schůzi Kominformy v srpnu 1947 bylo všem východoevropským komunistickým stranám Ždanovem sděleno, že z rozhodnutí Stalina je konec samostatné politiky a konec spoluúčasti 19 [pageend19]■nekomunistických stran na vládách zemí ve sféře Sovětského svazu. Stalin rozhodl, že východní Evropa bude sovětisována. Ve Ždanovově kritice stran dopadla nejhůře KSČ. Není těžké dokázat, že její poválečná politika od srpna 1945 byla nej nebezpečnějším vyvrácením leninismu demokratickou praxí. Od československých komunistů nebylo možné čekat nic jiného, než kapitulaci a poslušnost Stalinovi. To byla tradice strany. Na rozkaz Stalina si za války naplili do tváří a svoji propagandou se postavili bok po boku nacistům. Stalin nepredpisoval, jak KSČ splní jeho rozkaz. Zbrojnice leninských hesel nebyla vybavena na tehdejší situaci. Podle Lenina cesta k diktatuře strany vede sociální revolucí, vy vlastněním bankéřů, kapitalistů a velkostatkářů. Na to bylo již pozdě. Pro sociální revoluci zbývali již jenom hokynáři. Nejistota komunistů trvala řadu týdnů, než se vynořila nová taktika. Nikoliv komunisté, ale ostatní strany upouští od své poválečné politiky a chystají útok na socialistické reformy a návrat kapitalismu. KSČ připravovala novou Národní frontu, nikoliv k dosažení diktatury strany, nýbrž k obraně poválečných reforem proti ostatním. Byla to jedna z nejhorších politických lží, lež únorová, protože byla s úspěchem použita v únoru. K jejímu úspěchu tehdy přispěly nekomunistické strany svým rozhořčeným prohlášením na adresu KSČ: vládněte si sami. To, jak víme, komunisté s radostí učinili. Likvidace každého soukromého podnikání po únoru nebyla diktována potřebami socialistického hospodářství, nýbrž bezohledným zajišťováním diktatury strany, která nebyla ochotna připustit, aby kdokoliv mohl zůstat hospodářsky a sociálně nezávislý na rozhodování strany. Byla to součást sovětisování Československa, tak jako rozdrcení všech politických svobod a stalinská praxe ve všech sférách společenské aktivity. V únoru 1948 se komunistická strana vrátila na cestu zrady. Zajistila Československo hrůzovládě gruzínského vraha sovětských národů, Stalina. Vydala mu na milost i nemilost suverenitu státu, hospodářství a osud i život každého občana, včetně komunistů i jejich vůdců. Únor není mezníkem pro rychlejší vývoj k socialismu. Je náhrobkem nad demokratickým socialismem v Československu. Byl postaven komunistickou stranou a připomíná jen její další zradu našich národů, dělnické třídy a socialismu. 20 [pageend20]POLITIKA PRAVDY Ivan Svitók Většina říká, že je už přesvědčena. Jen několik černých ovcí ještě tvrdí, že se nemá lhát. Pražský Dikobraz, 1969. 1.) Pravda je nej nebezpečnějším nepřítelem každé totalitní diktatury a lež je naopak jejím trvalým spojencem, protože absolutní moc byrokratické elity je možná jen díky desinformaci o poměrech, v nichž lidé žijí. Politika pravdy je proto nej účinnější a nej jednodušší zbraní proti mocenské elitě, jež musí pravdu pronásledovat se zběsilostí, těžce pochopitelnou pro západního občana, ale naopak aamczřejmou každému, kdo ví, že pouhé šíření pravdivé informace rozvrací jeden z piliřu vlády mocenské elity nad lidem: ideologickou lež o daných poměrech. Pravda odhaluje ideologické spekulace s lidskou nadějí, odhaluje starý podvod o budoucím štěstí, v jehož jménu se ničí současnost. Proto je tak nenáviděna všemi, kdo považují pravdu jen za funkci moci, kdo věří, že pravda se dělá. K pravdě se nelze prolhat. 2. ) Stalinci nevěří v pravdu v politice, věří v historickou zákonitost, která ospravedlní jejich lži. Věří v dějiny, které mají vytvořit právě onu budoucnost, v jejíž optice se ospravedlňuje vše i okupace vlastní země. Jejich funkcionální lež je “vyšší pravda’’ historie, s níž se ovšem identifikují v téže naivní důvěře, s jakou pak připisují zločiny, války, okupace a genocidy anonimitě historické nezbytnosti a ne sobě. Víra v dějiny jako sled předurčených a zákonitých situací je víra v osud, moderní kismet, jenž je vede k agresivitě. Na rozdíl od Marxe Břežněvové a Husákové nechápou, že první a základní potřebou člověka je svoboda, že člověk je tvůrce dějin. Proto v kritických situacích dějin ztroskotávají na nepochopení podstaty člověka. 3. ) Je-li však lidstvo jen funkcí dějinných nezbytností (zákonů), pak je člověk jen nástroj historického procesu, obhospodařovaného aparáty komunistických stran, je bezprávný objekt manipulace. Zde je ideologie komunismu v rozporu s nejrevolučnější myšlenkou mo- 21 [pageend21]děrní doby- s ideou přirozených, nezadatelných lidských práv. Člověk má určitá práva už jako člověk, jsou zakotvena v lidské podstatě, jsou dána a priori ve svobodné přirozenosti člověka a nejsou odvozena ani od státu, ani od boha, ani od historické nutnosti. V zájmu svých přirozených lidských práv může člověk revoltovat proti jakékoli moci. Lidská práva jsou nezadatelným nárokem člověka, platí vždy a bezpodmínečně, platí také proti státu, který je nemůže omezit žádným právním aktem, ale jedině svou zvůlí. Před touto nádhernou myšlenkou lidské svobody, jež formovala celou evropskou kulturu, je víra v osudovost dějin konzervativní byzantskou pověrou dědiců carismu. Nejlepší myšlenky demokratisace v pražském jaru 1968 navazovaly na tradici pravdy, svobody a lidských práv. Jaké vyhlídky mají tyto myšlenky dnes? 4. ) Sovětská okupace znamenala počátek rozpadu reformního křídla komunistické strany, které přijalo sebezničující taktiku ústupků okupantům v naivní důvěře, že je možné tímto způsobem zachránit demokratisaci. V procesu stále podstatnějších ústupků se reformní křídlo rozložilo, ztratilo hlavní funkce ve straně a ve státě, a místo, aby alespoň draze prodalo svou kůži, provedlo ta nejhorší opatření: legalisovalo okupaci, likvidovalo základní občanské svobody, potlačilo nezávislé organisace, zavedlo censuru, vyřadilo tisk a atomisovalo oposiční skupiny. Tato katastrofální taktika způsobila, že sice bez krve, ale za to tím hanebněji dosáhla okupační moc všeho, co zatím národy vydávaly jen nedobrovolně po prohrané válce. Musíme po pravdě říci, že tato katastrofální rozhodnutí pro Československou republiku padla za vedení usměvavého federalissima Gustava Adolfa Husáka. 5. ) Legalisace okupace Dubčekovým vedením a zavedení neostal inské fašistoidní diktatury je tím trapnější, že byrokratická elita komunistického aparátu nepřetržitě od intervence lámala vaz lidovému hnutí, jež se spontánně snažilo podpořit reformy přímo. Tři velké vlny lidového odporu v listopadu 1968 (padesátiletí republiky a studentská stávka), v lednu 1969 (pohřeb Jana Palacha) a v březnu 1969 (vítězství v hokeji) využila mocenská elita vždy jen k tomu, aby se distancovala od lidu, a aby všem těmto akcím na podporu reformního křídla vrazila nůž do zad. Komunistická byrokracie provedla mistrovský podvod na lidské důvěře a neučinila sebemenší 22 [pageend22]pokus, aby nádherné národní jednote dala politický výraz v postoji odporu vůči okupační moci. Naopak, v neobyčejně příznivých mezinárodních poměrech prokázala komunistická elita neocenitelné služby soudružské mocenské elitě SSSR, znemožnila projednávání okupace ve Spojených národech, na sjezdu komunistických stran a le- galisovala okupaci v orgánech čs. státu. Když mouřenín splnil tuto práci, šel. 6. ) Když nastoupil nový tajemník, logika vývoje si vynutila dodatečné schválení okupace, přípravu druhé intervence a otevřenou policejně- militaristickou politiku. Po pravdě řečeno, Husák zdědil chyby, které nezavinil. Bez ohledu na střídání csob dokázal stranický aparát komunistů přečkat krisi, konsolidovat čistkami monopolistic- diktaturu, znemožnit podstatné politické a výrobní změny. P'' dařilo se to ovšem jen proto, že krise komunistického aparátu se proměnila v krisi obou národů, ve všeobecnou krisi společenského zřízení monopolního socialismu. Podařilo se to jen s pomocí tanků a za neúměrně vysokou cenu, že totiž vedení komunistické strany se stalo vedením kolaborantů a zrádců, okupantů a fašistoidních štré- brů. Kdo bude kdykoli čekat něco jiného od mocenské elity monopolní diktatury, musí zapomenout na starou pravdu, že mocenské elity nemohou překročit meze svých zájmů, a že demokratisace v rukou technokratů, byrokratů a aparátníků byla, je a bude ve špatných rukou. 7. ) Politikové syntézy svobody, socialismu a suverenity, chtěli chápat pravdu, svobodu a lidská práva jako nezadatelné dědictví evropské kultury. Politika syntésy demokracie, socialismu a humanismu byla však během jednoho roku zničena týmiž lidmi, kteří ji kdysi vyvolali v život. Neztroskotala proto, že byla nesprávná, ale proto, že byrokraté s technokraty nejsou schopni vést lidové hnutí, ani se v krisové situaci opřít o lid. Monopolní byrokracie totalitní diktatury není schopna provést demokratickou revoluci na půdě socialismu, není schopna pokračovat v rozvíjení socialistické revoluce, nemůže překročit své třídní hranice privilegované kasty vládnoucích nad bezprávnými lidmi- a to ani tehdy, když se o takový úkol upřímně snaží. Pokračovat v socialistické revoluci demokrati sací dané společenské struktury může jen lidové demokratické hnutí, založené na zájmovém společenství dělníků a inteligence, hnutí, jež musí 23 [pageend23]vystupovat samostatně, proti mocenské elitě totalitní diktatury, proti jejím technokratickým horizontům a ovšem proti osudové ilusi českých státníků, že smíří Západ a Východ, Sovětský svaz a Evropu. 8. ) Politika svobody, socialismu a suverenity se objeví na našem politickém horizontu ihned, jakmile mezinárodní souvislosti vytvoří nové alternativy. K tomu budou sedmdesátá léta velmi příznivá, protože v SSSR vzniká celková krise stalinských institucí, stupňovaná rostoucími nesnázemi sovětského neokolonialismu a expansivního militarismu, jenž se chystá na preventivní válku proti Číně. Sovětský režim má dnes k Marxovu socialismu stejně daleko, jako má naopak blízko k Marxově definici orientální despocie, jež byla založena na tak zvaném asijském způsobu výroby, v němž státní vlastnictví není spojeno s beztřídní společností, ale s terorem elit, s despotickou vládou a nahrazuje společenské vlastnictví vlastnictvím státním. Sovětský svaz se ocitá v predrevoluční situaci, odpovídá na společenské potřeby rostoucí agresivitou své generality, novými koncentračními tábory a procesy. 9. ) Kreml nemá zábrany vůči preventivní válce vůči Číně, protože v SSSR neexistují síly, které by zabránily rozhodnutí o zničení atomových základen Číny v Sinkiangu. Brežněvova doktrína a priori takovou intervenci ospravedlňuje a neváhal-li sovětský generální štáb s blitzkriegem proti Československu, kde nebyla ohrožena sovětská území, pak zdravý rozum musí uznat, že atomový blitzkrieg proti Číně není otázkou dlouhých let. Preventivní války byly vždy osvědčenou metodou krachujících politických klik. 10. ) Politika svobody, suverenity a socialismu má budoucnost v ČSSR, ve východní Evropě, jakmile v sedmdesátých letech začne západní Evropa představovat samostatnou ekonomickou i vojenskou sílu, schopnou čelit neokolonialistické agresi SSSR. Sovětský svaz, zaujatý problémem Číny, nebude trvale schopen ovládat východní Evropu. Moderní průmyslová společnost vytváří nezbytnost de- mokratisovat struktury ekonomického podnikání státu i politického rozhodování. Lze tedy oprávněně očekávat, že dnešní československá krise je jen symptomen všeobecné krise soustavy monopolního socialismu včetně SSSR. Dějiny se neopakují a čas je irreversibilní. Nebudeme prožívat znovu pražské jaro, ale to, co prožijeme, bude patrně daleko převratnější než jsme schopni si dnes představit. 24 [pageend24]11.) Československá demok-ratisace zahynula na ilusi o tom, že SSSR dodrží slavnostní prohlášení o národní nezávislosti, suverenitě státu a rovnoprávnosti komunistických stran. S jakou ironií dějin se opakovala v Praze podobná situace jako v únoru 1948, kdy nekomu- nističtí politikové očekávali, že komunisté budou jednat podle demokratických pravidel hry. Byli ohromeni, že komunisté jednali jako komunisté. Stejně byli ohromeni čs. politikové v r. 1968, když byli uneseni do Moskvy a zjistili, že gangsteři jednají jako gangsteři. Iluse v politice jsou smrtelně nebezpečné. Jen mrtvé iluse jsou dobré iluse. Mrtvá iluse o komunismu je trvalý klad čs. experimentu. Víra v pokrok a vykládání historie jako vývoje a zdokonalování vede nutně k určování budoucnosti, předvídání toho, co se z poznávané minulosti vyvine. Toto předvídání se opírá o determinism vývoje, je konklusí z premis minulosti, je prorokováním přesně vědeckým — ovšem nebudeme těkat do XXX. století, nám úplně postačí trošku poodhalit závoj z několika let budoucích. T. G. MASARYK 25 [pageend25]Pařížská konference o ČSSR Francouzská socialistická strana svolala koncem listopadu loňského roku do Paříže studijní konferenci o Československu. Přítomní byli vesměs aktivní účastníci pražského jara. Mezi nimi také Přemysl Janýr, člen přípravného výboru čsl. sociální demokracie v r. 1968. Přinášíme jeho projev na konferenci. Tématem této konference je problém socialismu a demokracie, u kterého se cesty v dělnickém hnutí rozcházejí. Mluvit o současnosti a budoucnosti není možné bez zmínky o minulosti. Neznamená to, že bych zde chtěl analysovat historii, je však nezbytné připomenout si z historie to, co determinuje přítomnost. Několik následujících poznámek chci učinit poprvé od svého odchodu z Československa v r. 1968. 1.) Vývoj Československa v poválečném období byl charakteri- sován vytvořením Národní fronty, sdružující všechny čtyři existující politické strany, ale také spolupráci sociálně demokratické strany s komunistickou. Ochota sociálních demokratů spolupracovat s komunisty na cestě k socialismu za podmínky zachování demokracie a svobod nebyla komunisty nikdy popírána. Na druhé straně je však třeba říci, že KSČ již v této době uchýlila se k podivným metodám “spolupráce”. Řadě sociálních demokratů, kteří se ve zradikalisované poválečné době hlásili do KSČ, dala příkaz vstoupit do sociální demokracie a působit v ní podle instrukcí, které jim dával ústřední sekretariát KSČ. V době, kdy toto období již patřilo minulosti, mnozí z nich to otevřeně přiznali. 26 [pageend26]2. ) Nečestného jednání se KSČ dopustila také v převratných dnech února 1948, které otevřely cestu k její samovládě. Ačkoliv své partnery, mezi nimi i své spojence v sociální demokracii, ujišťovala o tom, že dojde k normálním demokratickým volbám, jichž se každá strana zúčastní samostatné, svévolně vyhlásila a prosadila volby s jednotou kandidátkou, na níž si zajistila víc než nadpoloviční většinu. Za pomoci svých emisarů uvnitř sociální demokracie prohlásila proti vůli členstva t. zv. sloučení sociální demokracie s KSČ. 3. ) Od samého počátku samovlády KSČ byli persekuováni nejen ti sociální demokraté, kteří odmítli vstoupit do KSČ — a těch byla podle komunistických pramenů většina, ale i ti, kteří byli ochotni s nimi za určitých předpokladů dále spolupracovati. Koncem r. 1949 byl tak poslední zvolený předseda strany B. Laušman, člen poúnorové vlády K. Gottwalda, nucen uprchnout před zatčením na Západ. Po čtyřletém pobytu v exilu byl unesen čs. bezpečnostními orgány ze Salzburgu do Prahy. Po několikaměsíční přípravě, a pod vyhrůžkami dalších represálií vůči vězněné rodině, byl v r. 1954 donucen k prohlášení o údajně dobrovolném návratu. Vězněného Laušmana se komunisté dokonce pokoušeli využít při pokusech o navázání kontaktů se západoevropskými sociálními demokraty. V očekávání návštěvy generálního tajemníka Labour Party, Morgana Phillipse, se Politbyro KSČ rozhodlo, jak o tom svědčí nedávno zveřejněné protokoly zasedání- Laušmana z vězení propustit. Když se návštěva a tyto kontakty neuskutečnily, Laušman nejen, že nebyl propuštěn, ale byl po čtyřleté vyšetřovací vazbě odsouzen k 17 rokům vězení, v němž v r. 1963 zemřel. Okolnosti jeho smrti nejsou dosud s konečnou platností ozřejměny. Stb spojila tuto událost s rozsáhlou provokací, jejíž obětí se stalo několik set sociálně demokratických funkcionářů. Měl jsem možnost číst důvěrnou zprávu předsedy Nej vyššího soudu Litery, určenou nej vyšším funkcionářům KSČ, v níž je konstatováno, že metody výslechů a vazby, použité vůči sociálním demokratům, byly ty nej tvrdší. 4. ) KSČ rozhodně odmítala připustit revisi politických procesů, především se sociálními demokraty v době, kdy tyto revise byly již dávno v ostatních lidově demokratických státech v běhu. Teprve v r. 1966 byla zahájena první revise procesu se skupinou sociálních 27 [pageend27]demokratů. Trvala až do r. 1968. Chtěl bych zde zdůraznit jednu důležitou skutečnost. Mezi nemnoha západními novináři, kteří proti vůli KSČ o procesu psali a přispívali tak k objektivnímu průběhu soudu, je třeba jmenovat italského komunistického novináře F. Zi- dara. Jeho články sehrály důležitou roli. 5.) Události r. 1968 postavily na pořad dne otázku obnovení sociální demokracie. Staří agenti KSČ uvnitř sociální demokracie, kteří se stali funkcionári KSČ, mezi nimi E. Erban, jehož dopis konferenci jsme měli možnost slyšet, využívali svůj odpor proti obnově sociální demokracie k zesílení svých vlastních posic uvnitř KSČ. Tehdejší vedení KSČ urychlilo soudní rehabilitace sociálních demokratů. Je však třeba připomenout, že ani toto vedení nebylo ochotno provést jejich rehabilitaci politickou. Bylo ochotno jednat o jejich spoluúčasti v politickém a hospodářském životě země, ale pouze jako jednotlivců- Tím chtělo zvýšit svoji prestyž v očích veřejnosti. Je samozřejmé, že jsme byli nuceni tahové návrhy odmítnout. A konečně pod tlakem zdola, volajícím po obnovení sociální demokracie jako záruky jak socialismu, tak demokracie, jsme se rozhodli činnost sociální demokracie obnovit. V rozhovorech s tehdejším Politbyrem KSČ jsme jasně formulovali svůj cíl: 1.) zajistit systém demokratické politické kontroly, který vyloučí možnost recidivy minulosti, 2.) umožnit tak stabilisaci politické situace a zabránit její další radikalisaci. Stanovisko komunistů bylo následující: a. ) dogmatické a stalinské živly jako obvykle spustily pokřik o agentech západního imperialismu a revanšismu, kteří usilují o svržení socialismu atd. b. ) vedení KSČ, představující tehdy politický střed a jsoucí pod tlakem dogmatiků, se nakonec vyslovilo proti obnovení sociální demokracie. K tomuto stanovisku jsme řekli, že ho respektujeme jako stanovisko KSČ, že jsme však jiného názoru, a že je nutné, aby KSČ respektovala také naše stanovisko. A je třeba říci, že Dubček a president Svoboda, kteří byli o naší činnosti dále informováni, respektovali platné zákony a nepodnikli proti nám žádné akce. c. ) pokrokové křídlo KSČ se vyslovilo- více či méně zřetelně, pro obnovení sociální demokracie. Pro dokreslení bych chtěl opako- 28 [pageend28]vat slova jednoho ze zastánců tohoto směru uvnitř KSČ, který v té době měl klíčovou politickou posici: přál bych především sám sobě, abyste mohli stranu obnovit, poněvadž bych měl větší jistotu, že nedojde k návratu minulosti a cítil bych se bezpečnějším. Byl jsem v té době pověřen udržovat styk s tímto směrem uvnitř KSČ a jejich prostřednictvím také s vedením KSČ. Naše vztahy byly vždy korektní a vyznačovaly se oboustranným úsilím najít společnou bázi. 6.) po svržení Dubčeka dobylo dogmatické křídlo KSČ rychle ztracené posice. Sociální demokracie byla znova označena za konträre vcluční. A zde je nutno říci, že cílem útoků se stala nejenom československá sociální demokracie, ale také západoevropské sociálně demokratické strany. Zatím co Brežněv mluví o možnostech spolupráce komunistických a sociálně demokratických stran v boji proti monopolům, Biľak na druhé straně označuje sociální demokracii za největší nebezpečí. Jaké z toho plynou závěry? Nezdary a zločiny, kterými byl provázen mocenský monopol komunistických stran ve východní Evropě, ukázal těm, kteří v poválečném nadšení věřili, že je rychle dovede do vysněného ráje, že se mýlili. Konkrétně o tom mohou hovořit zde právě oni. Tento vývoj dal odpůrcům socialismu do rukou argumenty, které myšlenky socialismu velmi poškodily a účinky toho pociťujeme ještě dnes. Nejen Evropa, ale i svět by dnes vypadaly zcela jinak, kdyby nebylo tohoto období. Československý vývoj v r. 1968 otvíral levici nové možnosti a naděje nejen v Československu, ale také v Evropě. Když nám tehdy komunisté kladli otázku, zda považujeme sovětský zásah za možný, odpověděli jsme záporně s odůvodněním, že by to znamenalo těžkou ránu levicovému hnutí ve světě. Zmýlili jsme se v otázce zásahu, nezmýlili jsme se v otázce důsledku. Události srpna 1968 jasně ukázaly hranice mezi Stalinovými sirotky a těmi, kteří nemohou v žádném případě akceptovat kompromis v otázce suverenity států, demokratických principů v politice a v respektování lidských práv. Jakýkoli kompromis v těchto věcech vede nezadržitelně k diskreditování socialismu. 29 [pageend29]A zde bych chtěl připomenout rozhovor Waldeck- Rocheta s Dubčekem v r. 1968. Podle ĽHumanité mu Dubček odpověděl, že otázka obnovení sociální demokracie v Československu byla rozhodnuta v rozhovorech se sociálními demokraty negativně. To samozřejmě neodpovídá skutečnosti. Je však třeba si postavit otázku : proč Dubček tak odpověděl a především, proč mu Waldeck- Rochet tuto otázku položil a jak reagoval na jeho odpověd. Z Ľ Humanitě je zřejmé, že vycházel ze stanoviska mocenského monopolu KSČ, z antidemokratických posic. Takové stanovisko je nutné zásadně odmítnout, protože i při respektování zvláštností situace ve východoevropských zemích, které do jisté míry determinují okamžité možnosti dalšího vývoje, není možné hlásat v jedné polovině Evropy jiný socialismus než jaký je prosazován v druhé polovině. Není možné vytvářet společnou frontu s levicovými silami v jedné zemi a podporovat jejich persekuci v zemi jiné. My sociální demokraté, stojíme před dvěma směry. Na jedné straně ti, kteří se domnívají, že dosažením politické demokracie se všemi svobodami bylo dosaženo cílů socialistického hnutí a jsou ochotni akceptovat sociální a hospodářské status quo. Na jejich adresu říkáme, že bez socialismu, bez hospodářské demokracie není skutečné politické demokracie, že taková omezená demokracie přes některé dílčí reformy stagnuje, je neplodná. Na druhé straně ti, kteří sice provedli některé socialisující změny ve společnosti, ale zlikvidovali demokracii, a socialismus tak zbavili jeho podstatného obsahu. Konflikty, které v jimi ovládaných společnostech vznikají, potlačují celou škálou mocenských prostředků: politickými procesy, končícími vězením nebo i popravami, existenčním postihem, psychickou persekuci a, když je třeba, také tanky. Tím však tyto rozpory nezmizí. Nejmarkantnějším příkladem toho je Československo, kde ani čtyřletá štvanice na lidi nebyla schopna vymýtit z jejich vědomí touhu po skutečném socialismu. Mezi těmito dvěma směry se musí sejít evropské levicové hnutí na východě i západě přes demarkační linii, která je dělí. Mezi těmito dvěma frontami se musí sejít všichni ti, kterým jde o překonání sterilní demokracie i vykastrovaného socialismu. 30 [pageend30]Dvě socialistické vlády v Tichém oceánu J. V. Bruegel Je příznačné pro naši evropskou předpojatost a málo oprávněnou pyšnost, že jsme slyšeli jen s překvapením a údivem, že v Austrálii a na Novém Zélandu vládnou od nynějška socialistické vlády, a že sotva víme něco o tom, že dělnické strany v těchto zemích náleží k nejstarším a ve svých zemích nejsilnějším. Je pravda, že obě, jak australská, tak novozélandská dělnická strana, byly založeny britskými přistěhovalci, ovšem n(a vznik australské neměla (mladší) britská Labour party žádný vliv. Austrálie je spolkový stát a její členský stát Queensland (hlavní město Brisbane) na severu země, měl již v r. 1899 socialistickou vládu- první na světě. Již v r. 1904 nastoupila v Austrálii první Spolková socialistická vláda, v době, kdy evropské sociálně demokratické strany jenom uvažovaly o možnosti, zda-li se jim někdy naskytne příležitost k účasti na koaliční vládě. Od té doby, jak Austrálie tak Nový Zéland měly opětovně labouristické vlády, a strany v obou zemích, podle anglického způsobu opíraly se především o kolektivní členství prostřednictvím odborového hnutí a zůstaly každá jednou z nejsilnějších stran v zemi. Obě strany jsou členy Socialistické Internacionály, na jejíž činnosti se nemohou příliš podílet pro zeměpisnou vzdálenost; naproti tomu však jak australská, tak novozélandská strana jsou velmi aktivní v regionální organisaci Internacionály, která byla zřízena před dvěma lety, má sídlo v Singapuru a řídí spolupráci socialistických stran Ásie a Tického oceánu. Na Novém Zélandu, spíše z důvodů směšných, v Austrálii pak pro komplikovaný volební řád, nemohli socialisté na dlouhou dobu znovu získat politickou moc. V obou zemích v r. 1949, po dlouhé době vládní činnosti, byli zatlačeni do oposice, pouhým uplatněním principu “Dejte konečně př.ležitost těm ostatním”. Od té doby jen na Novém Zélandu se socialistům podařilo přerušit vládu občanských stran pouze na tři roky (1957-60). Mimo tohoto krátkého období byli socialisté v obou zemích po dobu dvaceti tří let v oposici, ačkoliv 31 [pageend31]ve volbách téměř vždy získali více hlasů než vláda a často jim k parlamentní většině chybělo jen několik hlasů, dokonce i dva. Při všech příbuzných zjevech jsou mezi Austrálií a Novým Zélandem podstatné rozdíly. Nový Zéland, dva řídce obydlené ostrovy s téměř 3 miliony obyvatel, se stal ve třicátých letech, během doby labouristické vlády, rájem sociální spravedlnosti na zemi. Byl to první stoprocentně sociální spravedlivý stát na světě, což mělo ovšem nejen svoje přednosti, ale i stíny. Přednosti byly v uplatňování zásady absolutní sociální spravedlnosti, zaručené důslednou sociální politikou a sociálním pojištěním, ve kterém bylo uskutečněno mnoho z toho, co teprve později sociálně demokratické strany jiných zemí mohly prosadit jen po mnoha tvrdých zápasech. Stinnou stránkou bylo to, že novozélandští socialisté ztratili velmi mnoho na své politické průbojnosti ve chvíli, kdy jejich téměř celý původní program byl splněn. Nebylo nových přitažlivých hesel. Pro další radikální postup, pro zřízení plně socialistické společnosti na Novém Zélandu, nebyly nutné předpoklady ani pohnutky. K tomu přispělo, že “národní strana”, jak se nazývala občanská strana, nejenom v celku, ale i v podrobnostech uznávala a ponechávala socialisty provedené reformy, lépe řečeno uznávat je musela, aby obstála. Konser- vativní vlády posledního dvacetiletí nechaly pozůstalost socialistických vlád beze změn, s důsledkem, že pro průměrného občana nevznikla touha po návratu socialistické vlády. Proto i volební program socialistů ve vítězných volbách 1972 se lišil od programu dosavadní vlády jen v nuancích. V Austrálii je situace poněkud složitější. Tu nelze nazvat: sociálně spravedlivý stát. Je kontinentem sama o sobě, je podstatně průmyslovější než Nový Zéland s mnohem průbojnějším dělnickým hnutím, s trvalým přílivem nových vystěhovalců z různých zemí Evropy a se složitějšími vnitrními problémy. Poválečná labouristická vláda se pokusila o strukturální reformy. Její rozhodnutí o ses- tátnění bank však ztroskotalo na za vlasy přitaženém umění legálního výkladu. Tak, jako kdysi Nejvyšší soud Spojených států rozhodl, že mnohé Rooseveltovy reformy jsou udánlivě “protiústavní”, tak Nejvyšší soud australské Federace zrušil zákon Ewattový vlády o sestátnění bank, protože prý porušil ustanovení ústavy, podle kterého obchod mezi jednotlivými státy má být svobodný. (Zde byl 32 [pageend32]otevřen problém, doposud zanedbaný socialistickou teorií, o tom, do jaké míry akceptovat podřízení politické vůle lidu snad náhodně dosaženému soudnímu rozsudku). Od té doby australská Labour party se k prosazování takových reforem nevrátila. Také do posledního volebního boje nevstoupila se sliby dělat něco “jiného”, než co by chtěla dělat dosavadní vláda, nýbrž jen slíbila, že to bude dělat “lépe” a tak, jako na Novém Zélandu, k volebnímu vítězství přispěla více neschopnost dosavadní vlády, než volební program socialistů. Volební heslo strany v celé zemi bylo velmi krátké a jeho obsah příznačný, znělo: ‘Je na čase!”. Toto heslo působilo tak, jako na Novém Zélandu. To ovšem neopravňuje závěr, že by socialisté “Australasie” nebo “Oceánie” (jak jsou někdy nazývány Austrálie s Novým Zélandem a ostatními ostrovy v Tichém oceánu) byli horší nebo méně uvědomělí průkopníci demokratického socialismu, než jejich soudruzi v Evropě. Velkým nedostatkem obou stran, které se nyní v obou zemích ujaly vlády, je skutečnost,že během dlouhé doby jejich oposice zemřeli všichni funkcionáři se zkušenostmi s vládní administrativou, a noví ministři, kteří se poprvé nacházejí v nezvyklých posicích, se musejí zapracovat. Výjimkou je Nový Zéland, kde místopředseda nynější vlády Hugh Watt, má zkušenosti z vlády v letech 1957-60. Norman Kirk, původním povoláním strojvůdce a nyní vůdce strany a předseda vlády, je z několika návštěv v Evropě poněkud znám. Gough Whitlam, jeho australský kolega, povoláním právník, je považován za nejlepšího řečníka australského parlamentu, ale mimo Austrálii je neznám. To se nyní změní, až Kirk a Whitlam budou uplatňovat vliv demokratického socialismu ve Spojených národech, ale také v Commonwealthu, ve kterém nyní mají sociálně demokratické vlády jen Guyana v Jižní Americe, Malta, Singapůr a některé stredoamerické ostrovy. Je pozoruhodné, že v nové novozélandské dělnické vládě bylo poskytnuto zastoupení Maorům, původním obyvatelům před příchodem Angličanů a Skotů, kteří byli považování za vymřelou rasu. Jsou ve vládě dva a jeden z nich je žena. Podobně v Austrálii lze očekávat, že se praobyvatelé země dočkají od nové labouristické 33 [pageend33]vlády řešení svých problémů a nespokojenosti, která nedávno vedla k velkým demonstracím. *) *) Podle jednoho z pivních rozhodnutní nové vlády budou zavedeny základní školy ® vlastním jazykem původních obyvatel. Pozn. red. Za nynějších poměrů od obou vlád nemůže být očekáváno mnoho v zahraničně- politické aktivitě. Vnitropoliticky je poněkud významnější jen rozhodnutí australské vlády zrušit vojenskou povinost. Uznání komunistického režimu v Pekingu a okamžité odvolání jednotek z Jižního Vietnamu, které měly význam spíše symbolický než vojenský, nebyly dnes již žádnou vzrušující záležitostí. Populárnější, i když asi bezvýsledné, byly oficielní australské a novozélandské protesty proti francouzským pokusným explosím atomových bomb na Tichomořském ostrově. (Francie nepřistoupilakmezinárodní smlouvě o zastavení pokusů). Nastolení sociálně demokratických vlád v obou nej důležitějších zemích Australasie či Oceánie získal demokratický socialismus posílení, které nemůže být podceňováno. 34 [pageend34]DISKUSE . . Oběť psychologického zajetí Když jsme určovali název našeho časopisu, věděli jsme, co děláme. Věděli jsme, co všechno bylo spácháno v Evropě ve jménu “socialismu”. Předpokládali jsme však, a jak se ukázalo správně, že podvody fašistů i komunistů mohou zmást jenom toho, kdo neví, že demokratický socialismus byl a zůstává jednou z hlavních sil v Evropě na cestě k moderní společnosti. Adolf Hitler byl vůdcem německé “národně socialistické” strany. Musel však nejdříve rozdrtit — za potlesku komunistů — německou sociálně demokratickou stranu, aby mohl na krátkou dobu několika let vymazat z hlav většiny Němců rozum a nahradit jej vírou v legendy a neomylnost vůdce, aby mohl nejenom v Německu, ale téměř v celé Evropě na nějaký čas zastavit přirozený vývoj k moderní demokratické společnosti. Po strašných obětech Evropanů i Němců vrátilo se Německo ke zdravému rozumu a demokratický socialismus stal se tam hlavní politickou silou. Všech osm širokých vrat do Wallhally je zapečetěno, je přeplněna, a poklad Niebelungů i se zlatým mečem Siegfrieda leží bezpečně zapomenut na dně špinavého Rýna. To je nevyhnutelný osud všech pověr a legend od počátku minulého století. Ve jménu “socialismu” podařilo se v Československu komunistům nastolit režim, který za svého vůdce prohlásil “největšího učitele lidstva Josefa Stalina”, gruzínského vraha sovětských národů. Tak, jako v Německu, bylo třeba nejdříve terorem zničit hnutí demokratického socialismu, aby mohlo být prohlášeno: rozum je zakázán. Terorem bylo zabezpečeno, že o osudu společnosti a každého občana mohlo být rozhodováno shůry Politbyra, které podle dogma je jediným zdrojem moudrosti. Odpůrci dogmatismu byli prohlášeni za rakovinu společnosti, která musí být zničena. Ukázalo se však, že v českých zemích nelze potlačovat zdravý rozum natrvalo a vymazat ho beze zbytku z českých palic, i těch komunistických. Naše historie i Evropy je v bohatší o “pražské jaro”. Budoucnost demokratického socialismu je v Československu zajištěna. Čtvrt století potlačování zdravého rozumu nemohlo ovšem 35 [pageend35]zůstat bez následků. Soustavné falšování historie národa, zatracování jeho kulturního dědictví a celého století úsilí o národní sebeur- čení a suverenitu, s ucpáním všech zdrojů svobodomyslného myšlení muselo leckde zanechet stopy a zmatek v hlavách lidí. O tom, kam takový zmatek obětí komunistického myšlení a výchovy vede, přinášíme doklad z redakční pošty: Vážení pánové, nezlobte se, že nebudu předplácet Váš časopis. Důvodů je několik. Nedostatek času ke čteni je na předním místě. Ztratil jsem totiž dvacet let života v socialismu. Všechny otázky a perspektivy socialismu jsem byl nucen diskutovat na povinných školeních, seminářích a desetiminutovkách. Velmi střízlivě počítáno, bylo to celkem asi 1.000 hodin. Počítám-li povinné politické schůze a manifestace, je to dalších minimálně tisíc hodin. Přičtu-li brigády, bylo to rovněž dalších asi 1.000 hodin mého volného Času. Z toho je vidět, co mám dohánět v literatuře, která mi nebyla dvacet let dostupná. Navíc 3.000 hodin představuje vyjádřeno ve mzdách britského pomocného dělníka 2.000 liber, t. j. asi 35.000 Kčs oficiálního kursu a 175.000 Kčs neoficiálního. O co jsem byl okraden socialismem na mzdách jako strojní inženýr proti svým západním kolegům, raději uvádět nebudu. Vůbec nepočítám kolik hodin jsem ztrávil vlastními meditacemi a rozhovory s přáteli než jsem se dostal z psychologického zajetí socialismu, kterému jsem po určitý čas jako důsledku rafinované indoktrinace koncem čtyřicátých a začátkem padesátých let dokonce věřil. Proto jistě pochopíte, že jakékoliv investování času i financí do otázek socialismu je pro mně neúnosné. Poznatky, které jsem udělal studiem a prací v oboru strojního inženýrství, moderní technologie, ekonomie, sociologie a dalších pro mne pomocných věd jsem došel zcela jinam než by materialisté předpokládali. Nevím jestli Vám něco napoví tato poznámka: za více než 15 let praxe jsem viděl, že se počet techniků a úředníků k počtu dělníků snížil z průměru 1: 7 na 1: ý a už dnes jsou továrny, kde počet dělníků k počtu techniků je 1:1. Přičemž produkce techniků je k dělnické produkci asi 5:1. Vyjádřeno v čs. korunách — technik vyrobí ročně asi hodnot za 350-^50 tisíc korun, zatím co dělník asi za 70 tisíc. Při tom poměr skutečných platů techniků k dělnickým platům je asi 14:1! Dnes vidím, že všechny “ismy”, které vznikly v 19 století, a které naši pradědečkové a dědečkové vymysleli, když se opájeli do- 36 [pageend36]konalostí svého rozumu, jsou nenávratné passé. Moderní Evropané doufáni už koncem tohoto století vyjedou z kolejí “ismů” a vrátí se k hlubokému prociť ováni a pochopení počátků a smyslu naší civilisa- ce, kde jsou uloženy všechny návody dobrého života na zemi a tolik potřebné pravdy na stálo. Závěrem Vám musím říci, že nehodlám číst v exilu žádný časopis, kam budou psát komunisté o. učitelé marxismu, jako pan Svi- ták a pod. Před rokem jsem po delší korespondenci s SVU a Proměnami tento časopis odhlásil ze stejných důvodů. Vím, že tento dopis Vás neobrátí hned k revisi Vašich celoživotních názorů, ale snad Vám poskytne látku k přemýšlení. Vím-, že všechno co děláte, myslíte upřímně a dobře, ale bohužel jdeme každý jinou cestou. S upřímným pozdravem, Ing. B. Kobliha. Nezlobíme se na nikoho, kdo náš časopis nechce číst a předplácet. K tomu stačí jednoduché sdělení. Autor dopisu však považoval za vhodné poskytnout nám poučení a “látku k přemýšlení”. Každé poučení vítáme; jeho dopis je poučný a proto ho zveřejňujeme. V našem politickém exilu jsme se setkali s mnoha obětmi a odpůrci komunistické diktatury. Po prvé však se setkáváme s mužem, který svůj odpor proti komunismu nám nevysvětluje tím, co napáchal během dvacetipěti let na celém národě, ale tím, co spáchal na jeho výplatních lístcích. Nespravedlnost je o to horší, že, jak vidíme, byl velmi pilným vyznavačem diktatury proletariátu v době nejhoršího teroru, kdy nepochybně na všech manifestacích a schůzích měl příležitost odsuzovat “odpůrce socialismu”, když je v té době týrali, soudili, věznili a vraždili. Věřil tomu, že hrůzy komunistického teroru jsou socialismem a jak se zdá, věří tomu dodnes. Tři tisíce hodin svého času věnoval komunistické diktatuře a nezaplatili mu za to ani haléř. Vypočítal si ztráty v korunách, v cizích valutách a v kursu oficielním i neoficielním. Plně chápeme, že nebude “investovat čas i finance” do našeho socialismu, dokonce ho pro budoucnost před tím varujeme, protože je to podnikání nevýnosné. Nedopadl by finančně o nic lépe, než během svého “psychologického zajetí” diktatury proletariátu. To jediné co posledních čtyřicet let bylo našim stoupencům bezpečně zaručeno, byla vstupenka do kriminálů. Fašistického i komunistického. Od pěti let do devatenácti let. To by 37 [pageend37]si těžko ocenil v korunách nebo cizích valutách a kursu oficielním i neoficielním. Mohli bychom skončit zjištěním, že pisatel je vystěhovalec, který odešel z Československa za lepším jenom proto, že byl okrádán, a popřát mu štěstí. Bohužel však i v Anglii zjistí, že je okrádán, protože jeho kolegové v ostatních průmyslových zemích mají vyšší platy než v Anglii. Nešťastný muž! Patrně to zatím přehlíží při svém studiu všech věd, ve kterém tak pokročil, že může poučovat nejenom nás, ale jak ještě uvidíme, celý náš exil. Ptá se nás, zda-li jeho poznámka o “technicích a úřednících” a dělnících, a jejich mzdách a platech nám něco napovídá. Ovšem, že ano. Napovídá nám, že se zatím ve svém studiu ekonomie a sociologie daleko nedostal a že i během své 15 leté praxe se také díval špatně. V r. 1952 poměr počtu dělníků k počtu techniků a úředníků ve výrobní sféře v Československu byl 1:4.4, po osmnácti letech v r. 1970 byl pak poměr 1:3.75. Za osmnáct let se tedy tento poměr nesnížil o 3 dělníky, ale o 0. 65 dělníka. Je to podobný vývoj jaký vidíme ve všech průmyslových zemích. Nejsou jen továrny, kde je poměr 1:1 mezi techniky a dělníky, ale jsou technické hospodářské jednotky služeb, které se dokonce obejdou bez dělníků i techniků. Nu, a co? Patrně podle autora můžeme očekávat, že díky zázrakům moderní technologie podaří se likvidovat “dělníky” a že už nehrozí nebezpečí, že by se někdo mohl dostat do psychologického zajetí diktatury proletariátu, jako se to přihodilo jemu. Poněvadž, jak se zdá, si sám neví rady s tím co objevil, tak mu prozradíme o co jde. Moderní technologie a automatisace vede k přesunu, hlavně kvalifikovaných dělníků z konečné výroby k výrobě výrobních prostředků a soustavně snižuje nutný počet, hlavně méně kvalifikovaných sil ve výrobní sféře. Ovšem i při tom v každé průmyslové zemi můžeme vidět, že potřeba pracovních sil v hospodářství při normálním vývoji i ve výrobě se zvyšuje *.) Nej vyvinutější průmyslové země Evropy, zejména Německo, musí pracovní síly dovážet. *) V min. čísle P. S. (čl. Světová nezaměstnanost) jsme to ukázali na hospodářství s nejme demějším průmyslem, Spojených států. Charakteristickým rysem tohoto vývoje je zvyšující se potřeba pracovních sil v nevýrobní sféře hospodářství v každé průmyslové zemi, i v Československu. Tam od r. 1948 počet zaměstnanců ve vý- 38 [pageend38]robní sféře (dělníci, technici a úředníci) se zvýšil o 13%. V nevýrobní sféře pak o 120%. Celkový počet zaměstnanců, o které se zvýšil počet pracovních sil do r. 1970, je zhruba jeden a půl milionů a z toho jenom polovina se objevila ve výrobě a druhá ve sféře nevýrobní ! Podobný vývoj vidíme ve všech průmyslových zemích. Dělníci ve výrobní sféře byli prohlášení před časem za nositele modrých límečků. Všichni ostatní zaměstnanci v hospodářství pak za nositele límečků bílých. To ovšem vede někdy k velmi zábavným závěrům u autorů — dokonce filosofů — kteří nevědí, tak jako autor našeho dopisu, o čem píší, když porovnávají počet bílých a modrých “límečků” v hospodářství. Podle límečkové hantýrky průmyslový dělník nosí ve statistice límeček modrý, ale popelář, železničář, námořník, řidiči autobusů, číšníci atd. atd., ale i uklízečka nosí ve statistice límeček bílý. Výrobnost průmyslu v pokročilých průmyslových zemích umožňuje neustálé rozšiřování služeb a velmi nákladnou nevýrobní sféru společenské aktivity. Proto v Americe je možné mluvit o větším počtu bílých než modrých límečků. Co je ovšem hlavním společným znakem v šech límečků je to, že jsou všichni — námezdně pracující — tedy i technikové. Vidíme tedy, že autor dopisu se těch nenáviděných dělníků tak snadno nezbaví. Jeho tvrzení, že “technik vyrobí” pětinásobek “hodnot”, které vyrobí dělník, nasvědčuje tomu, že zapoměl uvést v seznamu oborů, které studuje, také astrologii. Ta ovšem není náš obor. Aniž bychom se zabývali “výrobou hodnot” tvrdíme, že technikové všeobecně řečeno nic nevyrábí. To ovšem nesnižuje jejich význam a to nejen ve výrobě, ale v celém hospodářství. Jestliže tvrdíme, že technik nic nevyrábí, tak tím nemyslíme, že má zemřít hladem. Lékař také nic nevyrábí a jeho užitečnost pro společnost není o nic menší. Tu se spíše dostáváme k otázce, jak řešit objektivně problém mezd a platů, podle užitečnosti povolání. Zde by mohli pomoci sociologové, kdyby se snažili o to stát se skutečně užitnou společenskou vědou. Až náš pisatel pokročí ve svém studiu sociologie a zjistí, jak sociologové ve svých tabulkách o sociální prospěšnosti zacházejí s inženýry, pokud je vůbec beřou na vědomí, obáváme se, že se půjde oběsit. Můžeme ho však ujistit, že i my jejich tabulky považujeme za nespravedlivé a zjistili jsme, že tuto nespravedlnost částečně odčinili sociologové — komunistických zemí. Nej zajímavější je ovšem osud, který předpovídá “moderním Evropanům... koncem tohoto století”, že totiž skončí tam, kde 39 [pageend39]skončil on. To je odvážné tvrzení, protože nelze očekávat od moderního Evropana, že sí nechá vymazat z hlavy rozum i po 3.000 hodinách školení — placených i neplacených — o škodlivosti užívání vlastního rozumu a nutnosti uznávání dogma o neomylnosti autority, aby po zjištění, že uznávání neomylnosti komunistického Politbyra málo vynáší, sí hledal dogma jiné, které bude pečovat o pohodlí jeho prázdné hlavy. Při tom nám neříká, kde na cestě zpátky do temné minulosti lidstva našel počátky civilisace a její smysl. Když slezl člověk ze stromu, nebo když už učinil velký vynález kola, nebo teprve tehdy, kdy první technikové objevili, že kolo může usnadnit lámání lidských kostí? Mávnutím ruky vyřizuje pisatel celý myšlenkový vývoj Evropy minulého století. Snad mu jen můžeme připomenout, že bez těch pradědečků a dědečků, kteří se “opájeli dokonalostí svého rozumu” by dnes on ani my nepsali česky a neměl by příležitost osvobozovat “ujařmený národ”, protože by žádného národa nebylo. A že jedním z těch dědečků, kterým se vysmívá, byl Masaryk, který si také vymyslel jeden “ism”. Jeho úděl v tehdejším zatuchlém ovzduší národního života nebyl snadný, když se pokoušel otevřít okna pro průvan tehdejšího evropského myšlení. Málem byl vyhnán ze země, když se rozhodl vysmejčit z hlav Čechů pavučiny pověr, které autor dopisu znovu sbírá. Ivan Sviták je v Praze úředně uznaným kontrarevolucionářem a nebezpečným nepřítelem komunistického režimu. Má na krku rozsudek osmi let žaláře. To je průměrně to, co demokratický socialista může očekávat od komunistů a fašistů. Čtení Svitáka je v Československu zakázáno. Beřeme na vědomí, že pan ing. Kobliha se tomuto zákazu dobrovolně podřizuje v exilu. Téměř současně obdrželi jsme od autora dopisu jiný dokument. Je tajemníkem Nárdenského výboru a v jeho prosincovém oběžníku vyzývá exil k vypracování společného “dynamického” programu, který “zaručí jednotu exilu”. Vytyčuje “zásady”, ze kterých třeba vycházet. Po zjištění, že svět je v krisi a náš národ zvláště, a že protikomunistický, politický (!) program musí vycházet z důkladného studia, doporučuje vlastně jenom dvě zásady, které podle něho zaručují, že program bude “založen na určitém světovém názoru”. Zatím co ve svém dopise nám doporučoval obrátit se “k počátkům a smyslu naší civilace” v oběžníku obrací naši pozornost ji- 40 [pageend40]ným směrem: “Je třeba hledat absolutní hodnoty a ty jsóu spíše v nitru člověka než v mezinárodní politice”. Zatím jsme se nesešli s chytrákem, který by hledal vůbec nějaké hodnoty v mezinárodní politice. Poněvadž, jak víme, autor vylučuje při hledání hodnot rozum, postrádáme pokyn, ke které části “nitra” se při svém hledání máme obrátit. Jedno takové hledání bez rozumu, končí v poslední době nad- prcdukcí pornografie. Tu část nitra patrně nemá na mysli. A tak nám pro hledání absolutních hodnot zbývá jen omezený prostor nitra mezi pohlavím a rozuměn. Kam se máme vrtnout? Jedna ze dvou zásad, ze kterých podle autora má vycházet jeho exilový program, je zjištění, “že nynější kultura Evropy a světa odhodila do ústraní nej vyšší hodnotu lidské osobnosti. ..” To ovšem pro nás není nic nového. To je staré tvrzení o nemravné kultuře od okamžiku, kdy zahodila fíkový list. Každé zpátečnické hnutí, ať fašistické nebo komunistické začíná útokem na moderní kulturu. “Když slyším slovo kultura sahám po revolveru”, řekl Ernst Röhm, velitel Hitlerových SA jednotek. Autor nám ovšem tento způsob boje proti kultuře nemůže doporučovat, protože nesmíme nosit zbraně. Jeho obavy nad škodami, které evropská kultura může napáchat na našem národě jsou ovšem zbytečné. Gen. taj. KSČ Husák letos v únoru jasně prohlásil: “U nás už není možné otravovat vědomí lidí úpadkovou, buržoasní kulturou”. Jeden bod programu ing. Koblihy je tedy doma splněn. Zbývá mu jenom československý exil. Další z jediných dvou zásad, ze kterých podle něho má vycházet exilový program je tato: “Je nutno vědět, že zrelatisování všech hodnot je škodlivé, zvláště malému národu (nesvědčí mu pragmatická filosofie)!” Poněvadž si již patrně nepamatuje, jak mu kdysi byl tento závěr odůvodněn, tak to připomínáme: “Pragmatismus ve filosofii je buržoasní směr, pokládající za (hlavní) kriterium mravnosti jednání a pravdivosti poznání jeho užitečnosti.” A tak zjišťujeme, že ing. Kobliha je nejen toho názoru, že v exilu se mají dodržovat rozkazy pražských kolaborantů, nečíst Svi- táka a ostatní, dnes pražským režimem nej obávanější odpůrce, ale pokouší se propašovat do exilu za “absolutní hodnoty” výsledky svého komunistického školení, které si ovšem jen matně pamatuje. Kdo nemyslí, není člověkem. L. FEUERBACH 41 [pageend41]Obtíže s obstaráním kvalitního papíru, na kterém tiskneme Perspektivy jsou příčinou pozdního vydání tohoto čísla. [pageend42]Našim čtenářům! Pátým číslem zahajujeme druhý ročník Perspektiv Socialismu. Děkujeme čtenářům, kteří již po prvém čísle vyrovnali předplatné a těm, kteří přispěli na náš tiskový fond. Pomohli nám zajistit další vydávání. Prosíme, aby předplatitele nečekali na připomínky našich administrací a ušetřili jim práci i poštovné zasláním předplatného pro druhý ročník. Čtenáři v Kanadě a USA naší administraci v New Yorku a ze všech ostatních zemí administraci evropské. Do Austrálie, New Zealandu a všech zemí jižní Ameriky můžeme časopis zasílat letecky jen na zvláštní žádost a příplatek na poštovné. 42 [pageend43][pageend44]