ČESKOSLOVENSKÝ SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ ROČNÍK 44 PROSINEC 1994 ČÍSLO 5/425 28. říjen 1918 Co bylo snem a touhou řady generanci našich předků a co jsme si před válkou již ani čekati netroufali, stalo se toho dne skutken. Padly okovy s našich rukou a staletý žalář se nám otevřel. Co vedlo k naši nové svobodě? Jest především výsledkem okolností, na něž jsme neměli vlivu. Světová válka vznikla bez naši vůle a proti naši vůli. My jsme si nepřáli konfliktu, z něhož se zrodila naše svoboda. Naši nepřátelé byli raněni slepotou, která jim bránila, aby se zachránili, dokud byl ještě pro ně čas, a v tom vidíme hlubší smysl události minulých. Již nyni vidíme, v čem byla velikost Masarykova. Masaryk podřídil českou věc vyšší ideji, český boj uvedl v soulad s bojem za nejvyšši statky lidské, za právo a spravedlnost. Nový stát nemůže býti bez nového lidu. Nový stát s lidem starého ducha musí dříve či později zahynout. Rok naší svobody k nám tak naléhavě volá: Vzdělávejte nový lid! Ale nové národy rostou z náboženství, z hlubokého, mocného, opravdového prožiti vztahů člověka k věčnému, k Bohu. Historická úloha pro potomky české reformace! Chopí se ji? Grafika Vladimíra Soukupa [pageend1]Sokol žije Jan Waldauf (Část zprávy o XII. všesokolském sletu k valné hromadě Sokolské župy Kanadské) Po dlouhých 46 letech od posledního XI. všesokolského sletu v roce 1948, který byl tehdy poslední velkou veřejnou manifestací proti komunistickému režimu nastolenému pučem v únoru 1948, konal se začátkem července tohoto roku XII. všesokolský slet v Praze. Slet, jehož pořadatelem byla v lednu 1990 obnovená - původně Československá po rozdělení republiky pak Česká obec sokolská (ČOS), se konal za nesmírně obtížných podmínek. Přerušením činnosti, jež trvalo 42 let, byla sokolská organizace zničena, její příslušníci a pamětníci, bud již nežili nebo byli v příliš pokročilém věku a na obnově Sokola se již nemohli plnou silou podílet, a mladší generace Sokol bud neznala vůbec - nebo, pakliže o něm něco věděla, byly to většinou informace negativní, šířené v uplynulých čtyřech desetiletích komunistickým režimem. Obnovený Sokol, který ke své činnosti potřebuje tělocvičná účiliště - sokolovny, hřiště a tábory, jež komunistický režim Sokolu ukradl, musel a dosud musí - pět let po tak zvané něžné nebo sametové revoluci - usilovat, mnohdy zdlouhavými soudními procesy, o návrat svého ukradeného majetku. Z celkového počtu 3 000 objektů nemovitého majetku Sokola jež mu v roce 1948 patřily, bylo 1 294 sokoloven; Sokolu jich bylo dosud vráceno jen 350, na vrácení zbývajících 940 sokoloven musely být zahájeny soudní procesy. Veřejní činitelé na všech úrovních - od vlády, parlamentu až po obce - mezi nimiž je mnoho osob z bývalého komunistického režimu, Sokol a jeho snahy většinou nepodporovali. Sdělovací prostředky Sokolu bud vůbec nepřály, nebo jej ignorovaly, případně jej odepsaly jako přežitek dávné minulosti. Sokolu pochopitelně nepřály vůbec nástupnické organizace komunistické tělovýchovy a sportu, v minulosti všemožně komunistickým režimem podporované, užívající značný majetek, který z větší části patřil do roku 1948 Sokolu, a s vlastním velkým systémem svých placených činovníků; jsou dosud státem dotované a obávají se, že rozšířením Sokola o své výhody přijdou. Mimo to, lidé v České republice se zaměřili na spotřební společnost ve snaze o materiální zisk a prospěch a nabyli odpor k jakékoliv činnosti pro 2 [pageend2]celek nebo k podrobování vlastních zájmů zájmům celku. Tato snaha, spojená s malým zájmem veřejných činitelů o tělesné a morální zdraví národa, se projevuje převládajícím nezájmem o věci všeobecně prospěšné. Sokol, který nyní sdružuje na 170 000 příslušníků v 924 jednotách, může jen malou část svých příslušníků považovat za skutečné sokoly - mnozí z nich nemají představu o významu a účelu sokolské myšlenky a kdysi samozřejmé sokolské a národní uvědomění jim chybí. Do Sokola, na příklad, přestoupily mnohdy celé sportovní jednoty - jen proto, aby jejich členové mohli dále provozovat svou činnost v tělocvičnách nebo na hřištích vrácených Sokolu; to byl jediný důvod jejich vstupu do Sokola a proto o poznání podstaty Sokola nemají zájem. V tomto prostředí bylo rozhodnutí o pořádání sletu spojeno s velikou odvahou a s mnoha pochopitelnými obavami. Mnozí - i v řadách sokolských, od konání sletu "tak brzo" po obnově Sokola zrazovali a předpovídali mu neúspěch, někteří se škodolibě na neúspěch sletu těšili. Slet se však přece konal a vzdor všem obtížím a překážkám byl to slet úspěšný. Konal se přes to, že se do nácviku zapojil menší počet než se původně očekávalo - kolem 25 000 cvičenců, tedy přibližně jen 15% z celkového počtu 170 000 příslušníků ČOS (v některých jednotách se nenacvičovalo vůbec); konal se přesto, že vláda a parlament a další veřejní 3 [pageend3]činitelé podporu Sokolu neposkytli; konal se vzdor nepřízni, nebo při nej- menším nezájmu sdělovacích prostředků; a konal se přesto, že Sokol na pořádání tak velikého podniku, jakým slet je, neměl finanční prostředky. Skutečnost, že se do nácviku zapojil menší než očekávaný počet cvičících si vyžádal podstatnou a dosti obtížnou úpravu choreografie vystoupení menších celků na velikém strahovském stadionu, na jehož ploše během sokolských sletů vystupovalo vždy 16 000 cvičenců nebo cvičenek najednou, v mezerném rozstupu až 30 000 mužů, nebo v reji žen také až 30 000 cvičenek. Výsledek potvrdil, že úpravy byly úspěšně a dobře vyřešeny, takže i menší celky vynikly na velké ploše Strahova dobře. Vláda podporu sletu neposkytla, podařilo se však přece získat alespoň několik představitelů veřejného života, mezi nimiž byl zejména předseda parlamentu Milan Uhde, který spolu s primátorem hlavního města Prahy Janem Koukalem převzal nad sletem záštitu; v čestném předsednictvu sletu pak přijalo členství několik ministrů - Petr Piťha, Jan Stráský, Antonín Baudyš, Luděk Rubáš, kteří se sletu zúčastnili, spolu s několika dalšími členy vlády, mezi nimiž byl také ministr zahraničí Zieleniec, který při své návštěvě krajanů v Austrálii jim předpovídal, že budou sletem zklamáni; po úspěšném sletu naši sokolové v Austrálii mu to pak veřejně v tisku při- poměli. - Před zahájením sletu, těsně před svým odletem do Philadelphie v USA, kde mu v dnech sletu byla předána Cena svobody, přijal na pražském Hradě prezident Václav Havel sokolskou delegaci, připjal svou stuhu na vlajku ČOS a přislíbil, že se po svém návratu ze Spojených států přijde na slet podívat. Na slet se pak skutečně ve středu 6. července dostavil, sledoval celé vystoupení a velmi pochvalně se pak o sletu a sokolské myšlence a činnosti zmínil ve svých "Hovorech z Lán". - Na Sokol a slet neměli však vůbec čas předseda vlády Václav Klaus a ministr kultury, až do nedávna exulant, Pavel Tigrid. Velmi účinnou podporu poskytly sletu Dopravní podniky hlavního města Prahy, mimo jiné také vydáním zvláštních, zlevněných jízdenek pro sletové účastníky, zařazením dalších autobusů k dopravě cvičenců a diváků na Strahov a ze Strahova; České dráhy vypravením zvláštních vlaků pro cvičící do Prahy; Ministerstvo školství uvolněním pražských škol pro ubytování a ukončením školního roku o několik dnů dříve pro tento účel; policie České republiky a městská policie v Praze mimořádnou službou během všech sletových podniků; Ministerstvo národní obrany přidělením příslušníků armády pro službu první pomoci na Strahově, uvolněním hudebního souboru, který vystoupil v přestávce hlavního vystoupení a parašutistů k ukázkám seskoků padáky na sletišti. 4 [pageend4]Finanční zabezpečení sletu se bohužel nepodařilo. Slibovalo se hodně od sletové loterie, nazvané "Růže pro slet", jež však místo toho, aby se stala hlavním zdrojem financí pro slet, nakonec byla největší ztrátovou položkou sletového hospodaření. Ministerstvo financí České republiky povolilo ČOS vydání 40 milionů losů, každý v hodnotě Kč 10.— (Kč 400 milionů); když se zjistilo, že prodej losů byl tak malý, že nekryl ani náklady na výhry, požádala ČOS o snížení počtu vydaných losů na 10 milionů a na ukončení dalšího provozování loterie koncem července, což bylo výjimečně povoleno. To však nezbavilo ČOS povinnosti zaplatit správní poplatek z povolené serie 10 milionů losů - bez ohledu na počet skutečně prodaných; tento poplatek činil Kč 1.-- za každý povolený los, tedy i při sníženém počtu celkem Kč 10 milionů. Předem se vědělo, že jestliže se prodá méně než 75% vydaných losů, Lj. 7,5 milionů losů, bude loterie ztrátová; ve skutečnosti bylo prodáno jen kolem 1 300 000 losů, takže ztráta z loterie bude veliká a předběžně se odhaduje na Kč 40 milionů. - Veliká vydání byla spojena se sletištěm; strahovský stadion byl sice Sokolu pronajat za symbolický obnos Kč 1.—, avšak na opravy a úpravy stadionu, včetně hlediště, zvukového zařízení, návozu písku na plochu stadionu, pronájmu šaten atd., musela ČOS vynaložit přes Kč 20 milionů. - Celkový rozpočet sletu činil Kč 60 milionů, příjmy činily kolem Kč 26 milionů, takže odhadovaná ztráta sletu činí kolem Kč 34 milionů; skutečný konečný výsledek sletu bude znám až po finanční uzávěrce koncem roku. 5 [pageend5]Propagace sletu byla nevalná; přesto, že její zadání několika firmám bylo pro ČOS velmi nákladné, nebyl propagační materiál příliš účinný, v některých případech byl naopak zcela nevhodný a proto nepoužitý. Kritizován byl také datum sletu, jehož hlavní tři podniky - průvod Prahou v neděli 3. července a hlavní vystoupení v úterý 5. a ve středu 6. července, se konaly v době pětidenního pracovního volna, v němž se očekávalo, že obyvatelé Prahy se odeberou na chaty a chalupy a různé dovolené. Předpovídalo se proto, že v neděli 3. července bude Praha vylidněna a "sokolové budou pochodovat prázdnými ulicemi Prahy sami" a že také hlediště sletového stadionu bude ze stejného důvodu poloprázdné. Sdělovací prostředky, zejména televize, omezovaly propagaci čehokoliv co se týkalo sletu, Sokola, jeho myšlenek a cílů. Změna nastala až po 22. květnu, kdy se v období následujících tří týdnů konalo celkem 32 žup- ních sletů ve všech oblastech Republiky, na nichž vystoupilo na 25 000 cvičenců a jimž přihlíželo na 50 000 diváků. Tyto župní slety naznačovaly, že o Sokol a slet je zájem a velký počet mládeže na těchto sletech - cvičenců i diváků - prokázal, že Sokol není jen záležitostí "starých". Teprve výrazný úspěch župních sletů způsobil, že se slet nedal již dále ignorovat. - Také televize, jež původně hlásila, že bude jen ve svých večerních vysíláních přinášet krátké záběry ze sletu, po úspěchu sletového průvodu a prvního sletového vystoupení v úterý 5. července, nakonec přece zařadila do svého pořadu přímý přenos sletového vystoupení ve středu 6. července. V tomto prostředí a za těchto okolností se tedy konal XII. všeso- kolský slet. XII. všesokolského sletu se celkem zúčastnilo 11 zahraničních sokolských organizací: 1. Největší výpravu měla Americká obec sokolská - na 1 200 osob z toho 260 cvičících, kteří cvičili ve 3 sletových skladbách a zúčastnili se sletové soutěže v odbíjené. Výpravu vedl starosta AOS bratr Charles Bor- vanský. 2. Druhou největší výpravu mělo Ústředí čs. sokolstva v zahraničí - celkem na 700 osob, z toho 370 cvičenců, kteří cvičili v 6 skladbách; družstva župy Rakouské, Sokola Paříž a Sokola ve Švédsku se také zúčastnila soutěže v odbíjené. Výpravu vedl starosta Ústředí bratr Rudolf Fiala. Součástí této výpravy, v níž byli účastníci a cvičenci z Austrálie, Jižní Afriky, Argentiny, Anglie, Francie, Švédska, Německa, Rakouska, Švýcarska, 6 [pageend6]byla také výprava župy Kanadské, jež v počtu 250 osob představovala na 35% všech a počtem 110 cvičících třetinu - 33% cvičenců Ústředí. 3. Třetí nejpočetnější výpravu měl Sokol na Slovensku - na 600 osob; většina z nich vystoupila v několika sletových skladbách a příslušníci Sokola na Slovensku se také zúčastnili tělocvičných závodů v nářaďovém tělocviku a soutěže v odbíjené. Výpravu vedl starosta Sokola na Slovensku bratr Julián Lukáček. Další výpravy zahraničních sokolů v pořadí podle počtu účastníků: 4. Slovinský Sokol z Lublaně - 150 členů se starostou Matjažem Anžurem. 5. Lužicko-Srbski Sokol Budyšín - 120 členů se starostkou Michaelou Mošowou. Měli vlastní program v Seleziánském divadle v Kobylisích. 6. Polský Sokol - 81 členů se starostou Konrádem Firleyem. Vystoupili na společenském večeru v Tyršově domě. 7. Sokolská obec BOR z Triestu - 45 členů. 8. Slovenská tělocvičná jednota Sokol v USA; měla 30 členů, 14 cvičenců vystoupilo ve dvou skladbách. Výpravu vedl starosta bratr John Walek. 9. Ruský Sokol z Moskvy - 24 členů se starostou Nikolajem Džanu- movem. Vystoupení připravené pro společenský večer v Tyršově domě se nekonalo pro déšť. 10. Jugoslávský Sokol ve svobodném světě - 10 členů této výpravy vedl místostarosta Jugoslávského Sokola ve svobodném světě bratr Trifko Vrtikapa. 11. Ruský Sokol v USA - 2 členové - starosta Seržej Andrejewsky s manželkou. Kromě těchto zahraničních sokolských organizací se sletu zúčastnil také Český klub v Sofii v Bulharsku, jehož 36 žen vystoupilo v skladbě "Karneval". Prvním sletovým podnikem na němž bylo naše Ústředí čs. sokolstva zastoupeno (kromě přijetí sokolské delegace prezidentem Havlem na Hradě ve čtvrtek 30. června) bylo v patek, 1. července odpoledne, při uvítání zahraničních účastníků v Tyršově domě. Druhý podnik, oslava Kanadského státního svátku "Canada Day" u sochy sv. Václava na Václavském náměstí v pátek k večeru, jež následovala po uvítání v Tyršově domě, byla organizována za ochotné spolupráce 7 [pageend7]s Obvodním úřadem Praha I., s Dopravními podniky a policií města Prahy; ve spolupráci s ČOS byl opatřen vůz s mikrofonem a zajištěn hodnotný projev, který na oslavě přednesl místostarosta ČOS a starosta Světového svazu sokolstva bratr Ing. Karel Syrový. K oslavě došel také pozdravný dopis kanceláře Prezidenta České republiky v němž byla omluvena neúčast prezidenta Havla. Na oslavu se dostavili četní příslušníci Sokola z mnoha zemí, včetně Austrálie, Spojených států a řady evropských států; dostavili se také příslušníci ČOS a na Václavském náměstí se právě nacházejících turistů, takže se u pomníku shromáždilo několik set osob. Úspěšná oslava byl ukončena hymnami - kanadskou a českou. Záběr z oslavy byl vysílán Českou televizí a přispěl také k propagaci sletu. V pátek večer se pak v hotelu Tourist v Jinonicích konala mimořádná schůze výboru Ústředí, rozšířená o zástupce žup; neměla nejšťastnější průběh a narušila, alespoň u některých účastníků, jinak velice pěknou sletovou náladu. V sobotu 2. července konaly se odpoledne první zkoušky na Strahově. Náčelnictva ČOS, ve snaze o umožnění americkým a kanadským cvičen- cům účast na slavnostím zahájení sletu (konaném v době zkoušek na Strahově), zařídila zvláštní dopolední zkoušky pro muže a ženy z USA a Kanady na cvičišti vinohradské sokolovny; ve stejnou dobu se také konalo zasedání Rady světového svazu sokolstva v Tyršově domě. 8 [pageend8]Větší počet příslušníků zahraničního sokolstva se pak v pátek odpoledne zúčastnil slavnostního zahájení sletu, spojeného s představením Prodané nevěsty v Národním divadle. V neděli 3. července se po zkouškách odpoledne konal sletový průvod, jehož spontánnost předčila veškerá očekávání, nadchla a překvapila nejen jeho účastníky, ale snad ještě více samotné pořadatele sletu a zejména také sdělovací prostředky. V průvodu, který trval dvě a půl hodiny, šlo celkem na 20 000 osob. Praha od roku 1989 něco podobného neviděla. Slavnostní, radostná nálada již při řazení na Václavském náměstí se neustále stupňovala a ulice, o nichž se předpovídalo, že budou prázdné, byly hustě lemované diváky nadšeně pozdravující sokolské celky. Průvod byl ukončen na Staroměstském náměstí jež se postupně zcela zaplnilo účastníky průvodu. Nakonec ani nevadilo, že ulice nebyly vyzdobeny vlajkami nebo jinými symboly státu, národa nebo sokolstva; nevadilo ani, že na jednom úseku průvodu byla vyvěšena tabulka s nápisem "Zakažte Sokol!"; nevadilo ani, že Asociace Sport pro všechny (ASPV) před konáním sletu opětovně oznámila sletovému výboru, že jejich příslušníci se průvodu nezúčastní a po sletu pak byly šířeny zprávy, že je sokolové do průvodu nechtěli nebo dokonce nepustili; ve skutečnosti sletový výbor pro ně místo v průvadu vyhradil a skupina si 100 žen ASPV v průvodu také šla. Po průvodu se v neděli večer ve sportovní hale Sparty konalo představení "Gala Praha", podnik ASPV s ukázkami vrcholného tělocviku v různých odvětvích, za účasti sportovců z pěti států. Návštěvníky překvapilo, že pořadatelé se nezmínili, že také tento podnik se konal v rámci sokolského sletu. V pondělí 4. července se opět konaly zkoušky; probíhaly opět zcela plánovitě, na čemž měl největší zásluhu hlasatel řídící nástupy, jenž nám všem velice imponoval svým klidem. - Šatny byly zcela dostačující a poplašné zprávy před sletem, že šatny budou malé, že nebudou čisté, že se v nich budou ztrácet věci atd., se ukázaly naprosto bezpředmětné. V pondělí večer se konal společenský večer na nádvoří Tyršova domu s vystoupením různých skupin, s ohňostrojem a s občerstvením všeho druhu. Večer byl bohužel, narušen prudkým deštěm a silným větrem a musel být předčasně ukončen. Tentýž vítr strhl v noci na Strahově reklamní transparenty, prapory, stadiónové výzdoby, posunul konstrukci zužující Bránu borců o celé 4 metry a polámal větve stromů, takže se Vaničková ulice před stadionem stala ne- průjezdnou. Ještě v noci a hlavně pak časně ráno bylo třeba vynaložit mnoho úsilí, aby vše bylo dána do pořádku; velice účinnou pomoc při tom poskytli 9 [pageend9]příslušníci České armády. Vše se do rána podařilo uklidit a znovu vyzdobit, takže návštěvníci prvního sletového dne v úterý 5. července neviděli žádné stopy po škodách způsobených touto náhlou noční vichřicí. V úterý a ve středu, 5. a 6. července, byla hlavní sletová vystoupení, ve středu za přítomnosti prezidenta Václava Havla. Vystoupením přihlíželo po oba dva dny vždy na 30 000 diváků, na ploše strahovského stadionu vystoupilo vždy 23 000 cvičenců. V pořadu bylo pět skladeb ženských složek: ženy ("Karneval" - 3 200), náčiní (kužele a švihadla - 1 400), ženy a dorostenky (žluté míče - 800), žákyně a dorostenky (bílé kroužky - 2,800), mladší žákyně ("Košíček" - 3,400); dvě skladby v nichž vystoupily mužské a ženské složky společně: Nejmladší žactvo (rodiče s dětmi - 700, "Čáryfúk" - 650, "Kužílek" - 650), muži a ženy ("Věrná garda" - 3,500); dvě skladby mužských složek: žáci a mladší dorostenci (1 200), muži a starší dorostenci (1 900). Celkem tedy 20 200 sokolských příslušníků (ženské složky 15, 100 - 75%, mužské složky 5, 100 - 25 % ). Mimo to vystoupili hosté, ženy Asociace Sport pro všechny (ASPV) v počtu 3 000 cvičenek. Při porovnání s počtem cvičících na XI. všesokolském sletu v roce 1948 zjistíme, že na tehdejším sletu vystoupilo 320 300 cvičících (39 100 žáků, 36 500 dorostenců, 51 600 mužů, 55 800 žákyň 63 700 dorostenek, 73 600 žen), což představovalo 32% všech tehdejších příslušníků Sokola (1 004 987); na letošním XII. sletu 20 200 sokolských cvičenců a cvičenek představovalo 12% nynějších příslušníků Sokola (170 000). Ve skutečnosti bylo procento nižší, nebo počet 20 200 zahrnuje cvičící ze zahraničí a cvičence a cvičenky, kteří vystoupili v několika skladbách. Ve středu 6. července večer se konal slavnostní večer XH. všeso- kolského sletu v historických sálech první sokolovny - v budově Sokola Pražského, jímž byly hlavní dny XII. všesokolského sletu ukončeny. Po ukončení sletu, ve čtvrtek 7. července, konal se dopoledne v Tyršově domě VIL valný sjezd Čs. sokolstva v zahraničí při jehož zahájení byla předána čestná uznání Ústředí 9 členům zahraničního Sokola za dlouholetou záslužnou činnost. Valný sjezd přijal návrh župy Kanadské, aby Ústředí čs. 10 [pageend10]sokolstva v zahraničí, ve smyslu svého původního poslání a svých stanov, ukončilo svoji činnost 31. prosince 1995. "Československé sokolstvo v zahraničí," jak bylo zdůrazněno v sjezdovém prohlášení, "mělo po celou dobu svého trvání jediný úkol a cíl: uchovat sokolskou myšlenku neporušeně až do doby, kdy po novém osvobození vlasti bude také obnovena svobodná ČOS. - Jsme šťastni a hrdi, že se nám podařilo náš úkol čestně splnit." Odpoledne 7. července se konala vzpomínková tryzna za bývalého starostu ČOS a Ústředí čs. sokolstva v zahraničí bratra dr. Antonína Hře- bíka; měla se konat na nádvoří Tyršova domu, vzhledem k nepřízni počasí se však musela konat ve velmi stísněném prostředí muzea v Tyršově domě jehož malý prostor nestačil pojmout všechny účastníky a byl až nepříjemně přeplněn. Tryzny, na níž promluvili zástupci České obce sokolské, Sokolské župy Jungmannovy a Ústředí čs. sokolstva v zahraničí, a jíž byla také uctěna památka zesnulých sokolských sester a bratří, kteří se zasloužili o zachování sokolské myšlenky v zahraničí od roku 1948, se zúčastnili zástupci všech sokolských organizací a mnoha dalších spolků a institucí, včetně Čs. obce legionářské, Čs. národní rady americké bývalých politických vězňů, rodného města Řevnic, Veřejného života České republiky a členů jeho rodiny. U urny s popelem bratra Hřebíka, převezené ze Spojených států do vlasti, byly k věnci ČOS položeny věnce Ústředí čs. sokolstva v zahraničí a jeho pěti žup - australské, kanadské, rakouské, švýcarské a západoevropské. V pátek 8. července byla v Tyršově domě zahájena týdenní cviči- telská škola ČÓŠ, v níž bylo osm posluchačů zahraničního sokolstva, dva ze župy Rakouské, šest ze župy Kanadské a na níž přednášela také místonáčel- nice Ústředí a župy Kanadské sestra Anna Janoušová; větší počet příslušníků Ústředí zastupujících všechny jeho župy, rovněž v pátek odjelo do sokolského tábora v Pávově u Jihlavy, kde se zúčastnili třídenního velmi zajímavého a plodného posletového besedování zahraničního sokolstva se zástupci České obce sokolské. Cvičitelskou školou a posletovým besedováním byl XII. všeso- kolský slet ukončen. Nad významem XII. všesokolského sletu se zamyslela Eliška Ho- relová ve Svobodném slově, vycházejícím v Praze, a napsala mimo jiné: "Mnohé z vlastností, které kdysi zdobily sokoly, nám dnes chybí. Ale všichni Jsme v minulých dnech viděli sokolské zmrtvýchvstání. Ze to není 11 [pageend11]snadné, je asi každému myslícímu člověku jasné. Přesto si myslím, že bychom mohli XII. slet pojmenovat "sletem velké naděje!" - Naděje, že vzejde setba, kterou zaseli v minulých dnech všichni kdo nezaváhali a s obětavostí, která byla Sokolu vždy vlastní, se pustili do práce, aby připomněli národu, že jsou i jiné hodnoty než ty, za nimiž se u nás tolik lidi někdy až do se- bezničení honí. - Bez státních dotací, bez podpory různých oficiálních instituci a bohužel leckdy i s minimálním pochopením těch, kdo dnes vlastní sokolovny, jež vznikly z usilovné práce Sokola, ale Sokolu dodnes vráceny nebyly, začali obnovovat to, co mělo být vymazáno z paměti národa. A co bylo v základech Československé republiky a tedy i České republiky." Úspěch XII. všesokolského sletu prokázal, že Sokol žije! 12 [pageend12]To, co bylo snem mnohých, kteří v roce 1948, v roce politických zvratů a nejistoty z budoucnosti, naplnili pražské ulice sletovým průvodem a tenkrát posledním vstupem Branou borců na stadion Strahovský při Xl.všesokolském sletu, a to naděje, sen i příslib a pevné přesvědčení, že tomu po zániku zločinecké ideologie zase bude, že se vrátíme na tato místa, toto se nám splnilo a uskutečnilo. Xn.všesokolským sletem v letošním roce, po 54 letech, jsme my, kteří jsme se toho dožili i za ty, kteří nás předešli do míst, z kterých se na tuto zemi nevrací, tímto sletem jsme dokázali, že sokolská idea je tou, která má sílu udržovat, rozšiřovat bratrství a sesterství. I v této době, tak nakažené převážně pouze smyslem pro pomíjející a zapomínající na to, co je naším pravým posláním, budovat hodnoty, které rez nekazí a i červy nepožírají. Tímto sletovým setkáním jsme vykročili, my z mnohých koutů světa spolu s bratry a sestrami z naší vlasti, abychom pokračovali v tom, co bylo náplní našeho života všude tam, kam jsme byli postaveni. Povzbuzení a přesvědčení i potvrzení správnosti naší cesty nás má nyní provázet do dalších dnů, nejen v roce 1995, ale i mnohých následujících. My, sokolové organisačně soustředění v Ústředí československého sokolstva v zahraničí, jehož poslání při jeho vzniku bylo, pokračovat v svobodném světě v tom, co nám nebylo umožněno zvrhlou politickou mocí komunistickou, my jsme také naším VIL valným sjezdem, konaným právě v Praze po dnech sletových, udělali tečku za naší dosavadní činností. Ve smyslu závěrečných ustanovení našich stanov v době naší činnosti jsme se rozhodli uzavřít tuto kapitolu a ukončit činnost Ústředí a jeho organisačních složek, předsednictva a výboru k 31. prosinci 1995. Do této doby se má rozhodnout pět našich žup Ústředí o způsobu další činnosti. Má se tak stát na základě jednoho ze způsobů navržených mimořádnou schůzí výboru a přijatém VIL valném sjezdu Ústředí, konaném dne 7. července 1994. V k tomu určených jednáních žup, jejich návrzích, předložených výboru svolanému na prosinec 1994, bude předložen definitivní návrh osobní schůzi výboru, která bude v dubnu 1995. Tato určí definitivně směr a způsob činnosti nás všech v Ústředí čs. sokolstva v zahraničí soustředěných. Věřím, a se mnou mnozí z nás, že pokračování naší činnosti bude také naplněním cílů, které byly formovány naším zakladatelem, Dr. Miros- Sletový rok končí... jen ? 13 [pageend13]lavem Tyršem v jeho, pro nás trvale platném programu "Náš úkol, směr a cíl". Z tohoto našeho vykročení vyplývá také rozhodnutí výboru Ústředí, určujícím odpověd na otázku, bude-li a do kdy také vydáván náš ústřední časopis, "Československý Sokol v zahraničí". Tento nás v mnoha uplynulých letech spojoval, informoval a také přibližoval, všechny naše jednoty a župy, kterými se právě tak získaným povědomím sounáležitosti vytvářel a udržoval i upevňoval život i činnost naší sokolské rodiny. V tomto posledním čísle našeho časopisu 5.1994 chci: 1. Poděkovat všem, kteří svou věrnost k našemu časopisu projevovali příspěvky, úvahami, pravidelnými hlídkami, ale také odběrem a čtením, případně rozšiřováním mezi novými předplatiteli v celé době, ve které vycházel od roku 1951, nejprve jako měsíčník "Sokol v exilu" a od 12.1edna 1952 se jménem "Československý Sokol v zahraničí". 2. Rozhodne-li výbor Ústředí pokračovat ve vydávání časopisu v roce 1995 - posledním roce samostatné činnosti organisační -, má redaktor v zmenšeném rozsahu časopisu maximálně 16 stran pokračovat v obsahu informací a dalších úseků poslání a tak udržovat naše přirozené a nutné spojení jako dosud. Pochopitelně, to závisí na Vás, přispívatelích. Podstatným úkolem redaktora v době po sletu byla příprava pro další číslo a to č. 4/424, jehož obsahem byl XII. všesokolský slet v Praze a naše účast při něm ze zahraničí. Zachycoval veškeré události bezprostředně před sletem, vlastní jeho průběh a odezvu ve sdělovacích prostředcích, hlavně tisku. Toto číslo vyšlo vzhledem k jeho většímu objemu jako trojčíslo září/listopad 1994 a stalo se tak i / podle došlých dopisů čtenářů / památníkem pro nás všechny ze zahraničí. Z tohoto důvodu bylo vydáno ve větším množství výtisků v takovém nákladu, který umožňuje uspokojit požadavky odběratelů, kteří chtějí toto číslo pro své přátele doobjednat. Znovu vyzýváme zájemce, aby toto číslo, dokud zásoba stačí objednali urychleně u redaktora, nebo administrátorů. Za tento zvýšený obsah vybíráme UsDol.10,— nebo Fr 15.-- plus poštovné a obal. Výrobní náklady našeho časopisu zdaleka přesahují tuto částku a pravidelné předplatné ročně UsDol 8.— nebo Fr 12.— za 5 dvojčísel je částečnou jeho úhradou. Vydávání našeho časopisu bylo vždy umožněno pouze většími dary na tiskový fond, nebo přímými odkazy v závětích odběratelů, kterým jsme zavázáni velkými díky. Činnost všech, kteří na vydávání časopisu spolupracují - přispívatelé, redaktor i administrátoři - jsou bez jakýchkolik od14 [pageend14]měn, je dobrovolná a vyžaduje nespočetně mnoho času čtenářům věnovaného. Tisk rozsáhlého čísla č.4/424 včetně fotografií, /které byly částečně získány darem/ a hlavně barevná příloha přesahoval částku Fr 11 000.— při vydání cca 800 abonovaných čísel. Více než 80 čísel je pravidelně posíláno do oblasti obou republik, odkud nemůžeme očekávat jakoukoliv finanční úhradu za časopis i poštovné. Proto si dovolujeme do tohoto posledního letošního čísla časopisu /prosinec 1994/ přiložit vplatní lístek s výzvou k obětavosti na Tiskový fond s předpokladem a nadějí, že časopis bude tímto kladně ohodnocen. Použijte přiloženého vplatního lístku na konto ve Švýcarsku: Zentralverband der tschechischen Sokolvereine im Ausland, Zeitschrift SOKOL, 5040 Schöftland, Konto 50 - 70790 - 4 nebo bjanko složenky, nebo jiného způsobu poukázání na konto shora uvedené v Evropě. V Kanadě použijte adresu administrátora, obě adresy jsou uvedeny na poslední straně časopisu. Vdalších oblastech použijte Vám nejvhodnějšího způsobu úhrady s tím, aby byl volen takový, který je nejvhodnějši při vybírání od příjemce. S vědomím toho, že "Kdo rychle dává, dvakrát dává", Vám všem za vaše dary upřímně děkujeme. Za redakci a administraci Rudolf Fiala 15 [pageend15]Z ústředí 16 Po slavnostních dnech sletového setkání a VIL valném sjezdu, které byly uskutečněny v tomto roce v Praze, pokračovali jsme nejen ve svých sokolovnách a tělocvičnách v činnosti sokolstvu vlastní - tělovýchovné a kulturní - ale také v rámci organisačních opatření v plánování další naší činnosti. 22.října 1994 byla 55. schůze předsednictva Ústředí. Původně svolaná za osobní účasti byla změněna na písemnou se stejným pořadem: mimo pravidelné zprávy všech činnovníků bylo projednáno a župám navrženo, aby činnost našeho Ústředí byla ve smyslu usnesení VII. valného sjezdu řízena všemi činovníky v rozsahu jejich zaměření. Zupy do konce roku 1994 určí další organisační uspořádání, které bude navrženo v jednáních žup a předloženo písemně schůzi výboru, svolané na 17. prosince t.r. Jeho usnesení se stanou podkladem jednání předsednictva určených na 18. února a 21. dubna 1995 a přijata závěrečným usnesením výboru, ve dnech 22. a 23. dubna 1995. Při něm výbor za osobní účasti spolu se starosty žup, zástupci sborů náčelnických mužů a žen a sborů vzdělávacího, určí svým rozhodnutím další činnost všech žup a jednot v nich soustředěných - Australské, Kanadské, Rakouské, Švýcarské a Západoevropské - jejich další uspořádání organisační od 1. ledna 1996. Ústředí československého sokolstva v zahraničí ukončí podle jeho stanov a usnesení VH. valného sjezdu v Praze konaného svoji činnost, a to 31. prosince 1995, kterou vykonávalo po více než 44 let od svého založení. Splní tím svůj úmysl a poslání, pracovat v naplňovaní sokolské myšlenky a pokračovat v něm ve svobodném světě, kam mnozí členové z vlasti odešli, emigrovali. Tím také pokračovati v plnění poslání a činnosti Československé obce sokolské, která byla komunistickým pučem a rozpuštěním ČOS ve vlasti znemožněna. [pageend16]a 90. schůzi výboru Ústředí, konané dne 23. a 24. dubna 1994 bylo usneseno: Návrh bratra Krále na zvýšení členských příspěvků Ústředí s platností od 1. ledna 1995 ze 2.— UsDol. na 3.--UsDol. ročně se schvaluje. Upozorňujeme jednoty a župy na tento zápis ze ó.června 1994 s tím, aby v tomto smyslu upravily vybírání členských příspěvků, které odvedou na příslušné konto Ústředí a děkujeme za jeho splnění. Poděkování župy Švýcarské: Česká obec sokolská spolu s dalšími zahraničními organizacemi sokolskými měla XII. Všesokolský slet v Praze, který se uskutečnil v červenci tohoto roku. Tento slet, který byl splněním přání, nadějí, ale i přesvědčení všech sokolů, ale i jeho přátel po celém světě, kladl i po stránce ekonomické velké nároky na pořadatele, které nebylo možné ani v hrubých obrysech vyčíslit. Proto Ústředí československého sokolstva v zahraničí vypsalo již v roce 1993 a později sbírku na sletový fond, kterým bylo možné na náklady se sletem spojené přispět. Mnozi z Vás, příslušníci Sokola i jeho příznivci jste přispěli podle svých možnosti na tento fond prostřednictvím časopisu i přímo. Částka, která podstatně přispěla k úhradě všeho se sletem spojeným, byla námi velmi hodnocena, vážíme si Vaši obětavosti a upřímně Vám za ni děkujeme. Slavnostní dny sletové, průvodem po Václavském náměstí, vedoucím až na Staroměstské náměstí a dále oba hlavní sletové dny na stadionu Strahovském byly důkazem, že Váš dar přispěl také k probuzení a v nový život uvedení činnosti České obce sokolské i všech sokolských organisaci po celém světě rozptýlených. Vám všem ještě jednou mnohý dík! Ústředí československého sokolstva v zahraničí župa Švýcarská 17 [pageend17]OHLASY A NÁZORY Co soudíš, milý čtenáři, o těchto osobních názorech? Exulantovo přemítání V uplynulém čvrt století si mnozí z nás vždy v srpnu uvědomí, proč žijeme mimo vlast, jaké důvody nás přivedly do vyhnanství. A nemám žádné důvody nevěřit, že tento "exilový měsíc" dává tytéž podněty k zamyšlení i těm, kteří odešli z domova po únoru 1948 anebo v letech osmdesátých či kdykoliv jindy. Srpen 68 otřásl námi všemi. Bylo to otřesení naděje - třebas dubčekovské. A dějiny nejsou ničím víc než lomcováním každodenních a samozřejmých jistot a pokud nemají možnost otevřít smysl svobody, nemají smysl. Důvody, které nás donutily k opuštění vlasti, nás postavily před úkol nalézt vnitřní sílu, když se naděje zhroutily. Stát se silným v beznaději. Šlo a snad stále jde o svobodu a zodpovědnost, které jsme objevili při nutnosti spoléhat výhradně jen na sebe. První krok byl důležitý. Zachránili jsme se, když se vše kolem nás bortilo. A život v nové zemi nás postavil před další zkoušku. V poslední době přichází do Austrálie na kratší i delší dobu mnoho příbuzných, sportovců, cestovatelů, novinářů, umělců a jiných. Ti, se kterými jsem se setkal, bez rozdílu mluvili o tom, jak nesouhlasili s bolševikem. My přece víme, že za Husáka zmizela z čs. života demokracie a drtivá většina národa tuto totalitní situaci přijala a nijak neprotestovala. A nyní se dozvídáme jací byli všichni antikomunisté. Před časem byl do Melbourne pozván na dva týdny krajan zaujímající v Praze význačnou pozici na poli kultury. Jeho tvůrčí práci jsem po léta znal a obdivoval ji. Tento člověk, ale ztratil můj respekt po rozhovoru na rozhlasové stanici ABC3LO. Měl mluvit o své tvůrčí činnosti, stále se ale, i když netázán, vracel k tématu, jak nesouhlasil s marxismem a jak trpěl v komunistickém systému. To snad byla pravda, ale ta skutečnost, že byl po desetiletí profesorem na Karlově univerzitě a jeho synové vystudovali výběrové vysoké školy a působili také v oblasti kultury, naznačovala, že byl přinejmenším pokrytcem. Nakonec byl při tomto rozhlasovém rozhovoru dotázán, proč tedy, když tak nesouhlasil s režimem, neemigroval. Odpověděl: "Jestliže znáte Prahu, pak víte, že ti, kteří tam žijí, ji nikdy nemohou opustit." Tento člověk se dostal do konfliktu s pravdou. 18 [pageend18]A tak v srpnu vždycky myslím i na ty, kteří zůstali doma. Zkusili mnoho, mnozí trpěli. Ti, kteří šli s proudem, by ale neměli nyní předstírat, co stejně bereme se zrnkem soli. Samozřejmě, ale ani exil by neměl nic předstírat. V. Donát K vlastní věci: Nedopatřením při tisku č. 4./94 našeho časopisu "Československý Sokol v zahraničí" bylo toto trojčíslo ZÁŘÍ/LISTOPAD 1994 označeno omylem jako dvojčíslo. Použité fotografie a to: přijetí u presidenta V. Havla /str.3./ a na l.straně barevné přílohy jsou od ses. M. Brunerové /tiskový odbor ČOS/, další v textu i barevné příloze jsou získány darem, nebo od br. E. Bočka z Vídně, br. J. Jordána z Lucernu, sokolské župy Orlické a další od mnohých bratří a sester. Děkujeme autorům a omlouváme se za nedopatření i neuvedení pramenů a autorů. Současně děkujeme za mnohé fotografie a příspěvky, které nemohly již býti použity a budou sloužit k doplnění archivu časopisu k dalšímu použití. Znovu zdůrazňujeme, že přivítáme jakékoliv příspěvky a fotodokumentaci, vážící se k době, kdy naši bratři a sestry odcházeli po komunistickém převzetí moci z vlasti do ciziny, aby tam dále pracovali pro znovu- nabyti naší státní samostatnosti. Jsou to hlavně různé vzpomínky z uprchlických táborů až do ustavení Ústředí československého sokolstva v exilu, později v zahraničí. Za urychlené zasláni děkuji předem na adresu starosty. 19 [pageend19]Velmi rád a opravdu důrazně a otevřeně se chci dotknout jako ten, který odpovídá nejen za obsah, ale i etickou stránku časopisu, o jedné části našich uvažování a projevech, určených pro stránky časopisu. Dostávám, jako celkem nepovolaný, neschopný redaktor, častokrát ke zveřejnění osobní názory čtenářů. Jsem vždy velmi rád tomu, když se tím stává nejen čtenářem, ale také tím, který přináší do mlýna svého časopisu vlastní zrno, aby bylo případně semleto a vydalo nám všem čistou mouku, ze které dostaneme také svůj denní chléb k nasycení a uspokojení nejen materiálních potřeb našeho žití. Proto máme už řadu let v našem časopise rubriku nazvanou: Ohlasy a názory - Co soudíš, milý čtenáři o těchto osobních názorech? Úkolem příspěvků, které mají být v uvedené rubrice, je, aby nás jako zevšeobecněné vedly k prohloubení našeho bratrství v mnohých oblastech našeho života ve styku osobním jak jednotlivců, v jednotách, župách i Ústředí v širším jeho rozsahu. Tyto problémy, které mají býti uveřejněny a kterými se zabýváme, je však nutné řešit v prvé řadě tam, kam patří: v osobním styku nás, jednotlivců a jejich vyřešení bratrsky a sestersky v tomto nejužším kruhu. V denním životě našich, jednot zase přímo v nich. Totéž platí o župním prostředí, nebo v oblasti našeho Ústředí. Toto vše platí bezezbytku i při mezispolkových stycích, u nás převážně v oblasti jednotlivých sokolských organisací, ať už jsou soustředěny jako členové Světového svazu sokolstva, nebo i v další sokolské spolupráci. To co nás trápí v našich osobních rodinách, nenosíme "na trh" jinam, řešíme a vyřešíme bratrsky "doma". Tak jako chráníme pověst vlastní rodiny, o čem jsem přesvědčen, že je naším právem a také povinností, musíme mít na mysli naše společenství širší. Z toho ale plyne a domnívám se, že je to správné, nezveřejňujeme své názory, touhy, přesvědčení v oblastech, nebo dokonce v tisku cizím, nebo dokonce mnohdy nepřátelském našemu poslání a cílům. Jako svoji povinností se cítím vázán vším tím, co jsem tímto chtěl říci. Bratrským vysvětlením neuveřejnění všeho, co jsem dostal do našeho časopisu, zdůvodním nevyhovění přání dopisovatele. Opak, zveřejnění by nás připravilo o možnost nalezení toho, co nás spojuje, za čím všichni veškerým svým úsilím jdeme, ale co nás bude natrvalo dělit nebo dokonce mezi námi vytvoří zed názorů již nepřekročitelných. 20 [pageend20]Nechť naše cesty, jakkoliv jdou různými směry, nás nakonec svedou ke společnému cíli, který budiž nám naším sokolským přesvědčením jako pravý cíl dán! Československé sokolstvo v zahraničí Záhy po založení Sokola v Praze r. 1862 byly zakládány sokolské jednoty i v zahraničí, všude tam, kde se nacházeli Češi a Slováci. Tak r. 1865 byla založena první sokolská jednota v Americe v městě St. Louis, r. 1866 ve Vídni, r. 1867 v Curychu, r. 1879 v Sofii, r.1889 v Drážďanech r. 1891 v Hamburku. Roku 1892 byly založeny jednoty Paříž, Norimberk, Lipsko, Mnichov r. 1893 Berlín, r. 1894 Štýrský Hradec, r. 1896 Augsburg a Budapešť, 1903 Londýn, r.1908 Buenos Aires v Argentině, r. 1910 Kodaň, r. 1911 New Michel a Frank v Kanadě atd. Některé z těchto jednot postupně zanikly, byly opět obnoveny /např. Curych, kde jednota byla založená r. 1867, zanedlouho zanikla ar. 1910 byla opět obnovena/. Všechny sokolské jednoty v zahraničí, s výjimkou jednot amerických, byly vždy, od svého vzniku součástí České, později Československé obce sokolské a tvořily její dvě župy - Zahraniční a Dolnorakouskou (později Vídeňskou a nyní zase Rakouskou). Nepřízeň rakouských úřadů, jež nedovolovala uskutečnění Tyršových snah o vytvoření jednotné ústřední organizace Sokolstva, nesmírná vzdálenost Ameriky od Čech vzhledem k tehdejším dopravním i spojovacím prostředkům větší počet jednot rozptýlených na obrovitém území "nového světa", rozhárané poměry ve Spojených státech po zavraždění presidenta Lincolna a některá spolková ustanovení americké ústavy - to vše si vynutilo ustavení vlastní organizace sokolské v Americe. Stav, podle něhož sokolské jednoty v zahraničí náležely do Sokolské župy Zahraniční (nebo Rakouské) ČOS trval v podstatě, i přes přerušení v obou světových válkách, až do komunistického puče r. 1948. Vývoj a činnost zahraničních jednot až do r.1948 je proto také součásti dějin a činnosti Sokolstva v Československu. Vývoj československého Sokolstva v zahraničí od r.1948 lze shrnout do čtyř úseku: 21 [pageend21]1. Československé Sokolstvo v Exilu 2. Úsilí o vytvoření Svazu Čs. Sokolstva v zahraničí 3. Ústředí Čs. Sokolstva v exilu 4. Ústředí Čs. Sokolstva v zahraničí Československé Sokolstvo v exilu Od jarních měsíců r. 1948, tedy záhy po komunistickém puči v Československu, začaly se v uprchlických táborech americké okupační zóny Německa tvořit první malé skupiny sokolských příslušníků a pracovníků. Hmotné poměry byly velmi neutěšené, neboť v celém Německu byla tehdy všeobecná bída a nouze, města rozbitá, průmysl zničený. Ubytováni v táborech bylo velmi nedostatečné - většinou ve starých dřevěných barácích. Přes všechny tyto potíže byly na různých místech zahájeny pokusy o sokolskou činnost. Koncem května 1948 přišel do exilu posledně svobodně zvolený starosta Československé Obce Sokolské bratr Dr. Antonín Hřebík, který ihned navázal spojení se všemi sokolskými organizacemi ve svobodném světě a v září 1948 uskutečnil první organizační porady za účasti zástupců Sokola Pařížského a Sokola Londýn. Od října 1948 se v exilu nacházela rovněž, posledně svobodně zvolená dlouholetá náčelnice ČOS sestra Marie Provazníková, která přijela se sokolským družstvem na Olympijské hry do Londýna a již se nevrátila. Soustředěním čs. uprchlíků do větších táborů Mezinárodní organizace uprchlíků (International Refugee Organization I.R.O.) v Německu a v Itálii, došlo ještě v r. 1948 k zakládání sokolských jednot v exilu. První jednota v exilu byla ustavena 22. září 1948 v Bagnoli u Neapole v Itálii, druhá exilová jednota byla ustavena 24. října 1948 v uprchlickém táboře Krabbenloch v Ludwigsburgu u Stuttgartu v Německu. V době trvání čs. uprchlických táborů v letech 1948 - 1954 bylo založeno celkem 17 jednot v Německu a 9 jednot v Itálii. V Německu to byly jednoty: Krabbenloch, Arsenal a Jägerhof v Ludwigsburgu, Murnau, Eichstätt, Ulm s pobočkou Schweinfurt, Lechfeld, Hannover-Buchholz, Domstadt, Lindau-Zech, Valka u Norimberka, Babenhausen, Wegscheide, Braunschweig, Pforzheim, Traunstein a Friedland. V Itálii: Bagnoli, Pagani, San Antonio, Villa Alba, Salerno, Jessi, Fermo,Grugliasco a Senigallia. 22 [pageend22]Postupnou emigrací byly jednoty opět rušeny, až posléze poslední jednota, v táboře Valka u Norimberka, ukončila svoji činnost 15. března 1954. Exilové jednoty vytvořily 5. března 1949 Sokolskou župu v exilu Dr. Edvarda Beneše se sídlem v Ludwigsburgu. Pro jednoty v Itálii vytvořila župa Italský okrsek se sídlem v Pagani u Pompejí. Župa čítala, včetně Italského okrsku, na 2000 členů. K nej významnějším podnikům župy patřily: Sokolské slavnosti v Murnau, 4. - 6. července 1949, při nichž byla rozvinuta první sokolská vlajka v exilu, vlajka jednoty Mumau, Sokolské dny v Eichstättu 13.-14. srpna 1949, župní slet a závody v Ludwigsburgu 24. - 25. září 1949 za účasti 276 cvičenců a závodníků, župní pomahatelská škola v listopadu 1949 v Ludwigsburgu, cvičitelské školy v Prienu u jezera Chiemsee 15. - 22. ledna 1950 a 4. - 14. května 1950. Významná byla i první sokolská akademie v Ludwigsburgu 22. ledna 1949 a župní akademie tamtéž 16. dubna 1950. Župa vydávala rozmnožovaný časopis "Sokolské listy" a vydala pro své členy členské průkazky. Bohaté archivy, kroniky a vlajky župy, okrsku i jednot byly po ukončení jejich činnosti soustředěny v archivu Ústředí Čs. Sokolstva v zahraničí. Úsilí o vytvoření Svazu Čs. Sokolstva v zahraničí Zatím, co v uprchlických táborech se rozvíjela činnost sokolských jednot v exilu sdružených v župě dr. Edvarda Beneše v exilu, starosta bratr dr. Ant. Hřebík, který v listopadu 1948 přijel do Spojených států, pokoušel se r. 1948 a začátkem r. 1949 o vytvoření Svazu Čs. Sokolstva v zahraničí. Spojil se za tím účelem se všemi sokolskými organizacemi ve svobodném světě - s Americkou Obci Sokolskou, se Slovenskou Tělocvičnou Jednotou Sokol v USA, s Dělnickým Americkým Sokolem, se Sokolem-Orlem v USA a se sokolskými jednotami, které dříve tvořily Sokolskou župu Zahraniční ČOS - v Kanadě, v Evropě, v Argentině a v Indii. Navrhl utvoření Svazu Čs. Sokolstva v zahraničí ve kterém by byla také Sokolská župa v exilu Dr. E. Beneše. Úkolem Svazu, jak bylo uvedeno v návrhu, bylo by "vytvoření jednoty všeho zahraničního Sokolstva pro jeho společné vystupování a ke společné obraně Tyršova sokolského odkazu." Vytvořením Svazu by se nemění- 23 [pageend23]lo ničeho na samostatnosti členských svazů, ani na jejich stanovách a řádech. K ustavení navrhovaného Svazu však nedošlo zejména proto, že Sokolstvo v Americe poukázalo na to, že vstupem do svazku s jednotami jiných zemí by mohlo míti nesnáze s některými ustanoveními amerických spolkových a ústavních zákonů. Ústředí Československého Sokolstva v exilu Když se koncem r. 1949 začala stupňovat emigrace sokolských sester a bratří z Německa a Itálie, bylo nutno uvažovat o nové organizaci, která by řídila sokolskou práci, až župa Dr. E. Beneše v exilu a její jednoty ukončí činnost. Podle návrhu projednávaného na valných hromadách župy, okrsku i všech jednot a následujících volbách ve všech organizačních složkách bylo ustaveno Ústředí Československého Sokolstva v exilu se sídlem ve Spojených státech. Stalo se tak na schůzi konané 25. - 26. listopadu 1950 v New Yorku. Starostou zvolen posledně svobodně zvolený starosta ČOS br. dr. Antonín Hřebík, místostarostkou posledně svobodně zvolená náčelnice ČOS sestra Marie Provazníková, druhým místostarostou bývalý místostarosta ČOS bratr dr. Jura Slávik. V lednu 1951 bylo také vydáno první číslo měsíčníku "Sokol v exilu". V době, kdy se jednalo o utvoření Ústředí Čs. Sokolstva v exilu, vznikaly již nové jednoty v Austrálii, kam v té době přicházelo mnoho sokolských sester a bratři - exulantů. V r. 1950 bylo v Austrálii založeno již 5 jednot; Canberra, Port Darwin, Sydney, Perth a Melbourne. Vr. 1951 byla založena další jednota v Adelaide a při jednotě Perth byla ustavena odbočka v Albany. Tyto jednoty v Austrálii spolu s jednotami župy Dr. E. Beneše v exilu byly sdruženy v Ústředí Čs. Sokolstva v exilu. Sokolské jednoty v Evropě, v Canadě, v Argentině, v Indii a v jiných částech světa byly před únorem 1948 sdruženy v Sokolské župě Zahraniční, která byla jednou z 52 žup Československé Obce Sokolské. Po komunistickém puči některé jednoty ze župy Zahraniční, která měla sídlo v Praze, Ústředí Československého Sokolstva v zahraničí 24 [pageend24]vystoupily a jiné s ní prostě přerušily styky. Většina zahraničních jednot však i poté pokračovala bez jakéhokoliv přerušení ve své sokolské činnosti. V druhé polovině roku 1948 začalo se jednat o nové organizaci zahraničních sokolských jednot, které dříve tvořily součást Sokolské župy Zahraniční ČOS. Po poradách starosty ČOS bratra dr. Ant. Hřebíka se sokolskými činovníky v Paříži a v Londýně byl rozeslán všem zahraničním jednotám návrh na utvoření nové Sokolské župy Zahraniční Jana Masaryka se třemi okrsky - Evropským se sídlem v Paříži anebo v Londýně, Kanadským se sídlem v Torontu a Jihoamerickým se sídlem v Argentině. O návrhu vedlo se mezi zahraničními jednotami písemné jednání, které však, pro velkou vzdálenost jednotlivých jednot bylo velmi zdlouhavé a proto až do roku 1951 bezvýsledné. Ústředí Čs. Sokolstva v exilu, ktere - jako organizace sokolských jednot v exilu - bylo utvořeno v listopadu 1950, bylo proto několika zahraničními jednotami požádáno, aby byly zahájeny kroky k utvoření společné organizace Čs. Sokolstva v exilu i v zahraničí, jakožto organizace členstva, jež dříve tvořilo součást svobodné Československé Obce Sokolské. Byl proto vypracován podrobný návrh na vytvoření této společné organizace, který byl rozeslán všem zahraničním i exulantským jednotám, které jej také projednaly a schválily. Výbor Ústředí Čs. Sokolstva v exilu se proto ve své schůzi konané dne 12. ledna 1952 v New Yorku jednomyslně usnesl, že Ústředí Čs. Sokolstva v exilu končí svoji činnost a že na základě souhlasu sokolských jednot v zahraničí i v exilu zakládá se "Ústředí Československého Sokolstva v zahraničí". Současně bylo usneseno, že časopis "Sokol v exilu" bude nadále vycházet jako "Československý Sokol v zahraničí". Ústředí Čs. Sokolstva v zahraničí je tedy od ledna 1952 organizací zahraničních sokolských jednot ve svobodném světě, tj. jednot, které dříve tvořily součást Zahraniční župy ČOS, a jednot, založených v zahraničí po únoru 1948. Ústředí Čs. Sokolstva v zahraničí mělo krátce po svém ustavení čtyři okrsky: Australský okrsek, ustavený na sjezdu australských sokolských jednot ve dnech 8. a 9. prosince 1951 v Adelaide v Jižní Austrálii, Argentinský Sokol, který se připojil k Ústředí 8. května 1952, Evropský okrsek, utvořený 7. června 1952 u příležitosti oslav 60ti let ho trvání Sokola Pařížského, a Kanadský Sokol, ustavený dne 5. července 1952 v Torontu v kanadské provincii Ontario. Koncem roku 1955, po skončení okupace a odchodu sovětských vojsk z Vídně, rozhodla o svém vstupu do Ústředí Čs. Sokolstva v zahraničí Sokolská župa Vídeňská, která po dohodě s Evropským okrskem, přejmeno- 25 [pageend25]váném v r. 1956 na Sokolskou župu Západoevropskou, utvořila s ním Evropskou oblast Čs. Sokolstva v zahraničí. Deset let po ustavení, v jubilejním roce Sokolstva v r. 1962 sdružovalo Ústředí 22 jednot - osm v župě Vídeňské: Vídeň in, IX, X, XH-XV, XVI, XVIII, XX a XI, sedm v župě Západoevropské: Paříž, Londýn, Curych, Brusel, Stockholm, Vasteras, Casablanca, čtyři v Kanadském Sokole: Toronto II, Montreal, Noranda a Ottawa, dvě v Argentinském Sokole: Buenos Aires a Villa Dominico a jednu v Austrálii: Sydney. Po sovětské okupaci Československa v srpnu 1968 došlo k dalšímu přílivu uprchlíků do zemí svobodného světa, z nichž se řada zapojila do stávajících sokolských jednot anebo v místech, kde sokolských jednot nebylo, založili jednoty nové. Stalo se tak zejména ve Švýcarsku, kde byla podstatně oživena jednota v Curychu a založeno sedm nových jednot - Baden, Basilej, Bem, Biel, Lucern, Solothurn a Winterthur; jednota v Bielu však zanedlouho opět zanikla. Příslušníci nové emigrace založili tak jednotu Johannesburg v Jižní Africe, jednotu Delft v Holandsku, Wiesbaden v Německu a měli velký podíl na založení další jednoty v Kanadě, ve Van- couveru, jakož na založení jednoty Mnichov v Německu. Následkem sovětské okupace přihlásila se do Ústředí také jednota Vídeň II a činnost obnovila jednota Brisbane v Austrálii. Od roku 1962 zanikly také 4 jednoty: jednoty Casablanca v Maroku, Vasteras ve Švédsku a Noranda v Kanadě zastavily činnost pro odchod členstva do jiných míst a jednota Buenos Aires v Argentině jednak pro stáří svého členstva a nezpůsobilost spolkové budovy, jejíž další používání bylo argentinskými úřady zakázáno. V roce 1975 sdružuje Ústředí Čs. Sokolstva celkem 30 jednot - v župě Vídeňské osm: Vídeň B, ni, XI, XH-XV, XVI, XVHI, XX, XXI, v župě Západoevropské čtrnáct: Brusel, Delft, Londýn, Mnichov, Paříž, Stockholm, Wiesbaden a jednoty jejího Švýcarského okrsku - Baden, Basilej, Bern, Curych, Lucern, Solothurn a Winterthur, v župě Kanadské čtyři: Montreal, Ottawa, Toronto a Vancouver, v Austrálii dvě: Brisbane a Sydney, v Argentině: Villa Dominico a v Jižní Africe: Johannesburg. Čs. Sokolstvo v zahraničí uspořádalo pět sokolských sletů v Kanadě, v letech 1953 a 1962 v Torontu, v roce 1960 v Norandě, v letech 1955 a 1967 v Montrealu, slet Evropského okrsku v roce 1954 v Paříži a v roce 1956 slet svobodného Sokolstva ve Vídni. V roce 1962 konal se I. - Jubilejní slet Čs. Sokolstva v zahraničí ve Vídni, D. slet Ústředí se konal v roce 1967 u příležitosti světové výstavy EXPO 67 v Montrelu v Kanadě, IH.slet se konal opět ve Vídni v roce 1972, 26 [pageend26]IV. slet se konal v Curychu v roce 1976, V. slet - jubilelní - opět ve Vídni v roce 1980, VI. slet se konal opět v Curychu v roce 1986 a VH. slet Ústředí ěs.sokolstva v Zahraničí byl jako poslední v roce 1990 v Paříži. Československé Sokolstvo v zahraničí uspořádalo také osm prázdninových táborů Evropské oblasti v letech 1957 až 1964 a to v Rakousku, ve Švýcarsku a ve Francii. Několik let byly pravidelné prázdninové tábory Ústředí v Bürsenbergu v Rakousku. Ústředí mělo v době ustavení v roce 1952 čtyři hlavní činovníky: starostu, dva místostarosty a jednatele, od roku 1959 pak také náčelníka, náčelnici a vzdělavatele a od r. 1963 třetího místostarostu. Starostou od ustavení v roce 1952 byl poslední starosta demokraticky zvolený ČOS a jako první starosta Ústředí dr. Antonín Hřebík. Dalšími v této funkci byli br. Jan Waldauf a nyní br.Rudolf Fiala. Ve funkci I. - DL místostarosty to byli: ses. Marie Provazníková, br. dr. Jura Slávik, br. Fr. Weirauch, br. Dr. Mikuláš Ferjenčík, br.Bedřich Falta, br. Bohumil Skřenek, br.Antonín Sysel, br. J. Horvath, br. Jiří Liesner a nyní jsou místostarsty br. P. Florián a br. Jiří Jelínek. Při ustavení Ústředí byla jednatelkou ses. Jarmila Uhlířová, nyní je jednatelem br. Ľudovít Král. Náčelníkem od r. 1959 byl br. Ota Karásek, dále br. Jan Waldauf, br. Z. Bidlo, br. Z. Musil a nyní tuto funkci zastává br. B. Zoder. Od r. 1959 byla náčelnicí ses. Marie Provazníková, dále ses. Vlasta Waldaufová, ses. M. Komárková, G. Sionová, D. Bergová a nyní je jí ses. Marta Homerová. Vzdělavatelem od r. 1959 byl br J. Kolář, V. Chochol, J. Fellmann, R. Fiala, Zd. Bidlo a nyní tuto činnost vykonává br. Jan Waldauf. Dalšími činovníky Ústředí dále byli: bři. Jaroslav Hanuš, Zdeněk Mimra, Karel Pavel v různých pověřeních členů předsednictva. Pokladníkem byl řadu let br. Zděněk Mimra a nyní tuto činnost vykonává br. Zd. M. Dobrovolný z Montreálu. Časopis Ústředí "Československý Sokol v zahraničí" vychází nepřetržitě od roku 1951. Na konci roku 1992 mělo Ústředí československého sokolstva v zahraničí v pěti župách - Australské, Kanadské, Švýcarské, Vídeňské a Západoevropské - v celkem 29 jednotách celkem 3080 příslušníků. Prvním starostou byl poslední starosta ČOS zvolený v roce 1945 a to od roku 1952 bratr Dr. Antonín Hřebík. Dalším byl br. Jan Waldauf a od roku 1987 je starostou Ústředí Československého sokolstva v zahraničí bratr Rudolf Fiala. 27 [pageend27]Časopis "Československý Sokol v zahraničí" řídil v letech 1951-52 Vojtěch Nevlud - Duben s redakčním kruhem, v letech 1953 - 54 řídil redakční kruh, v letech 1955 - 67 je řídila ses. Marie Provazníková, od roku 1968 bratr Jan Waldauf a od roku 1992 rediguje časopis br. Rudolf Fiala, starosta Ústředí. Administrátory časopisu jsou: ses. D. Bergová a br. Otto Stehlík. Funkční období činovníků je čtyřleté, nyní bude končit 31. 12. 1995. Funkční období činovníků bylo původně dvouleté, později bylo pro- dloženo na období Čtyřleté. V tomto roce, -1994- sestává Ústředí československého sokolstva v Zahraničí z pěti žup a to: župa Australská župa Kanadská župa Rakouská župa Švýcarská a župa Západoevropská. Podle statistického výkazu mělo na konci roku 1993 v pěti župách a celkem 29 jednotách včetně přímých členů (kteří nejsou v blízkosti některé jednoty) celkem 2974 příslušníků. Ve smyslu stanov Ústředí československého sokolstva v zahraničí končí činnost výboru a také Ústředí dnem 31. prosince 1995. Po této době o další činnosti rozhodnou jednotlivé župy ve smyslu usnesení sjezdu, konaném dne 7. července 1994 v Praze. RF 28 [pageend28]Dva průvody Procházel průvod letní Prahou - už je to čtyřicet šest let - procházel průvod Matkou drahou Petřín a Strahov letně kvet. Bylo půl roku po Únoru a po válce jenom pár let, průvodem zněly tóny vzdoru - byl právě jedenáctý slet. Pak záhy bezprávný řád přetnul Sokolu křídla v rozletu a nedovolil, aby vzlétnul, aby zas cvičil na sletu. Dál temná léta plynou, naděje ale zůstává, že jednou někam v dáli minou, Sokol zas křídly zamává. Procházel opět letní Prahou průvod, tak jako před léty, procházel stejnou cestou drahou v barvách pestrých jak z palety. Ač nebyl tak velký na počet, přec tolik drahý byl nám všem, sokolský opět se koná slet, o němž tak dlouho snila Zem. 29 Špalíry lemovaly trasu, po které průvod procházel. Kdo uchoval si paměť času, jej vzpomínkami provázel. K slzám měl mnohý blíž, než k smíchu, ať v davu stál či s námi šel, z nás každý cítil zdravou pýchu, ač dojetím se nám hlas chvěl. Sokolů kráčí hrdé šiky, všichni se dali do kopy - i z Austrálie, z Ameriky a mnoha zemí Evropy. Ač slunce silou neúměrnou hřálo do pražských chodníků, lidé nám stáli stafáž věrnou a mávali i z vozíků. Sokolské pochody tu zněly, slavné se nesly prapory a vůbec byl ten průvod skvělý všem škarohlidům navzdory. Vydařil se však nejen průvod úspěch ověnčil celý slet, což by měl být i dobrý důvod jít stejnou cestou za šest let! [pageend29]Z historie československého sokolstva v zahraničí T. J. Dornstadt Sokolská župa v exilu (Dr. E. Beneše) T. J. Sokol Dornstadt byla založena na podzim roku 1949 jako uprchlický tábor pro Čechoslováky. Budovy byly součástí travnatého letiště (měli tam několik perutí ME 109, ovšem zbyly tam jen malé trosky letadel, neb vše bylo náležitě vyčištěno U.S. P.57 Mustangy). První skupina (asi 50 mladých lidí) měla za úkol budovy a okolí vyčistit tak, aby byly schopny zajistit ubytování pro čsl. uprchlíky v počtu 200 - 300 lidí, včetně dětí. Byl jsem jeden z prvních, po několika týdnech jsme dali vše "dohromady". Začátkem listopadu jsme měli už vedení tábora v plném proudu, tábor sám měl poměrně slušné členy. Byla tam většina svobodných lidí a rodiny s dětmi. Vzhledem k malé denní činnosti, začalo se mluvit o ustanovení Sokolské Jednoty po vzoru Jednoty v Ulmu, vzdálené jen asi 10 km. A tak jsme se sešli, dali dohromady a ustanovili T. J. Sokol Domstadt. Zvolen byl bratr Jaromír Balcar za starostu, br. Dr. F. Urban za jednatele, Dr. Sudek (zemřel v Sydney) za místostarostu, Ing. Štrunc za člena výboru a já za náčelníka, i když jsem v té době měl stále potíže se zlomeninami z pobytu na Pankráci. Vyčistil se jeden hangár a improvisovalo se cvičení, aby se oživila alespoň v minimu Sokolská myšlenka. Mnoho skeptiků ignorovalo vše, na co přišli: náboženství, národnostní cítění, politickou činnost a náš Sokolský duch. Výbor Jednoty byl malý, nebylo mnoho prostředků k činnosti, členové výboru nebyli obeznámeni se sokolskými stanovami, a tak vše bylo mnohdy improvisováno. Přesto jsme se zúčastnili založení župy v exilu v Ludwigs- burgu a několika župních schůzí. 30 [pageend30]Snažil jsem se všemožně, jak jen moje zdravotní kondice mi sloužila, nejen cvičit, ale i přednášet Sokolskou myšlenku, někdy jen s malým úspěchem a uznáním. V polovině prosince r. 1949 proskočila "fáma", že naše Jednota dostane na vánoce dárky a šactvo z USA. A v tom okamžiku tedy při cvičení měl jsem v hangáru přes 100 lidí, každý v té chvíli byl "Sokolem". Byl jsem spojen se sestrou Provazníkovou po několik měsíců a psal o našich nedostatcích, hlavně šatstva pro děti. Na Štědrý den Jednota obdržela 4 velké balíky (přes župu v Ludwigsburgu) na adresu Jednoty a c/o V. R. Jenč. Br. Balcar a já jsme darované věci rozdělovali před Štědrovečerní večeří. Bylo mnoho radostí i zklamání. Bylo mnoho lidí, tzv. členů Jednoty, kteří se horlivě hlásili k sokolství, dostali věci, abychom na Hod boží v nedaleké obci Dornstadt byli svědky, jak darované věci jsou prodávány za několik DM. Přesto jsme zachovali sokolskou kázeň a snad i nadšení pro Sokolskou ideu v celém táboře. Cvičili jsme pilně, dav opět odpadl, a povedlo se nám vytvořit rivalitu s ostatními jednotami. Hrála se odbíjená, dokonce jsme dostali výzbroj na baseball a tak jsme závodili s jednotou Ulm a Murnau. Pozvali nás v únoru 1950 na Akademii, my jsme cvičili jen s několika členy na provizorním nářadí, ale výkon byl dobrý, a nálada bratrská byla výtečná. Přirozeně dopravní prostředky nebyly, chodilo se pěšky. Po skromném pohoštění v Ulmu šlo se zpět domů v několika skupinách. Já zůstal přes noc u přítele. Druhý den, když jsem přišel do tábora, vše bylo uzavřeno, členové Jednoty byli shromážděni v jídelně, dotazováni IRO (International Reflúgee Organization) policií. Co se stalo? Když se naši členové vraceli z Ulmu zpět, bylo na ně třikrát vystřeleno z jednoho auta (Wolkswagen), zasažena byla jedna žena (přeražená ruka) a jeden bratr do ramena. Otázka byla jen jedna: Koho chtěli STB odstranit? Neb podle hlášení (to už jsme byli v Austrálii) šlo o akci Čsl. bezpečnosti - tedy STB. Bylo jasné, že do Ulmu šli jen členové naší Dom- stadtské Jednoty. Cvičili jsme až do dubna 1950, kdy jsme se začali trousit po komisích na emigraci. Jednota a zápisy byly předány župě do Ludwigsburgu, bylo napsáno mnoho děkovných dopisů sestře Provazníkové, která se opravdu starala o své ovečky. Já osobně jsem pak se sestrou spolupracoval v USA, když přesídlila do státu Oregon. (Já byl ve státě Washington zaměstnaný u firmy Boeing Co.) Závěrem mohu říci jen několik poznámek: začátky exilu byly všude stejné, těžké a hlavně byla zde různorodost ve všem. Náboženství, národní 31 [pageend31]cítění, politická zištnost a neposlední - sokolská myšlenka. Bylo toho mnoho překonat, veliké překážky, docílit i to nejzákladnější: velet pozor. O normálním pořadovém cvičení ani nemluvím. Totéž se reflektovalo i v Sydney, kde jsem začal cvičit s 12ti lidmi. Přesto mohu prohlásit, že v těch tzv. bratřích a sestrách zůstala maličká jiskřička sokolské myšlenky. A myslím si, na to jsme, jak br. Balcar i já opravdu hrdi. Základy zde zůstaly. Jen příklad Jednoty Sydney v Austrálii (br. Miroslav Doležal). S těmi jsem začal v uprchlickém táboře, od minimálního základu. S bratrským pozdravem ing. V. R. Jenč Ještě ke XII. Všesokolskému sletu HOJ VZHŮRU, pestrý Sokole Sportovní soutěže XII. Všesokolského sletu v Praze 1994 Tradiční ozdobou XII. Všesokolského sletu se staly vedle Hromadných vystoupením a Strahově, sletové sportovní soutěže, které probíhaly během roku 1994 na úrovni tělocvičných jednot, žup a ČOS. 32 [pageend32]Jakoby oživli sokolští borci dávných časů - ti udatní zápasníci, šermíři, atleti a nářadovci, kterým Tyrš ve svém bohatém sokolském programu dal možnost tělovýchovného sportovního vyžití v duchu sokolských zásad a v souladu s požadavky a zájmy doby. Bylo to však naše mládí,které zaplnilo hřiště, sokolovny, tělocvičny a Tyršův dům. Naše sokolské mládí, které bojovalo se sportovním zápalem o každou desetinu, každou vteřinu, o každý míč. Bylo to naše současné mládí, které v České obci sokolské našlo možnost uplatnit svůj zájem, svoje nadání a sportovního ducha a stát se součástí sokolské rodiny. Celkový počet účastníků sportovních soutěží všech stupňů přesáhl hranici 10.000 sportovců. 33 [pageend33]Slavnostní setkání bývalých sokolských reprezentantů v nářaďovém tělocviku 3. 7.1994 v Praze. Při příležitosti XII. Všesokolského sletu pořádala ČOS mezinárodní soutěž družstev žáků a žákyň, mužů a žen ve sportovní gymnastice. Před tímto závodem přijal bratr starosta České obce sokolské Prof. MUDr. Stanislav Doutlík, DrSc. bývalé sokolské reprezentanty v nářaďovém tělocviku. Nálada setkání byla slavnostní a srdeěná. Setkání se zúčastnili tito bratři a sestry: Josef Novotný - člen družstva mužů na Mistrovství světa r. 1934 Bohuš Baroš - účastník předolympijské přípravy 1936 a 1948 Zdeněk Růžička - člen družstva mužů na OH r. 1948, nositel 2 bron zových medailí František Wirth - člen družstva mužů na OH r. 1948 Leo Sotorník - člen družstva mužů na OH r. 1948, držitel bronzové medaile Dr. VI. Karas - člen družstva mužů na OH r. 1948 Josef Houdek - dlouholetý reprezentant ČSR Ferdinand Daniš - člen družstva mužů na OH r. 1952, dlouholetý reprezentant Miloš Kolejka - dlouholetý reprezentant ČSR Karel Krátký - dlouholetý reprezentant ČSR Vlasta Hamlová-Foltová - členka družstva žen - 2. na OH r. 1936 Nora Duddeusová - členka vítězného družstva žen na Mistrovství světa r. 1934 Vlasta Třešňáková - účastnice předolympijské přípravy Lenka Tomášková - účastnice předolympijské přípravy Madla Seidlová - účastnice předolympijské přípravy Miloslava Čamková, Věra Růžičková, Milena Folberová, Božena Krejcarová - členky vítězného družstva na OH r. 1948 Alena Chadimová - Danišová, Alena Zamostná, Matylda Růžičková - členky družstva OH r. 1952, bronzové medaile žen Mistrovství světa r. 1954 34 [pageend34]Adolfína Táčová Milena Karasová - členka družstva žen, stříbrná medaile na OH r. 1964, stříbrná medaile na Mistrovství světa r.1958 a r.1962 - členka reprezentačního družstva žen Na poslední chvíli se bohužel omluvili bratři Jindřich Tintěra, člen vítězného družstva mužů na Mistrovství světa r. 1931, Alois Hudec, absolutní mistr světa z roku 1931. Oba dva ze zdravotních důvodů. Sešly se dvě závodnické generace. Ta první, která vyrostla v Sokole a tak v Sokole dosáhla nejlepších sportovních výsledků. Ta druhá generace, která vyrostla v Sokole, ale výsledky sokolské přípravy mohla prokázat až v době po zrušení Sokola v roce 1948. Každý účastník setkání obdržel z rukou starosty České obce sokolské bratra Prof. MUDr. Stanislava Doutlika, DrSc. pamětní diplom. Po slavnostním přijetí se šli všichni podívat do tělocvičny na závody sokolského gymnastického mládí, které reprezentuje Českou obec sokolskou a Českou republiku. Našli tělocvičnu Tyršova domu plnou mládí, nadšení a krásných sportovních výkonů. Zpracovala Věra Růžičková, místopředsedkyně odboru sportu ČOS Před devadesáti lety (15. listopadu) narodil se rodičům Syslovým útlý chlapec, jemuž i ve škole se nedostávalo síly, aby držel krok se svými spolužáky ve školní tělocvičně. Po připomínce pana učitele, aby chlapce dali do tělocvičného spolku, zakotvil devítiletý Toník v Sokole Vídeň XVI., Bratr Antonín Sysel - devadesátník 35 [pageend35]který v roce 1913 ještě nevlastnil tělocvičnu, již mu v tu dobu poskytoval bratr Krof - hostinský. Pravidelná docházka do cvičení přivodila nápadné zesílení svalů, že žák Sysel zdolal i všechny druhy šplhu. Po ukončení trudných let 1. světové války - již jako dorostenec - dočkal se za krátko i vstupu do členstva, spolu s nově přibylým br. Deres- zem. S nadšením prožil slavnostní otevření Sokolovny ve Steiner- gasse před 7o lety, kde zakotvila jednota po 35-letém putování z místa na místo. Dodnes vzpomíná na zazdění pamětního listu do stěny v tělocvičně. Po ukončení studia na Vysoké obchodní a nastoupení povolání v oboru učtárenském byl v roce 1942 přeložen firmou do podniku ve Steyeru v Hor. Rakousku, kde jako prokurista vykonával funkci hlavního účetního. Když po odchodu okupačních armád byla ústředna otevřena ve Vídni, vrátil se br. Sysel se svou chotí do Vídně a samozřejmě i do svého sokolského domova, kde mohl - ve Steyeru nouzově udržované - cvičení opět naplno zahájit, ba převzíti i povinnosti, jako člen cvičitelského sboru. Když po odchodu starosty jednoty br. Skřenka br. Sysel tuto funkci převzal, následoval zakrátko přírůstek starostí, když převzal (po br. Wei- rauchovi) i starostenství župy Vídeňské. Oba vídeňské slety: 1972 ve Stadt- halle (kde anglickým proslovem uvítal i hosty, neznalé naší mateřštiny) a 1982 na Hanappi-Stadionu, nebyly právě snadným úkolem k úspěšnému zvládnutí. Oba slety v Curychu a mezi nimi Tyršovo symposium v Oetzu budiž připomenuty do období čelní působnnsti br. Sysla ve Vídni. Jeho účtárenská přesnost se zdárně uplatnila v jeho vedoucí činnosti. Tu nutno se zmínit o vzácném pochopení jeho ctěné manželky, naši milé sestry "Toničky" (dnes již léta na pravdě Boží), která spolusnášela mimořádné časové zatížení našeho dnes čestného člena jednoty Sokol Vídeň XVI/XVIII. a župy Rakouské. Nechť zdraví, které si zvláštní sestavou cviků udržoval v naší tělocvičně i mimo cvičební hodiny, mu slouží i nadále a nechť jeho další cesta životem je lemována též zaslouženou spokojeností z vykonaného životního díla. Jménem Sokola Vídeň XVI / XVIII. s.ž. 36 [pageend36]AMERICKÁ OBEC SOKOLSKÁ Dr. Antonín S. Kalina Americký Sokol prvý v boji o Československo Článek br. K. M. Prchala v posledním čísle S.A. vyvolal tuto připomínku o účasti amerického Sokolstva při počátcích odboje r. 1914. V dějinách boje o ČSR totiž čteme o amerických krajanech, že před vstupem Spojených států do války v dubnu 1917 sbírali dolary na finanční odboj, ale o účasti Sokola v této souvislosti se dovídáme málo. Proto bude mnohé zajímat, že i v této akci Sokolstvo bylo prvé. Je to úsek dějin amerického Sokolstva dosud nikde neuveřejněný. Dávno již selhaly pokusy zmenšiti nebo upříti primát Sokolstva v branném odboji, v boji železem a krví. Nepodařilo se popříti, že členové Sokola v Paříži vytvořili rotu "Nazdar", základ naší francouzské legie (doplňovaný sokolskými borci z USA) - již v září 1914, že starosta Sokola na Rusi, br. dr. Vácslav Vondrák (nyní žijící v Chile) - položil v Kyjevě s tamějšími bratry základ slavné legie ruské již v srpnu 1914, že náš nezapomenutelný br. Jan Čapek založil čs. legii v Itálii. Všude to byli Sokolové, kteří první nastoupili do boje o svobodu jako pravé národní vojsko, zcela ve smyslu poslání daného jim Tyršem a Fügnerem: "Až do těch hrdel a statků." Ale také v obětování statků, ve finančním odboji, byli Sokolové prví. Tehdejší členstvo amerického Sokolstva - většinou dělníci - neoplývalo statky pozemskými, ale neskrblilo jimi pro boj o svobodu. Počátek historie sokolské účasti na finančním odboji spadá do roku 1909, je politicky významný. Tentokráte uspořádalo americké Sokolstvo prvý slet za účasti výpravy z Prahy, vedené br. dr. Josefem Scheinerem, starostou České Obce Sokolské. V srpnu 1909 kromě New York, Philadelphia, Baltimore, Ditroit, Chicago, Clevland a j., kde všude čeští sokolové slavnostně vítáni, navštívila také Washington. Zde v zasedací síni kongresu, na pozvání poslance A. J. Sabatha, v české řeči br. dr. Scheiner vzdal díky Americe s přáním, aby i český národ měl podobnou sněmovnu, v níž by rozhodoval o osudech svo- 37 [pageend37]Prvý sokolský slet v Chicagu v srpnu 1909 byl úspěšný i finančně. Kromě toho obdržel br. Scheiner peněžní dary a navázal styky s významným českým vlastencem a státoprávníkem br. James F. Štěpinou, majitelem American State Bank. U Štěpiny byly složeny tajné fondy ČOS. Válečný konflikt v Evropě se čekal od bosenské krise r. 1908 a br. Scheiner potaji připravoval sokolskou organisaci na možnosti akce v zahraničí. Do těchto příprav zasvětil br. Scheiner mého otce. Br. Antonín Kalina, státoprávní poslanec, zakladatel a starosta župy Jeronýmovy, člen předsednictva ČOS a SSS, ustavil r. 1911 klub Neodvislých poslanců za předsednictví T. G. Masaryka, který upustil od zamítání historického českého státního práva. Státoprávní krédo bylo tehdy převládajícím v Sokolstvu. Když se rozhodl prof. Masaryk odjeti do zahraničí s politickým cílem obnovení starého českého státu ve smyslu státního práva zemí koruny české, sjednal mu br. Kalina schůzku s br. Scheinerem. Ten vyhotovil příkaz pro bankéře Štěpinu, aby tajné americké fondy ČOS byly dány k disposici prof. Masarykovi, jemuž br. Scheiner kromě toho poskytl i jiné finanční prostředky. Hned po příjezdu do Itálie v prosinci 1914 vešel prof. Masaryk ve styk s bankéřem Štěpinou a telegraficky obdržel z Chicaga kromě amerických sokolských fondů 38 Propagační plakát Vojtěcha Preissiga vydaný za války ve Spojených státech bodné vlasti. Poprvé v dějinách Ameriky z tribuny kongresu pronesena řeč v češtině. Takové pocty, prokázané br. Scheinerovi, hlavě Svazu Slovanského Sokolstva r. 1909, nedostalo se ani hraběti dru. Lutzowovi r. 1912, ani prof. Masarykovi r. 1918. [pageend38]později též prostředky z jiných zdrojů, i soukromé příspěvky Štěpinovy. Skutečností však zůstane, že prvé peníze poskytnuté Čechy již r. 1914 na finanční odboj v zahraničí byly sokolské americké dolary. Ponejprv slyšel jsem od svého otce a později od br. Scheinera o sokolských tajných fondech daných pro finanční odboj k disposici prof. Masarykovi, jenž se o věci té zmiňuje ve "Světová revoluce". Informace jsem ověřoval v Americe. Některé deteily poskytl kongresník Sabath a br. F. Klepal. Velmi posloužil daty agilní vzdělavatel AOS br. James L. Číhák. V Clevelandu jsme vzpomínali sletu z r. 1909 s milovaným Václavem Přechem, tehdy úspěšným závodníkem. Nejméně známým a nejvíce sokolským je popis diplomatického a vojensky-strategického významu vytvoření východní fronty čs. legiemi na Volze v létě r. 1918 bratrem sokolem, plukovníkem Josefem Jiřím Švecem, po ovládnutí Sibiře a východního Ruska našimi. Za tento výkon byl národ uznán světem. Po tři sta letech poprvé vstoupili Češi a Slováci opět na světové jeviště jako předvoj sokolského boje o svobodu proti komunismu. Zde byl rozhodnut Boj o Československo, zahájený a vítězně dobojovaný obětavým Sokolstvem, českou národní armádou Tyrše a Fügnera. Po válce závistníci prohlašovali poslání Sokolstva skončené dosažením cíle, znovudobytím samostatnosti národa. Avšak lid náš dobře věděl, že podstata Sokolství, zápas o svobodu - je věčný. A tak se vzrůstající odpovědností sokolské šiky též rostly. Sokolská myšlenka i dnes zůstává i dnes stejně svěží a časová, jakou byla před sto léty. Rozdíl je pouze v opravdovosti jejího uplatnění. Generace prvého odboje byli mužové, kteří se měli navzájem nezištně rádi a proto výsledek jejich upřímné spolupráce byly činy přímo zázračné. Můj otec mluvil jako Sokol a vlastenec když razil heslo: "Ne politiku do Sokola, ale Sokolství do politiky". A opravdu, jedině ve skutečném bratrském duchu sokolském bylo možno vybudovati svobodu za prvé světové války a že právě tento sokolský duch chyběl, nepodařilo se totéž za války druhé. Také dnes by bylo třeba více pravého sokolského bratrství, víry, obětavosti a lásky v našem veřejném životě a v politice. Bez nich nebude vítězství a svobody. 39 [pageend39] ZE SOKOLSKÉHO SVĚTA ŽUPA AUSTRALSKÁ Při sletu v Praze vystoupili v české televizi a rozhlase naši činovníci. Bratr J. Zahrádka, bratr Jiří Jelínek, sestra Z. Kašpárková a sestra H. Zahrádková. Je vidět, zeje zájem o činnost Sokola na druhém konci světa. S velkým zármutkem v srdci oznamujeme všem členům a krajanům, že v Berry zemřela dne 21. 7. 94, naše bývalá sestra Milada Borisová. Sestra Borisová byla členkou Sokola v početečních letech naší emigrace a také byla Matka praporu Sokola Sydney, který navrhl právě zesnulý bratr Fridolín Čtvrtečka. Zesnulá zanechává 2 syny a dceru. Nechť je jí země lehká! ČESKOSLOVENSKÝ SOKOL JIŽNÍ AFRIKA JEDNOTA SPRINGBOK CZECHOSLOVAK SOKOL SOUTH AFRICA - BRANCH SPRINGBOK - P.O. BOX673, KEMPTON PARK. 16. Psáno ještě v roce 1993 - před sletem Vážení bratři a sestry, právě jsem prolistoval náš Ústřední časopis a na zadních stránkách jsou zprávy z Valných hromad žup a Jednot. Protože jste o nás dlouho neslyšeli chci se též k těmto zprávám připojit za naší Jednotu. 40 [pageend40]SOKOL Jižní Afrika - Jednota Springbok měla svoji Valnou hromadu začátkem tohoto roku. Zúčastnilo se jí přes 70% bratří a sester. Kromě běžných zpráv činovníků bylo oceněno, že zájem o pravidelné cvičení neu- padá i když mnozí z nás dojíždějí ze značných vzdáleností. Není to jenom otázka času, benzinu, ale v minulosti jste mohli potkat třeba lva, což nebylo tak zlé, protože tento král zvířat nevlastnil AK 47 a kromě zařvání Vám toho mnoho neudělal. Dnes se Vám může přihodit, že nějaký černý hrdina, patřící k nějaké organisaci, či k žádné organisaci dostane chuť na Vaše auto a pak můžete být rádi, že vyváznete se zdravou kůží a samozřejmě domu běžíte pěšky. Mě se to ještě zatím nestalo a nikomu z našich Sokolů, ale jeden, nikdy neví. Přesto však život v Jižní Africe je stéle zajímavý. Denně je zde spousta novinek, ale to se jistě dočítáte ve Vašem tisku a TV. Jsme moc pokrokovou zemí a poslední informace že, že černí representanti požadují volební právo od 14 roků. Vidíte jak daleko jste za naší demokracii. Do školy tito školáci prý nemusí chodit, čist a psát není tak důležité, ale prý mají právo rozhodovat o své a naši politické budoucnosti. Abych se však vrátil k naší valné hromadě. Byl jako na každé podobné sokolské akci zvolen výbor na příští rok a je ve složení: starosta br J. Drahota, náčelníci br. a sestra Pindakovi, jednatel br J.Vališ, vzdělavatel br. V. Hnízdo, pokladní sestra M.Vališová a hospodář br. J. Kaprál. Sokolský program výletů a zábav se musel uskromnit a upravit s ohledem na návštěvování staré vlasti, ale to je asi stejný problém, který mají i ostatní Jednoty. Hodně jsme mluvili o nastávajícím Sletu v Praze. Samozřejmě, že rozšíříme sokolské řady, alespoň v prdvodu a na veselici. S cvičením to bude asi slabší. Těšíme se však, až se v Praze setkáme s ostatními sestrami a bratry z celého světa, vyměníme si zkušenosti, dostaneme možná nové nápady pro sokolskou činnost a navzájem zjistíme jak jsme omládli. Sestry a bratří v sokolském světě, jak asi zjišťujete, moje zpráva z naší valné hromady je trochu jiná než ostatní zprávy, ale my zde žijeme v trochu jiném prostředí, než mnohé ostatní Jednoty, myslím v posledních několika letech a přesto máme dobrou náladu a chuť do života. Jižní Afrika je stále velmi zajímavá a hezká země, slunce nemá žádný černý filtr a svítí stále stejně, návštěvníků sem přijíždí denně více a více a s Vaší měnou zde budete mit nejlevnější dovolenou. Za všechny bratry a sestry z Jednoty SPRINGBOK Vás Sokolsky zdraví starosta 41 [pageend41]1994 Praha - 1995 Toronto Po dlouhých 46 letech uskutečnil se v horkých červencových dnech letošního roku sokolským bratrstvem na celém světě toužebně očekávnný XII. všesokolský slet v Praze. Svým průběhem, zejména nadšením projeveném v průvodu a krásou sletových vystoupení na Strahově, přesvědčivě prokázal, že Sokol v zemi svého zrodu žije a ve své mládeži má záruku, že i v budoucnosti bude neodmyslitelnou součástí národního života. Nás, účastníky ze zahraničí, slet nesmírně nadchl a zanechal v nás vzpomínky, jež nás budou provázet celý život a současně také posilovat ve veškeré naší další činnosti. Výprava naší Sokolské župy Kanadské byla poměrně veliká a zdaleka předčila dosud všechny z Kanady pořádané výpravy na slety Evropě - čítala na 250 osob, z toho 110 cvičících, kteří vystoupili ve 4 sletových skladbách, snese dobře srovnání s ostatními výpravami ze zahraničí - předčily ji jen výpravy Americké obce sokolské (1 200 osob, z toho 260 cvičících) a Sokola na Slovensku (600 osob, z nichž většina cvičila). Po návratu župní výpravy z vlasti se naše činnost zaměřila na přípravu X. župního sletu v příštím roce, v němž sokolstvo v Kanadě oslaví 84 let své nepřetržité činnosti; bude se konat ve dnech 22.-25. června 1995 v Torontu. Přípravné práce na náš slet byly zahájeny ustavením sletového výboru, zajištěním stadionu a dalších míst pro konání všech sletových podniků, sestavením předběžného sletového pořadu, zasláním pozvánek všem sokolským organizacím a zajištěním hotelů pro ubytování sletových účastníků. Župní valná hromada konaná 15. října 1994 v Kingstonu schválila dosavadní činnost a pověřila sletový výbor další celkovou přípravou a organizací sletu. Podle dosavadních zpráv zúčastní se našeho sletu naši věrní bratři a sestry ze Spojených států, příslušníci Americké obce sokolské, Slovenské 42 [pageend42] SOKOLSKÁ ŽUPA KANADSKÁ Členská župa Ústředí Čs. sokolstva v zahraničí tělocvičné jednoty Sokol v USA a Dělnického amerického Sokola; zájem o účast projevili také sokolové ve Švýcarsku a ve Francii, jakož v několika župách České obce sokolské. Upřímně se na všechny těšíme. X. sletu Sokolské župy Kanadské zdar! Župní valná hromada, se konala 15. října v Kingstonu. Posoudila činnost v uplynulém roce, zejména účast na XH. všesokolském sletu v Praze a stanovila program župy pro příští rok, v němž bude hlavním podnikem X. župní slet. Valná hromada vzala na vědomí zprávu o valném sjezdu Čs. so- kolstva v zahraničí na němž byl přijat návrh naší župy na ukončení činnosti Ústředí k 31. prosince 1995, projednala návrh na budoucí uspořádání zahraničních žup a usnesla se, že po ukončení činnosti Ústředí požádá o přijetí do svazku České obce sokolské. Sokol Montreal - valná hromada jednoty je svolána na neděli 6. listopadu, do Kulturního střediska kardinála Berana. Sokol Toronto pořádal 16. října veřejnou besedu věnovanou XII. všesokolskému, sletu na níž byl promítán znamenitý videozáznam sletu bratra J. Bundálka a oslavena "65" bývalé náčelnice jednoty a župy sestry Vlasty Waldaufové. Další podniky jednoty: 20. listopadu "Vánoční trhy", 26. listopadu "Mikulášská zábava, 31. prosince Sokolský silvestr, 21. ledna členská beseda, 11. února Šibřinky, 12. února valná hromada jednoty. Slovenská tělocvičná jednota Sokol v USA, jež v roce 1996 oslaví sto let své činností Jubilejním sletem ve Phildelphii, konala svůj sjezd 22.- 24. srpna 1994 v Poconos v Pennsylvannii, který zvolil nové předsednictvo jehož hlavními členy jsou sestry a bratři: starostka Beatrice Walková, jednatel Milan Kováč, náčelník David Walko, náčelnice Gail Wallachová. Americká obec sokolská pořádala cvičitelskou školu v Omaze za účasti 30 posluchačů. - Sjezd Americké obce sokolské se bude konat v čevnu 1995 v Chicagu. 43 [pageend43]Župa švýcarská Po stopách Dr.Miroslava Tyrše V sobotu dne 1O.záři 1994 uspořádala jednota Sokol St.Gallen již 2.ročník orientačního pochodu na paměť Tyršova pobytu ve Waidu u St. Gallenu, kde Tyrš před 124 lety strávil 8 měsíců v léčebném ústavě Hermanna Theodora Hahna, aby tam vyléčil svou nervovou chorobu. Sokol St. Gallen tím - po Oetzu v Tyrolích - zavádí novou tradici sokolských setkání formou společného orientačního pochodu spojeného s posezením a besedou u táborového ohně v místech, kde se Tyrš léčil a konal různé procházky a výlety. Cílem letošního pochodu bylo opět jako v loňském roce tábořiště na vrcholu kopce Freudenberg (884 m) nad městskou čtvrtí St.Georgen a to z toho důvodu, aby byla upevněna tradice tohoto místa, na které je možný výstup z několika stran a z něhož je krásný rozhled do dalekého okolí. Účastníci pochodu, mezi nimiž byl letos i starosta Ústředí bratr Rudolf Fiala s chotí, se shromáždili v 15.00 hodin u lázní "Drei Linden" a podél třech rybníků a lesními serpentinami vystoupili asi za 60 minut na vrchol kopce. Vzhledem k menší účasti a dosti nejistému počasí bylo letos upuštěno od soutěžních úkolů. Po zapálení táborového ohně pozdravil účastníky pochodu starosta domácí jednoty bratr Zoder a předal slovo jednateli jednoty bratru Královi, který se v krátkém projevu zmínil o tom, jak se u Tyrše projevovala jeho těžká nervová choroba, k vůli které se jel do Waidu léčit, kdo mu jeho pobyt a léčení u ředitele Hahna zprostředkoval (byl to Slavibor Breuer, bratr starosty kutnohorského Sokola Otakara Breuera) a jakým způsobem se zde Tyrš léčil. Svůj proslov zakončil vylíčením vzniku léčebného ústavu Ober- waid (jak zní jeho správný název) v letech 1869/70 a jeho historie až do dnešních dnů. Na jeho projev navázala vzdělavatelka jednoty a iniciátorka 44 [pageend44]těchto orientačních pochodů sestra Jiřina Kalivodová, která citovala některé Tyršovy myšlenky a názory z jeho úvahy "Náš úkol, směr a cíl" kterou začal Tyrš psát za svého pobytu ve Waidu, z nichž následující je velmi aktuální i pro dnešní dobu: "Udržme si vždy myšlenku, že vše nemusí být právě tak zařízeno, jak se to dosud děje a nám je známo. Mějme odvahu k opravám a dodatkům v našem směru!" Setkání pak pokračovalo v družné zábavě až do 18.00 hodin. Orientační pochod absolvovalo celkem 20 účastníků - členů domácí jednoty, jednoty Curych a dalších krajanů z blízkého i vzdálenějšího okolí. Účastníci se rozcházeli s uspokojením ze vzájemného setkání, osvěženi pohybem i pobytem v krásné přírodě. Ti, kteří k vůli nejistému počasí nepřijeli, měli čeho litovat, neboť k večeru se počasí umoudřilo a utvořilo pěkný rámec závěru setkání. Ľudovít Král Sokol jednota Bern 14. června 1994 Slavnostní rozvíjení praporu Vzroste nám ještě rozkvete z tolika ran, z tolika běd sokolské símě zaseté? Spatříme květ?... Spatříme XII. sokolský slet téměř po půl stoletém umlčení a znásilnění? Ano, spatříme a ještě jej ověnčíme, my bemští sokolové, novým, překrásným praporem, tak, jako naši otcové a v minulém století naši dědové přispívali k obnově národa a vlasti. 1. června 1862 byla tělocvična v Apollu v Praze vyzdobena girlandami a květinami. První prapor darovaly Sokolu české paní a dívky. Měl typické znaky Mánesova umění. Bylo to krásné výtvarné dílo. Kmotrou byla Karolína Světlá. Ve svém projevu žádala, aby Sokolové otčinu nade vše milovali a lidskost nejen v srdcích nosili, ale i také ve skutcích jevili, žádala, 45 [pageend45]aby si cti nad život vážili a v ženě vždy viděli kněžku všeho dobrého a krásného. V závěru zvolala: "Toť přání, toť naše sesterské požehnáni. Vašimi hesly nechťjsou vždy láska k vlasti!" Také náš krásný prapor nese heslo Za národ - drahou vlast a jeho kmotrami jsou sestry bernského Sokola. Ve sletovém průvodu půjdeme pod tou drahou zástavou s tichou modlitbou díků - že jsme se dočkali, a s přáním, aby se pod něj řadily další mladé šiky sokolů. Končím - Věrni zůstaneme - z minulého sokolského sletu. Ni zisk, ni slávu! Je jen jedna čest: pro život příštích - vlastní život nést! Mrtvi i ti, co po nás budou žít jsme vlasti stráž a její tvrdý štít! Zdar XII. všesokolskému sletu v Praze! R. Dusilová - vzdělavatelka 46 [pageend46]Koncem srpna 1994 umožnila jednota taneční a hudební skupině studentů Vysokého Učení Technického v Brně dvoudenní pobyt v Paříži při jejich návratu ze zájezdu ve Španělsku. Odměnou za přespání na sokolské louce připravili studenti večení koncert pro členy jednoty; krojovaní tanečníci mistrně předvedli moravsko-slovácké tance za doprovodu zpěvu a hudby, cimbálový orchestr potom pozval všechny přítomné k tanci. Jednota vyslala 4 žáky a žákyně, dva dorostence do posletových letních táborů v Polničce a v Ledči n/Sázavou. Mladí účastnici táborů se vrátili nadšeni a velice spokojeni jejich pobytem, stravou, vedením táborů a jejich sportovní náplní. Jednota vyjadřuje upřímné poděkování zodpovědným členům táborů br. Mikulovi ze Sokola Uherské Hradiště a s. Aleně Šťastné ze Sokola Královské Vinohrady za výbornou organisaci a péči, kterou umožnili pařížským sokolíkům poznat bratrské soužití v aktivním prostředí a navázat mnohá přátelství. Jednota Sokol Paříž zahájila svou sportovní činnost začátkem září v tělocvičně v St. Mandé. S potěšením konstatujeme přítomnost staršího žactva a dorostu a zájem o zápisy mladšího žactva. Ovšem, problém zůstává, jelikož jednotě chybí cvičitelé. Krojovaná skupina tanečního souboru jednoty předvedla národní tance u příležitosti každoročního svátku činných organisaci města Saint Mandé, kterého se jednota pravidelně zúčastňuje. První velké posletové setkání pařížských sokolů a jeho příznivců se uskutečnilo při tradičním Svatováclavském posvícení na sokolské louce v Gournay s/M. dne 25. září 94. K velké návštěvnosti přispělo nejen krásné slunečné počasí, ale zejména potřeba se podělit o zážitky z průběhu XII. Všesokolského sletu v Praze. Tím spíše, že jednota byla zastoupena téměř 40-ti cvičenci na strahovském stadionu! Na své pravidelné schůzi v září t.r. se výbor jednoty rozhodl svolat mimořádnou členskou schůzi na den 4. 11. 94 s jediným bodem programu - Budoucí uspořádání sokolstva sdruženého v Ústředí čs. sokolstva v zahraničí. Členové jednoty jsou předem seznámeni s návrhem na nové organi- sační uspořádání žup. Výsledek debaty mimořádné členské schůze bude oficiálně schválen na valné hromadě dne 20. listopadu 94. Zpráva o činnosti jednoty Sokol Paříž. ŽUPA ZÁPADOEVROPSKÁ 47 [pageend47]3. Lehce je Sokolu žerty tropit, když on smí po straně peří nosit, peří vlevo, děvče vpravo, nedá si upřít! svoje právo. 4. Veselým pochodem přes dědinu, bystře si prohlížím každou děvu, je-li vábná, Je-li mladá, jestli by Sokola měla ráda. 5. Radostí děvčátka zaplesají, jakmile Sokoly uhlídají, hle, již jsou tam, snad přijdou k nám, kterému Já asi hubinku dám? 6. Dám já ji švarnému náčelníku, ten ji pak udělí v celém tiku, v celém šiku Sokolíků: Tu máte, junáci, v upomínku. 7. Děvčátko, nechceme tvou hubinku, nechceme míti ni upomínku, klameš jiné, chceš klamat nás! Ne, milé děvčátko, to nás neznáš. 8. My Jsme hoši z kraje Plzeňského, nedáme se klamat od žádného, od žádného to děvčete, nesmíme milovat, Jak vy chcete. 48 1. je- dlo- vé - ho, 2. on se jen smál. snad jej tam na - jde - te stře-le - né - ho. když jsem však při - šla blíž, u - le - těl dál. 1. on jest mi u - le - těl do le - si - ka, 2. a tam se vy - smí-val mé - mu ža - lu, do le - sí - ka já pla - ka - la, 1. Mě - la jsem mi - lé - ho 2. On . jest mně u - le - těl So - ko - lí - ka, tam na ská - lu Anonym MĚLA JSEM MILÉHO SOKOLÍKA H.Haroutinian, jednatelka Dne 28. září 94 byla jednota Sokol Paříž oficielně pozvána na čs. velvyslanectví v Paříži, rue Ch.Fouquet. Pan velvyslanec České republiky ve Francii, Jaroslav Šedivý, uspořádal pro sokolské sletové účastníky v Praze společenský večer, na kterém se zároveň rozloučil s pařížskými sokoli, jelikož natrvalo opouští svou funkci čs. velvyslance ve Francii. V krátkém proslovu vyjádřil přítomným sokolům svůj obdiv a uznání za dlouholetou vytrvalou činnost sokolů v zahraničí, která umožnila uskutečnění XII. Vše- sokolského sletu v Praze. Starosta R. Rada vyslovil jménem jednoty potěšení a poděkování za vzájemnou spolupráci a zdůraznil, že pařížští sokolové si velice váží obnovených vztahů, které se od r. 1990 prohloubily a upřímně litují odchod pana velvyslance. [pageend48]Obsah ročníku 1994 Články, úvahy R. Fiala Na prahu nového roku 1/1 K. Štursová Sokolské prapory 1/2-4 D.Gallatová- E. Škoda Tyršův dům 1/21-28 T.G.M 2/2-18 R.Fiala XII. všesokolský slet 3/3-7 postrehy tisku 4/9 R.Fiala Vítala nás Praha? 4/11-17 J. Čermák Slet, v který jsme nevěřili 4/23 M.Vejvodová ...a Sokol opět vzlétnul 4/24-27 J. Nováčková Pohled na XII. slet 4/29-30 Z.Pavlík Děkujeme Vám 4/31-32 Z. Jirsák Letmé ohlédnutí za sletem 4/32-35 J.Hájek Zamýšlení 4/35-36 J. Anděl Dr. Miroslav Tyrš 4/59-62 J.Waldauf Tryzna za Dr. A. Hřebíka 4/63-68 R.Fiala Posletové besedování 4/93-94 Ohlasy tisku 4/39-59 72-92 J.Waldauf Sokol žije 5/2-12 R.Fiala Sletový rok končí... Jen? 5/13 Prohlášení, resoluce Naším čtenářům 4/1 Poděkování župy Švýcarské 5/17 Zprávy ze žup župa Kanadská 1/42-45 5/42-43 župa Švýcarská 1/45,47, 50 2/45-47 3/41-43 3/52 53 4/104-106 župa Západoevropská 1/47-49 5/44-46, 47-48 župa Rakouská 1/513/53-56 župa Australská 2/42-44 2/50 3/38-40 3/43 4/108 5/40-41 49 [pageend49]Zprávy o činnosti COS sletové zprávy S.Doutlík pozvání na slet 1/27 1/28-39 2/36-42 Sletový fond 2/32-33 oběžníky slet 1994 3/15-36 přijetí u presidenta republiky 4/2-5 V. Růžičková Sportovní soutěže XII. sletu 5/32-35 Ohlasy a názory J. Žitná Logo 1/40-41 V. Donát Exulantovo přemítání 5/18 Hlídka vzdělávací JanWaldauf Sletová příprava 1/12-15 XII. slet v duchu Tyrše a Fügnera 3/8-10 Splněný sokolský slib 4/19-22 Hold zemi Javorového listu 4/37-38 Jan Waldauf Československé sokolstvo v zahraničí (z historie Ústředí) 5/21-28 V. R. Jenč T. J. Sokol Domstadt -sokolská župa v exilu /dr.E.Beneše/ 5/30 Světový svaz sokolstva zprávy, informace, prohlášení 1/18-21 24-26 2/47-49 4/107 Americká obec sokolská A. Kalina Americký Sokol prvý v boji o Československo 5/37-39 Sokolský tělocvik M. Hômerová Něco z praxe 3/13-14 XII. slet očima náčelnice Ústředí Posletový kurs sokolských cvičitělů 4/91 Malá vzpomínka 3/39-40 Písně Čechy krásné 1/51 V nový život 2/51 Jen dál 3/5 8-5 Měla jsem milého sokolíka 5/48 50 [pageend50]Básně F. Kožík Vzpomínání na XII. všesokolský slet 4/7 Tyršův dům 4/18 Neznámý autor Dva průvody 5/29 Z Ústředí zpráva předsednictva 1/11 VII. sjezd Ústředí 2/19 3/11 zprávy výboru a předsednictva 2/19-20 3/11-12 usnesení, provolání 4/95-98 4/99-100 55. schůze předsednictva 5/16 90. schůze výboru 5/17 K vlastní věci 5/19 Titulní list Staroměstské náměstí 1/1 T. G. M. 2/1 Stahovský stadion 3/1 XII.všesokolský slet - Lidé k lidem 4/1 28. říjen 1918 - pohled na Hrad 5/1 Čestné uznání M. Doležal 1/21 Životníjubilea V. Frühbauerová 2/23 O. Češka 2/23 Jan Waldauf 2/24-29 3/37 F. Čtvrteěka 2/30 3/3 V. Ženíšek 2/31 3/37 R. Kubelik 4/100 V. A. Zahálka 4/100 Antonín Sysel 5/35 Žalov J. Svoboda 3/57 J. Paul 4/102-103 F. Čtvrtečka 4/103-104 51 [pageend51]Canada, USA : Otto STEHLÍK, 1665 Bloor St.East, Apt. 1001, Mississauga, Ont., Canada L4X 1S4 Redaktor: Rudolf FIALA, Stauffacherstrasse 222, 8004 Zurich, Schweiz Dagmar BERGOVÁ, Hügeliweg 3, 5040 Schöfland, Schweiz Administrátor - přijímá změn adres a předplatné: Australie / Afrika / Evropa. Subscription orders, changes of address: Australia / Africa / Europe / should be directed to: Vychází měsíčně s vyjímkou července a srpna Published monthly except July and August Předplatné USD 8.-- ročně - Subscription USD 8.-- per year. Majitel a vydavatel: Ústředí československého sokolstva v zahraničí Owner and publisher: Czechoslovak Sokol Abroad ČESKOSLOVENSKÝ SOKOL V ZAHRANIČI - CZECHOSLOVAK SOKOL ABROAD [pageend52]