PŘÍLOHA FRANKFURTSKÉHO KURÝRA 2 Nejlepší spojenec Hitlera Americký publicista Fischer a nejen on, prohlásil: " Druhá světová válka začala podepsáním sovětsko-německého paktu." Oficiálně jsme vzpomenuli 1. září 31 let od hitlerovského útoku na Polsko. Sovětská historie při výkladu událostí kolem září 1939 se omezuje jen na nejnutnější, neboť Sovětský svaz hrál tenkrát podivnou úlohu, kterou ani po letech nelze omluvit. V Londýně, v polském exilovém nakladatelství Orbis ( adr.: London, 66, Kenway Road, S.W. 5) se objevilo v roce 1967 3. vydání faktografické knihy polského žurnalisty a exilového spisovatele Aleksandra Bregmana (žil v letech 1906 - 1967) "Najlepszy sojusznik Hitlera " (1. vyd. 1958). Z této knihy přinášíme aspoň ta nejvýznamnéjší fakta. Začátky k velkému sblížení dvou diktátorských režimů nastaly už 10. března 1939, tedy ještě před okupací zbytku Československa. Podivně kontrastují Stalinova slova s československými učebnicemi dějepisu, kde se píše o nabízené sovětské pomoci. Stalin toho dne na XVIII. sjezdu KSSS pravil: " Nedovolíme, aby SSSR byl vtáhnut do konfliktu válečnými žháři, kteři si zvykli, aby jiní za ně tahali kaštany z ohně". V norimberském poválečném procesu si Hitlerův ministr zahraničí Ribbentrop vzpomněl, že iniciativa ke sblížení vyšla od Stalina a byla tlumočena Molotovem při přípitku. Sovětům šlo nejdříve o systém kolektivní bezpečnosti, ale brzy poznali, že je mnohem výhodnější zůstat neutrální, když se budou ostatní prát ( Anglie a Francie s Německem). Velvyslanec Mierekalov řekl němec, stát, podtajemníku 17. dubna: " Sovětská politika byla vždycky přímočará. Nemáme důvodu, proč bychom nemohli žít s Němci normálním způsobem." A Sověti vycházeli Hitlerovi všemožné vstříc. Dokladem toho je zbavení Litvinova - zastánce kolektivní bezpečnosti - funkce komisaře zahr. věcí a jeho nahrazení Molotovem. V dubnu také začaly prvé kontakty, z počátku plné nedůvěry. Němci se netajili tím, že jejich cílem může být rozdělení Polska. Sověti však zahájili 31. března další jednání s Angličany a Francouzi. Stalin dal při nich víceméně najevo, že bude spolupracovat s tím, kdo mu pomůže k získání Estonska, Litvy Finska a podílu na Polsku a Rumunsku. Velká Británie ve snaze předejít takovým projektům přišla s návrhem paktu, který by zajistil sovět, pomoc Polsku a Rumunsku v případě napadení. Obě země již měly příslib Anglie i Francie. Moskva odpověděla 18.4. projektem svazku tří mocností, který poskytoval pomoc i státům sousedním v případě agrese. Jednalo se zejména o baltské země. Londýn po delším váhání souhlasil. Takového paktu se však obávali Němci a projevili zájem o další jednání. SSSR dává prostřednictvím bulhar. velvyslance v Berlínu ujištění, že Sověti mají tři možnosti, prvái je pakt s Británií a Francií, druhá protahovat přípravy a třetí sblížení s Němci, což by nejvíce odpovídalo přání SSSR. Kreml protahoval jednání se Západem, ale ani Berlín zvlášť nepospíchal. Nebylo jednoduché dohodnout se na sovět, požadavcích, které se týkaly pobaltských republik a práva SSSR v nich kdykoliv intervenovat. Sověti jen hledali zdůvodnění pro svou intervenci a v jejich výkladu už pouhá změna vlády např. v Estonsku mohla být k tomu důvodem. 29. července ubezpečuje němec, velvyslanec Schulenburg, že německá vláda je ochotna zabezpečit sovět, zájmy. Pozoruhodným dokladem obojakosti sovět, politiky je datum 11. srpna 1939. Do Moskvy přibyla britská i franz. mise a na druhý den jedná s Vorošilovem o společné akci proti Německu v případě napadení Polska. Tentýž den zve Molotov Hitlerova velvyslance k jednání o záboru Polska. Do útoku na Polsko zbývá jen 19 dní. Hitler chce zahájit válku nyní na podzim, kdy jsou v Poisku ještě sjízdné komunikace. O SSSR prohlašuje: " Rusko rozhodně nebude intervenovat za polskou věc, neboť jej celým srdcem nenávidí." Sověti posuzují celou věc jednoduše, jde jim především na čem lze více získat. Tak v případě konfliktu mezi Západem a Německem mohou zůstat neutrální a udržet si anektovaná území. Kreml musí hledat pod jakou záminkou přerušit jednání se Západem. Důvodem by mohlo být opětné obnovení žádosti o průchodu sovět, vojsk Polskem a Rumunskem, neboť SSSR znal odmítavé stanovisko obou vlád, jež byly přesvědčeny, že kam sovět, voják vstoupí, už ho nikdo pryč nedostane. Polský ministr Beck: " Nic nám nezaručuje, že Rusové zachytící se ve východ. Části naší země, se budou podílet na válce." Jeho slova se ukázala po podepsání paktu pravdivými. 14. srpna, kdy Vorošilov žádá průchod vojsk, projevuje Ribbentrop přání přijet do Moskvy. 16. srpna sděluje Berlín Kremlu, že jsou ochotni podepsat pakt o neútočení na 25 let, který by žádná strana nemohla vypovědět a také dohodnout se o bait, zemích. Západní mocnosti vyvíjejí velký tlak na Polsko, aby dovolilo průchod sovět, vojsk a zdá se, že by přece došlo se k porozumění. Ribbentrop však spěchá, Hitler se do1' konce obrací na Stalina osobním dopisem, kde píše, že napětí mezi Němci a Poláky se stává už nesnesitelné a že krize může přijít každým dnem. Hitler navrhuje uzavření paktu 22. nebo 23.8.Stalin souhlasí a kladnou odpověď Hitler přijímá s hysterickým záchvatem. Podle svědků vykřikuje: " Teď mám svět v kapse!" Zprávy o chystaném paktu způsobují velký rozruch nejen ve světě, ale i v samotném Německu a SSSR. Do této chvíle vedly oba režimy proti sobě nepřátelskou propagandu. Ribbentrop přijíždí do Moskvy 23. srpna. Na letišti vlály vedle sebe vlajky se srpem a kladivem a hákovými kříži. Německou delegaci uvítal náměstek zahr. věcí Potěmkin a při jeho jméně si vzpomněl člen německé delegace Paul Schmidt ve svých vzpomínkách, že už jeho jméno ve vztahu k přísloví o Potěmkinových vesnicích vyjadřovalo nereálnost celé scény. Dokumenty o jednání v archívech chybí, do historie vešel Stalinův přípitek na závěr: " Vím, jak německý národ miluje svého vůdce, proto připíjím na jeho zdraví". Pakt o neútočení byl podepsán v noci z 23. na 24. srpna 1939. K němu byly ještě podepsány tajné dodatky stanovící sféry vlivu obou zemí spolu se stanovením demarkační linie v hranicích řek Pissa, Narva, Visla a Sana. Sověti projevili zájem o rumun. Besarabii (tyto dodatky, ve východním bloku přísně střežené, byly prvně zveřejněny na jaře 1968 v čas. " Dějiny a současnost" a v sloven. " Kulturném živote" - pozn. red.). "Neutrální" SSSR obdržel tak více než polovinu Polska a baltské státy s výjimkou Litvy. Zisk SSSR byl větší než u Němců. Tento dokument byl přísně tajen, ale protože šlo o důležitý dokument k začátkům 2. svět, války, dokazující zároveň podíl SSSR na ní, obhajoba při norimberském procese s válečnými zločinci, žádala jeho zařazení do procesu. Sovětská strana jménem prokurátora Ruděnka ostře protestovala. Stalin po útoku na SSSR v rozhl. projevu ze 3 července 1941 mimo jiné prohlásil, že je možno se ptát, jak mohl sovět, řád podepsat pakt s tak perfidními osobami, s takovými satany jako je Hitler a Ribbentrop. A odpovídá, že každá vláda milující mír, nemůže odmítnout návrh na podobný pakt se sousedním státem, pokud neporuší jeho suverenitu. Stalin taktně zamlčel, že to byl on, kdo pr vní navrhl tento pakt Hitlerovi a že SSSR nebyl ani sousedem Německa. Za pár dnů po okupaci části Polska sovět, vojáky bylo celému světu jasné, že šlo o agresivní pakt proti míru a nezávislosti jiných zemí. [pageend1]Původně chtěl Hitler zaútočit na Polsko již 26. srpna ráno. Rozkaz musel být odvolán. Velká Británie,totiž po otálení,náhle podepsala smlouvu o spojenectví s Polskem a z Itálie přišla podrážděaá odpověď Mussoliniho, že jeho země není na válku připravena a počítá s ní až v roce 1942. Odvoláním ztratil Hitler na prestiži, jeho protivník Canaris o něm prohlásil, že se z toho již nedostane a mír je zaručen na 20 let. Mír trval však 6 dní. 31. srpna Nejvyšší sovět SSSR ratifikuje pakt. 1. září, několik hodin po útoku na Polsko se Němci obrátili na SSSR s žádostí o pomoc proti Polsku. V 7,30 hod. přichází do Moskvy depeše, zda by sovět, rozhl. stanice v Minsku mohla pomoci formacím německé Luftwaffe, kdyby do vysíla'ní zařadila v přestávkách mezi programy heslo " Richard Wilhelm, 1,0." a neustále opakovala název " Minsk" pro zkušební navigační potřeby něm. letectva. A tak sov. stanice ležící nejblíže polských hranic vodila němec, letadla při bombardování Polska! Za dva dny, po vypovězení války Německu Anglii a Francii přichází do Moskvy přísně tajná depeše (Sověti vždy vyžadovali největšího utajení) se žádostí o přímou intervenci sovět, vojsk do Polska. Tato Ribbentropova depeše vyvrací lživá tvrzení sovět, historiků, že sov. vojska vstoupila do Polska na ochranu proti Němcům. Rudá armáda tam, jak vidět, přišla 17. září na vyslovenou žádost Hitlerova režimu. Před vstup en panoval strach z možných incidentů, Stalin žádá, aby nem. letadla přestala létat za linii Bia- ťystok ; Brzesc ; Lvov a vyslovuje pochybnos ti , zda Němci předají zadarmo již dobytá polská území, která dle paktu měla náležet do sovět, sféry.Sovětská intervence pomohla pádu Polska. V té době válčilo ještě 25 polských divizí ( u Kutna, Toma- szova, na východ od Lvova spolu s Varšavou, Lvovem, Modlinem a Helem), Němcům docházela také munice vzhledem k špatným komunikacím a Poláci doufali v pomoc Anglie a Francie přes Rumunsko. Sověti "taktně" vyčkávali až do 17. září. Nejvíce jim Šlo o to, jak zdůvodnit svou agresi před světem a k tomu nutně potřebovali pád Varšavy, podle staré zásady, padne-li hlavní město, j e země dobyta. Proto nijak nespěchali na urgence Hitlera. Proti tehdejšímu Molotovovu výkladu, že sovět, vojska přišla do Polska na ochranu, Ribbentrop ostře protestuje. Když Kreml dostává falešnou zprávu, že Varšava padla, doručuje ihned Polsku nótu (pouhé 4 týdny před tímto aktem zaručoval Molotov Polákům sovět, neutralitu a dodávky surovin i zbraní), kde se praví, že Polsko již nevykazuje známky života, hlav, město je dobyto a tak SSSR nemůže zůstat neutrálním a ponechat krevní bratry Ukrajince a Bělorusy svému osudu, bez ochrany. Z toho důvodu Rudá armáda překrocuje hranice. Ostrý polský protest velvysl. Grzybowkého se slovy " Napoleon dobyl také Moskvy, ale přesto Rusko nepřestalo pro svět existovat" vešel jen už do historie. Po rozdělení Polska mezi Německo a SSSR vznikl problém, co dál? Z iniciativy Stalina se oba státy dohodly, že Polsko vymažou z mapy a na jeho návrh byla hranice okupovaných území přesunuta z Visly na Bug. Nastaly problémy s demarkační linií, Němcům šlo o naftová ložiska v Polsku a např. v případě okolí Augustova stačil jen důvod, že tamní lesy jsou bohaté pro lovy jelenů. Němci z popudu Mussoliniho pak chtěli kolem Varšavy vytvořit jakýsi protektorát, něco na způsob vassavského knížectví vzhledem k tomu, že se zde jednalo o Čistě polská území s 12 až 15 milióny obyvatel. Sověti nesouhlasili a trvali na plném rozdělení. A tak znovu přijíždí Ribbentrop do Moskvy, kde jej očekává ještě velkolepější přijetí včetně známé vlajkoslávy a přehlídky čestné roty. Po návratu prohlašuje: " Cítil jsem se v Kremlu jako v soudružském kruhu starých straníků." Nastupují nové tajné protokoly z 28. září, kdy Stalin sám podpisuje mapu rozdělení. Mění se sféry vlivu, Němci předávají výměnou za střed Polska do sovět, rukou Litvu, vyměňují se obyvatele jednotlivých národností. Nedovoluje se žádná polská agitace na okupovaném území, což má brzy za následek těsnou spolupráci gestapa a NKVD, v Krakově se v březnu 1940 odbylo tajné jednání mezi oběma teroristickými složkami o vzájemném postupu proti polskému podzemnímu hnutí. Dochází k výměně vězňů, polští komunisté jsou předávání do rukou gestapa. V roce 1940 sov. vláda na základě paktu předala nacistům na 500 něm. komunistů, kteří z Německa utekli v třicátých létech, byli tam v nepřítomnosti odsouzeni k smrti, po čistkách v SSSR byli vězněni v sibiřských lágrech a nakonec opět skončili v náčist, koncentrácích nebo na popravišti. Lepší kořist dělení získal opět SSSR. Po okupaci Polska přičlenil Stalin ještě baltské země, v roce 1940 přišla i rumunská Besarabie. 26. června 1940 předal Molotov Rumunsku ultimatum, žádající odstoupení Besarabie a Bukoviny ( Bukovina nepatřila ani k carskému Rusku). Jako důvod si Sověti vymysleli " hraniční incidenty". Pak přichází sov.-finská válka, kdy celý svět je na straně hrdinného odporu Finů: Tato tzv. "zimní válka" ukázala pravou tvář Sovětů. Finsko podle tajných dohod patřilo také do sféry sov. vlivu (což zdůrazňovali Sověti i po invazi do ČSSR), dva dny po útoku byla vytvořena loutková vláda v pohr. městečku Terijoki v čele s občanem SSSR ..S touto vládou hned Sověti uzavřeli dohodu na odstoupení části Finska ve prospěch SSSR. Spolupráce Sovětů s nacisty se projevila i v mezinárod. komunist. hnutí. Moskva vydala instrukce, aby byla sabotována protihitlerovská koalice, bojkotem vojenských zásilek a sabotážemi ve válečném průmyslu, což francouzští komunisté prováděli i v době bitvy o Francii. Mussolini se v roce 1940 podivil, že ve Francii vychází komunist. tisk a Ribbentropova odpověďs úsměvem zněla, že některé z těchto novin se tisknou v Německu. Po vstupu hitler, vojsk do Francie žádají dokonce franc, komunisté okupanty o povolení vydávat "ĽHumanité" s poukazem, že byli jediní proti válce. Slabší roli hráli také komunisté angličtí, američtí a jugoslávští. Ve stejném smyslu existuje i prohlášení KSČ z roku 1940. Zde se uplatňovala v praksi teorie, že boj proti nacismu by byl zároveň bojem proti třídním bratrům - německému proletariátu. Smlouva pomohla i Hitlerovi zaútočit ha Francii. Hitlerovci směli používat sovět, přístavů (např. Murmansk) a přestavovali v so vět. loděnicích své lodě na válečné. Známý je případ č. 45, který plul se sovět, pomocí v zásobování potravin a palivy z Gdyně na Dálný Východ a tam potom potápěl spojenecké lodě v Pacifiku. Němci za tyto služby zaplatili 850 tisíc rublů. Velká Británie vyhlásila Německu při vypovězení války i hospodářskou blokádu. A tak potřebné suroviny, zejména kovy (wolfram aj.) nakupují pro Němce na Dálném Východě Sověti. Tranzit je prováděn velmi rychle zvláštními vlaky přes SSSR. Sověti na základě další obchodní smlouvy plnili své dodávky, na rozdíl od Němců velmi přesně, tak v roce 1940 dodali Německu suroviny a zboží za 300 miliónů marek, Němci v té době necelou polovinu (západoněm. tisk v souvislosti s podepsáním nedávné smlouvy v Moskvě, připomínal, že Německo je vlastně SSSR ještě dlužno). Molotov pravidelně gratulovával němec, velvyslanci k úspěchům Wehrmachtu v Norsku a ve Francii, 30. září se dokonce v Brest-Litevsku konala společná přehlídka německých a sovět, vojsk. Spolupráce skončila útokem Hitlera na SSSR 22. června 1941. Molotov po vpádu prohlásil; " Němci zaútočili na zemi, s kterou uzavřeli pakt o neútočení a přátelství. To nemá obdoby v historii". - Skromně zamlčel, že v uplynulých 22 měsících, zaútočil SSSR stejným způsobem na řadu zemí, s kterými měl dokonce podobné pakty. Vybral a přeložil - vah - [pageend2]