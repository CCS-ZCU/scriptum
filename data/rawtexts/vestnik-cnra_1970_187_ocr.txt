VĚSTNÍK SJEZD ČESKOSLOVENSKÉ NÁRODNÍ RADY AMERICKÉ Československá národní rada americká konala sjezd v sobotu a v neděli, dne 11. a 12. dubna 1970, v místnosti budovy ČSA v Ciceru za živé účasti delegátů ze všech oblastí ČSNRA. Přijeli prof. Vratislav Bušek a Jan Babinec za newyorskou oblast; za oblast michiganskou Jan Sklenář z Detroit a Antonín Čech z Owosso; za Cleveland, Krajanský výbor, Václav Hesoun a Alexander Mikula; za oblast chicagskou Milada Ferjenčiková a Stanislav Brym; za Pacific Vladimír Balejka z odbočky Los Angeles; za odbočku Washington Anna Faltusová; za odbočku Jižní Wisconsin Jaroslav Šperl; za chicagské odbočky: “Západní předměstí” Pavla Janečková; “Milada Horáková” Anton Smunt; “Jan Masaryk” Karel Kříž; “28. říjen” Frank Kalkus; “Generál M. R. Štefánik” Eduard Dellin; “Mistr Jan Hus” Jan Tesař. Za předsednictvo zasedali: Vlasta Vrázová, František Schwarzenberg, Mikuláš Ferjenčík, František Kratochvíl, James Čihák, Vlastislav Chalupa, Karel Kohler-Rausch, Štefan Papánek, Oscar Pejša, Alois Šalomoun, Břetislav Vaněk. Za národní členské organizace: ČSA — br. James Krákora a Ladislav Píchá; za Společnost pro vědy a umění — Dr. Jan Mička; za Slovenský Sokol — Adolph Ciemy a Betty Studničková; Slovanská podporující jednota státu Texas, SPJST, se pro přílišnou vzdálenost a vlastní domácí záležitosti nemohla zúčastnit sjezdu Národní rady — omluvil ji předseda Nick A. Morris. Za sjezdového předsedu si sjezd zvolil br. Jamese Krákoru. Vzácným hostem sjezdu byl Dr. Jan Papánek, který přijel na sjezd Rady z New Yorku, aby dle staré tradice oživil své osobní styky se členy Rady, se kterou úzce spolupracuje déle než 30 let. Podal velice zajímavou zprávu o uprchlících i o dnešní situaci, kterou uvádíme ve zvláštním článku. Zvláštní pozornost byla věnována dnešním událostem v Československu a vývoji ve Spojených státech. Postoj Rady je nejlépe vyjádřen v resolucích, které předkládá krajanské veřejnosti a československému lidu — a které jasně určují její příští činnost. V sobotu odpoledne Rada pozvala zástupce krajanské Ameriky a hosty z mladších řad nově přijetých k rozpravě, na které se podíleli četní účastníci a jejich názory a zkušenosti byly se zájmem vyslechnuty. Pro příští období 2 let byli zvoleni tito úředníci: jednohlasně James V. Krákora předsedou, znovuzvolení místopředsedové: Vratislav Bušek, Mikuláš Ferjenčík, František Schwarzenberg; tajemníkem zvolen Vlastislav Chalupa; pokladníkem František Kratochvíl; právními poradci Josef K. Hašek a John W. Gološinec, Esq. Ve své zprávě sjezdu se Vlasta Vrázová omluvila, že jí ze zdravotních důvodů není nadále možno vzít na sebe odpovědnost predsedníckou. Za její dlouholeté zásluhy bylo Vlastě Vrázové uděleno čestné předsednictví. Rovněž byla zvolena řádným členem předsednictva ČSNRA. Dalšími členy předsednictva byli zvoleni tito bratři a sestry: Eduard Dellin, James L. Čihák, Karel L. Kohler- Rausch, Olga Kovářová, Štefan Papánek, Oscar Pejša, Alois Šalomoun, Břetislav Vaněk. Kooptován Jaromír Zástěra. Členské organizace jsou zastoupeny v předsednictvu následovně: za Slovenský Sokol John W. Babuška a Adolph Cierny; za SVU Jan Mička; za SPJST v Texasu Nick Morris a R. Urbanovský; za ČSA byli jmenováni Emil Horvath a Ladislav Píchá. Do výkonného výboru byli zvoleni: za Chicago Stanislav Jančík a Stanislav Brym; za Cleveland Alexander Mikula a Václav Hesoun; za New York Jan Babinec a Andrej Valu- šek; za Michigan Antonín Čech a Jan Sklenář; za Pacific Jaroslav Čadek a Jiří Špánek. V neděli odpoledne se delegáti rozjeli do svých domovů za přátelské shody — všichni pevně rozhodnuti, že převážné úkoly ve Spojených státech a tragedie Československa nám přikazují, abychom nejen setrvali ve svém pevném odhodlání, ale naopak abychom svou činnost stupňovali. Hlavní povinností zvolených úředníků i všech členů odboček a oblastí je získávat nové spolupracovníky, kteří by si uvědomovali rostoucí nebezpečí komunismu. Tento stav zdůraznil sjezdu host Kazimír Lukomski, místopředseda vše- národního Polského kongresu, který v sobotu odpoledne oslovil sjezd. O tomto rozhodnutí a budoucích společných plánech budou též podány další zprávy. K. Lukomski přinesl polovinu 10,000 letáků, které Československá národní rada americká vydala společně s Polským národním kongresem jako protest proti sovětské výstavě fotografií, zahájené v Chicagu v době sjezdu. Po sjezdu — ve znamení naší společné přátelské spolupráce proti společnému nepříteli — odjeli Vlasta Vrázová, Mikuláš Ferjenčík, František Schwarzenberg a Štěpán Papánek na tryznu pořádanou Polským kongresem v Lane Technical High School, kde bylo vzpomenuto katynského masakru před třiceti léty a československé okupace v srpnu 1968. RESOLUCE SJEZDU ČESKOSLOVENSKÉ NÁRODNÍ RADY AMERICKÉ My, delegáti řádného sjezdu Československé národní rady americké, kteří jsme se sešli v Chicagu ve dnech 11. a 12. dubna 1970, jsme hrdi na svůj společný původ; věříme ve všelidské zásady svobody a spravedlnosti, ze kterých se zrodily Spojené státy americké i Masarykova Československá republika; uvědomujeme si nebezpečí ohrožující dnes americkou svobodu a tím i naději na svobodu veškerého lidstva; chceme prosadit uplatnění práva na svobodu, sebeurčení a neodvislost československého lidu a potvrzujeme znovu toto svoje rozheodnutí: Budeme sloužit se zvýšeným úsilím úkolům, kterým Československá národní rada americká slouží po více než půl století; budeme nadále přizpůsobovat postup své činnosti stále se měnicím poměrům a potřebám doby. ČESKOSLOVENSKÉ NÁRODNÍ RADY AMERICKÉ Duben 1970 Číslo 187 [pageend1]VĚSTNÍK DUBEN 1970 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago, Illinois VESTNÍK APRIL 1970 Orgán Československé národní rady americké Vychází měsíčně (s výjimkou dvojčísla v červenci-srpnu) Predplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 2137 So. Lombard Avenue, Cicero, Illinois 60650 Tel.: 656-1117 Náš nejnaléhavější úkol lze dnes vyjádřit heslem: boj proti komunismu. Konečné cíle a metody mezinárodního komunismu známe lépe, než je chápou mnozí naši američtí spoluobčané a mnozí naši vládní představitelé. Proto je naší přední povinností vůči nové vlasti i vůči sobě samým, varovat včas a důrazně proti nynější komunistické snaze o rozklad americké společnosti působením různých organizací komunistické páté kolony. Více než kdo jiný musíme právě my čelit komunistickému rozvratu pronikajícimu do všech složek amerického života. Musíme a budeme stát v prvním sledu obhájců záruk naší svobody, které jsou obsaženy v prohlášeni neodvislosti a v naší americké ústavě. Všichni jsme sem přišli za svobodou, která nám byla ve vlasti našich otců upírána. Nepřipustíme, abychom svou vlastní liknavostí byli o tuto svobodu připraveni. Udržíme americkou svobodu, která umožňuje další rozvoj dnes jediné svobodné větve českého, slovenského a podkarpatorusínského národa a zaručuje udržení a obnovení svobody na celém světě. V Československu po krátkém, nadějném “jaru” nastává znovu doba temna. Prvky svobody a humanity byly znovu podupány, hospodářskou situaci dále zhoršuje naprostá závislost na Sovětském svazu. Proto ve spolupráci se svými spoluobčany z jiných porobených národů budeme burcovat veřejné minění a svoji vládu. Nepřipustíme, aby kdy zaniklo vědomí, že Češi, Slováci a Podkarpatští Rusíni 1) mají nezadatelné právo na svobodu, sebeurčení a ne- odvislost; 2) dokázali v minulosti svoji schopnost sami sobě vládnout spravedlivě, pokrokově a mírumilovně; 3) chtějí i dnes, stejně jako dříve, užívat ve společném státě plodů svobody, demokracie a samostatnosti v pokojném soužití se všemi svými sousedy; 4) byli o tuto možnost připraveni násilným a protiprávním zásahem Sovětského svazu — křivdou dosud neodčinenou. Proto budeme i nadále žádat 1) odchod všech cizích okupačních jednotek z celého historického území Československé republiky; 2) účinné zavržení “Brežněvovy doktriny” a jejích důsledků; 3) možnost provedení svobodných voleb; 4) mezinárodně zaručenou neutralizaci Československa, pokud by si to lid sám přál. Nepovolíme, dokud naše americká vláda nebude tyto cíle prosazovat a dokud je neprosadí. K této práci vyzýváme všechny své roduvěrné bratry a sestry, kteří zde žijí dlouhou řadu let a nesou svědomitě a obětavě břímě našich úkolů po celá desetiletí. Stejně zveme ty, kteří sem přišli nedávno a mohou proto z vlastní zkušenosti nejlépe poučit Ameriku o tom, že komunismus je dnes nejúplnějším popřením amerických ideálů, svobody a spravedlnosti na celém světě. Chicago, 12. dubna 1970. RESOLUCE DO ŘAD KRAJANŮ Z dnešního řádného sjezdu Československé národní rady americké se znovu obracíme na vás na všechny, kteří jste již po řadu desetiletí nesli tíži úkolů naší Rady i na Vás na všechny, kteří jste až nyní přišli mezi nás a rozmnožili naše řady národních pracovníků. Celý americký život je terčem zvýšené rozkladné činnosti, pramenící z komunistických zdrojů. Naše krajanská veřejnost ztrácí na své bývalé soudržnosti a průbojnosti. Americká vláda ochabuje ve svém odporu proti komunismu a stále vyhledává možnosti smiřovaček se Sovětským svazem. Vlast našich otců prožívá dobu obnoveného stalinismu, často zdánlivě beznadějnější, než byl stalinismus původní. To vše je nám jasno. Není to však důvodem, abychom věšeli hlavu, abychom ztráceli naději či se vzdávali své práce. Vždyť ani T. G. Masaryk, ač byl všeobecně uznávaným představitelem úsilí za osvobození Čechů, Slováků a Podkarpatských Rusínů, se nedopracoval u západních vlád skutečného úspěchu dříve, než těsně před koncem první světové války. Právě v této době, kdy tolik našich vlastních lidi klesá na mysli, musíme zdvojnásobit svoji práci, musíme udržet víru ve svůj národ a naději na jeho lepší budoucnost. Vyzýváme vás všechny ku spolupráci s Československou národní radou americkou, abychom spolu udrželi svoji americkou svobodu a dočkali se brzy obnovení svobody svých bratří a sester v Československu. Ze sjezdu ČSNRA v Chicagu, dne 12. dubna 1970. RESOLUCE K DOMOVU, DOMOVU DNES OKUPOVANÉMU Ve dnech, kdy Sovětský svaz vnucuje Československu smlouvu, která upevňuje sovětskou nadvládu nad československým lidem, hlásí se Československá národní rada americká znovu ku své povinnosti hájit vaši svobodu, vyjádřit váš i náš odpor a protest proti tomuto prodloužení sovětské okupace Československa. Chceme vás dnes ujistit, že se stále považujeme za nedílnou součást národa. Jsme si vědomi skutečnosti, že jsme dnes jedinou svobodnou větví národa. Plně cítíme zodpovědnost, která z této skutečnosti plyne. Věřte nám, že nikdy ani na chvíli na vás nezapomínáme. Všechno, co vás bolí, nás bolí dvojnásob. Věřte, že i při uzavřených hranicich trvá mezi vámi a námi naprostá jednota myslí a srdcí. Všichni — vy i my — stejně milujeme Československo a jeho lid. Všichni — vy i my — chceme, aby se vláda vrátila opět do rukou lidu. Všichni — vy i my — chceme zachovat národní, kulturní i politický odkaz, který dosáhl svého naplnění v životním díle presidenta Masaryka. Všichni — vy i my — chceme, aby Československo bylo opět svobodné. 2 • VĚSTNÍK [pageend2]Ujišťujeme vás, že Československá národní rada americká, která se starala o prvé i druhé osvobození československého lidu, vykoná vše, co je v jejích silách, k opětnému osvobození vlasti našich otců. Postaráme se o to, aby svobodný svět nezapomínal na křivdu cizí okupace a aby se postaral o její odčinění. Postaráme se o to, aby otázka Československa se stala mravní otázkou celého svobodného světa. Budeme burcovat svědomí světa a všech lidí dobré vůle, aby se celý svět postaral o obnovení svobody, sebeurčení a neodvislosti československého lidu. Věřte s námi, že pravda zvítězí! Ze sjezdu ČSNRA v Chicagu, dne 12. dubna 1970. DO NOVÉHO OBDOBÍ Životnost organismů i organisací se měří tím, jak úspěšně se dovedou vypořádat se změnami ve svém prostředí, jak úspěšně je dovedou zvládnout, aniž by ztratily svůj vlastní charakter, svůj ráz a životní cíl. Čs. národní rada americká dokázala svým posledním sjezdem z minulého týdne, že je stále organisací živou a životnou. Nebudeme zde opakovat, co o sjezdu přinesl a přináší náš tisk; chceme tyto zprávy doplnit několika poznatky. Sjezd se musel vypořádat s řadou nových podmínek a okolností ve světové politice, v Československu, v Americe, ve složení naší krajanské obce i ve vlastních řadách Rady. Světová politika je charakterisována snahou Spojených států dojít ke kladnému soužití se Sovětským svazem v zájmu udržení míru; Československo bylo obětováno této snaze a je pod sovětskou okupací; tato celková tendence je vnucována Spojeným státům vnitřními proudy, které jsou nepřátelské demokratickým řádům; naše krajanská obec se mění zeslabováním vrstvy starokrajanů a narůstáním nové složky těch, kdo přicházejí do Spojených států v současné době. Sjezd vyjádřil zřetelně, že úspěšná činnost Rady v nových podmínkách je možná jen tehdy, budou-li se na ní podílet všechny složky a všichni členové Rady. Probral a doporučil několik návrhů, týkajících se organisace a praxe Rady, jejichž provedeni má umožnit a zaručit tuto širokou součinnost všech. Dalším nezbytným předpokladem účinné práce je rozšířeni organisační základny členské i organisační. Zvláštní pozornost byla věnována potřebám a názorům nejnovější přistěhovalecké vlny; ale úsilí o navázání a utužení spolupráce bude zaměřeno neméně do řad organisací starokra- janských, organisací zde narozených Čechoameričanů a organisací emigrace poúnorové. Společná základna, na které chce Rada tyto různorodé složky spojovat, byla na sjezdu vyjádřena takto: všichni bez rozdílu jsme hrdi na svůj čs. původ; všichni se hlásíme k zásadám americké demokracie, na nichž byla založena i Čs. republika; všichni chápeme nebezpečí, kterým jsou ohroženy Spojené státy, a tím i budoucnost svobody na celém světě; všichni chceme pracovat k obnovení svobody a samostatnosti Československa. Na tomto základě pak má Rada hledat užší spolupráci s jinými národnostními skupinami, které mají obdobné cíle, a varovat americkou veřejnost před nebezpečím, které bezprostředně hrozí demokracii a svobodě této země a jehož velikost si málokdo uvědomuje. Toto jsou směrnice, které sjezd dal novému předsednictvu. Na jeho patnácti členech spočívá nemalé břemeno a nemalá zodpovědnost. Je třeba jim dopřát podpory a spolupráce od všech lidí dobré vůle. DR. VLASTISLAV CHALUPA. PAMATUJTE NA RADU SVÝM PŘÍSPĚVKEM! Schvalujete-li pevné zásady a postoj Rady k nejdůležitějším otázkám dnešního vývoje, získejte nám nové členy! Referát ses. Olgy Kovářové o nově přijetých Rok 1969 i rok 1970 byl a je pro československou skupinu v Chicagu velmi živý. Hlavní činnost spočívala v péči o uprchlíky. Transporty s českými emigranty přicházely z Rakouska, Německa a Itálie. Procházely New Yorkem, kde se o ně nejlépe starala organizace AFCR, která je pak rozesílala do jiných měst. Menší část procházela organizacemi ICR a NCWC. Spousta emigrantů bylo posláno do Chicaga. Často jsme měli 20 až 25 lidi v jednom transportu, a transporty přicházely na podzim týdně. Chicago přijalo kolem 500 lidí a většině se dostalo pomoci od Čs. ženské národní rady a Čsl. národní rady americké. Uprchlíky jsme měli dočasně ubytované v hotelích a v různých rodinách. Též jsme měli pronajatý dům v Ciceru, který jsme zařídili a zásobovali jídlem. Zde jsme hlavně dávali rodiny s dětmi. Později jsme všem našli byty v českých čtvrtích, jako je Česká Kalifornie, Cicero a Berwyn, čímž byla posílena naše krajanská větev. Navázali jsme styky s podniky jako Allied Products, Western Electric, Amphenol, Danly, Čeco Steel, s různými stavebními firmami, menšími podniky a restauracemi. Každý emigrant byl zaměstnán během jednoho týodne. Dali jsme výzvu v českém rozhlasovém vysílání a do českých novin Hlasatele, s prosbou o starý nábytek a volné byty. Odezva byla příznivá, takže jsme měli možnost darovat nábytek a různé věci do domácnosti mnoha rodinám. Odkoupili jsme — za finanční úhrady chicagské Čs. ženské národní rady v exilu — 50 matrací a postelí z vyřazovacího skladiště U.S. Navy. Pořádali jsme různé sběrné akce, na příklad potravin a vařeného jídla. Čs. národní rada v Chicagu utvořila bezúročný půjčkový fond pro uprchlíky a zase hlavně rodinám s dětmi půjčuje do začátku a na zaplacení prvního nájemného. Máme spojeni s místními sociálními kancelářemi v nemocnicích, kam vodíme nemocné a těhotné ženy. Také jsme navázali styk s Americkým Červeným křížem a v průběhu je vyjednávání o příjezd dětí emigrantů z Československa. Tato činnost měla odezvu mezi emigranty, kteří byli posláni do jiných měst v USA, kde se cítili bez pomoci a opuštěni a obracejí se nyní na Čs. národní radu v Chicagu. Mnoho lidí se podílí na této úspěšné činnosti, ať již věnovali svůj čas při stěhování nábytku pro uprchlíky, čekání na letišti nebo u autobusu, vaření jídla a obstarávání nákupů nebo pomoci při nástupu do práce, hledáni zaměstnání a bytů — všichni dokázali jedno, že každý je v srdci Čechoslovákem. Na činnost' Rady: Československá ženská národní rada v exilu, Chicago, Illinois ....................................................................... $300.00 Manželé Vincent a Kristina Plevovi, Cicero, Illinois, u příležitosti výročí své zlaté svatby ................. 25.00 Anton a Anna Filipi, New York.................................. 20.00 Mrs. Mildred J. Wiesse, Laguna Hills, Calif................ 20.00 Mrs. Hermie Rabštejnek, Oklahoma City, Okla......... 16.00 Václav Hesoun, Cleveland, Ohio ................................ 10.00 Zábavní klub Pitín a okolí, Chicago ........................... 10.00 Frank Havlík, Long Island, New York ..................... 200.00 Krajanský výbor, Cleveland, Ohio ,............................. 300.00 Odbočka “Západní předměstí”, Chicago ..................... 200.00 Odbočka “Dr. Milada Horáková”, Chicago................ 200.00 Odbočka Masarykovo Sdružení, Owosso, Mich........... 100.00 Odbočka Mistr Jan Hus, Chicago................................. 100.00 Oblastní výbor New York ............................................ 100.00 Odbočka Wisconsin — Jih ............................................ 50.00 Pamatujte na Radu svým příspěvkem. VĚSTNÍK • 3 [pageend3]PROJEV DR. JANA PAPÁNKA ZA AMERICKÝ FOND PRO ČESKOSLOVENSKÉ UPRCHLÍKY Jsem rád, že se znovu — ačkoliv až po dvou letech — zase scházíme, abychom pohovořili o problémech, které se nás společně týkají a abychom i nadále mohli společné pomáhat, kde jen je možno. Přišel jsem dnes, jednak abych Vás pozdravil při Vašich jednáních a popřál Vám úspěchu v práci, která se prohlubuje a ztěžuje i do budoucna, a současně abych Vám poděkoval za pomoc, kterou jste hlavně v posledních dvou létech pro československé uprchlíky vykonali. Je za námi velký kus práce a když říkám “za námi”, nemyslím jen nás, kteří pracujeme přímo v Americkém fondu pro československé uprchlíky, a v New Yorku s okolím, ale myslím také Vás. Vás v Clevelandu, ve Washingtonu, v Chicagu, a ve všech československých střediscích v U.S.A., ve kterých jste pomáhali umisťovat lidi, kteří přicházeli bez jakýchkoliv prostředků, lidi, kteří neznali zdejší poměry a byli v nouzi. Já vím, že jste byli často zklamáni výjimkami, ale ten celek lidí, kteří přicházejí, je přínosem a věřím, že bude přínosem i pro práci Československé národní rady. Vzpomínám, že podobné obavy a těžkosti jsme překonávali již před dvaceti léty, když první exodus z Československa sem přijížděl v tisících a tisících —■ a většina z těch lidi žije dnes mezi námi a jsou našimi spolupracovníky ve všech oborech. Nechtěl bych jít do detailu o tom, co bylo za poslední dva roky vykonáno. V poslední době byla Vlastou Vrázovou uveřejněna celá řada článků o tom, co bylo vykonáno, a proto jen v rámcových poznámkách bych chtěl poukázat na to, jaký byl náš problém, jak jsme se jej snažili vyřešit a co nám zbývá k vyřešení. V prvé řadě je třeba si uvědomit, že my v pomáhání uprchlíkům pracujeme také s číslicemi. A čas od času je třeba si tyto číslice zopakovat. Když hovořím o číslicích, myslím na počet lidí a myslím na náklady spojené s pomocí, jež jim byla poskytnuta. Od srpna 1968 zůstalo v zahraničí anebo odešlo z Československa do zahraničí asi 100,000 Čechoslováků. Z toho se určitý počet lidí do Československa vrátil, ale celkově zůstalo venku mezi 60,000 až 70,000 československých dobrých lidí, z nichž polovina je už trvale usídlena. Usídlili se hlavně ve čtyřech zemích: v Kanadě, Švýcarsku, Austrálii a v U.S.A. Počet usazených v U.S.A, je v porovnání s Kanadou a Švýcarskem trochu nižší — alespoň se tak vykazuje — ale ve skutečnosti tomu tak není. Do U.S.A, přišlo kolem 5,000 lidí. My v Americkém fondu pro československé uprchlíky jsme pomohli 3,500 lidem. Vymohli jsme dále, aby 4,000 lidí, kteří sem přijeli k dočasnému pobytu, a nechtěli se vrátit, zde mohlo zůstat trvale. To byl velký krok k jejich zachránění, neboť jinak byli v nebezpečí vypovězení. Pomoc v usídlování československých lidí vyžaduje velké náklady, stojí velké peníze. Jen abych Vám naznačil, jak velké náklady vyžaduje, uvedu, že jen v prvé polovině minulého roku, kdy hlavní proud uprchlíků ještě nezačal opouštět Evropu, jsme vydali na pomoc těmto lidem v Evropě asi $210,000.00. Nezahrnuji do toho náklady spojené s dopravou uprchlíků, jež dosahují kolem $300,000.00. Jen minulý týden jsme za oceánskou dopravu za leden a únor 1970 dostali od Intergovernmental Committee for European Migration účet na $26,000.00, pro Kanadu to bylo $6,000.00. Toto je jeden z našich velkých problémů. Doprava je poskytována na naši záruku na dluh. Prosil bych Vás, abyste i Vy zde vyvíjeli nátlak na uprchlíky, aby nám dopravné a finanční pomoc, kterou zde dostali, platili. To, co vydáváme a vydali jsme lidem dlícím po určitou dobu v hotelích a za dopravné sem k Vám z New Yorku — také je třeba poskytnout jim nějakou částku na pár dnů, než dostanou prvý plat — dosahuje částky deseti tisíců dolarů. V Evropě uhražujeme hmotnou pomoc, výdaje spojené se službami, poplatky a trvalým usidlováním na podkladě smlouvy s vládou U.S.A., která nám v tom směru velmi pomáhá. Také Vysoký komisař Spojených národů pro uprchlíky pomáhá a samozřejmě dárci hlavně ze Spojených států a Norska. Sami z vlastních zdrojů bychom nebyli mohli dostatečně pomáhat tisícům přicházejících lidí, a proto jsme v poslední době usilovali o pomoc vlády a jsme rádi, že jsme měli určitý úspěch v tomto směru. Toto jsou ve stručnosti problémy, které máme a měli jsme v minulém roce. Klade se otázka, co s těmi uprchlíky, kteří jsou dosud v Evropě. Jak víte, pražský režim je láká, aby se vrátili domů. Fiasko amnestie vyvolalo reakci. Jen malý počet lidí se v poslední době do okupovaného Československa vrátil. Režim proto přistoupil začátkem října minulého roku k uzavření hranic, jež jsou dosud úplně uzavřeny. Ven se dostane jen malý počet lidí. Zdá se však, že se začínají naskytovat možnosti, aby se lidé dostali ven přes Maďarsko, Bulharsko, Rumunsko a případně i Jugoslávii do Itálie a do Rakouska. Kolik bude těch, kteří se dostanou ven, nikdo dosud nemůže říci. Skutečnost je, že Praha je nucena alespoň některým lidem dovolit výjezd, protože potřebuje už z finančních důvodů, aby cizí turisté jezdili do Československa. Z toho důvodu Československo uzavírá různé dohody, pořádá autobusové výpravy — a nyní se připravují letecké výpravy, jež by ztížily útěk lidí z autobusů, tak jak k němu docházelo v Itálii, ve Švédsku, v Dánsku a i jinde v západní Evropě během ledna 1970. Ale i za tak omezených výjezdních možností přijede z Československa hodně lidí, kteří budou potřebovat naši pomoc. V Evropě nám dále zůstává podle oficielních zpráv na 30,000 lidí. Já bych ten počet odhadoval na 20,000, neboť někteří se usazují hlavně v Německu. To je věc, která nám také dělá starosti. Německo s nimi uzavírá pracovní smlouvy na rok a nikdo neví, co bude po roce a co by s nimi bylo, kdyby v Německu nastala hospodářská krize, a ztratili by možnosti výdělku. O těchto problémech jednáme s vládami a věřím, že se nám podaří vyřešit problém tak, že Německo bude ochotno dále pomáhat a že vláda ve Washingtonu bude i nadále pomáhat, dokud lidé nebudou trvale usazeni někde za oceánem a nebudou tam mít zajištěný pobyt. Tato otázka bude tedy řešena. Při tom je třeba zdůraznit, že vláda U.S.A, se staví k problému československých uprchlíků velmi kladně a liberálně. Pomáhá především uvolňováním předpisů, které jsou jinak velmi ostré vůči přicházejícím lidem, takže je za určitých okolností možné, že ti z československých uprchlíků, kteří se přihlásí k imigraci do U.S.A., se sem mohou dostat poměrně rychle. Dobře se to jeví v senátním dokumentu “U.S. Assistance to Refugees Throughout the World” z 3. listopadu 1969. Jeho zvláštní dodatek se podrobně věnuje problémům československých uprchlíků. Zpráva byla vydána koncem minulého roku a zůstává dobrým podkladem nejenom pro studium, ale i pro konkrétní pomoc. Problém je též v tom, že mnozí z československých lidí, kteří jsou v Evropě, ještě nevědí co chtějí. Stále čekají, co se stane v Československu a zda budou mít možnost vrátit se do vlasti. Tím ztrácejí nebo oddalují zakotvení někde ve svobodném světě. Práce pro pomoc československým uprchlíkům, o níž zde hovořím, je vykonávána v prvé řadě námi v AFCR. Americký fond pomohl asi 70 procentům lidí, kteří z Československa odešli od srpna 1968 a byli usazeni v různých zemích svobodného světa. Jsou též i jiné pomocné organizace, které pomáhají jako my. V té souvislosti je nutno vzpomenout i věcí, které nejsou příjemné, kupř. jsme se dostali do sporu s americkými katolíky, kteří zneužili našeho dobrého jména a s pomocí slovenských separatistů utvořili tak zvaný Americký fond pro slovenské uprchlíky (American Fund for Slovak Refugees). Mají několik agentů po západní Evropě a snaží se i v bídě a utrpení Čechy a Slováky rozdělovat. Je zajímavé, jaký vliv má politika a jak může zapůsobit, aby takováto organizace zneužitím dobrého jména jiné organizace byla uznána. Většinou působí v Pennsylvanii, kde existuje klub republikánských Slováků v Pennsylvanii. Pomoci je potřeba a vítáme každou upřímně míněnou pomoc pro všechny oběti komunismu z Československa, bez 4 . VĚSTNÍK [pageend4]ohledu na to, z které části republiky pocházejí, ale jsme proti tomu, aby jméno Amerického fondu pro československé uprchlíky bylo zneužíváno z politických anebo náboženských důvodů. Co dále, pokud se týká Československa a jak vaší, tak naší práce. To co konáme my i vy, je práce lidská a československá. My v důsledku té činnosti, za vaší pomoci, máme otevřenou cestu k vládám svobodného světa — či je to vláda Spojených států, nebo vlády v západní Evropě — abychom mohli hovořit také o problému Československa a jeho lidu. Výsledky, kromě pomoci uprchlíkům, jsou zatím slabé, ale je třeba, abychom své úsilí zvyšovali. Celý svět hledá mír, ustupuje a ustupuje, a mír nepřichází. Jako by se snad ani nedalo nic dělat. Na jedné straně se opakuje Mnichov a okupace republiky. Nejnovější smlouva mezi Československem a Sovětským svazem byla naplánována hlavně proto, aby Sověty dostaly legální souhlas k trvalému obsazení republiky a aby se sovětská invaze legalizovala a kryla v zahraničí. Druhou věcí je, že během března Spojené národy rozeslaly dokument vypracovaný v Praze, kterým pražský režim vysvětluje, jakým způsobem jsou ústavou a jinými československými zákony chráněny v ČSSR lidské svobody. Tato propaganda o 21 stranách šla do celého světa. Cituje, co zaručuje československá ústava, ale co se ve skutečnosti děje a jakým způsobem je lid pronásledován, zůstává popřeno. Na tyto věci bychom měli reagovat. Měli bychom mít více lidí a větší možnosti k uveřejňování. Měli bychom něco takového rozhodně dělat. I když může být ČSNRA spokojena se svou prací a vím, že je její jméno zvučné, že má svoji velkou hodnotu, která může být všude uplatňována, je třeba, aby tato hodnota byla více zdůrazňována. Myslím, že takovými kroky, uveřejňováním apod., zdůrazníme význam celé československé větve v U.S.A. Dalším důležitým problémem pro nás je, že sem mezi nás přicházejí komunističtí exponenti, kteří se snaží dostat se do našeho veřejného života. Jsou mezi nimi také lidé, kteří jen týden nebo dva před tím, než “utíkali”, v Československu hlásali “teď si budeme dělat svůj komunismus pro svém”. Myslím, že i toto je problém, kterým je třeba se zabývat. ■ Vidíme, že v různých končinách světa vycházejí nové časopisy. Dostal jsem žádost od mladých lidí, kteří jsou venku a chtějí začít vydávat nový časopis, “Časopis mladých”, protože je neuspokojuje, jak říkají, co dnes vychází. Tolik na ukázku, jaké máme problémy a jak se nám hromadí. Na konec bych chtěl říci něco, pokud jde o mezinárodni situaci. Mezinárodní napětí roste každým dnem. Máme řeči o míru a při tom se zbrojí — a zbrojení se nezastavuje. Spojené národy politicky úplně selhávají. Kdybyste tam byli týden a poslouchali to, o čem se jedná, slyšeli byste, že se jedná jen o Rhodesii, Jižní Africe a Africe vůbec, Izraeli, Arabech, a útoky proti U.S.A. Komunisté si ve Spojených národech vydobyli takové postaveni, že se nikdo ani neopovažuje, aby reagoval proti nim. Odhlasují se rezoluce — jež nikdo nebere vážně. Nikdo je nebude provádět •— a západní státy se neodvažují to zastavit. Proti Rhodesii Sověti bojují politicky neustále, ale při tom jsou jedním ze států, které ji hospodářsky drží, neboť tam kupují suroviny potřebné pro zbrojení. Světová krize se nutně bude přiostřovat. Pro nás, pro naše doma je třeba, aby si to českoslovenští lidé uvědomovali. Je třeba, abychom si to i my uvědomili a abychom byli připraveni aktivně pomáhat. V Československu stále čekají, že pomoc přijde zvenčí. Nepřijde nic, jestliže národ neprojeví svoji sílu a pevnost charakteru. Já věřím, že národ v Československu i v této nejtrpčí chvíli zůstává zdravý a že se aktivně zúčastní svého osvobození — a věřím, že my zde vykonáme všechno, abychom pomohli. PROGRESSIVE CZECH od prof. B. Mi kuly, nejpopulárnější učebnice, 5. vydání, nákladem ČSNRA. — Cena $4.50 — poštou $5.00. 100 LET LYRY Český pěvecký sbor Lyra oslavuje úctyhodné jubileum své činnosti — 100 let od svého založení. Dnešní Lyra vznikla sloučením původního Českého dělnického pěveckého sboru založeného v r. 1890 a Pěveckého sboru Lyra, založeného v r. 1870. Ku sloučení těchto dvou pěveckých těles došlo 28. prosince 1919. Na svoji bohatou činnost v údobí 100 let může Lyra pohlížet zpět s hrdostí. Po celou dobu jejího trvání nechyběli pěvci Lyry při žádné z větších událostí krajanského Chicaga a okolí, zpívali při mnohých příležitostech uměleckých, příležitostech vážných, veselých i smutných — a Lyra se stala nedílnou součástí čs. krajanského života. Významně se podílela na prvním i druhém čs. odboji. Dirigentem a sbormistrem Lyry je po více než 45 let Frank Kubína, stále stejně nadšený, obětavý, tak jako když začal Lyru řídit před mnoha léty. Lyře docházejí k jejímu stoletému jubileu mnohá blahopřání. Blahopřál jí mayor Daley a dokonce sám president Nixon zaslal pozdravný dopis tohoto znění: “Bílý dům, Washington, D. C., 6. dubna 1970. Po deset úspěšných desetiletí Lyra, český pěvecký sbor, soustavně obohacoval kulturní život Chicaga a posiloval slovanského ducha nespočetných Američanů českého původu. Přispěli jste ku cti bohatého hudebního odkazu, který Čechy proslavil v celém světě. V duchu inspirující tradice, kterou představuje Smetana, Janáček, Dvořák, a ve znamení význačného ducha velké země svých předků, pohnuli jste a rozradostnili srdce tak mnohých Američanů a obohatili dědictví naší země. Richard Nixon.” Kromě dopisu presidenta Nixona došel z Bílého domu blahopřejný dopis podepsaný Eliškou Haškovou, která v Bílém domě pracuje jako Staff Assistant. (Eliška Hašková je dcerou předsedy washingtonské odbočky ČSNRA, Dr. Josefa Haška.) Lyra sama oslaví své jubileum koncertem, který bude uspořádán 3. května ve 3 hod. odpoledne v J. Sterling Morton West Auditorium, 2400 S. Home Ave., Berwyn, Ill. — Na programu jsou skladby Smetany, Křížkovského, Křičky, Aima, Rossiniho, Maláta, Foerstera a j. V pořadu vystoupí sopranistka krásného hlasu pí. Consuelo Lopez Šroubek, která kromě koncertní činnosti již několikrát s úspěchem účinkovala v americké televisi, a tenorista František Červený, který byl v Československu žákem prof. Z. Knittla a má za sebou činnost koncertní i divadelní. Skladby bude řídit dir. F. Kubina, zahajující proslov bude mít James J. Dietz, předseda Lyry. Po koncertě bude v 6 hod. večer banket v Peacock Room budovy Č.S.A. v Ciceru (vchod z Cermák Road). Celá krajanská veřejnost — i všichni noví mladí — jsou srdečně zváni k účasti. Cena vstupenek je $2.00 a $3.00, na banket $7.50. Vstupenky si můžete obstarat u firmy Pancner, 6514 W. Čermák Rd., Berwyn, v Moravském klubu, 4142 W. 26th St., Chicago, a u Vaněk Travel Service, 3707 W. 26th St., Chicago. ČSNRA obdržela od Jozefa Žáka-Marušiaka, Berwyn, Ill., bývalého dlouholetého výkonného tajemníka Rady, dopis tohoto znění: “Československej národnej rade americkej. Vážení, prosím prijmete moju vrelú vďaku za Vaše blahoželanie k mojim 85. narodzeninám. Vážim si toho velmi! So želánim plného zdaru Vašej práce, ktorú konáte v záujme zotročeného Československa, som Váš Jozef Žák-Marušiak.” VĚSTNÍK • 5 [pageend5]Z UDÁLOSTI V ČESKOSLOVENSKU POD£PSÁN[ NOVÉ CS.-SOVĚTSKÉ SMLOUVY Dne 20. března 1970 byla v Praze podepsána nová smlouva mezi ČSSR a SSSR za přítomnosti ministra zahraničí SSSR Gromyka, která navazuje na smlouvu z roku 1943 o přátelství a vzájemné pomoci. Na počest p. Gromyka uspořádal velvyslanec SSSR Červoněnko večeři, které se zúčastnili členové ÚV KSČ — předseda vlády L. Štrougal, tajemník ÚV KSČ V. Bilák, první tajemník KSS J. Lenárt, min. zahraničí Marko a další. Mezi jmény přítomných nebylo uvedeno jméno G. Husáka. Je zajímavé, že Husák scházel rovněž na oslavě 25. výročí vyhlášení Košického programu v Košicích, kde mluvil Štrougal, a oslav osvobození Bratislavy 4. dubna, kam zaslal jen dopis a kde byl hlavním řečníkem V. Bilák. Dne 24. března obě sněmovny projednaly připravovanou smlouvu. Smlouva prý bude skýtat Československu silné zázemí a bude přispívat nejen k bezpečnosti čs. země, ale i celého socialistického společenství. V diskuzích se členové výborů zabývali historií čs.-sovětských vztahů. Hovořili převážně o tom, jak odstranit negativní důsledky působení protisocialistických sil, jež hlavně po lednu 1968 narušovaly spojenectví se Sovětským svazem. Mluví-li se ve smlouvě o “silném zázemí”, lze tato slova zaměnit vyjádřením: “silná výspa” Sovětského svazu na čs. území, neboť v případě nutného zabezpečení celého socialistického bloku bude použito Československa a jeho lidu k obraně i útoku. To znamená, že přítomnost sovětských vojsk bude ve smlouvě uvedena jako nutná, a to v zájmu bezpečnosti celého socialistického společenství. NÁŘKY n ad č is t k ami v e s t r an ě Tak zvaná výměna legitimací členů KSČ, při které se má přijít na to, jak se kdo choval v době před "okupací”, neprochází tak hladce, jak se očekávalo. Místo, aby strana musela členy “vyhazovat”, zjistila, že většina na to nečeká a odchází sama. Rudé právo z 14.3.70 uveřejnilo článek herce Realistického divadla ZN, který naříká nad situací: . . . “Není žádným tajemstvím, že v současné době někteří komunisté odcházejí ze strany. Někde odchází jednotlivě, někde hromadně. Někteří odcházejí, aby předešli případnému vyloučeni, ale někteří odcházejí a nemuseli by, kdyby našli aspoň odvahu podívat se pravdě do očí. . . . Nebylo by moudré, kdybychom je házeli do jednoho pytle. Důvody odchodu jsou různé, ale v jednom aspektu naprosto stejné. Jejich společným jmenovatelem je útěk od občanské odpovědnosti. Útěk k maloměšťácké apatičnosti nebo — chce- te-li — k tak zvané pasivní resistenci. Mnozí z nich říkají: Vnitřně jsme nepřestali být komunisty, ale pro současnou politiku strany se už nemůžeme angažovat, protože se nám vnucují falešné cíle. Jaké falešné cíle, to už neříkají. Jsou však pro ně falešnými cíli socialistická moc dělnické třídy, vedoucí úloha komunistické strany, proletářský internacionalismus, přátelství se Sovětským svazem, socialistická demokracie a všestranný rozkvět naší země?” (Autor Bohuš Pastorek musel být skutečně vynikajícím hercem, když se mohl ptát po zkušenostech s vedoucí úlohou komunistické strany uvedené otázky, pozn. red.) “Odcházíme, abychom se nedostali do rozporu se svou ctí, se svým přesvědčením.” To jsou slova, jimiž mnozí ospravedlňují svůj odchod ze strany. Znamená to, že čestní odcházejí, a nečestní zůstávají ?, říká Pastorek ve svém článku, v němž se nejen ptá, ale sám si i odpovídá. POŘÁDEK DO CESTOVNÍHO RUCHU Protože dosavadní vývoj v cestovním ruchu prý měl nepříznivé politické i ekonomické důsledky, federální vláda ČSSR oznámila novinářům nová opatření v cestovním ruchu. Loňského roku prý odcestovalo do zahraničí na 548,000 osob. Mnozí na falešné pozvání, rozšiřoval se obchod s devizami, neoprávněně byla vyvážena čs. měna a pod. Výjezdy čs. občanů do kapitalistických zemí byly prý zneužívány k poškozování čs. zájmů, zejména vzestupem emigrace a snahou nepřátelských rozvědek získat čs. občany k protistátní činnosti. Neúměrně se zvýšil počet služebních cest, který se loňského roku skoro zdvojnásobnil. Do zahraničí má být nadále vysílán jen přiměřený a nezbytný počet pracovníků. Dle nového omezení bylo vládou určeno, aby vydání na služební cesty bylo sníženo o polovinu. 15 kanceláří prý se zabývalo organizováním cest, což prý je pro zemi, jako je ČSSR, počet nepřiměřený, a jejich počet bude snížen. Dojde ke sníženi cest na pozvání do kapitalistických států. Navštěvovat bude možno pouze příbuzně v přímém pokolení, a to jednou do roka. (Rudé právo z 25.3.70.) NEDOSTATEK MASA, DĚTSKÉ KONFEKCE, LOŽNÍHO PRÁDLA, OBUVI A JINÝCH Výbor České národní rady pro zemědělství a výživu se zabýval příčinami nedostatku masa. Nedostatek masa v roce 1969 prý byl zaviněn meziročním růstem spotřeby masa o 1.5 kg. Proti roku 1962 vzrostla spotřeba masa v roce 1969 o celou pětinu ■— na 76 kg na obyvatele. Tím se snížil stav skotu celkem o 96,000 kusů, a prasat o 308,000 kusů. Důvodem ku snížení živočišných produktů je prý také menší rentabilnost, než u výroby rostlinné; při výrobě obilnin se prý více vydělá, neboť jsou vyšší premie. Dalším důvodem je prý nedostatek pracovních sil. Výbor doporučil ministru obchodu ČSSR, aby zabezpečil soustavnou evidenci vývozu dobytka, masa a masných výrobků výhradně u Koospolu. (Bylo zjištěno, že se vývozem masa zabýval i Strojexport.) Federální vláda ČSSR vydala prohlášení k nedostatku dětské konfekce a prádla, lůžkovin, obuvi a dalších, aby bylo možno vyvážet toto zboží jen tehdy, za- platí-li občan správní poplatek ve výši 200% tuzemské maloobchodní ceny. Toto celní opatřeni vstoupí v platnost 1. dubna t. r. (Rudé Právo z 25.3.70.) Bylo by zajímavé vědět to, co ví vláda ČSSR, kam toto spotřební zboží mizí. Zajisté ne na Západ, kde je ho dostatek. Spíše by na tuto otázku mohli odpovědět bratři z Východu, kteří v uniformách spřátelených armád nakupovali za “okupační” koruny po deseti párech obuvi bez ohledu na velikost, dámské i dětské prádlo, kufry a pod. A nemá snad vývoz masa z ČSSR co dělat s tím, že právě před týdnem promluvil v moskevské televizi soudruh Brežněv o nedostatku masa v Sovětském svazu? Vinu ovšem svaloval na neschopné vedení, lajdáctvi a opilství kolchozníků. Po projevu bylo vidět záběry, jak je objímán svými poddanými, ale z 11 členného politbyra tam byl pouze Petr Šelest, ostatní byli prý nemocní. Šelest je znám ze schůzky v Čierné, kde se domáhal fyzického potrestání členů Dubčekovy neposlušné vlády. Jako první tajemník komunistické strany Ukrajiny měl obavy, aby nakažlivá liberalizace z komunistické strany Československa nepřeskočila do jeho rodné strany na Ukrajině. ZRUŠENÍ REHABILITAČNÍCH KOMISÍ. Ústřední výbor České národní fronty vydal rozhodnutí, aby byla zastavena činnost rehabilitačních komisí a jejich poraden. Oprávněný požadavek poskytnout rehabilitaci občanům, kteří byli neprávem odsouzeni a potrestáni jako nepřátelé socialismu, byl prý po lednu 1968 zneužit antiso- cialistickými silami a stal se jedním z nosných pilířů negování uplynulého dvacetiletého vývoje. Snahou protisocialistických sil vydatně podporovanou hromadnými socialistickými prostředky, bylo zafixovat ve vědomi občanů představu, že všechny osoby stíhané pro protistátní trestnou činnost po roce 1948 byly odsouzeny nezákonně. Tyto představy posilovala navíc některá veřejná vystoupení J. Smr- kovského, J. Pavla a několika dalších “progresivistů”. Výrazem nedůvěry k řádným soudům bylo vytvoření zvláštních rehabilitačních senátů krajských soudů. Kádrovému zabezpečení těchto senátů se nevěnovala dostatečná pozornost a přednost se dávala těm právníkům, kteří svými politickými postoji se nezdáli být spokojeni s minulým ob- 6 • VĚSTNÍK [pageend6]dobím. (T. j. stalinismem — pozn. redakce.) Rehabilitační senáty často přijímaly tvrzení navrhovatele, neprováděly důsledné šetření a jen na základě výpovědi obviněných vynášely osvobozovací rozsudky. Ukončeni činnosti rehabilitačních komisí vchází v platnost 31.3.70. Je to další omezení a odstranění článku Dubčekova liberalizačního procesu, kterým se odhalovala zločinnost Novotného KSČ pod vedením Moskvy. OPUŠTĚNÉ BYTY UPRCHLÍKŮ 4. března t. r. schválilo předsednictvo Federálního shromáždění — s platností od 11. března t. r. — zánik práva osobního užívání bytů a vyklizení bytů občanů, kteří se protiprávně zdržují mimo území ČSSR. Právo osobního užívání bytu zaniká zásadně od vyhlášení zákona výše uvedeného dne, s výjimkou těch občanů, kteří si podali k 31. prosinci 1969 žádost o prodloužení pobytu v cizině. Avšak 1 měsíc po skončení prodloužení výjezdní doložky, zdrží-li se žadatel nadále protiprávně v cizině, ztrácí též nárok na byt. Kde je byt prázdný, MNV byt vyklidí dle nařízení ČSR a SSR, odstraní movitý majetek úschovou nebo prodejem a výtěžek složí do úschovy státního notářství. V případě, že v bytě bydlí nebo zůstali příbuzní (jeden z manželů, děti, rodiče, vnuk, zeť, snacha, apod.), stávají se uživateli bytu jen za podmínky, že s bývalým uživatelem bytu žili ve společné domácnosti a nemají vlastní byt. Uživatelem bytu se stávají také ti, kteří pečovali o společnou domácnost, nebo na něho byli odkázáni výživou, nemají vlastní byt a s uživatelem bytu žili alespoň po dobu jednoho roku před tím, než on opustil domácnost. Osoby, které užívají byt jen dle práva bývalého uživatele, který jim k tomu dal svoleni, nemají práva byt užívat a budou soudně z bytu vypovězeni. Stejně tak platí pro občany, kteří se do bytu svémocně nastěhovali. I oni budou soudně vystěhováni, a to na základě žádosti správní organizace nebo MNV. Toto opatření se vztahuje pouze na občany, kteří užívali byt na podkladě práva osobního užívání bytu. Nevztahuje se na případy, kdy se bytu užívalo na podkladě vlastnického práva. 28 MRTVÝCH NA DOLE PASKOV Na dole Paskov v ostravsko-karvinském revíru došlo v sobotu 4. dubna t. r. krátce před výměnou noční a ranní směny k výbuchu plynu, při kterém zahynulo 28 horníků. Vládní a straničtí činitelé, jakož i různé organizace, vyslovili pozůstalým soustrast s příslibem finanční pomoci. Horníci prý plnili velký úkol, aby udrželi čs. plynárny, hutě a elektrárny v provozu většími výkony těžení uhlí. V minulosti docházelo k neštěstím podle komunistické verse jen v dobách “uhlobaronů”. Kdo je tedy vinen dnešním neštěstím ? ALOIS ŠALOMOUN. Dar Tomáše Bati Chicagské universitě Tomáš Baťa, žijící v Kanadě v Torontu, věnoval Chicagské universitě portrét presidenta Tomáše G. Masaryka od akademického malíře Peterse. Dar byl universitě předán Tomášem Baťou 13. dubna v Common Room, Classics Building (1050 East 59th Street), kde bude trvale umístěn. Slavnostního předání Petersova vzácného obrazu se zúčastnila řada významných osobností americké i krajanské veřejnosti. Hold Masarykově osobnosti vzdal při této příležitosti děkan university Dr. Robert E. Streeter, který vyslovil Tomáši Baťovi a jeho ženě též vřelé poděkování za dar, který bude universitě vždy chloubou. Prof. Edward Stankiewicz, přednosta slovanského oddělení Chicagské university, promluvil o Masarykovi jako o bojovníku za svobodu a lidská práva a připomněl hostům posláni a význam zřízení stolice českého a slovenského jazyka na Chicagské universitě. President Chicagské university Edward H. Levi se ve svém projevu zaměřil na Masarykovu korespondenci s Chicagskou universitou, jež předcházela Masarykovým 24 přednáškám, které na Chicagské universitě proslovil o historii slovanských národů v r. 1902 a pak v r. 1907. Přítomné oslovil též Tomáš Baťa a uvedl několik svých osobních vzpomínek na presidenta Tomáše G. Masaryka. Slavnost vyzněla ve významnou událost. Texas středem pozornosti a zájmu Naše úsilí o zachování mateřského jazyka a dědictví otců v Texasu upoutalo pozornost vrcholného pracoviště v oboru češtiny, kterým je Ústav pro jazyk český v Praze. Tento ústav je součástí Československé akademie věd, dědičky a pokračovatelky slavné Královské české společnosti nauk založené před 200 roky a České akademie věd a uměni vzniklé o století později. V nedávné době vyslala tato akademie do Spojených států pracovníka zmíněného ústavu Dr. Slavomíra Utěšeného, aby jí podal zprávu o stavu českého jazyka v Novém světě. Dr. Utěšený, známý zejména z jazykových koutků pražského rozhlasu, je nejen jedním z předních znalců češtiny, ale také všech jejích nářečí. Po Texasu ho doprovázel český konsultant Texas Education Agency Dr. Václav Huňáček z Karlovy university v Praze a pracovníci oddělení společenských věd této agentury L. Grigar a L. Pšenčík. Během svého pobytu zde pořídil Dr. Utěšený velké množství snímků a nahrávek. Fotografoval hlavně české pamětihodnosti v Texasu a nahrával mluvu zdejších našinců. Jeho snímky a nahrávky budou uloženy v archivu Ústavu pro jazyk český v Praze. Čs. veřejnost bude s výsledky a příklady jeho výzkumu v našem státě seznámena tiskem, radiem i televizí. S velkým uznáním se vyslovil zejména o našem starším pokolení, které s obdivuhodnou láskou a pečlivostí zachovalo daleko za mořem nářečí rodných krajů svých předků ve staré vlasti. Pokud jde o naši mládež, přijal s velkou radosti boj o znovuzavedení českého jazyka a české vlastivědy do škol původně českých obcí v USA. Na závěr svého pobytu v Texasu navštívil Dr. Utěšený bratry prof. Jana Skřivánka a prof. Josefa Skřivánka na Texas A & M University v College Station, Texas. Vyslechl se zájmem jejich pojednání o jazykové situaci v českém Texasu a pořídil jeho magnetofonový záznam pro pražskou Akademii věd. Vyslovil při tom přesvědčení, že oddělení cizích jazyků na Texas A & M University je jako stvořené k tomu, aby se stalo hlavním střediskem pěstování českého jazyka v Texasu. Rovněž vyzval oba profesory, aby zahájili práci na úplném zpracování vývoje a současného stavu češtiny v našem státě. Pamětní medaile k 50. výročí Republiky československé Avers: Mladá žena, představující republiku, chrání lipovou ratolest — symbol svobodného státu — před útoky nepřátel. Revers: Velký státní znak z r. 1918. Mincovna: Chiasso, Švýcarsko. Stříbrná medaile: váha 20 g, cena $5.00 při osobním nákupu v úřadovně Čs. národní rady americké, 2137 So. Lombard Ave., Cicero, Ill. 60650, $5.95 při doporučeném odeslání poštou. Stříbrné medaile zasíláme i do Československa — letecky a doporučeně za $6.60 za kus. Zlatá medaile: váha 35 g. — Zlaté medaile není dovoleno distribuovat na území Spojených států. Objednávky k dodání mimo USA zašlete na adresu: MÉDA, P.O. Box 50250, Cicero, Ill. 60650. Zlatou medaili je možno zakoupit též v Rakousku u Wiener Genossenschaftsbank, Franz-Josef’s-Kai 13, Wien I., Austria (která je jedinou českou bankou ve Vídni). VĚSTNÍK • 7 [pageend7]Sovětská výstavo v Chicagu Polský národní kongres společně s Čs. národní radou americkou vydal 10,000 letáků, -— též za Captive Nations, za všechny porobené národy za železnou oponou. V den zahájení výstavy pro tisk Captive Nations piketovaly před budovou Museum of Science and Industry v Chicagu s nápisy, připomínajícími teror a agresi, které Sověti od roku 1940 vyvinuli v porobených zemích. Zástupci Captive Nations se podle dohody střídají v piketování, rovněž členové ČSNRA vždy v sobotu a v neděli piketují před sovětskou výstavou s nápisy připomínajícími sovětskou okupaci Československa a s fotografiemi ze dnů provedení invase, jež mluví beze slov víc než jasně. Velký úspěch české večerní školy v Cedar Rapids, Iowa Po řadu posledních let byl projevován zájem o večerní kurs češtiny pro dospělé, ale výsledek zápisu ve středu 8. dubna v budově katolické školy sv. Václava překvapil všechny, neboť v ten den se nechalo zapsat čtyřicet studentů a jest při nejmenším deset dalších, kteří neměli čas k zápisu, ale mají zájem o účast. Skupinu pozdravil jménem Sdružení českých spolků předseda Edward R. Kuba a p. Wehrer, ředitel výchovy dospělých na Kirkwood Community College, která kurs pořádá. Ten velmi pěkně vyzvedl důležitý přínos českého lidu ve státu Iowa na všech úsecích práce, vědy i politiky a uvedl, že Kirkwood kolej zaznamenává dvě historické události ve své tříleté existenci. Na prvém místě získala akreditaci a za druhé rekordní zápis do kursu češtiny. Zmínil se, že nemohlo býti vybráno lepší místo pro tuto večerní školu, neboť osada sv. Václava byla hned od svého založení baštou české řeči a kultury. Paní Marie Vítková a pí. Marie Wokounová, obě v pestrých krojích, podávaly na uvítanou koláče a kávu, při čemž jim pí. Mary Macháček vydatně vypomáhala. Učitel T. B. Hlu- buček ve svém úvodním proslovu vyzvedl účel kursu, ve kterém jest kladen důraz na praktickou konversaci, ale zdůraznil, že postupem budou studenti obeznamováni s historií Československa, kulturou a tradicemi země, také politickou situací od dob rakousko-uherské monarchie, příbojem dvou světových válek až po nacistickou a naposledy sovětskou invasi, která r. 1968 ohromila celý civilisovaný svět, ačkoliv nebylo pozvednuto prstu k nápravě, neb záchraně. Úspěch české večerní školy v Cedar Rapids musí rozradostnit každého Čechoameričana, zvláště v těchto dobách, kdy věšíme hlavy nad úpadkem a pozvolným odumíráním čs. národně-kulturního života. Kurs používá výbornou učebnici prof. B. Mikuly “Progresive Czech” a 50 výtisků bylo zakoupeno od Čs. národní rady americké. T. B. Hlubuček Proč chodím do české školy? ‘Uvádíme několik zajímavých odpovědí na tento dotaz: John A. Juliš: ‘‘Rád bych se domluvil česky s přáteli a příbuznými. Jsem na svůj český původ hrdý.” Lina L. Juliš: “Vždy jsem toužila naučit se českou řeč, kterou se mluvilo v rodině mého manžela až do smrti jeho otce. V té době byly manželovi jen 3 roky. Protože s manželem děláme rádi všechno společně, dali jsme se do kursu zapsat oba. Bude-li kurs na podzim opakován, přihlásíme se znovu.” Marcela Křišťán: “Mám zájem obeznámit se s českou řečí, protože jsem českého původu. Až dosud jsem k tomu neměla příležitost a teď doufám, že se něco naučím. Babička s dědečkem i moje maminka mluvi česky, ale otec zná jen několik slov.” Gloris C. Garner: “Chci se naučit hláskovat jména a slova běžné mluvy. Zajímá mne též česká historie, neboť studuji sociologii.” Mrs. A. C. Topinka: “Tento kurs byl zahájen v pravý čas. Společně s Květou Smith jsem pracovala na programu: “Proč Češi přijeli do této země a usadili se v Cedar Rapids.’ Manžel, který ovládá dobře češtinu, mi hodně pomohl, chci se však naučit více. Naše krátká návštěva v Praze v r. 1967 mi Československo a jeho statečný lid velmi přiblížila.” Eileen Dryml: “Zájem o českou řeč se ve mně probudil, když jsem se provdala za Čecha. Naše děti se učí česky od babičky a chci jim také pomoci. Kurs mi poskytl dobrou příležitost.” Anne Dálecká: “Dala jsem se zapsat, abych znovu získala znalost češtiny, kterou jsem v dětství hovořila. Nikdy jsem se však nenaučila číst a psát.” John J. Kuba: “Vystopoval jsem svůj původ do třetí generace a zjistil jsem, že moji rodiče a prarodiče byli českého původu.” Barbara Pulkráb: “Když jsem byla malá, mluvila jsem česky. Lituji, že jsem vše zapomněla. Teď bych se ráda znovu naučila, abych mohla mluvit česky se svými známými, kteří podle mého jména usuzuji, že umím mluvit česky.” John Mokrejš: “Rád bych se naučil trochu česky; dříve jsem na to neměl čas.” Mrs. J. Mareda: “Dala jsem se zapsat, abych oživila svoji znalost češtiny a mohla lépe mluvit. Česká řeč patří k mému původu a doufám, že mi večerní kurs bude prospěšný.” Elizabeth Přibáň: “Již dlouhou dobu jsem toužila naučit se česky. Trochu rozumím, ale mluvit neumím. V kursu vidím příležitost, naučit se správně česky.” Mary J. Hickey: “Když jsem se přistěhovala do tohoto města, zjistila jsem, že zde žije velký počet Čechů. Mezi mými známými je hodně těch, kteří jsou českého původu — a také věřím, že je důležité v moderním světě naučit se dalším řečem.” Barbara Hill: “Nejsem a nemám v rodině nikoho, kdo by byl českého původu. Mám však zájem o český lid, jeho řeč a jeho kulturu. Článek v místním anglickém tisku byl velmi zajímavý. Tak velký zájem o zápis do kursu češtiny mne značně překvapil.” Bruce A. Melsha: “Příčina, proč jsem se dal do kursu zapsat, je v tom, že jsem původem stoprocentní Čech. Moji předkové se přistěhovali z Československa a cítím se povinen seznámit se s jejich mateřskou řečí. Také věřím, že mi kurs pomůže naučit se česky, abych se dorozuměl se svými příbuznými.” Helen Quass: “Po mnoho let jsem neměla příležitost mluvit česky, takže mi tato řeč připadala jako cizí — přes to, že jsem českého původu a čeština mi připomíná mé šťastné dětství.” Fran Whitters: “Od večerní školy očekávám, že se aspoň trochu naučím česky, neboť v dětství jsem českou řeč ovládala.” Patricia L. Yilek: “Moje znalost češtiny je malá, ráda bych se naučila více. Rozumím více, než mohu mluvit — a také bych se ráda naučila psát česky.” Judith Jones: “Kurs češtiny vzbudil můj zájem proto, že jsem českého původu a jsem na to hrdá. Ráda bych se jela podivat do Československa.” Rose Marek: “Moji rodiče se narodili v Československu. Mluvím dobře česky, ale čtení mi činí potíže a psaní ještě větší. Vždy jsem byla hrdá na svůj český původ a toužím po dopisování se svými příbuznými, žijícími ve staré vlasti.” George Třešňák: “Už dlouho jsem si přál obeznámit se s řečí svých předků. Mluvil jsem a rozuměl česky dříve, než jsem se naučil anglicky. Během studií jsem 2 roky studoval ruštinu, ale čeština je mi milejší.” T. B. Hlubuček. PANORAMA Prosíme jednotlivce, tajemníky organizací, aby zaslali rukopis do konce měsíce. Čekáme jen na poslední opozdilce. 8 • VĚSTNÍK [pageend8]Z OBLASTÍ A ODBOČEK ODBOČKA ČSNRA “28. ŘÍJEN” Členská schůze konána 3. dubna 1970. Schůzi zahájil předseda Svatoš za hojné účasti členů i hostů a uvítal především předsedkyni ČSNRA ses. Vlastu Vrázovou a místopředsedu ČSNRA, dra. Františka Schwarzenberga. Bylo potěšitelné, že se na schůzi dostavilo několik nových exulantů mladé generace, kteří za schůze projevili živý zájem o činnost Rady. Předseda odbočky pak požádal ses. Vrázovou, aby v rámci časových možností vyložila historii ČSNRA a její dnešní poslání. O historii ČSNRA za obou světových válek a období mezi nimi podala ses. Vrázová sice krátký, ale velmi ucelený obraz a pak přešla na období komunistické samovlády v Československu, které je charakterisováno odštěpením Národního sdruženi, jehož členové byli svedeni falešnou vidinou a věřili těm, kteří tvrdili, že se v Českoslo- vesku po komunistickém puči nic nestalo. Vedení ČSNRA tvrdilo stále pravý opak a poslední události nám daly plnou, byť smutnou, satisfakci. Na námitky, že se zde nedá nic dělat, odpovídá ses. Vrázová, že je naší povinností rozmnožovat naše řady, ovlivňovat americké veřejné mínění a nedopustit, aby se na porobené Československo zapomínalo. ČSNRA má své odbočky a oblastní výbory po celých Spojených státech a je třeba, aby jejich členové, zejména pokud jsou již občany a tedy řádnými voliči, psali svým senátorům a kongresníkům a všichni aby se účastnili různých národních manifestací, kdykoliv se k tomu naskytne vhodná příležitost. Na př. od 14. t. m. do 10. května bude v tech, museu velmi lákavá výstava SSSR ve fotografiích. Tam budou ukázky krásného života v SSSR, aby naivním Američanům vytřely zrak. Marně byste tam však hledali sovětské koncentráky, invasi do Československa a pod. Tuto výstavu budou piketovat slušným způsobem všechny zdejší složky porobených národů, tedy i Čechoslováci. Po ses. Vrázové byl požádán místopředseda ČSNRA a předseda jejího politického výboru, dr. F. Schwarzenberg, aby podal politický přehled. Podal jasný obraz o mezinárodní situaci za poslední dvě léta a prozradil, že se minulého roku na povolaných místech dověděl, že Spojené státy za invase v r. 1968 nehnuty prstem z obavy před nukleární válkou. Poté došlo k volné rozpravě s novými exulanty. Exulant “X” prožil okupaci i po okupaci v ČSR. Osobní svoboda opět žádná. Za přepadení vojsky Varšavského paktu bývala jednota národa. Tato jednota se však časem rozplývala. Na otázku, co čekají doma od amerických krajanů, odvětil: “Zde se to jeví jinak, než doma.” K ilustraci hospodářských poměrů uvádí přiklad: "Z inženýra udělají dlaždiče a z dlaždiče inženýra. Pak nemají ani dlaždiče, ani inženýra.” Exulant “Y”. Jeden z nejnovějších. Začátkem roku byl ještě v ČSR. Situace v lednu t. r. neutěšená. Všechno se svaluje na Novotného a pak na “jaro 1968”, špatná pracovní morálka, zavedena kampaň proti korupci. Základní životní potřeby chybí. Obnovují se pracovní závazky (brigády apod.). ČSR hradí náklady ruských delegací přijíždějících do ČSR, ale také československých vysílaných do SSSR. Oslavuje se kde co. Probíhá opět kádrování v závodech, t. zv. pracovně politické posudky. S výměnou legitimaci je spojeno sáhodlouhé vyšetřování. K vyplnění jsou předkládány velmi dlouhé dotazníky. Podle oficielního tvrzení není nikde tak krátká pracovní doba, jako v ČSR. Je zajímavé, jak si odporují novinové zprávy o téže záležitosti před a po okupaci. Závody měly kulturní fondy — ty byly zabaveny. Radio blázní s Leninovými oslavami, z vysokých škol vyhazují profesory. Exulant závěrem tvrdí: Zase se bude bát jeden druhého. Nemá Huse o jednotě. Svatoš: Jak se doma dívají na dnešní emigraci? Odpověď: O emigraci se moc nevědělo. Nebylo informací. Nevědělo se např. nic o Fondu pro uprchlíky. Fond pomohl hodně. Bartoš: Jak můžeme pomáhat Radě? Vrázová: Potřebujeme, abyste se zapojili do naší práce, abyste přebírali odpovědnost. Svatoš upozorňuje na nutnost splacení dluhu Americkému fondu. Jeden exulant tvrdí, že jeho známý poslal Americkému fondu $20.00 s dotazem, co má ještě doplatit. Bylo mu odpovězeno, že nic. Ses. Vrázová k tomuto tvrzeni vyslovila pochybnost. Nepokládá to za možné. V Americkém fondu pro čs. uprchlíky potřebují každý dolar. Vždyť dr. Jan Papánek na sebe vzal velké ručení, že do roka vrátí Mezinárodnímu fondu ve Švýcarech celý dluh, který převzal. Ses. Vrázová by ráda viděla ten dopis a kdo ho podepsal. Bartoš dává k nahlédnutí australský čtmáctidenník “Náš domov” s dotazem, kdo by ho chtěl odebírat. Současně upozorňuje na mnichovské České slovo. Pejša se zajímal o čs. armádu. Škoda, že mezi exulanty nebyl žádný bývalý voják nebo branec. Přes to některé otázky byly zodpovězeny: O návrhu gen. Prchlíka na jaře 1968, aby Varšavskému paktu střídavě veleli velitelé jednotlivých členských armád, veřejnost nevěděla. Jak by se zachovala čs. armáda, kdyby byla dostala v srpnu 1968 rozkaz postavit se na odpor? Rozhodně by se byla postavila na odpor. Ba některé jednotky tak učinily bez rozkazu. Pokud šlo o případy na školách, veškeré novinové zprávy byly potvrzeny. Svatoš se zajímá o možnost promítnutí filmu o invasi “7 Days To Remember”. Ses. Vrázová vysvětluje, jak možno film získat. Bartoš se táže nových exulantů, proč nenavštěvují schůze. Zda z nechuti ku schůzováni? Odpověď: Důvodem je nedostatečná informovanost. Svatoš na to navazuje a vyzývá přítomné, aby nově přicházející informovali a přiváděli. Schůze skončena v 10:30 hod. Zapsal Oscar Pejša. Z KRAJANSKÉHO VÝBORU V CLEVELANDU, OHIO Březnové schůze Krajanského výboru — hojně navštěvované — již tradičně jsou věnovány vzpomínce na T. G. Masaryka, tím spíše letos, kdy jsme vzpomínali výročí jeho 120. narozenin. Ve schůzi, konané 13. března v České národní síni, byly proto stručně projednány nutné spolkové záležitosti, aby druhá část schůze mohla být věnována vzpomínkovému programu. K. V. chystá pro blízkou dobu dva podniky: 22. dubna pořádáme stolečkovou zábavu (Card Party), ve prospěch sociálního odboru, v auditoriu školy P. Marie Lurdské. Je to největší český sál a zapůjčil nám jej zdarma farář osady vdp. Jan Anděl. — V sobotu 16. května v České síni Karlín uspořádá K. V. “Jarní zábavu”, program pro ni připraví a budou si ji řídit naši nově přijetí exulanté — a výtěžek je určen rovněž na další činnost sociálního odboru K. V., který již rok a půl se obětavě a horlivě stará o nově přicházející uprchlíky. Budiž ke cti mnohých nových exulantů zaznamenáno, že splácejí Krajanskému výboru půjčky, které jim byly poskytnuty. Vrácené půjčky používá a potřebuje K. V., aby mohl poskytovat pomoc dalším. Zástupci K. V. do ČSNRA na její dubnový sjezd v Chicagu byli zvoleni bři. Alexander Mikula a Václav Hesoun. Bylo usneseno požádat Československou národní radu americkou, aby jménem krajanů čs. původu protestovala proti oslavám Leninovým, pořádaným organisací UNESCO, která prohlásila letošní rok “rokem Leninovým”. Letos uplyne 300 let od smrti J. A. Komenského a UNESCO původně zamýšlelo vyhlásit “rok výchovy” — na místo toho oslavuji Lenina. Protesty by měly být zaslány presidentovi Spojených států, U.S. senátorům a kongresníkům a Orga- nisaci spojených národů. VĚSTNÍK • 9 [pageend9]Řada sester a bratří podala zprávy ze svých organisací o jejich činnosti. Rádi jsme mezi sebou viděli našeho místopředsedu br. Josefa Kobyláka, předsedu II. okresu D.T.J., který v krátkém projevu vyzval, abychom nejen zachovali, ale dál prohlubovali spolupráci a svornost mezi našimi or- ganisacemi v Clevelandu. Druhá část večera byla věnována vzpomínce na presidenta T. G. Masaryka. Slovenským projevem zahájil slavnost předseda br. Alexander Mikula a pak předal slovo br. Martinu Hrabíkovi, který zaníceně promluvil k přítomným a hlavně k mladým nově přijetým exulantům o Tomáši G. Masarykovi, osvoboditeli, státníku a filosofu, jehož přiklad je nám posilou v národní práci a jehož zásady a ideje musi zůstat naším trvalým programem. Za ty nejmenší obohatila večer slovenskou básničkou Elenka Rakytiaková. Důstojná vzpomínka byla ukončena čs. hymnou. Doufáme, že naši krajané hojně navštíví naše oba připravované podniky: Card Party 22. dubna u P. Marie Lurdské a “Jarní zábavu” v České síni Karlín 16. května. —un. ODBOČKA ČSNRA V OWOSSO, MICHIGAN Výroční schůze Amerického sdružení v Owosso se konala v neděli 29. března v Bannister, v domové členů odbočky manželů Fornůskových. Přes to, že to byla velikonoční neděle, byla účast na schůzi dobrá, byli přítomni úřednici a členové, mezi nimiž byli i ti, kteří do Owosso přijeli teprve nedávno. Předseda odbočky br. Čech zahájil schůzi ku třetí hodině odpoledne. Byly podány zprávy úředníků, které byly vcelku dobré, zvláště zpráva účetní odbočky sestry Čechové, která vykázala za poslední rok uspokojivý výsledek. V červnu m. r. byla konána výroční pouť u sv. Antoníčka; bylo uspořádáno několik zájezdů s našimi tanečními kroužky, které vystoupily s úspěchem 8. června v Detroit v programu národností v International Institute, 22. června o výroční pouti, ve dnech 28. a 29. června byly kroužky na busovém zájezdu v Chicagu, kde vystoupily na sokolském sletě, 10. srpna účinkovaly při výročním podniku Okrsku ZČBJ Michigan v Owosso, 28. září měly velký úspěch při svém vystoupení na Moravském dnu v Chicagu. — Spolupracovali jsme s místními i vzdálenými našimi organizacemi. Finančně byly učiněny větší dary, a to Americkému fondu pro čs. uprchlíky, Radě žen svobodného Československa, ústředí ČSNRA byly odevzdány členské příspěvky a větší obnosy na činnost Rady, podpořili jsme dobročinné organizace v našem místě a naše národní budovy. Na schůzi bylo přečteno několik děkovných dopisů od organizací a byla podána zpráva o výsledku předvánoční sbírky pro pomoc potřebným čs. uprchlíkům v Evropě. Ve volbách úředníků pro rok 1970 byli aklamačně zvoleni: předsedou br. Anton Čech, místopředsedkyní ses. M. Řešatková, tajemníkem znovu zvolen br. Anton Benesh, účetní a pokladní opět ses. Štěpánka Čechová. Zástupcem odbočky na sjezd Národní rady byl zvolen předseda br. Anton Čech. Vybírány byly příspěvky na rok 1970 a urgována koupě učebnic Progressive Czech pro naši mladou generaci. Dále jednáno o příštích podnicích. Letos bude v Owosso pouť u sv. Antoníčka v neděli 21. června. — Ses. Čechová bude dále pokračovat ve vyučování tanečních kroužků za pomoci br. Čecha a br. Fornůska. — Masarykovo sdruženi letos vzpomene 20 roků svého trvání. Byl zvolen několika- členný přípravný výbor; odhlasováno, aby se slavnost konala na podzim. Do této doby výbor připraví všechny plány k uskutečnění slavnosti. Pro sdružení je to velké jubileum a také příležitost k oceněni dlouholeté kulturní a národní činnosti našich dobrých lidí. Příští schůze bude konána v létě. Sestrami pak bylo na závěr schůze připraveno pohoštění, mezi výborným velikonočním pečivem nechyběl ani velikonoční beránek. Odbočka je vděčna manželům Fornůsko- vým za to, že ve svém domově schůzi uspořádali, za srdečné přijetí a pohoštění. A. Benesh, tajemník. ODBOČKA ČSNRA WASHINGTON, D. C. uspořádala 15. dubna členskou schůzi, na které promluvil Dr. František Schwarzenberg, místopředseda ČSNRA, o úkolech Rady a příští činnosti. Ses. Anna Faltusová, tajemnice washingtonské odbočky, podala zprávu o průběhu řádného sjezdu ČSNRA, jehož se ve dnech 11. a 12. dubna v Chicagu zúčastnila. — Byla podána situační zpráva o MAJALES, který odbočka pořádá 2. května v hotelu Shoreham. (Podrobnější referát o přípravě MAJALES jsme podali již v minulém čísle Věstníku.) V dalším pořadu schůze byl promítnut film o sovětské okupaci Československa. Po promítnutí filmu následovalo občerstvení a přátelská zábava. * * * Poznámka redakce: U příležitosti svého zájezdu do Washingtonu navštívil Dr. F. Schwarzenberg, spolu s Dr. Josefem K. Haškem, předsedou washingtonské odbočky, československé oddělení State Departmentu; dále měli oba jmenovaní rozhovor se členem úřadu H. Kisingera, který se zabývá otázkami střední Evropy a Československa. Dr. Schwarzenberg ve Washingtonu rovněž navštívil rozhlasovou stanici Voice of America, kde s ním byl k příležitosti 25. výročí Pražského povstání natočen interview určený k vysílání do Československa. VÝROČNÍ ZPRÁVA ODBOČKY V PORTLANDU, OREGON 28. března t. r. se konala výroční schůze odbočky za účasti 56 členů a hostů. Předsedkyně ses. Vachalová podala výroční zprávu. Odbočka měla celkem 8 schůzi, za stoupající účasti návštěvníků. Můžeme proto směle říci, že se stala důležitou měsiční událostí v životě malé společnosti v Portlandu a širém okolí. Na říjnové schůzi, po přednášce Dr. L. Pospíšila o měni- cím se významu 28. října, nám prof. Braun a jeho studenti z Lewis and Clark College podali zprávu o svém 5 měsíčním pobytu v Československu. Vylíčili nám své dojmy ze studií a styku s lidmi. Jejich líčení nepostrádalo humorných a vážných okamžiků. Celkový dojem byl, že lidé v Československu jsou srdeční a přívětiví, okupace že však na ně těžce doléhá. V listopadové schůzi nám naši členové vylíčili dojmy ze svého prázdninového pobytu v Československu a ukázali nám své slídy. Na schůzích odbočky zpravidla promítáme filmy, které jsou pak podnětem k zajímavým komentářům a debatám mezi členy. Finanční situace odbočky je dobrá. Bylo možno poslat $50.00 na vánoční nadílku dětem do Mnichova. P. Miloš Svoboda, redaktor v Mnichově, poslal Výboru spolku v Ore- gonu vyúčtování zaslané částky, ku které odbočka přispěla největším obnosem. 24 dětí poslalo dopis, v němž za dar poděkovalo. Mezi jiným napsaly: “Každý dostal něco na zub, ale také dobrou českou a slovenskou knihu.” K dopisu byla p. Josefem Sládkem přiložena básnička, kterou předsedkyně odbočky přečetla. Laskavostí paní Loony a pí. Molíkové byla zhotovena čs. vlajka, p. Molík zhotovil stojan pro její zavěšení. —- Dík patří všem ženám, které vždy přinesou něco ku kávě, p. Martinovi nutno poděkovat za návrhy a rady. — Členové výboru si zasluhují dík za práci konanou s láskou ku společné věci. Odbočka prožila také své dny pohnutí a rozčilení, když Katolická Charita Portlandské Arcidiocése odbočce oznámila, že v krátké době přiletí do Portlandu z Rakouska 5 rodin čs. uprchlíků. Přivítali jsme postupně rodinu Duškovu, manž. Vankatovy, rodinu Micanovu, Molíkovu a Smetanovu. Kritická nezaměstnanost v Oregonu ztěžovala úkoly Katolické Charity, ale nakonec byli všichni noví uprchlíci umístěni a jsou již velmi dobře zabydleni. Katolická Charita s dp. M. Parkem a Mrs. J. Godfrey obstarala zaměstnání pro všechny muže, děti umístila ve školách, zaplatila každé rodině první měsíc činži a i jinak finančně pomohla. 10 • VĚSTNÍK [pageend10]Naše předsedkyně a sekretářka uvítaly každou rodinu na letišti, kromě rodiny Micanových, jejíž příjezd nebyl včas ohlášen. Obě úřednice věnovaly mnoho hodin návštěvám a transportování uprchlíků, a prospěly našim novým krajanům též mnohými radami. Jednotliví členové naší skupiny otevřeli novým krajanům své domovy. Při této příležitosti je nutno poděkovat členům naší odbočky manž. Martinovým, Sillerovým, Trikovým, panu Markovi a manž. Polan- kovým za jejich pomoc. Manž. Looneyovi najezdili mnoho mil mezi Portlandern a Molala a jejich auto bylo vždy plné praktických věcí. Díky manž. Cerberovým, mnoho díků naší sekretářce Camile a jejímu manželu Henrymu, kteří se starali o naše nové krajany s láskou až rodičovskou. Bez pomoci všech těchto dobrých lidí, byli bychom ztěží toto vše dokázali. Byl zde vykonán kus dobré práce a každý pracoval s chutí a láskou. Spokojené obličeje našich nových krajanů jsou tou nejlepší odměnou. Při volbách jednomyslně zvoleni: předsedkyní Giny Va- chal, místopředsedou Jan Bauer, sekretářkou Camile Bain, pokladní Emily Looney. Po té byly promítnuty dva filmy: “Dovolená v Orlických horách” a "Za Oravou, za Váhom”. Filmy se líbily. Odbočka se účastní “International Food Fair” a výnos podniku bude věnován vánoční nadílce v Německu a Rakousku. Odbočka jde s důvěrou do dalšího roku své činnosti. Lída. ODBOČKA ČSNRA MANHATTAN- YORKVILLE, NEW YORK Členská schůze odbočky ČSNRA Manhattan-Yorkville, New York, konala se dne 16. dubna 1970 ve spolkových místnostech T. J. Sokol, New York, východní 71. ulice. Schůzi zahájil předseda bratr plukovník Emil Horyna v 8:15 hod. večer. Bylo projednáno: 1. Kontrola a seznam všech členů bývalých odboček Manhattan a Yorkville, a byl sestaven nový seznam členů, který ' byl zaslán ústředí ČSNRA v Chicagu. 2. Pokladní, sestra Jarmila Uhlířová, podala přesný přehled účetní a pokladní hotovosti za minulý rok, který byl jednomyslně schválen. Bratr předseda poděkoval sestře Uhlířové za vzorné a přesné vedení účetních záležitostí. 3. Bylo usneseno: a) zasiati české a slovenské škole v New Yorku po $20.00 na jejich předběžná vydání pro uspořádání slavnosti dne 30. května t. r.; b) platiti T. J. Sokol, New York, $10.00 za každé jednotlivé propůjčení místností ke schůzím odbočky Manhattan-Yorkville. Delegát odbočky a Oblastního výboru ČSNRA podal krátký přehled o průběhu sjezdu ČSNRA v Chicagu dne 11. a 12. dubna 1970 a o zvoleni nového výboru. Členové odbočky se usnesli pořádati dne 26. září 1970 Svatováclavskou slavnost, t. zv. Václavské posvícení, a to spolu s oblastním výborem ČSNRA v New Yorku a odbočkou Long Island, a v listopadu 1970 spolu s SVU oslavu Jana Amose Komenského v místnostech T. J. Sokola v New Yorku na východní 71. ulici. Podrobně byl projednán a prodebatován problém nově přišlých mladých emigrantů z Československa. Podle názoru některých členů odbočky, kteří s nimi přišli v bližší styk, dokáží brzy překonat hmotné potíže — co však dál od nás potřebuji, je duševní povzbuzení. Komunistický režim se na této mladé generaci nesmírně provinil. Znají tak málo z našich dějin, jména Masaryk, Štefánik, Tyrš, sokolstvo, jim neříkají mnoho. Je obtížné a bude obtížné tuto generaci získat do našich řad a pro naše hluboké národní cítění. (Snad nejlépe přednáškami, společenskými příležitostmi, atd.) Je to však naše povinnost — nejen Čs. národní rady americké, jejích odboček a členů, ale celé naší české a slovenské veřejnosti — a je to také naše naděje, naše jediná naděje, že v nich najdeme pokračovatele pro svoji práci. Budeme vděčni, když nám ústředí ČSNRA a ostatní odbočky sdělí své zkušenosti a své náhledy, jak nejlépe tento problém řešit. Předem všem děkujeme. Prosíme, aby tyto dopisy a veškerá pošta pro naši odbočku byla laskavě zasílána na adresu předsedy odbočky Manhattan-Yorkville: Mr. Emil Horyna, 430 East 72nd St., New York, N. Y. 10021. Emil Horyna, předseda. ODBOČKA ČSNRA JIŽNÍ WISCONSIN konala svoji schůzi 4. dubna 1970. Schůzi zahájil předseda Bondy-Charvát, který se osvěžen vrátil ze zájezdu do Jižní Ameriky. Hlavním předmětem jednáni byl návrh vztahující se na budoucí činnost Rady. Ve svém rozboru této otázky předseda odbočky Bondy-Charvát uvedl, že nejvhodnějším orgánem pro vypracování tohoto plánu by byla S.V.U., protože má velký počet nových členů, emigrantů z řad čs. inteligence, kteří vyrostli v komunistickém prostředí a mají bezprostřední zkušenosti. K věci bylo dlouze diskutováno a nakonec rozhodnuto doporučit ČSNRA, aby vyzvala schopné odborníky, kteří by vypracovali konkrétní plán na nové uspořádáni v Československu pro údobí, až dnešní absurdní vztahy mezi společenskými formacemi se vyžiji. Nezáleží na tom, kdy k tomu dojde, ale je důležité, aby zde byl “maják, který by ukazoval světlo v dobách temna nejenom našemu starému národu, ale i ostatnímu lidstvu”. ČSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnouti. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovati vám individuální plány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 116 let Její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. ® 2138 S. 61 st Court, Cicero, III. 60650 Předplatitelé, hlaste změnu své adresy! ZAPLAŤTE SVÉ PŘÍSPĚVKY VĚSTNÍK • 11 [pageend11]MÁME NA SKLADE K PRODEJI: Poštou DĚTSTVÍ A MLÁDÍ, vzpomínky Dr. Alice Masarykové ..................................... ........... $2.50 $2.75 Vojtěch N. Duben: LEDY SE HNULY......... 2.50 2.75 CZECHOSLOVAK PRIZE PASTRY RECIPES ......................................................... 0.90 1.00 CZECHOSLOVAK RECIPES ............................ 1.15 1.25 PROGRESSIVE CZECH, učebnice prof. B. Mikuly, páté vydání, vyšla nákladem Cs. národní rady americké ..................................... 4.50 5.00 NOVÝM SVĚTEM, cesta kardinála Jos. Berana do Spoj, států amerických a Kanady...... 1.00 1.25 NOVINKA: J. Josten: 21-8-1968 ANNO HUMANITATIS ............................................. 3.75 4.00 ČSNRA 2137 So. Lombard Ave. Cicero, Illinois 60650 NEZÁVIĎTE ZDRAVÍ a dobré nervy druhým, ale dejte na jejich dobrou radu a také oceníte kolik zázračně dobrého mohou udělati pro vás vskutku účinná léčiva: Když po delší době začnu opět pravidelně užívat Zdrávi-tamin, tak mám pocit jako by se probudila ve mně nová síla k dalšímu žití — píše Anežka Kooyová z Detroit. — Trpěl jsem mnoho roků na dizziness (omámenost) v hlavě. Když jsem využíval asi 80 tablet čtyřlék BOL- VEN, tak jsem to ztratil úplně — píše Sam Mrkal z Houston, Tex. — Zkusila jsem všelicos, čaje i léky od lékaře —■ ale jenom ty DANUBE herb tabletky pomáhají lehce, bez bolesti a zaručeně. A. Korbelík, New Buffalo, Mich. — I vám je obratem a pod zárukou pošle: EUROPEAN DRUGS P. O. Box 927 Laguna Beach, Calif. 96252 Bolven na 5 týdnů ................................................................................... $2.90 Zdravi-tamin na 5 týdnů ................... $3.98 Zdravi-tamin na 10 týdnů Jen .............................................................. $6.98 Danube herb laxative tabletky .............................................................. $2.98 Moravské Mazání — 1 pint ............... $3.50 Laguna — vitamínový krém denní .......................................................$3.50 Laguna — regenerační na noc ............................................................ $3.50 př il o ž t e c a s h , mo n e y o r d e r n e b Se k . TAKÉ DO KANADY A ČSR JE POSÍLÄME. v ě s t n ík 2137 So. Lombard Ave. Cicero, Illinois 60650 Room 202 •^^•434 SECOND CLASS POSTAGE PAID at Chicago, Illinois ADDRESS CORRECTION REQUESTED [pageend12]