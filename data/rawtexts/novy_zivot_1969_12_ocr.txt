' ■ M t t i b fytè&fc yini. [pageend1]MĚSÍČNÍK c y r i l o m e t o d ě j s k é l i g y p r o k u l t u r u a ž iv o t z v í r y • VYDÁVÁ KŘESŤANSKÁ AKADEMIE V ŘÍMĚ • ADRESA REDAKCE A ADMI. NISTRACE: NOVÍ ŽIVOT, VIA DELLA CONCILIAZIONE, 1. 00193 ROMA-ITALIA- • Řídi redakční kruh. • Předplatné na rok 1970: V Itálii 2500 lir (podpůrné 4000 lir). Pro ostatní země 4 dol. (podpůrné 7 dol.) nebo stejná hodnota v jiné méně. Zasílání letecky účtujeme zvlášt a třeba je platit předem. Předplácí se v Itálii : pošt. slož.: C. o. post. 1-33428 ACCADEMIA CRISTIANA - Via della Conciliazione, 1. Roma (617) s pozn. NŽ 1970. • Z jiných evropských zemí (Belgie, Dánska, Francie, Holandska, Lucemburska, Německa, Norska, Portugalska, Rakouska, Švédská, Švýcarska) a z Maroka můžete poukázat přímo na post. úřadi 2400 lir n a : NOVÍ ŽIVOT - ACCADEMIA CRISTIANA, 00193 Roma, Via della Conciliazione 1. - Italia. • Z ostatních zemí mezinár. pošt. poukázkou, sekem, peněžním dopisem římské administraci (na jméno Don Adalbertů Hrubý), nebo našim zástupcům v jednotlivých zemích: Anglie: CML (P. Jan Lang S. J.), 114, Mount Street, LONDON, W. 1. — Francie: zasláním 22 NF poštovní složenkou na adresu: Jaroslav Jáchym, 8, rue Paul Bert, 90 Belfort — Nemecko: zasláním 18 DM poštovní složenkou n a : Karl Fořt, Konto München (8000), Nr. 151283. — Kanada: Zemská CML (Václav Vostřez), Box 541 Main P. O., Hamilton, Ont., nebo Czech Jesuit Fathers (Rev, B. Janíček, S. J.), 4605 West Broadway, Montréal 28, P. Qué. — U SA : Rev. Jaroslav Tománek, Veseleyville, P. O. Grafton, No. Dakota. Vita Nuova. - Mensile. • Con approvazione ecclesiastica. • A utorizzaaone Tribunale Roma N. 3779 del 16-3-54. • Direttore respon- sabile: P. Vincenzo In s o l e b a S. J. živo t X. spiDLiK SANTA MARIA DEGLl ANGELI Santa Maria degli Angeli, Panna Maria andělská, se jmenuje římský kostel blízko hlavního nádraží. Dlouhé řady rodin s malými dětmi, které tu ve vánoční době uvidíte, nejdou tam obdivovat jednoduchý majestát renesančních oblouků, čistotu stylu, dovednost, s jakou Michelangelo vestavěl bílou bazilku do šedých rozvalin Diokleciánových lázní. Maminky s dětmi se tlačí k postrannímu vchodu do místnosti, kde jsou pověstné »mechanické« jesličky. I v době filmů a televize jsou pro Římany betlémy stále ještě přitažlivé. A u Panny Marie andělské se všechno hýbe. Pastýři pochodují, voda teče, andělé zpívají Tichá noc. Jsou to opravdové jesličky minulých století, kdy se Kristus rodil ne tak v romantické pustině, ale »v městě Betlémě «, plném života a shonu. Proto tu i hokynářky prodávají, v osteriích se nalévá dobré fraskátské víno a ševci tu pracují s neúnavnou mechanickou pravidelností, jaká se pod jižním sluncem zřídka vyskytuje. Však právě tomu ševci se stala nehoda. Ta pravidelná práce mu zřejmě nešla k duhu. Prasklo mu pod verpánkem nějaké péro nebo se se zaseklo kolečko. A on tu teď nehybně civí s šídlem zabodnutým do vzduchu, uprostřed všeobecného radostného shonu města Betléma. Stal se tak nápadný, že si ho všimly i malé děti a nahlas ho litovaly: »Che pec- cato, to je škoda! « Když se toto politování ozvalo několikrát za sebou, a to dokonce z úst dospělých, dolétlo k sluchu pěkně vzrostlého seveřana a způsobilo nehodu. Nikdo by byl nečekal, že se to stane právě tu, u této virgi- nální světloučké tváře s modrýma očima a mírně kudrnatými vlasy. V srdci cizího studenta se probudila známá zaalpská jedovatost a povýšenost vůči jižní prostoduchosti, prosáklé teplým sluncem. Mladík pak začal svými gu- turálními hláskami puritánský zlořečit italské pověrčivosti a zpohanštělosti: » Nevypověditel- né tajemství vánoční noci, mystérium Boží lásky, krása mravních zásad evangelia, to všecko je nic! Hlavní je, aby se dřevěný švec, pu- pazzo, hýbal u verpánku. Takový tyátr nám udělali z poselství Kristova! « » Che peccato, to je škoda! « ozývá se dál z publika, které nerozumí prorockému horlení cizince a myslí si, že se i ono vztahuje k porouchané ševcovské dílně. Mohla by se při takových malých scénkách z Věčného města studovat psychologie a mentalita národů. Ale může se přitom rozvinout i hluboká teologická diskuse. Vánoce a jesličky mají v sobě tolik poezie proto, že úchvatně jednoducho a lidsky kladou a řeší těžký a základní problém života: příchod Boha do skutečnosti světa a jeho dění. Vánoce ovšem nemohou slavit ateisté ani deisté. Neexistuje-li Bůh anebo nestará-li se o svět, nemůžeme mluvit o jeho příchodu k nám. Všecka náboženství světa však věří, že Bůh nějakým způsobem do světa proniká a zasahuje, znají tedy jakýsi druh » Betléma «. Pro primitivní modloslužbu je Boží síla ve stromu, v soše, na vrcholku posvátné hory. Máme-li se k bohům modlit, obětovat jim, musíme jít na to místo. Chceme-li jim uniknout, 230 [pageend2]VÁNOCE V ČESKOSLOVENSKU Posílám ti vánoční pohlednici. Bílou jako sníh, který svým měkkým pohádkovým příkrovem pokrývá celou zemi. V otisku stop bílé pohádky se zrcadlí jiskření oken času pohody mezi teplem svíc na tichém stromku a zvonky písní. Všechno je bílé — sníh, radost, štěstí, rodina i přátelé, kteří bílí vstupují do chrámu Světla i když je půlnoc. Všechno je mlčenlivé a svaté, protože děti spí v pohodě budoucnosti, která se narodila kdysi dávno a nyní celá bílá kráčí přinášejíc bílou radost a bílé štěstí. 1969 Jenže ani dlouho ani daleko ne. Stopy se zastavují náhle. Musí. Vločková měkkost je ztuhlá a led je neproniknutelný. (Vloha ledu v dějinách lidstva vždy byla rozdělit přítele a přítele, matku a dceru, bratra a bratra.) Pohoda pláče. Slzy jak kapky ledu zvonivé dopadají na černý ostnatý plot. Má pohlednice je stále bílá. Jen sníh je ledový i slunce zledovatí. Vánoční pohlednice křížové cesty. Zuzana Pavlová musíme utíkat jak Jonáš daleko z jejich země a dosahu. K základním náboženským pojmům patří »chrám«. Je to místo, kde bohové bydlí, kde působí, kam sestupují. Kulturní pokrok, vyspělost a zdatnost myšlení znamená však zpravidla krizi chrámů, soch, svátých míst. Božstvo se přenáší z hory Olympu na » nebe «, stává se silou duchovní, ideálem krásy, pravdy, dobra. Proniká-li tento nový Bůh do světa, nepřichází už do kamenné modly, ale do toho, co je mu podobné, tj. do lidské mysli, schopné poznávat krásu, pravdu, dobro. Začíná se mluvit o chrámu duše, srdce. Modly a svatyně existují dále, ale už jen jako ozdoba a symbol vnitřní psychologické zkušenosti. Zdá se, že tento přirozený vývoj, kterým prošla náboženství kulturního starověku, se projevuje i v zjeveném náboženství židovsko- křesťanském. I tu se na počátku Jahve zjevuje v hořícím keři, v ohnivém sloupu, usídlí se ve stánku úmluvy. Slavnostně pak potvrdí svou stálou přítomnost v jeruzalémském chrámu. A přece právě o této svatyni platí Kristova slova: » Zbořte ho ...! « (Jan 2,19) Sv. Pavel, jak se zdá, nemluví už o žádném jiném chrámu než o vnitřním, duchovním, o přítomnosti Ducha v srdcích věřících: » Nevíte, že jste Boží chrám a že ve vás bydlí Boží Duch? « (1 Kor 3,16). Zdálo by se tedy, že duchu křesťanství už neodpovídají kostely plné obrazů a sošek, tím méně betlémy, kde pastýři troubí a ševci ševcují. Cím víc si v těchto » teatrálnostech « libujeme, tím více se vzdalujeme od ducha čistého evangelia. Tato úvaha je lákavá. Vypadá vznešeně. A přece je nesprávná. Kristus řekl: » Zbořte tento chrám! « Nezapomínejme však na autentický výklad, který tu přidal sám evangelista: » On však to řekl o chrámu svého těla« (Jan 2,21). Jeruzalémský chrám byl jenom nedokonalý předobraz nového chrámu, kterým je lidství Ježíše Krista. Bůh buduje svůj nový chrám v Nazaretě a v Betlémě, stává se novým, zvláštním způsobem přítomen v tom malém lidském dítěti. Jeho jméno je Emanu-El, tj. Bůh mezi námi. Nový chrám je duchovní, protože Kristus je jedno s Duchem. Je však i tělesný, protože Spasitel lidí je člověk. Chrám je celý vesmír, 231 [pageend3]protože ho Bůh stvořil a svou silou udržuje. Ale přesto se Kristus jako člověk narodil v jednom určitém místě země, v »městě Betlémě«. Z tohoto místa se jeho moc a síla rozšiřuje intenzivněji do světa, »jako se pochodně zapalují od jednoho ohně« (Pseudo-Makarius), aby ponenáhlu osvítily celou krajinu a proměnily staletou tmu v jasný den. Množí se tedy » chrámy« z tohoto jediného pravého Božího stánku. Kde je Kristus, tam je chrám a tam se křesťan modlí. Je v eucharistii, je v čistém srdci, je v čistých myšlenkách. Ale je a musí pronikat i do celého života, do lidské práce a zábavy. Východní ikony zvěstování Panny Marie neopominou obyčejně přimalovat na okraj obrazu malou rostlinku a zvířátko. Je to ilustrace k slovům svátečního hymnu: » Z tebe se raduje veškeré stvoření.« Při tajemství vtělení Božího Syna nemohou být jen Maria a andělé, K našim betlémům patří i pastýři, ovečky, skály. Ale je dobře, když tam jsou i římské osterie a ševci, kteří ševcují. Kdyby jen jeden z nich měl být vyloučen z radosti z Boha, pronikajícího do světa, pak bychom zvolali v opravdovém a tragickém smyslu: » Che peccato, jaká škoda, — a nenahraditelná! « DRUHÉ ZASEDÁNÍ BISKUPSKÉHO SYNODU Konalo se ve dnech 11. až 27. října, a bylo to zasedání mimořádné, protože mu byli přítomni (kromě těch, kdo mají právo být při každé synodě) jen předsedové nebo zástupci národních biskupských konferencí. Za předmět jednání této mimořádné synody sv. Otec stanovil vztahy a spolupráci mezi biskupskými konferencemi a Svatou stolicí — téma na první pohled ne zrovna aktuální, vzdálené praktickému církevnímu životu; ve skutečnosti však těsně s ním spojené, protože tyto vztahy jsou promyšlením a provedením nauky o biskupské kolegialitě, sborovosti, o spoluodpovědnosti všech biskupů za osudy církve, kterou jako by objevil II. vatikánský sněm. Spolupráce mezi biskupskými konferencemi a Svatou stolicí povede v církvi k větší decentralizaci, k větší samostatnosti biskupských konferencí rozhodovat o místních církevních problémech, a na druhé straně ke vzájemné dohodě stran významnějších rozhodnutí, ať už je vydá Svatá stolice, nebo biskupové » v terénu «. Do prostředka problému zasáhl Pavel VI. hned v kázání při zahájení synodu. Tvořila je koncelebrovaná mše svátá v Sixtinské kapli; po stranách papeže stáli tři kardinálové, kteří jeho jménem měli synodu předsedat, a pak biskupové z Dakaru v Africe, z ostrovů Fidži v Oceánii a mons. Stratiev z Bulharska, by- zantskoslovanského obřadu. Biskupská sboro- vost je ovoce II. vatikánského sněmu; on ji přijal a během uplynulých čtyř let od zakončení sněmu tuto zásadu prováděl: založil biskupský synod, přiznal nové pravomoci biskupským konferencím, povolal některé sídelní biskupy do poradních sborů při ústředních církevních úřadech a nevyloučil, že mohou následovat ještě další konkrétní projevy této sborovosti. A je právě úkolem tohoto synodu k tomu přispět. Biskupská sborovost znamená jen plnější a závaznější společenství, soudržnost a bratrství, než je to, které váže navzájem věřící. Sborovost je větší spoluodpovědnost, větší láska, větší jednota. Na základech lásky a jednoty má stát a podle nich se řídit veškeren pokoncilový pokrok církevního společenství a jeho vyšší úrovně, kterou představuje biskupský sbor. Pavel VI. potom zdůraznil, že biskupskému sboru chce vzdát svou plnou úctu a důvěru, že bude hledět přiznat svým bratřím v biskupství ve větší míře onu plnost výsad a pravomocí, které pro ně vyplývají ze svátostného charakteru, že byli vyvoleni k biskupskému úřadu v církvi a že jsou plně spojeni se Svatou stolicí. A nemá v úmyslu brzdit nebo přerušovat tuto svou snahu, pokud provedení zásady o subsidiaritě — zásahu shora jen když nižší instance na svůj úkol nestačí — bude rozumně vedeno pokornou a moudrou rozvážností, tak aby společné dobro církve se neoctlo v nebezpečí, protože snad části se domáhají přílišné nezávislosti. Svatý Otec dále přiznal oprávněnost pluralismu v církvi; ani tento pluralismus však nesmí ohrozit jednotu víry nebo základní církevní zřízení. Všichni si musíme být vědomi, ie řízení církve nesmí na sebe vzít vzhled a formy pozemských režimů, které jsou dnes vedeny demokratickými, nejednou upřílišenými zřízeními, nebo totalitními formami, které odporují důstojnosti člověka, jenž jimi je zotročen; řízení církve má svou původní formu, která ve svých projevech je odleskem moudrosti a vůle jejího božského zakladatele. Je naší povinností při232 [pageend4]pomenout zde svou nejvyšší odpovědnost, kterou nám Kristus svěřil, když odevzdal Petrovi klíče od království a když z něho učinil základ budovy církve a dal mu charisma upevňovat ve víře své bratry. Máme tu na mysli odpovědnost, kterou přikládá tradice a sněmy našemu úřadu: být Kristovým náměstkem, pastýřem všech a sluhou sluhů Božích; tento úřad není závislý na autoritě biskupského sboru, byť sebevznešenější; tato autorita by nebyla tak vznešenou, kdyby jí scházel přínos papeže, hlavy biskupského sboru. Ze zasedání 13. října se konalo v sále zvaném Rozbitých hlav — před jeho úpravou tam byly uskladněny úlomky ze soch z vatikánských muzejí — první plenární zasedání. Bude jich celkem deset a všem byl přítomen papež Pavel VI., a naprosto nelze říci, že by tato přítomnost brzdila biskupy v jejich upřímnosti a otevřenosti. Témp synodu bylo probráno ve třech částech; první část, věroučnou stránku tématu, uvedl prefekt kongregace pro nauku víry kard. Šeper: společenství biskupů s papežem je pokračováním společenství mezi apoštoly a Petrem; biskupský sbor může vykonávat moc učit, posvěcovat a řídit církev jen ve spojení se svou hlavou, papežem; tato jednota však nemůže narušovat oprávněnou rozmanitost v církvi. Když papež jedná z vlastní iniciativy, neodděluje se od biskupského sboru, jedná jménem a mocí, která mu přichází od Krista, jehož je přímým a bezprostředním zástupcem. To však neznamená, že papež své nejvyšší a nezávislé moci může užívat libovolně, bez spojení se sborem; různým způsobem bylo toto spojení vykonáváno během staletí. Je úkolem synodu najít způsob, který odpovídá naší době. Referát kard. Šepera byl přijat kladně, lépe než původní předloha, kterou Otcové dostali už v květnu k projednání. Následující tři dny byly věnovány veřejné diskusi. 56 Otců promluvilo, nikdo nebyl proti primátu, tj. nejvyšší moci papeže, ani proti sborovosti, šlo jen o to tyto dva teologické pojmy smířit, a zvláště najít jejich praktické provedení. Jasně to řekl belgický arcibiskup kard. Suenens, kterého spolu s kard. Alfrinkem, Doepfnerem a Konigem novináři řadili na nejpokrokovější křídlo: někteří tak zdůrazňují primát, že církev vypadá jako nějaká absolutní monarchie, že biskupové jsou opravdu jen asistenti u papežského trůnu, kdežto jsou papežovými bratry v biskupství, a mělo by se to projevit i v přípravě významnějších dokumentů. Totéž žádal i indonéský kard. Dar- majuwono: není ke vzdělání věřících, když vědí, že biskupové přijali např. encykliku Hu- manae vitae s výhradami; rozhodnutí učiněné společně je jen důkazem jednoty v hierarchii, zvětšuje autoritu papeže a usnadňuje věřícím poslušnost. Boloňský kard. Porna, který před samým zahájením synodu byl jmenován předsedou italské biskupské konference, upozorňoval, že se na biskupskou kolegialitu nesmíme dívat jako na něco, co omezuje primát nebo je proti němu; II. vatikánský sněm jenom pokračoval v nauce I. vatikánského sněmu. Kard. Porna volal — jako to už před ním udělalo více řečníků — aby vývoj primátu i sborovosti byl prostudován z hlediska jak teologického, tak právního, ale teď už hleďme něco ze sborovosti provést. Melchitský patriarcha Maxim V. Hakim mluvil o zkušenostech z východních církví: nezávislost patriarchů neznamená protiklad papežského primátu; synod by měl přiznat biskupským konferencím jisté pravomoci, jako je mají patriarchální synody; odpovídá to dnešní mentalitě a jen se ulehčí římské kurii její práce. Biskup Štěpán Trachta měl jménem čs. biskupů několik připomínek spíše pastoračního rázu: Boží lid představuje živý, jednotný celek, k němuž patří jak papež, tak i biskupové. Úkolem církve je sloužit, a jak hlava tak i údy, každý svým způsobem, usilují o to, aby pravda přinášela ovoce v lásce. Jak pravda, tak i láska jsou dnes potlačovány; pozorujeme nedostatek sociální spravedlnosti na jedné straně a přílišné bohatství na straně druhé. Jak primát, tak spoluodpovědnost třeba dnes zdůraznit, svůj základ mají v biskupském svěcení, svět chce vidět jejich jednotu. Jeví se tím, že papež koordinuje činnost biskupů ve prospěch celé církve a že se biskupové účastní jeho starostí a odpovědnosti. — Novináři rozdělili diskusní- příspěvky k této části a také k ostatním do dvou skupin: na jedné stáli biskupové z misijních zemí a ze zemí socialistických — ti zdůrazňovali primát, jednotu (biskupovi Trochtovi to jednou v rozhlase vytkli, že se přiřadil k » reakční« klice) — a na druhé biskupové ze Západu, ti vyzvědali sborovost, ale hledali její praktické provedení. Na závěr diskuse byla sestavena věta, o níž Otcové měli vyjádřit své mínění, a to formulí, jíž se užívalo za koncilu: ano, ne, ano s výhradou; zda totiž souhlasí s tím, aby referát kard. šepera byl vzat jako základ k dalšímu prostudování otázky. 72 Otců odpovědělo kladně, jeden hlas byl záporný, dva Otcové se hlasování zdrželi a pět hlasů bylo neplatných, protože nebylo uvedeno jméno — hlasování na synodu je soukromé, ale ne tajné. 233 [pageend5]63 Otců hlasovalo ano s výhradou, a tyto výhrady se týkaly osob nebo institucí, jimž věc má být dána: mezinárodní komisi, této komisi, do níž by bylo povoláno několik zástupců synodu nebo z kongregace pro nauku víry, a několik Otců žádalo založení úplně nové komise. Svatá stolice a biskupské konference Diskusí o druhé části tématu, o spolupráci mezi biskupskými konferencemi a Svatou stolicí, synod se pokusil o nový způsob práce: po úvodním referátu pařížského kardinála Mar- tyho se Otcové rozešli do devíti jazykových kroužků: latinského, italského, německého a po dvou francouzských, anglických a španělských. V každém bylo asi dvacet Otců. Biskup Troch ta si zvolil kroužek italský. Po čtyřech dnech soukromých diskusí vždy jeden z Otců podal závěr toho, na čem se skupina usnesla. Bylo až překvapivé slyšet, jak se opakovaly zcela stejné nebo velmi podobné návrhy. Ty byly zpracovány do třinácti otázek, o nichž Otcové na posledním zasedání měli odevzdat své hlasy. I když zase to není hlasování v pravém smyslu slova, přikládal se jeho výsledku velký význam, ukáže, jak Otcové smýšlejí o některých otázkách, které by znamenaly změnu v dosavadní církevní praxi; např. zda si přejí, aby struktura synodu byla pozměněna tak, aby lépe vyjadřovala biskupskou sboro- vost; aby byl rozšířen synodální sekretariát a učiněn z něho trvalý orgán, který by připravoval nové zasedání synodu a měl na starosti provedení jeho rozhodnutí, až byla schválena papežem — přitom by sekretariátu mělo pomáhat několik biskupů, které synoda navrhla a papež schválil, takže by sekretariát tvořil spojovací článek mezi jednotlivými zasedáními synody; aby sekretariát tvořil koordinační nástroj pro různé otázky, o kterých se na synodě jednalo nebo bude jednat a které se týkají vztahů mezi Svatou stolicí, synodou a biskupskými konferencemi; synodální Otcové se měli vyjádřit, zda si přejí, aby se synod scházel každý druhý rok, aby biskupské konference a patriarchální synody mohly navrhovat témata pro jednací řád a konečně aby synodální Otcové mohli mít poradce a odborníky. A konečně: Římský papež může vždy vykonávat sám vlastní moc nad celou církví; synody východních církví a biskupské konference ať však projevují starostlivost o vážnější otázky týkající se celé církve tím, že budou ochotny poskytnout svou spolupráci zvláště při přípravě výnosů týkajících se jednoty víry a církevní kázně. Z druhé strany, i východní synody a biskupské konference ať vyslechnou názor papeže, dříve než uveřejní vlastní významnější prohlášení. Pro mnohého mohlo to být překvapení, že všechny věty byly přijaty téměř jednomyslně, nejvíc záporných hlasů bylo sedm ze 141 hlasujících. Stejným způsobem se pracovalo také u třetí části tématu: o spolupráci mezi biskupskými konferencemi navzájem. Diskusi v jazykových kroužcích uvedl arcibiskup z Panamy mons. McGrath, potom byly závěry přečteny před plénem a společné body shrnuty v pět vět, o nichž se hlasovalo, a které zase byly vesměs přijaty. Biskupské konference zemí tradičně křesťanských se nabádaly k spolupráci se zeměmi misijními a své vztahy mají prodchnout vzájemnou úctou a respektováním jejich zvláštností; ke stykům s konferencemi sousedními, až by se jednou došlo k sdružením konferencí na úrovni kontinentální; do spolupráce konference mají zapojit i schválená sdružení kně- ží, řeholníků, ano i laiků; biskupové se vybízejí, aby vychovávali své věřící k mezinárodní spravedlnosti a k míru a ke konkrétnímu podporování iniciativy sv. Otce založit fond pro pokrok a rozvoj chudých národů. Studium praktického řešení se svěřuje Papežské komisi Spravedlnost a mír. Zakončení synodu Synod skončil oficiálně zasedáním 27. října, zase za přítomnosti sv. Otce. Poděkoval mu za to předsedající kard. Confalonieri a už mu blahopřál ke zlatému kněžskému jubileu, které bude slavit příští rok; bude to též 100. výročí zasedání I. vatikánského sněmu. Děkoval všem, kdo se přičinili o zdar synodu, a především řečníkům: při diskusi o tak ožehavé otázce, jako je poměr primátu a spoluodpovědnosti biskupů, za přítomnosti papeže, dali důkaz a svědectví pro mnohého nečekané svornosti, jednoty a lásky. Potom promluvil sv. Otec: I on je spokojen s prací, která byla na synodu vykonána. Ujistil přítomné Otce, že je ochoten provést návrhy, které se za diskusí objevily, když je uzná za správné a vhodné před svým svědomím a u vědomí odpovědnosti nejvyššího pastýře svaté Boží církve. To se týká především návrhů podaných při hlasech »ano s výhradou«. Domníváme se, že už nyní vám můžeme říci své mínění, totožné s vaším, aby se biskupský synod scházel pravidelně, ať už jako synod řádný nebo mimořádný, a bude-li nutné, i jako synod zvláštní. Také my souhlasíme s tím, aby se za normálních okolností scházel každé dva roky. Můžeme vám dále sdělit, že synodální sekretariát bude rozšířen, aby byl účinnější; budou do něho zapojeni zástupci episkopátů a prostřednictvím těchto biskupů konference bu234 [pageend6]dou moci navrhnout témata k projednávání na synodě. Chceme plně respektovat charakteristické rysy místních církví, v duchu správně chápané zásady subsidiarity; přijímáme tuto zásadu, i když jsme si vědomi, že potřebuje většího prohloubení, ať po stránce naukové, nebo praktické. Zásada subsidiarity nesmí být zaměňována za takový pluralismus, který ohrožuje jednotu víry, mravního zákona a základních rysů svátostí, liturgie a zákonodárství. Svatý Otec nakonec poslal svůj pozdrav všem biskupům na celém světě a celé církvi; zvlášť zdravil kněze, řeholníky a řeholní sestry, muže i ženy, kteří pracují v misiích; neopominul ani »bratry křesťany, kteří jsou stále od nás odloučeni, modlíme se neustále za ně a toužíme po tom, aby v brzké budoucnosti bylo obnoveno i s nimi dokonalé společenství ve víře a v lásce jediné Kristovy církve.« Celému světu přál mír a pokoj a ujistil lidstvo svým odhodláním chránit a šířit mír v ovzduší spravedlnosti, svorného pokroku a všeobecného blahobytu. Zcela nečekaně povstal ještě vídeňský kard. König: děkoval sv. Otci především za to, že ještě před odjezdem biskupů slíbil splnit hlavní jejich požadavky ze synodu. Spolu se sv. Otcem biskupové sestoupili do baziliky sv. Petra; shromáždili se kolem hrobu prvního z papežů, společně zazpívali Credo a pomodlili se latinskou děkovnou modlitbu. Závěr tvořil zpěv Otčenáše, který se synodálními Otci zpívali i věřící, kteří právě byli v kostele. Už na druhý den někteří Otcové odjížděli domů. Spokojeni s tím, co bylo vykonáno, s výměnou zkušeností a vůbec duchem, který na synodu vládl. Vyjádřil to kterýsi biskup: » To je přece kolegialita, když mohu s papežem vypít u pultu hrneček kávy...« KAREL VRÁNA EXPERIMENT S POUŠTÍ Nad Kunderovým » žertem « III Milan Kundera ukazuje ve svém románu Žert, že — vedle obecné neúcty — k věcem a k člověku — druhý znak materialistické devastace člověka tkví v pokusu zrušit soukromou sféru a subjektivní, osobní střed v člověku. Řečeno ve zjednodušující zkratce: strana je vše — jednotlivec není nic a neznamená nic. Vyvrácení člověka cynismem strany zasahuje až do erotické lásky a do manželství. » Brali se — říká Kundera o dvou mladých komunistech — více ze stranické disciplíny než z lásky«. Helena říká za sebe i za mnohé jiné: » Věřila jsem vždycky, že lidská bytost je přece nedělitelná, to jenom měšťák je pokrytecky rozdělen na bytost veřejnou a bytost soukromou «. Říká to ovšem frázovité, povrchně a špatně. Nejde vůbec o dělení a rozdělení bytosti, ale o hranice státní a stranické moci. Jde v podstatě o nezadatelné právo člověka nebýt úplně a zcela jen objektem. Běží o právo být předně subjektem a mít v sobě nedotknutelný, posvátný střed svého osobního svědomí, před nímž se musí a má zastavit jakákoliv lidská vnější moc. Skutečný a nerozmělněný marxismus vznesl zcela podle své vnitřní logiky zásadní požadavek totalitní moci, která nezná meze a bere si celého člověka, zveřejňuje jeho nitro, cynicky ohýbá a láme jeho city. Svoje plenění přikrývá líbivými frázemi o spravedlnosti a společenství. Je-li tedy někdo pokrytcem a viníkem, pak je to strana. Není ovšem podstatným rozdíl mezi zneuctěním člověka ve straně a člověka mimo stranu. Kundera si dobře všiml toho, že vyloučení ze strany se dálo často náhodně, někdy následkem banálního omylu nebo dokonce i žertu. Ale člóvěk byl vypleněn a rozvrácen už předtím. Jen se mu zdálo, že strana mu nahrazuje hodnoty, kterých se zřekl, a že politická stranická činnost může zaplnit jeho nitro. Za toto zdání, někdy opojné a omamné, platil tvrdou daň: zaprodal sebe a svou nejosobnější vrstvu obludnému hnutí. Pro mladého snílka a nadšence bylo hrůzné a otřesné poznat, že nebylo ani v komunistické straně, ani v jejích členech pražádné záruky proti cynickému ničení a pustošení člověka. » Sám jsem ovšem nikdy nezvedl ruku pro něčí zkázu — říká si Ludvík, vyloučený ze strany — věděl jsem však dobře, že je to zásluha dost problematická, protože práva zvednout ruku jsem byl dostatečně včas zbaven. Dlouho jsem si sice snažil namluvit alespoň to, že bych v podobných situacích ruku nezvedl, ale jsem natolik poctivý, že jsem se musel nakonec sám sobě vysmát: já jediný že bych ruku nezvedl? Já jediný jsem spra- 235 [pageend7]ČESANÍ OVOCE Ta oblost, jež lahodí dlaním, to maso dužin, jež dělá dobře rtům, jazyku, dásním a hrdlu. A barvy, jež vzaly slézům a růžím pleti děťátek svěžest svou. Už od květu kolébány v náručí rosných vánků, prsty jitřenek hnětly padavčí tvrdost jejich. Pak celé dni žár sluneční chytaly do svých džbánků, dukát za dukátem z výsosti kanul k nim. Co nejhloub rukama větví smáčeny do oblohy tmu kořenů s krví světla míchají ve svých šťávách. S mízou myšlenka hlubin v ten šumící pohyb listí a snítek stoupá k nim. Celé hvězdami kropenaté, mají chuť po fosforu červnových blesků. Měsíční něhou ženství omývány vznášejí se v závrati letních korun, svítí na čelech keřů i nad zemí v trávě najdeš je. Plny šumu i ticha z té úchvatné pantomimy paprsků, rosy a zelených vlasů trav, jak za světla do tmy zem kroužila s nimi, ti sousedé ptáků a včel... Jak krátce tu milenci přešli, jen krátce máje a červny a už žebříky přistavují k těm domovům vzdušným. Rty bobulí potřísněny, mezi břečťanem zjevný starý bůh opojení se v slunci mih. Řinou se purpurové, višňové, rusé šťávy. Na vrcholcích léta ty dužnaté vonné hvězdy. Radujte se s dětmi a ptáky než ze své slávy do bláta spadnou, s hnilobou smísí se. Česejte jabloň a révu, plňte se kádě a vědra. Ještě než krev Ábela vykřikla k hvězdám, krev hroznů k proměně předurčena — ta vlna štědrá čistého opojení zaplaví srdce tvé. Ze sbírky Čtyři léta Jan Zahradníček. vedlivý? Ach ne, nenašel jsem v sobě žádnou záruku, že bych byl lepší než jiní.« Otřesné na tomto poctivém doznání není jen to, že straníci po desetiletí pouhým zvednutím ruky rozvraceli osudy nevinných českých lidí, ale i to, že toto poznání přišlo příliš pozdě a muselo se zrodit ve » tvrdé škole« pronásledování a pokoření. Vzpomínám si v této souvislosti na Mňačkovy Opožděné reportáže. I tento komunistický autor začíná otvírat oči a vnímat pustošící řádění aparátu až tehdy, když teror sáhl na jeho blízké stranické přátele — když se sekyra začala zatínat do jeho osobního světa. Předtím i on slepě a nemravně věřil v tak zvanou historickou nutnost třísek a ničení. Když padalo tisíce nevinných nestraníků, pan Mňačko psával s klidným svědomím o nich své soudní reportáže. I Josefa Slánská, manželka zavražděného generálního tajemníka strany, musela pravděpodobně prožít na sobě onu tvrdou školu vězení a cynismu, aby poznala nemravnost a nesmyslnost tehdejší komunisti- ké víry, která hlásala: když to řekl Stalin, musí to být pravda. I jiní komunističtí vzdělanci museli bohužel prožít na vlastní kůži pustošící temné morové síly materialistického světového názoru, aby vůbec mohli poznat zvrhlost politické soustavy, která umožňovala vrahům vládnout. Zrada vzdělanců tkví v tom, že neviděli zavčas a nerozeznali v počátcích pustošivý a nelidský sen marxismu. Rozdíl mezi zpustošeným, vyvráceným a zvěčnělým straníkem a vypleněným, odvrženým a pokořeným nestraníkem tkvěl — podle Milana Kundery — spíše na rovině subjektivní. Straníkovi se vedlo dobře. Namlouval si, že jde s dějinami a pokrokem. Vlastnil pohodlné výsady, které mu otvíraly cestu k penězům, moci, slávě. Pociťoval v sobě nadřaděnost vyšší kasty, která pochopila smysl a směr dějin. Člověk vyloučený ze strany byl pleněn dále, často až k úplné destrukci, k sebevraždě nebo resignaci. Byl štván a uštván. Jen poměrně málo lidí vyšlo z tohoto procesu štvaní a odlidšťování očištěno, proměněno, nezkomoleno, s novými mravními silami a odvahou ještě milovat člověka a umět rozlišovat zlo, které ho rdousí. Míra zpustošení a totální mravní prostituce straníků se dá odhadnout jen velikostí jejich často zoufalého, urputného zápasu dostat se zpět do milosti strany. Kunderův román na osudu přesvědčeného komunisty vysokoškoláka Ludvíka Jahna zachycuje zoufalý boj člověka, který ztratil svou duši a svou podobu s marxistickým božstvem, v něž věřil a které ho nemilosrdně odvrhlo. Stranická organizace si zakreslila obraz každého člena do kádrové karty a určila tak pro sebe i pro něho jednou provždy jeho pravou podobu. »Bylo dobrým zvykem — říká ironicky Kundera — psát i do nejlepšího kádrového posudku nějakou kritickou poznámku«. Byla v tom zvláštní fatalita, »že takové semeno nosil s sebou ve své kádrové kartě každý.« V Ludvíkovi toto semeno prokletí a zkázy uzrálo náhodou a nepatrným žertem; ale uzrálo a přineslo trpké, jedovaté plody. Strana ve své neomylnosti rozhodla, že Ludvík komunistou není — že se jím jen zdá. Obraz, který si strana o Ludvíkovi vytvořila, začal působit jako osudový zákon předurčující další jeho život. Při četbě Ludvíkova příběhu máme dojem, že to běží o něco jako o kalvinismus v materialistickém hávu; máme dojem, že ožila zvrácená predestinace do všech pekel 236 [pageend8]KARD. BERAN A 28. prosince by se kardinál Josef Beran dožil 81 let. Už je nebude slavit s námi. Ale ať budeme kdekoliv na světě, všichni budeme na něho vzpomínat. Kéž nám jeho světlou památku, a především jeho nezdolnou, opravdu synovskou lásku k církvi a římskému papeži oživí úryvky z dosud neznámých listů, které arcibiskup Beran psal papežům Piu XII., Janu XXIII. a Pavlu VI. a které uveřejnil vatikánský deník L’Osservatore Romano 19. června 1969, kdy uplynulo třicet dní od blažené smrti našeho kardinála. 4. listopadu 1946 mu bylo sděleno, že byl jmenován pražským arcibiskupem. Byl to den radosti v celém Československu: na stolec svátého Vojtěcha vstupuje rektor kněžského semináře a velký vlastenec, který pro své národní cítění byl vězněn na Pankráci, v Terezíně a pak v Dachau, odkud se vrátil milován a obdivován všemi svými spoluvězni. Uprostřed této slávy a úcty are. Beran píše 11. listopadu 1946 papeži Piu XII. slova skromnosti, kterou každý mohl na něm vidět až do posledního dechu jeho života: » Svatý Otče, klečím u nohou Vaší Svatosti a píšu Vám tento dopis, který Vám má sdělit mou velkou vděčnost, úctu a synovskou lásku. Tato slova mi nediktuje formální povinnost poděkovat Vám; píšu je s upřímností, s jakou — mohu-li to tak říci — svátý František Xaverský psal na kolenou svému generálovi. Ne pro mé zásluhy, ale ze svého nevyzpytatelného milosrdenství Pán povolal na tento slavný stolec svátého Vojtěcha mne, nehodného jmenování, jež jste Vy, svátý Otče, vykonal...« Velmi brzy mohl tuto svou »vděčnost, úctu a synovskou lásku « dokázat hrdinnou věrností. 19. června 1949 se za ním zavřela brána arcibiskupského paláce a začala léta internace a deportace. Dva měsíce potom, 20. srpna, píše ŘÍMSKÝ STOLEC Piu XII.: » Považuji se za nej menšího ze svých bratří, neodvážil bych se obrátit k Vaší Svatosti. Protože však spoléhám na Vaši otcovskou lásku a na opravdu dojemnou starostlivost o mou osobu a o těžkosti, které na mne dolehly, posílám Vám tento list. Bůh sám ví, jak často a s jakou vroucností vzpomínám ve svých modlitbách na Vás a na všechny potřeby naší svaté Matky církve. Den co den v domácí kapli spolu s těmi, kdo žijí se mnou, vyprošuji milosti a pomoc nejsvětějšího Srdce Ježíšova pro Svatý rok a jeho zdar. Žiji životem skoro klášterním, věnuji se studiu a modlitbě. Nechť se děje vůle Nejvyššího. Nikdy nepřestanu mu za vše děkovat. Ostatně, co mě nejvíc bolí, to nejsou moje osobní těžkosti, ale spíše lži, pomluvy a nespravedlnosti, jimiž urážejí Vaši Svatost, Svatou stolici, svátou Matku církev a zraňují Boží velebnost... Můj národ, soužený tolikerým a tak těžkým utrpením, povstane znovu, pevně v to doufám, a bude ještě silnější v katolické víře a ve svém náboženském životě, takže jednou napomůže v úsilí za jednotu; jistě také celá pravoslavná církev se na tuto jednotu lépe připraví utrpením, jímž prochází... Je nutné dávat co největší důraz na hnutí za jednotu a jistě svátý Michal, vzývaný vroucně také u pravoslavných, v této věci napomůže až k úplnému vítězství... Velkou útěchu mi působí vědomí, že naprostá většina kněží i věřících zůstává věrna Svaté stolici; Pán všemohoucí nechť shlédne na jejich modlitby. « 15. října 1949 se mu podařilo poslat list tehdejšímu substitutovi státního sekretariátu mons. Montinimu. Píše v něm: » Považuji to za své velké štěstí, že mohu něco trpět pro Pána Ježíše; jsem si jist, že tak pomáhám rovněž duším, které mi byly svěřeny.« — ale tím hrůznější, že se uskutečňovala už za života. » Pociťovali jsme — říká na jednom místě Ludvík Jahn — proletářské revolucionář- ství, abych tak řekl, nikoliv za věc volby, nýbrž za věc podstaty: člověk buď revolucionářem je, a potom splývá s hnutím v jediné kolektivní tělo, myslí jeho hlavou a cítí jeho srdcem, anebo jím není, a pak mu nezbývá než pouze chtít jím být; ale pak je také nepřetržitě vinen tím, že jím není: je vinen svou osamělostí, jinakostí, svým nesplynutím.« Zfanatizovaný marxista neviděl jiné cesty, než se očistit, uznat autokriticky své viny, kát se, proměnit se a upravit se k obrazu dokonalého komunisty podle vůle strany — Milan Kundera bezděčně, avšak tím přesvědčivěji ukázal nejhlubší me- tafysický kořen materialistické hereze a jejího pustošení člověka: nejenže chtěla odepsat Boha z dějin, ale pokusila se nahradit křesťanství svou modlářskou mytologií. Zde vyvstává zásadní rodil. V křesťanství se Bůh obětuje na kříži za člověka — prolévá svou krev, aby člověk žil. V marxismu se žádá, aby člověk umíral pro abstraktního molocha strany. 237 [pageend9]Léta odloučení Nad arcibiskupem Beranem se sneslo mlčení. 6. července 1961 přinesl L’Osservatore Romano list, jímž papež Jan XXIII. blahopřál českému primasovi k 50. výročí kněžského života, v němž druhým může být vzorem. Blahopřejný list patří k nejkrásnějším a nejprocítěnějším stránkám, které papež Jan napsal. ' Avšak nemohl být doručen adresátovi. List se vrátil do Vatikánu s poznámkou: »Nedoručitelné. « Po dvou letech se situace poněkud zlepšila. V únoru 1963 are. Beran mohl dostat osobní dar papeže Jana: breviář, vázaný v červené kůži, s osobním věnováním papežovým, s da- tem 8. prosince 1962 a s přáním: Gaudium in páce, Radost a pokoj. Pro arcibiskupa Berana, po tolik let úplně odříznutého od Říma, to byla » nevyslovitelná útěcha «. » Jen pro povrchního člověka mohlo být ono datum náhodné,« psal v odpovědi do Říma. 8. prosince před šestnácti lety přijal biskupské svěcení; výzva k radosti a pokoji v něm jen utvrzovala důvěru a naději, že není zapomenut. Z vděčnosti »kdykoliv vezmu do rukou tento breviář, píše, obnovím své předsevzetí, které dnes činím, že budu obětovat tuto modlitbu za vás, prostřednictvím Neposkvrněné...« Pavel VI., zvolený papežem 21. června 1963, oznámil telegramem své zvolení také arcibiskupu Beranovi, stále ještě internovanému. Ten podpisuje svůj děkovný dopis jako »fidelissi- mus, za všech okolností věrný Josef Beran «. Nebyla to fráze ani prázdná chvála, ale upřímné předsevzetí, a léta utrpení dokazovala, s jakou věrností je plnil. Má se vzdát? Zdá se, že nedlouho potom mu bylo naznačeno ze strany vlády, aby se vzdal řízení pražského stolce, že by tím pomohl při případném vyjednávání... » Co mám dělat? ptá v dopise, který poslal do Říma. Se vší pokorou dávám tuto otázku Vaší Svatosti. Rozhodněte, svátý Otče, stran věci, kterou jsem vám vyložil, podle svého soudu, třebas i tak, že mě zbavíte funkce pražského arcibiskupa, jestliže to budete považovat za vhodné. Ve vůli Vaší Svatosti vidím vůli samého Krista Pána, a s tímto smýšlením přijmu Vaše rozhodnutí... « V říjnu 1963 arcibiskup Beran dostal jakousi osobní svobodu. Bydlel v Mukařově. Byla navázána jistá vyjednávání mezi čs. vládou a Svatou stolicí a jim připisoval zlepšení své osobní situace; stran nich si však dal tuto zásadu: » Nezasahovat a vše ponechat rozhodnutí svátého Otce.« Jeho osoba zdá se byla stále překážkou. 23. listopadu 1963 píše papeži Pavlu VI. a navrhuje, že by odjel do Říma, jen aby nepřekážel: » Uvážil jsem všechno před Bohem, také nynější stav pražské arcidiecéze; mám na zřeteli jedině věčnou spásu nesmrtelných duší... Tento můj pokorně předložený návrh se zakládá na mé lásce k Svaté stolici a k věřícím mé vlasti«. Podepsán »Fidelissimus et oboedientissimus Josef Beran, zcela věrný a poslušný...« Chtěl žít se svým lidem, sdílet jeho utrpení, ale byl ochoten k nové oběti žít daleko od své arcidiecéze a třebas i od své vlasti, kdyby to mělo prospět jejímu náboženskému životu. Novou příležitost osvědčit svou oddanost svátému Otci mu poskytl list, jímž děkoval za hromničku, kterou dostal v únoru 1964: » Tím horlivější budou mé modlitby k Panně Marii za vás, svátý Otče, čím nehodnějším se cítím gesta, které bylo vůči mně vykonáno.« Beran kardinálem 20. února 1965, den po příjezdu do Říma, Pavel VI. přijal českého primasa, který si přijel pro kardinálský purpur, v soukromé audienci. Srdečné objetí bylo novému kardinálovi, jak sám řekl, daleko dražší než celý kardinálský purpur. Čtyři roky později, 17. května 1969, se Pavel VI. sklonil nad mrtvým tělem kardinála Berana a políbil ho na čelo: tak mu děkoval on za lásku, věrnost a poslušnost vůči římskému papeži, kterou pražský arcibiskup dával vždycky najevo. Příjezd do Říma umožnil kard. Beranovi zúčastnit se aspoň posledního zasedání II. vatikánského sněmu, za jehož zdar se denně modlil — tak ujišťoval Pavla VI. v dopise z října 1963; zaznamenal si to též 2. září 1962 ve svém kodexu církevního práva na okraj článků o osobách, které mají právo být sněmu přítomny nebo se na něm dát zastoupit. Pro něho ani jedno ani druhé nepřipadalo v úvahu. Když konečně mohl přijet a 20. září 1965 se chystal promluvit k diskusi o náboženské svobodě, celé shromáždění ho pozdravilo dlouhým potleskem jako vyznavače víry a věrnosti papeži. Kardinál Beran miloval církev a její viditelné středisko, Svatou stolici. Tato láska mu nikterak nebránila a ani nemohla bránit, aby nemiloval svou vlast. »Už od malička, píše, mě učili dvojí poslušnosti: Bohu a církvi, a pak poslušnosti k vlasti. I za těžkých okolností jsem tomu zůstal věrný a hleděl jsem tuto dvojí lásku a poslušnost vštěpovat i druhým.« Celý 238 [pageend10]ZÁVĚR Jděte ve jménu Páně Pane, Tvá oběť, jíž jsem se směl účastnit, je dokonána. Odcházím, abych před vraty chrámu znovu obul střevíce svých lidských běd. A když půjdu, mé slabosti mi budou podrážet nohy, lhostejnost a všednost se mi budou stavět do cesty. Dej mi sílu, abych vždycky kráčel tam, kam chceš Ty. Ze sbírky Kyrie eleison F. K. jeho život je — posuzováno lidskýma očima — tragédie této dvojí poslušnosti, a přece vždycky doufal, že se věci urovnají. Radoval se, kdykoliv se dověděl, že se vyjednává: »jako dobrý občan mám vždycky radost z toho, že moje vlast překoná nějakou těžkost nebo si získá něčí sympatii, a jako biskup si přeji, aby se situace zlepšila. Za to se taky modlím.« O opětovném navázání diplomatických styků se Svatou stolicí řekl r. 1963, že to bude užitečné jak pro církev, tak i pro stát. Za let internace are. Beran studuje a modlí se; z modlitby bere sílu, aby překonal těžkosti, které s sebou nesla dvanáctiletá naprostá izolace. Za církev a za vlast se modlil až do poslední chvíle. V jednom zápise, skoro v předvečer své smrti píše: »Až do posledního okamžiku vzpomínám v modlitbě svých spo-- lubratří biskupů, kněží, řeholníků a řeholních sester, svých věřících a celého svého národa. Prosím, aby láska božského Srdce Páně a neposkvrněného Srdce Panny Marie provázela vždy představitele církve a státu, aby se došlo k řešení, které by bylo příznivé pro vzájemné vztahy, k dobru církve, národa a státu.« ★ ★ ★ V duchu budeme my čeští katolíci klečet 28. prosince před hrobkou našeho kardinála. Za něho a s ním se budeme modlit za osud země, kterou tolik miloval a jejíž největší dobro viděl ve věrnosti víře a Římu. Sám v tom byl příkladem. Arcibiskup hlavního města PARAGUAJE Asuncionu mons. Juan Měna Porta exkomunikoval přední vládní představitele a policisty, kteří buď nařídili nebo fakticky provedli surový útok proti kněžím, řehol- níkům a laikům, kteří se zúčastnili 22. října pobožnosti křížové cesty. Z laiků to byli hlavně univerKARD. BERAN začíná mši svátou k druhému výročí zvolení Pavla VI. papežem. sitní studenti: ti tímto způsobem protestovali proti vypovězení ze země jednoho svého profesora. Na protest proti hrubému policejnímu zákroku nebyla následující neděli sloužena v katedrále mše svátá. ŠPANĚLSKO. — Apoštolský administrátor diecéze Bilbao odmítl žalobu na čtyři baskické kněze, odsouzené proto, že poskytli útulek raněnému »teroristovi «; udělali tak z důvodů humanitních, ne aby usnadnili útěk muži, který byl stíhán policií pro protistátní čin. SOV. SVAZ. — Podle listu »Molodoj kommunist« je v městě Gorkij, sedmém největším v SS, křtěno 61% všech narozených dětí. Podle sovětských předpisů může být dítě pokřtěno jen po předchozím souhlasu obou rodičů a křest musí být ohlášen příslušným úřadům. , V Moskvě je otevřeno asi 40 kostelu, v nichž se konají pravoslavné bohoslužby, ať pravidelně nebo jen příležitostně. Farní obce jsou spravovány »výborem dvaceti«. Státní úřady neustále kontrolují jehc činnost, aby neporušovala článek 127 sovětské ústavy, podle něhož se trestají vězením do pěti let osoby, které vykonávají náboženskou činnost škodící zdraví nebo zaměřenou na získávání mládeže pro náboženství. MAĎARSKO. — Biskupové založili komisi, která má vypracovat podrobný časový plán oslav tisíciletí narození svátého Štěpána a pokřesťanění Maďarska. Objevilo se přání, aby k výročí byl vydán nový moderní překlad celého Písma svátého. 239 [pageend11]Naše povídka FR. B. VANĚK VÁNOCE U ZAHÁLKÚ NA KŘEMEŠNÍKU Před vánočními svátky připravoval pan farář z kazatelny své posluchače na Štědrý večer, aby se jejich duše nezapomněly svléci ze všedních šatů. Neznali byste duši lidskou — tak nějak mluvil pohnutým hlasem — kdybyste nevěděli, že touží po vyšším, vysněném světě a životě, než v kterém žije a se lopotí; že si ráda, třeba tu byla spokojena, tvoří takový svět vidin; a když není schopna, aby si je mohla vykouzlit, že si rozevírá romány, za poslední groš si kupuje lístek do divadla, do kina. Je to přirozená touha duše, chce se oprostit od hmoty, právě tak jako ptáček touží po výšinách, a na zemi, kdybyste jej tu zanesli nejmilejší jeho potravou, bude spatřovat jen vězení, třeba sebelesklejší! Boleslav Jablonský, když ho povolání odtrhlo daleko od vlasti, které tolik vroucích veršů vyzpíval, stýská si v polském kraji: Smutno tu, bratři! Smutno v cizím kraji! Srdci se stýská... duše se rozpláče — u nás jináče — ach, u nás jinače! »Srdci se stýská« — vzdychá také Kozina, chodský mučedník. Vtom klíčník jeho plzeňského žaláře otvírá dveře, jimi vchází — pro Bůh! — vidí dobře? Jeho žena se dvěma dětmi, které vede za ruku! Srdce mu skočilo hned ke svým a mozolné ruce je tiskly do náruče, braly děti na lokty, hladily tváře, stíraly slzy. Hlas té tvrdé české hlavy lámal se v pohnutí, když své drahé těšil: Už jsem zase doma, pod svou střechou — vy jste, děti zlaté, mojí těchou! Kdo viděl ten děj v opeře, nezapomněl, jak celé hlediště, také v Praze, štkaním přehlušuje Kovařovicovy tklivé melodie. Srdce ke svým skáče — stýskají si statisíce, miliony dětí, členů rodiny, které rozvál osud do všech koutů světa. Který dobroděj přivede je všechny aspoň v jeden den v roce k rodinnému krbu, k mateřskému srdci, aby na něm zas jednou pookřály, nadýchaly se kouzla svého domova? Všechny aspoň jednou za rok? Jezulátko to bude! štědrý večer bude ten magnet! Ve chvíli, kdy Svatá Matka prvně položila dítě do jesliček a užaslé nebe prvně spatřilo svátou Rodinu, slavil se první štědrý večer, svátek svaté Rodiny, a ten svátek stává se rok co rok svátkem každé rodiny. Na Štědrý večer zapomíná konečně každá rodina celého světa, jeho bojů, jeho shonů, věnuje se jen a jen sobě. Najde konečně — sebe! ★ ★ ★ Zahálka vyšel dávno před Štědrým večerem na půdu pro betlém. Po schodech vzpomíná na několik měsíců, v kterých před lety vyhnětl z chleba svaté postavy, pastýře, ovečky, velbloudy, tři krále, anděla, jak je potom štětcem koloroval. Ale v přítmí marně hledal tuto chloubu svých rukou, radost svého srdce. Najednou — div nezaplakal! To není jeho zamilovaný betlém. To jsou jeho trosky! Dřevěný chlév jen tu trčí, jako by volal o pomstu! Ostatní všechno, Jezulátko s jesličkami, všecičko rozkouskováno, rozhlodáno, do všech koutů rozvlečeno! Ohavnost spuštění! Tu noc málo spal, ale za to přemýšlel, jak se pomstí té myší havěti... A pomstil se krůtě! U Zahálků nemohou být bez betlému, bez vánočního stromku. Proto již druhého dne pilka pana řídícího se zařezávala do dřeva, nože odlu- povaly, lepidlo klížilo, štětce oblékaly do pestrých kabátků, plášťů. Několik dní před štědrým dnem se ve škole zas usmíval nový betlém. Kolorit svátých králů mluvil všem divákům o žáru jižního slunce, palmy o stínu, který svými úzkými listy skoupě propouštějí na písčitou zem, o hrách paprsků a stínů. Mařenka, nejmladší z dětí, při vzpomínce na vánoce, na příjezd bratří a sestry, hopkujíc od školy k ambitům, víc se toulala ve vzduchu než na zemi. Kolikráte jen za den zahlédl pan farář Zahálku, jak míří od školy k ambitům a z nich se dívá dolů na cestu! Jen tři dni ho dělily od sladkého polibku dětí, když mu večer Melu- zina začala zpívat před školou, sněhové vějíře začaly tancovat mezi kostelem, ambity, výš a výš uléhat na hromady. Druhého dne, když žádné děti nepřišly do školy, stěží potlačoval Zahálka lítost, ruka, kte- 240 [pageend12]rá psala telegramy, třásla se jak starci. Zahál- kovy děti v cizině počítaly už jen hodiny, aby se rozletěly k domovu, když přilétla výstraha: » Nejezdi, strašné závěje. Tatínek. « Taková zvěst dovedla zarmoutit, ale neod- strašila dětí, vyrostlých na samotě. Právě když tatínek popocházel smutně beze slov po kuchyni, vzpomínal, jak bude letos smutný štědrý večer bez dětí, otevřely se prudce dveře, v nich letí Karel rodičům do náručí... A před samým večerem zas Aninka s Emilem... Otec plísnil děti, že dávají všanc svůj život, avšak oči je hladily: Už zas jste doma, pod svou střechou, vy jste, děti zlaté, mojí těchou! A jiskry v očích dětí odpovídaly: Srdce ke svým skáče, doma jináč, ach jináče! * * * Zahálka nechtěl hledat na štědrý večer vrchol požitků jen v jídle a pití; takový štědrý večer byl by mu všedním, jako leckterýs jiný večer, zatěžkaný plnými talíři, sklenicemi. Proto, třebas mohl být zvolen pro vynikající zásluhy čestným členem každého šňupáckého cechu, schovává si na Štědrý den ráno do tajné skrýše svou zamilovanou tabatěrku, chce ji zas objevit na Boží hod po mši svaté. (Tak mu pokaždé zmizela ve škole na Zelený čtvrtek, právě když přestaly zvony zvonit, a objevila se zas až po vzkříšení.) Na Štědrý den se ve škole oběd nevařil a všelijaké ty dobroty se pečlivě ukrývaly, aby jimi děti do večera nebyly pokoušeny. Také nesměly uvidět vánoční stromek, hojně pozemskými dary obohacený, tajuplně vyšňořený, až když v pět zazněl zvonek a otec jej přinesl z uzamčeného pokojíku, k faře přiléhajícího. Před tímto stromečkem, tajemným nimbem zahaleným a pak rozsvíceným, celá rodina před večeří zpívá koledy, ty koledy, které jeho, vždycky radostně rozkochanému srdci, byly tak blízké. Pan řídící v úloze sbormistra, dávaje rukou takt, řídí před rozsvíceným stromkem pěvecký sbor své rodiny: Na nebesích nad Betlémem svítí jasná hvězdička, a ve chlévě, hle, uspává Jezulátko Matička. Hajej, spinkej, Jezulátko, hajej, spinkej, děťátko. Panna Maria Synáčkovi kolébavku zpívala, na tvářičky, na čelíčko GG6 Radostné vánoce a Boží ochranu do Nového roku přeje redakce a administrace Nového života Jezulátko líbala. Hajej, spinkej, Jezulátko, hajej, spinkej, děťátko! Svatá Máti položila Jezulátko v jesličky; spánek již se k němu sklání, nevzbuďte ho, dětičky! Hajej, spinkej, Jezulátko, hajej, spinkej, děťátko. Ještě několik jiných koled a také laškovných zazpívala celá rodina vždycky před večeří. Nebyl to tuctový zpěv. Nahoře v něm vévodil soprán Aninky, žákyně operní školy, základ budoval mohutný hlas otcův a Pepíčkův, mezi nimi se proplétal hlas Mařenčin a tenor Emilův a Karlův. Tyto něžné, posvátné zpěvy ještě víc zjemnily duše členů rodiny, beztoho svátečně naladěné, vyhnaly odtud všechno, co se ještě zdálo všedním, vytvořily tu onen vysněný, tajemný, nadzemský svět, o němž ráda sní lidská duše. Slovo tu nevyšlo při večeři, které by v tomto posvátném ovzduší zaskříplo jako falešný tón v akordu. Všichni tu dýchali jakoby jedním duchem a srdce všech sedmi bilo jedním tepem. Řekl bys: Kus ztraceného ráje! A tak všechny jejich řeči a vzpomínky plynuly tu nyní jako loďky po vlnách, v zátiší říčky se houpající. 241 [pageend13]Pan řídící, který v každé společnosti kraloval, uvolňoval dnes dětem otěže výmluvnosti. Každé z nich mělo toho v srdéčku plno, plno nashromážděno. Duše otcova byla v té chvíli pokladnicí, do níž ukládal každé to jejich slovo, jako kdyby bylo vytepáno ze zlata. Podobal se zahradníkovi, který své stromky vysázel, dlouho zaléval, okopával a dnes tu sklízí krásné ovoce. Jak se usmíval, jak zářil! Ale od pěti do dvanácti je dlouho. Pan řídící před dětmi nemohl potlačiti duši pedagoga, proto zpestřoval ten večer posílkami. Mařenku poslal do školy po tmě pro pero. Šla, s počátku ostýchavě, zato zpátky tu byla poskokem. Pan řídící však pera nepoužil. Později zas poslal Emila do sklepa pro láhev křemešnické » vodičky «. Šel a přinesl, ale pan řídící ji postavil do pokojíku beze slov. Jenom když posílal Pepíčka pro cosi na půdu, ten však se k té romantické výpravě dost neměl, je tam prý zima, durdil se otec: » Právě proto chci, abys tam šel! Život není veselohra, je zápas, musíte tedy zvykat jeho drsnosti. Myslíš-li si, Pepíčku, že tě tam vezme bubák, půjde Mařenka! « Hoch zmizel hned ve tmě, brzy šťastně se navrátil. Pan řídící, jako by seděl za katedrou, měl před sebou školní děti, zase starostlivě napomínal: »Děti, jen mi hned nefňukejte, když vás zabolí zuby! Nenaříkejte na učení, nesvádějte horší známky na profesory! Rusové říkají: Trp, kozáče, budeš atamanem! « A tak čas ubíhal, smích zvonil, jako když tu stále jezdí saně s rolničkami nebo trylkuje o závod pět ptáčků zpěváčků. Když bylo po desáté, rozkraj ovály potom děti jablíčka, neboť v kterém se objeví hvězda, jeho majitel bude po celý rok zdráv. Potom pouštěly skořápky se svíčičkou; čí nejdál dopluje, ten se dostane nejdál do světa. Jakou měly radost, že žádnému svíčka nezhasla, budou dlouho živy. Také rozpouštěly olovo ve lžíci, aby poznaly, čím kdo bude v životě. Zeyer, velký básník samotář, píše v jednom ze svých dopisů, jak seděl na Štědrý den sám a sám. Co činit, aby měl také Štědrý večer? Zamhouřil oči, vzpomínal: na své těkavé mládí, na svou, tak pestrou životní odyseu, naposled zemřelé bytosti, které bývaly jeho srdci nejbližší. Jedna za druhou před ním oživovala, ta se jen zakmitla, s tou zase se dlouho zastavil. Také Zahálka, když se už blížila jitřní, děti si zavěštily budoucnost, začal jihnout a vzpomínat a dětem vypravovat, jak studoval nižší reálku v Pelhřimově, jak nosil potom přes náměstí » štafle «, když se učil u mistra Trachty malířem, a jak se potom rozhodl, stejně jako Emil po něm, z učení někam více na slunce, na učitelský ústav. »Tebe, Pepíčku, jsem plísnil, že ses vydal sem v té sibiři, proč jsi nezůstal aspoň v Pelhřimově u bratrance Hájka.« »Tatínku« — vpadl mu do jeho řeči Pepíček — » kdyby mi tam dávali ze zlata postel, abych dnes na ní spal, ještě bych z ní utekl! « »Abys mi mohl na štědrý večer zabouchat na dveře, vykřiknout, až se optám, kdo je to: Pepííík! Dostal jsi sice proto ode mne, srdce však o tom nevědělo. To už mají Zahálkové v krvi. Domov a domov! Já jsem nebyl jiný. Tehdy nebylo dráhy z Pelhřimova do Jihlavy, z Kutné Hory jsem se na vánoce brodil šestnáct hodin pěšky přes Světlou, Humpolec, abych taky mohl tatínkovi » U labutě « zabouchat ještě večer na dveře, taky vykřiknout: Pepíík! « »Tatínku, jen hodně nám toho povězte o sobě, do rána bychom poslouchali« — žadonila Mařenka. » K tomu je, děti, Štědrý večer. Na ten den má být každý doma, ne v cizině, ne v hospodě! Proto náš lid říká, které dítě domů nepřijde z ciziny, že bude nešťastné! Do hospody se nejsvětější city nenosí. Povídat má každý 0 sobě, co druhý neví o něm! Děti znají ze studií životopisy všech možných potentátů, spisovatelů, lotrů, ale jenom ne život svého tatínka a maminky! « Oči dětí se šířily, poznávaly teď otce v novém světle. * * * Sotva zvonek zazněl, pan farář vyšel k oltáři. Pan řídící odpočítal napřed na varhanách za hrobového ticha dvanáct hlubokým » g « a potom hned spustil pleno organo: Narodil se Kristus Pán veselme se! Z růže kvítek vykvet nám, radujme se! Nebylo muže, ženy, dítěte, aby každý nezpíval. Byl to mohutný orkán, který každého strhoval. Nikdo se nemodlil, každý jen zpíval a do té písně vkládal nejen všechnu radost, ale 1 všechnu svou vděčnost betlémskému Dítěti, neboť: Z života čistého, z rodu královského, nám, nám narodil se! Z knihy » Na krásné samotě « 242 [pageend14]rozhledy h o n b a n a Ča r o d ě j n i c e ? Takový dojem asi má čtenář čs. tisku i posluchač rozhlasu z toho ze všeho, co tam čte a slyší — je to vlastně totéž, protože rozhlas jen papouškuje, co napsalo RP nebo Tvorba; mnoho už odhlásilo televizi, a rozhlas kromě hudby a divadelních her neposlouchají. Nové a nové čistky, resignace, odvolávání z funkcí těch, kdo se provinili pravicovým, antisovětským a antisocialistickým postojem, rušení usnesení z loňských měsíců atd. V měsících, o kterých referujeme, se útok režimu soustředil na kulturní a umělecké pracovníky. Protože jejich oficiální svazy »nebyly s to zkorigovat některá svá nesprávná nebo dokonce protistátní stanoviska a nechtějí uznat řídící funkci socialistického státu v oblasti kultury«, rozhodl ministr kultury Brůžek, že bude jednat přímo s umělci, kteří oficiální koncepci přijmou; ministerstvo bude řídit hospodaření s finančními prostředky z uměleckých fondů, ono bude povolovat cesty do zahraničí, hostování výstavy v zahraničí a smlouvy se zahraničím. Z KSČ byli vyloučeni, jistě na zastrašenou druhým, Jiří Hochman, Milan Jungmann, Jiří Lederer, Michal l^akatoš, Alois Svoboda, Jiří Ruml a Ladislav Velenský — spisovatelé a novináři, kteří se zvlášť angažovali v polednových měsících. Kulturní politiku ministerstva přijalo hned 13. listopadu na šedesát spisovatelů a umělců. vesměs neznámých, a RP prý přináší další podpisy. Téhož dne byl rozpuštěn celozávodní výbor KSČ v pražském rozhlase; neprokázal prý dost schopností objektivně posoudit svou minulou činnost a zajistit angažovanou organizaci současné politiky strany — tedy nestačilo pouhé distancování se od činnosti, kterou vyvíjel od ledna 1968 do první poloviny t. r. A vedení čs. televize muselo zřejmě odmítnout cenu Svazu čs. televizních a filmových umělců za své programy z r. 1968 a zvláště za seriál pořadů » Na pomoc generální prokuratuře«, jimiž prý se živila nezdravá honba za pochybnými senzacemi, šířily výmysly o smrti Jana Masaryka a antikomunistická a antisovětská psychóza. Přísné pokárání sklidila i Mateřídouška za báseň »Lapkové« od Jiřího Pištory s ilustracemi Luďka Vimra: »závěrečné strofy obsahují věty, které si v současné situaci lze vykládat velmi jednoduše«, »lid této země se naučil nacházet v otiskovaných materiálech jiný smysl než naznačuje tzv. oficiální verze«. Básnička jedná o loupežnících v láptích z asijských stepí a končí přáním »ať si jsou, tam kde jsou. Ať sem na nás nelezou «. Své rezoluce konečně odvolala i ČSAV, která loni vydala černou knihu o tom, že v ČSSR kon- trarevoluce neexistovala; byla to reakce na sovětskou Bílou knihu. Zdá se, že odvolání nebylo jednomyslné, proti hlasovali František Šorm, předseda Akademie, už v září vyloučený z UV KSČ, a Josef Macek, šorm se funkce předsedy vzdal a na jeho místo nastoupil Jaroslav Kožešník, který hned na jaře dal svou plnou podporu novému vedení. Studenti a mládež Dalším předmětem tlaku jsou studenti: 31. října byly schváleny stanovy nového českého Svazu vysokoškolských studentů, současně vyšlo první číslo studentského časopisu Předvoj a byly na vysokých školách obnoveny povinné přednášky z marxismu-leninismu. Už příští rok má být při rektorátech vysokých škol založen Ustav marxismu- leninismu. Avšak studenti se jen tak lehce nevzdávají: ministr Hrbek, kterému jen málo profesorů vrátilo vyplněný jeho smutně proslulý udavačský dotazník, neváhal jít dvakrát před středoškolské a universitní studenty a vystavit se ohni jejich otázek; zatímco český tisk referuje o tom velmi krátce, na Západě psali o trapné situaci, v níž se ministr octl, když mu studenti řekli, že už znovu obracet kabát nebudou, když protestním voláním přehlušili jeho pohrdlivá slova o Palachovi, a na otázku, kde je Dubček, odpověděl: je na dovolené, ještě se nerozhodl přijmout některou z četných nabídek, které mu byly učiněny a které odpovídají jeho schopnostem; Černík a ostatní bývalí Dubčekovi spolupracovníci že vykonali au- tokritiku, a tak se jim důvěřuje. K 30. výročí zastřelení Jana Opletala a ostatních pražských studentů hleděly pražské oficiální kruhy ukázat podíl komunistů na tehdejším studentském odbojovém hnutí a odsoudit činnost předáků Svazu z loňského roku. Většina studentů si ona slova vyložila jinak a šla na Olšany vzdát hold květinami a svíčičkou Janu Palachovi, tak jako si tam dalo dostaveníčko obyvatelstvo už 28. října. Dne studentstva bylo oficiálně vzpomenuto při bývalých Masarykových kolejích a pak před Ruzyňskou věznicí — v níž podle některých zpráv zase je vězněn větší počet » politických...« Útok na mládež přijde také ze strany jejích oficiálních schválených organizací: Nové předsednictvo Rady, v níž jsou sdruženy organizace dětí a mládeže, jim dalo pokyny, aby posoudily práci a politické postoje svých funkcionářů a očistily své řady od nositelů nesprávných a nemarxistic- kých tendencí, »uskutečňovaly doopravdy komunistickou výchovu svých členů, ne všechny mají plně socialistický charakter«, řekl nový předseda Antonín Hyml a už slíbil vytvořit předpoklady a podmínky k postupnému procesu sjednocování. Těžké chvíle asi nastanou pro ty odbočky Sokola, Junáka, Orla aj., které rozvinuly činnost; v knize Rudolfa Černého »Jak vznikala kontrorevoluce«, je jejich zakládání označováno za probouzející se známky pravičáctví a antisocialismu. Vyhrožování bez konce A honba na čarodějnice nekončí: Není snad řeči kteréhokoliv z komunistických předáků, aby se v ní nevyhrožovalo, ať už je to Colotka, Kempný, 24; [pageend15]VÁNOČNÍ Všichni ptáci zpěváci dávno už odletěli na tu velikou slavnost. Spoután nerostným tichem jíní a sněhu mlčí les, a co bylo v něm nejsličnější, sm rky a jedličky — Teď pod stropy světnic ovocem rajským ověšeny září světlem, zatímco prskavky vybuchují do očí šťastných dětí — ó vánoce, také konvalinky se rozvoněly pod burnusem zimy. A jmelí druidů postříbřeno se s lustrů, třpytí nad stoly domácnosti. A ženy, sestry, m atky zelenou snítku kladou na místa opuštěná po těch, jež za oběť vybraly si Žaláře nebo sm rt... Běž, krutosti, běž, pastviště jiná hledej si než ta, na nichž popásají se v pokoji ovečky koled. Zde nekvete kup a prodej. Zde ruce nadílkou voní. Třpyt stříbrných zvonků rozlévá se přes prahy chrámů, přes prahy domovů — Jen vstoupit tam. Jan Zahradníček Ze sbírky » Čtyři léta « Piller, švestka atd. Alois Indra v řeči ke komunistům funkcionářům NV všech stupňů v pražské Smetanově síni 11. listopadu ohlašoval čistku a odchod »všech otců strategie a taktiky pravicového oportunismu, jeho nejvýraznějších uskuteč- ňovatelů v praxi, lidí prosycených jedem antiso- větism u« ; v procesu kádrové očisty nemají obcházet ani domy osvěty, knihovny, muzea, divadla a jiné kulturní instituce, a do práce m ají aktivizovat občanské a uliční výbory; chválil dále rozhodnutí odložit volby až na rok 1971; to prý usnadní výběr vhodných kandidátů. Indra se přitom pořád odvolával na ústavní zákon číslo 117 z 15. října t. r., který prý straně dává možnost zastupitelské sbory všech stupňů vyměnit legálně — nebylo asi málo hlasů, že změny se dějí samovolně. Málo klidu mezi obyvatelstvem jistě vyvolala zpráva, že ústavněprávní výbory Sněmovny lidu i Sněmovny národů doporučily zařadit do platného právního řádu jako jejich trvalou součást »pozitivní« prvky mimořádných opatření z 22. srpna. Stanou se tedy trvalými, asi jako trvale budou na území ČSSR sovětská vojska, umístěná tam »dočasně«. Český m inistr spravedlnosti dr. Jan Němec považoval za nutné říci, že rehabilitační senáty pokračují sice ve své činnosti, ale že nemají naději na rehabilitaci ti, kdo se provinili proti socialistickým zákonům. V českých zemích požádalo o rehabilitaci 15 359 osob, z nichž bylo zproštěno viny 1419, ve 42 případech by návrh na rehabilitaci zamítnut a na základě nově zjištěných skutečností bylo 82 osob znovu odsouzeno — řekl m inistr Němec, který též vyjádřil vážné obavy stran dosavadního průběhu rehabilitačního řízení: byli rehabilitováni vyslovení nepřátelé a škůdci republiky, v některých senátech zasedají lidé, kteří sami byli trestáni a někteří soudci místo třídních hledisek uplatňují liberalistické postoje, pověděli v rozhlase. Má proto asi své odůvodnění informace londýnských Times, že se v Praze chystají politické procesy proti představitelům » druhého centra strany«, třebas Husák a další komunisté to popírají. Tlačí na to Moskva, která žádá trest smrti pro gen. Václava Prchlíka, dr. Františka Kriegla a Otu Sika. Do čistek a odvolávání osob i loňských rezolucí jsou zataženy i nekomunistické strany; LD se 21. října omlouvá za své negativní posouzení » dopisu 99 « z pražské Pragovky — článek pocházel od šéfredaktora R. Stróbingera, který byl vyloučen z řad ČSL; ÚV ČSL přijalo 29. října resignaci některých svých členů, krajských a okresních funkcionářů, vyloučení členů strany, kteří dlí ilegálně v zahraničí, popř. pozastavení členství. Na druhé straně se hlásí o slovo někdejší ministr J. Plojhar: promluvil 16. října k diskusi o vládním prohlášení; vděčně přijal vstup sovětských vojsk, která zachránila ČSR podobně jako před 24 lety, a navrhoval, aby plénum NS konkrétním způsobem poděkovalo pěti socialistickým zemím za velkou pomoc v srpnu 1968. A 14. listopadu Plojhar jako místopředseda tíV Společnosti sovětsko-čs. přátelství byl přítomen rozloučení se sovětskou delegací, která byla v Praze na oslavách Říjnové revoluce. Obyvatelstvo je bez zájmu Není divu, že se mezi obyvatelstvem šíří atmosféra lhostejnosti a přímo strachu. Poznal to autor seriálu o ČSSR v maďarském deníku Nepsabad- ság a varoval před tím československé soudruhy, A tento nezájem se projevuje především v ekonomické oblasti. Opětovně si na nekázeň a nedostatky stěžují v tisku i rozhlase; pracovní doby je využito jen na 80%, ženy jsou málo zapojeny; prý tu nejde o nedbalost, ale o nezájem a často vyloženou sabotáž a šíření hesel, jako Nedělejte na Rusy, Nepracujte, stejně stojíme před ekonomickým krachem, Bude měnová reforma. Nezájmem vláda bude donucena učinit nepopulární opatření, a prvním z nich je ultimátum splnit do konce roku plán, jinak budou zrušeny volné soboty; ostatně závody jeden po druhém se »dobrovolně« k práci v sobotě už zavazují; tak 28. říjen byl Den tvořivé práce a národních směn. Jmenovaný maďarský komunista varuje nové čs. vedení před vyřizováním osobních účtů; od kteréhosi slovenského komunisty se dověděl, jak sovětští vojáci zbili slovenského chlapce, který k nim šel na výzvu svých vedoucích. Strana, zkompromitovaná už z doby před r. 1968 a znovu osamocená opatřeními posledních měsíců, stojí před úkolem přiblížit se k lidu. A to je úkol tisíckrát těžší než jen rozkázat. K trpělivosti vůči svedeným, desorientovaným nabádá i Tvorba a o demisích a čistkách přináší i vtip: Sekretář kterési organizace strany informuje předsedu, že už jen oni dva zůstali ve straně. Nato předseda odpo- 244 [pageend16]vádá, že pro jistotu odvolává z funkce i jeho, sekretáře, a »nyní je naše organizace jednotná a spolehlivá.« ƒ. H. HIBERNIA INFELIX Je zapotřebí značné obrazotvornosti, aby se evropský nebo americký čtenář novin, plných zpráv o divokých nepokojích v Severním Irsku, dovedl přenést do podivných poměrů v této malé zemi a pochopit, co se tam vlastně děje. A i tomu, kdo by byl s to toho dosáhnout, nebude snadné si vysvětlit, proč se ona země opozdila v druhé polovině dvacátého století ve stavu polodemokra- cie připomínající rok 1848 a v náboženské mentalitě třicetileté války. Tato mentalita je na nedávných bouřích v Belfastu a Londonderry rysem nejvýraznějším, a proto každý pokus o objasnění současných událostí musí začít popisem okolností, z nichž se vyvinula. Severní Irsko má půldruhého milionu obyvatel; z toho je 60 % protestantů, kteří vládnou neomezeně, a 40 % katolíků, kteří jsou bezmezné utiskováni. Protestanti se dělí na řadu odstínů, mají však společné organizace, jež je drží pohromadě ve velmi účinné soudržnosti. Rozpadají se na kalvinisty, tak řečené presbyteriány, kteří mají asi 400.000 věřících, zhruba stejný počet jako anglikáni; pak přijdou metodisté s příslušníky, kteří se páčí asi na sto tisíc, a jiní, takže vše úhrnem činí jeden milion duší. Mezi »jinými«, to je menšími skupinami, vyniká tak zvaná svobodná církev presbyteriánská, jež se odštěpila od oficiální církve presbyteriánské pro svůj krajní politický a náboženský radikalismus. Založil ji a odštěpil od presbyteriánů proslulý pastor lan Paisley, nesporně nejbarvitější postava Severního Irska. Je to muž nemalého vzdělání, teologického a jiného, obratný propagandista a velmi působivý řečník, nad jehož postuláty však i lidem obeznámeným s náboženskými poměry na Britských ostrovech zůstává rozum stát. Tento hřímající demagog do sebe vstřebal obrannou psychózu severoirských protestantů do té míry, že nevolá jen po konzer- vativismu a imobilismu, ale přímo po návratu k výchozímu období evropské reformace v šestnáctém století. S oblibou na sebe bere podobu nového Kalvína, jenž s keltskou vervou bije do katolické církve hlava nehlava a ve svých četných veřejných projevech uráží na běžícím pásu neomaleně římskou hierarchii a papeže osobně. Je-li však pastor Paisley anachronismem pro cizince, není jím pro velkou část svých krajanů. Což vede k otázce: čeho se oni bojí, mají-li tak pevně v rukou politickou moc, že jejich unio- nistická strana vládne nepřetržitě už půl století absolutními většinami nejen v autonomním parlamentě se sídlem v Belfastu, ale i v 57 ze 68 místních rad, okresních a obvodových? Bojí se katolíků. Katolíků je v celé zemi 40%, takže jsou vzhledem ke konfesijním rozdílům mezi protestanty nej silnějším jednotlivým náboženstvím. A jejich počet stále roste, neboť mají větší natalitu než protestanti. Ti se proto hrozí dne, kdy počet katolíků přesáhne jejich počet vlastní, takže ve státě, který si založili jako protestantskou citadelu v mase katolíků celého Irska, se stanou nakonec menšinou. Pohled do dějin K založení jejich státu, autonomního, avšak těsně spojeného s Velkou Británií, došlo před několika desítiletími, a poučka »Historie je učitelkou života « nedošla nikde takového uplatnění jako mezi nimi. Celá jejich politická ideologie je historií prodlouženou do přítomnosti, a všechny nynější pokusy o liberalizaci jejich institucí se v podstatě nesou k tomu, aby samosprávná provincie Ulster se osvobodila ze zajetí minulosti a vkročila konečně do dvacátého století. Několik slov o tom, co se stalo před padesáti lety, osvětlí původ jejich obranné psychózy. Severní Irsko ve své dnešní podobě vzešlo ze smlouvy, uzavřené roku 1921 anglickou vládou, které předsedal liberál David Lloyd George, a vůdci irské revoluce, jež si po generacích občanských rozbrojů vynutila drastické řešení nekonečné irské otázky. Tato smlouva rozdělila irský ostrov na dva díly, z nichž jeden, o mnoho větší než druhý a obývaný skoro úplně katolíky, se stal samostatným pod jménem Svobodný irský stát (dnes Irská republika), a druhý, převážně protestantský, zůstal při Velké Británii jako autonomní provincie. Toto rozdělení bylo výsledkem velmi pohnutých události, jež sahají do let předcházejících první světovou válku. Tehdy, na počátku století, kdy celé Irsko bylo integrální součástí Velké Británie, vládla v Londýně liberální strana, kterou vedl ministerský předseda Herbert Asquith. Liberálové však v londýnském parlamentě neměli většinu a záviseli na poslancích irských naciona- listů, ochotných hlasovat s nimi, jestliže Asquitho- va vláda uzákoní pro celé Irsko autonomii s vlastním sněmem a jinými osobitými orgány. Asquith proti tomu neměl námitek, a to tím spíše, že angličtí liberálové měli emancipaci Irska v programu a měli pro ni vypracovaný plán, nazývaný Home Rule. Tehdy to bylo, co začaly potíže s ul- sterskými protestanty, trvající až dodnes. Strach před katolíky Provincie Ulster v severním Irsku byla jedinou, v níž protestanti byli ve většině. Děsili se toho, že by v celoirském sněmu, řízeném podle vládního projektu v Dublině, byli neustále přehlaso- váváni katolíky, kteří v ostatních provinciích daleko převyšovali počet protestantů. Home rule is Rome rule bylo jejich heslo, vyjadřující tuto hrůzu, a pod ním se všechny konzervativní síly Velké Británie postavily na jejich stranu: aristokracie, generalita, vysocí finančníci, anglikánská církev a většina tisku. Nicméně liberální vláda trvala na své zákonné osnově a politické ovzduší se rozvášnilo do té míry, že Velká Británie stála na okraji občanské války. Protestantský Ulster se vzbouřil 245 [pageend17]»Moderní italské jesličky«, říká nápis; jsou určeny dětem, aby se jimi připravovaly duchovně na vánoce. Skládají se z 24 figurek, tolika, kolik je dni před vánocemi. Každý den se vystřihne jedna figurka z lístku, na němž je ponaučení a návod k dobrému skutku, který má dítě ten den vykonat. Jak já se připravuji na vánoce? se zbraní v ruce a odvrhl předem svrchovanost britského parlam entu v případě, že by odhlasoval Home Rule. K občanské válce však nakonec nedošlo. Dva dny před osudným hlasováním v londýnské sněmovně vypukla první světová válka a britské politické strany pohřbily rychle své tomahavky, aby sjednocené čelily krizi na evropském kontinentě. Po válce, roku 1921, ulsterští protestanti dostali, co chtěli. Lloyd George, nástupce Asquithův, rozdělil irský ostrov na dva díly a vůdcové ulster- ského odboje proti plánům na Home Rule se proměnili ve vládu Severního Irska, kterou promptně přetvořili v pevnost neústupného protestantismu. Nemohli však zabránit tomu, že do hranic jejich malého státu bylo zahrnuto podstatné množství katolíků odedávna tam usedlých, ani tomu, že mocné vlastenecké síly v jižním Irsku se nikdy nesmířily s rozdělením ostrova a nevzdaly úsilí za jeho znovusjednocení. Systém voleb Bylo to pod vlivem všech těchto činitelů, co se v myslích ulsterských protestantů vyvinul onen komplex strachu a neustálé obrany, jako v obléhaném městě, jenž je charakterizuje od té doby až dodnes. A z tohoto komplexu vzešla obdivuhodně rafinovaná soustava, pomocí které obě vrcholné organizace, sdružující protestanty všech odrůd, to je politická strana unionistů a polotajné společenstvo zednářského rázu, zvané Rád oranž- ský, udržují katolickou menšinu v dokonalé bezmocnosti. Soustava vykazuje dva aspekty, politický a hospodářský; v obou je v příkrém rozporu se základními pojmy demokracie, byť i byla v některých jednotlivostech přioděna do klamavých rouch zdánlivé rovnoprávnosti. Tak tomu je zejména na poli volebním. Volební právo při volbách do parlam entu je v zásadě obecné a tajné. Ve skutečnosti však tisíce katolíků jsou z něho vyloučeny, neboť pod různými záminkami nejsou pojati do volebních seznamů. Dále volební právo není rovné. V Ulsteru je stará tradice, že katolíci a protestanti žijí ve zvláštních čtvrtích, a toho se unio- nistická administrativa chopila jako znamenitého prostředku ke snížení katolického volebního potenciálu. Volební okresy jsou tak vychytrale roz- hraničeny, že malá katolická čtvrt — jsou to obvykle přelidněná ghetta hemžící se chudinou — tvoří jeden obvod, kdežto mnohem rozlehlejší vilová čtvrt, obydlená malým počtem protestantských rezidentů, tvoří také jeden obvod. Tak se dosahuje, že váha jednoho protestantského hlasu je ve skutečnosti násobkem mnoha hlasů katolických. K tomu přistupují různé jiné anomálie, jako ta, že obchodním a průmyslovým společnostem je, jako takovým, přiznáno také volební právo a že mohou mít podle svého hospodářského významu dokonce více než jeden hlas, někdy až dvacet. Velmi málo jich patří katolíkům. Konečně skutečnost, že volební seznamy jsou vedeny osvědčenými protestanty, vede k provozování rozličných triků. Kritikové znalí poměrů tvrdí, že k dosažení náležitých volebních výsledků přispívají zhusta osoby nepřítomné nebo mrtvé a že, je-li toho zapotřebí, hlasují celé hřbitovy dávno zesnulých voličů vesele pro unionistické kandidáty. Všemi těmito způsoby si vládnoucí strana udržuje neustále masivní většiny ve všech volbách, parlamentních i místních. Druhá stránka útlaku je hospodářská. Ulster není hospodářsky silný, a přes těžké subvence, jež mu poskytuje Velká Británie, je tam stále nezaměstnanost. To je voda na protestantské mlýny. Ovládají průmysl i obchod, a všude, od velkých továren až po domácnosti zaměstnávající služebnictvo nebo jen posluhovačky, se uplatňuje zcela veřejně a bez ostychu náboženská diskriminace. Inzeráty jako na příklad: » Přijme se údržbář. Žádosti, pouze od protestantů, adresujte... tam a tam «, jsou tak běžné, že nikomu nenapadne se nad nimi pozastavovat. Katolíkům se odpírá zaměstnání a odpírají se jim také soustavně domy a byty postavené z veřejných fondů, takže jsou — zejména mladí — doháněni k emigraci do Anglie nebo Ameriky. Tato záměrná politika, jiný aspekt protestantské obrany, se skutečně daří, emigrace je značná, a protestanti se tak zbavují nepohodlných spoluobčanů. Poslední vývoj Pásmo událostí, jež vedlo k současným pokusům o reformy a k nepokojům z toho plynoucím, je poměrně krátké. Katolíci našli spojence v pokrokové protestantské mládeži, hlavně mezi anglikány, a z toho vyvstalo reformní hnutí usilující o odstranění zlořádů unionistického režimu, aspoň těch nej křiklavějších. Když nenašlo porozumění na vedoucích místech, přeneslo svou agitaci do ulic, kde došlo ke krvavým výtržnostem. Tehdejší ministerský předseda, Terence O’Neill, sám mírně pokrokový, se podjal uskutečnění omezeného re246 [pageend18]formního programu. Byl však smeten, před půl rokem, mocným konzervativním křídlem mezi unionisty a nahrazen svým stejně nepříliš pokrokovým bratrancem, jménem James Chichester- Clark. Proti tomu vypukly nové bouře, policii — samozřejmě ostře protestantské — se situace vymkla z rukou a vláda musila požádat v Londýně.o vyslání britského vojska do Ulsteru. Tomu bylo vyhověno, ale s podmínkou, že se režim v Belfastu zaváže zavést co nejdříve podstatné reformy. Vyznačení jejich rozsahu bylo svěřeno nestranné komisi, které předsedal slavný anglický sportovec, alpinista a zdolatel Himálaje, lord Hunt. Její doporučení, obsahující zejména úplnou reorganizaci policie, změny ve volebních metodách a odstranění náboženské diskriminace v přidělování domů jsou hořkými pilulkami pro protestantské radikály, z nichž mnozí se v jejich odmítání nehodlají zastavit ani před občanskou válkou. Možná, že k ní dojde, možná, že ne. Jsou pro ni rozhodně dány předpoklady v nahromaděné nenávisti z obou stran (na straně protestantské vyniká v jejím pěstování zvláště chudý protestantský lid, který se rád cítí nadřazen chudým katolíkům), jakož i množství zbraní, skrytých po celé zemi. Objektivně by demokratizace měla zvítězit, ať s občanskou válkou, nebo bez ní. Úplně osamocení, tváří v tvář příkrému odsouzení veřejným míněním v Anglii, na celých Britských ostrovech, a téměř v celém světě, ulsterští reakcionáři ji nemohou vzdorovat do nekonečna. Na druhé straně však ono staré heslo »Pravda vítězí«, pod kterým se kdysi odehrávala demokratizace v Československu, dojde v Severním Irsku bezpochyby subjektivně ještě menší aplikace než kde jinde. Pravda v politice vítězí, ale povýtce jen objektivně, jako úspěch oné strany, která se svou pravdou dovede zvítězit a vnutit ji poraženým. V Severním Irsku jsou obě strany hluboce přesvědčeny, že mají pravdu, a i když pravda protestantů dojde narušení nebo bude přemožena, bude trvat hodně dlouho, než zmizí subjektivně z jejich duší. František Mach stalo se doma , v exilu a jinde ve svété VE VATIKÁNE A V ITÁLII Svatý Otec přijal v soukromé audienci mj. naše biskupy dr. Štěpána Trochtu z Litoměřic, který byl na biskupské synodě, a dr. Karla Otčenáška — ten je členem Komise pro liturgickou reformu; dále německého teologa P. Karla Rahnera; velvyslance USA ve Francii Sargenta H. Shrivera; skupinu guvernérů severoamerických států — nabádal je, aby ve své vlasti podporovali práci na pomoc rozvojovým zemím a úsilí za ukončení války ve Vietnamu; a účastníky sjezdu italských lékařů patologů. * Na generální audience v druhé půli října a první půli listopadu chodily jen ojedinělé skupiny turistů z ČSSR, většinou ze Slovenska; 15. listopadu jim sv. Otec udělil dokonce zvláštní audienci. 16. listopadu Pavel VI. sloužil mši svátou pro italské zemědělce, kteří právě slavili Den díkůvzdání, a pro účastníky zasedání Organizace pro výživu a zemědělství (FAO). V projevu po mši svaté opakoval svou výzvu, aby byl založen Světový fond na pomoc rozvojovým zemím, tím že státy naň určí část obnosu, který dávají na zbrojení. Tuto výzvu poprvé pronesl v prosinci r. 1964, když byl na Světovém eucharistic- kém sjezdu v Bombaji, a obsahuje ji taky encyklika Pokrok národů. Dva z účastníků zasedání četli invo- kace k modlitbě věřících a jeden, francouzský, epištolu. Zástupci italských zemědělců se také modlili invo- kace a k obětování přinesli na oltář symbolické dary země. Svatá stolice má při FAO už od r. 1948 stálé pozorovatele; některé mezinárodní katolické organizace poradce. Katolické pomocné organizace se aktivně zapojují do akcí FAO, jako do Boje proti hladu. Programu SN za rozvoj a do Světového vyživovacího programu. Pro misionáře FAO koná pravidelně kursy o situaci zemědělství v zemích Třetího světa. Zvláštním telegramem projevil sv. Otec svou soustrast postiženým zemětřesením v Banja Luče v Jugoslávii a příbuzným obětí důlní katastrofy v Buffelsfon- tein v Jižní Africe. * 10. listopadu se konaly v Sixtinské kapli zádušní bohoslužby za kardinály, kteří zemřeli v uplynulém roce; byl mezi nimi uveden i náš kard. Beran. Za pokoj jeho duše sloužil u jeho hrobu v kryptě pod bazilikou sv. Petra mši svátou 3. listopadu litoměřický biskup dr. Trochta, Beranův spolupracovník v péči o duchovní správu na pražském předměstí, spoluvězeň v Terezíně a Dachau, bratr v biskupství a nakonec účastník podobného utrpení v letech padesátých. * Apoštolskému administrátorovi ostrova St. George v Malých Antilách Pavel VI. poslal list, jímž blahopřeje všem obyvatelům k dosažení samostatnosti v rámci Britského společenství. ★ Na svátek Nanebevstoupení Páně se už po několik let slaví v církvi Den hromadných sdělovacích prostředků-, příští bude mít téma » masové prostředky a mládež «. * Ve Vatikáně byly uveřejněny nové pohřební obřady-, vstupují v platnost nejpozději 1. června příští rok. Najdeme zvláštní obřady pro děti, které zemřely dřív, než byly pokřtěny, pro ty, kdo se dali spálit, a vůbec kněžím je dána velká volnost modlitby a různé texty co nejvhodněji volit podle okolností, za nichž se pohřeb koná. ★ Předseda papežské komise pro pomoc palestinským uprchlíkům mons. Nolan odevzdal generálnímu komisaři organizace, která v rámci OSN se stará o tyto oběti situace na Blízkém východě, zvláštní dar Svatého Otce 10000 dol. Tato částka umožní deseti chlapcům a deseti dívkám z uprchlických táborů dokončit své odborné vzdělání. Svatá stolice věnuje na pomoc palestinským uprchlíkům průměrně 200000 dolarů ročně. Další obnos bude odevzdán jménem Svaté stolice představitelům Fondu pro rozvoj při OSN. 2. listopadu v rámci oslav 39. výročí korunovace ha- bešského císaře Hailé Selasié byla udělena papeži Pavlu VI. mírová cena nazvaná po císařovně Meneně 247 [pageend19]Papež PAVEL VI. v družném rozhovoru se synodálními Otci. V pozadí vidíme litoměřického otce biskupa Štěpána Trochtu. za jeho zásluhy o světový mír. Jménem sv. Otce ji přijal nuncius mons. Gennaro Verolino; v projevu řekl, že sv. Otec obyčejně mírové ceny nepřijímá, práci za mír považuje za část svého úkolu; tuto cenu přijal, aby dal najevo svou úctu k Habeši, která je jedinou odedávna křesťanskou zemí v Africe, a své uznání pro vše, co habešský císař hleděl vykonat pro mír v Ni- gérii. Sv. Otec věnuje částku, spojenou s udělením ceny, pro katolickou universitu v Asmaře, kterou vedou řeholní sestry. 1. listopadu jeden německý turista vážně poškodil sepjaté ruce u sochy papeže Pia VI. Úlomky byly pečlivě sesbírány a socha restaurována, takže návštěvník poškození skoro ani nepozoruje. Sochu, jedno z posledních prací slavného Antonína Canovy, dal tam postavit Pius VII., aby naznačil posloupnost papežů, nepřerušenou tím, že jeho předchůdce zemřel ve vyhnanství r. 1799 ve Valence ve Francii, kam byl odvlečen francouzskými vojsky. Mezinárodní katolická filmová kancelář dala letos svou výroční Velkou cenu francouzskému filmu » Velká láska«. Je to vlastně komédie, líčí humoristickým způsobem život v malém městečku a na příběhu zdánlivé nevěry znázorňuje zrání manželské lásky. Celkem bylo navrženo na Velkou cenu 12 filmů, též film Jaromíra Jireše » Žert« z ČSSR. Italskému Senátu byl předložen návrh zákona, aby byli osvobozeni od vojenské služby ti, kdo se ji zdráhají nastoupit z pohnutek náboženských nebo filosofických. Mladí mužové by místo toho konali stejně dlouhou dobu jinou veřejnosti a státu prospěšnou činnost. Drobnosti ze synodu Celkem mělo právo účastnit se synodu 147 kardinálů a biskupů: 13 patriarchů a metropolitů církví východních obřadů, 93 předsedů a zástupců národních biskupských konferencí — 22 je z Evropy, 14 z Asie, 29 z Afriky, 24 z obou Amerik a 4 z Oceánie — 19 účastníků kardinálů jsou prefekti a předsedové ústředních církevních úřadů, 3 účastníci zastupují mužské řeholní společnosti a 18 jich povolal sv. Otec. Biskupy ČSSR zastupoval litoměřický otec biskup dr. Štěpán Trochta, který byl povolán do smírčí komise; maďarské are. z Káloče mons. Ijjás, polské kard. Wyszyňski, z Bulharska přijel mons. Stratiev, který je pomocným biskupem exarchy pro katolíky východního obřadu; z Lotyšska mons. Julián Vaj- vods, z Litvy mons. Matulaitis a rakouské biskupy zastupoval předseda konference kard. König. Rumunský mons. Aron Marion z Alby Julie nakonec nepřijel, protože se bál, že by mu nebylo dovoleno se po synodu vrátit domů. * Hned druhý den bylo dovoleno Otcům užít při svých diskusních příspěvcích místo předepsané latiny také živých řečí; tohoto dovolení použilo jen několik biskupů mluvících plynněji, francouzský. * Papeži Pavlu VI. a všem synodálním Otcům poslal pozdravný list ekumenický patriarcha cařihradský Athenagoras; list stejně jako odpověď papeže Pavla byly přijaty dlouhým souhlasným potleskem. * Plenární zasedání se konala výhradně dopoledne; odpolední hodiny byly vyhrazeny různým schůzkám a poradám; velmi užitečné byly schůzky s prefekty kongregací, s nimiž biskupové mají nejvíce co činit, jako pro nauku víry, pro biskupy, pro kněze a pro misie. Prefekti seznámili biskupy se způsobem práce, s hlavními svými spolupracovníky a také s těžkostmi, s nimiž se setkávají. * Za synodu dvě skupiny kněží chtěly mít jakýsi protisynod; třeba říci, že se obojí pokus — jak »pokrokových«, kteří se z obav před tímto slovem nazvali raději »solidárními«, tak i »konzervativních « — setkal s velmi malým ohlasem; daly by se pro to uvést tři důvody: duch na synodu byl naprosto otevřený; s kněžími se setkali jejich biskupové a také k nim byli vysláni přední teologové kněží; nepřijal je v audienci papež Pavel, protože neměli doporučení svých biskupů. Naproti tomu se uskutečnila schůzka kněží, delegovaných k tomu biskupy. * V diskusích v jazykových kroužcích o vztazích mezi biskupskými konferencemi a Svatou stolicí se dvakrát objevil návrh na reformu volby papeže, aby totiž do ní byli zapojeni kromě kardinálů také prostí biskupové, zástupci episkopátů. * Na posledním zasedání se ozvalo několik návrhů už pro příští zasedání synodu: kard. Heenan navrhoval, aby závazek mlčení platil jen pro to nejnutnější, za dnešních životních podmínek je vyloučeno, aby oficiální texty zůstaly utajeny. Pařížský kard. Marty si přál, aby příští synod se zabýval problematikou kněžství, ale ne tak otázkou celibátu, jako spíše jaký je dnes jejich úkol; dále jak pastoračně působit svátostmi, především na manželství, a konečně mezinárodními dimenzemi spravedlnosti a lásky; synod připravíme ještě lépe, když se předchozí rozhovory rozšíří na celé křesťanstvo, i na kněze a laiky. * Liturgické zakončení synodu tvořila pobožnost v bazilice P. Marie Sněžné 25. října. Kázání sv. Otce tvořilo modlitbu k Panně Marii: jako z Ducha svátého počala Krista a v den Letnic byla přítomna vstupu církve do lidských dějin, tak nechť oživuje i dnes tajemné, historické tělo křesťanů v jednotě a lásce, a svou přímluvou pomáhá biskupům i kněžím plnit jejich poslání v dnešním světě. V ČESKOSLOVENSKU NÁBOŽENSKÉ ZPRÁVY Novým kapitulním vikářem olomoucké arcidiecéze zvolila metropolitní kapitula dr. Josefa Vránu, který 29. října složil předepsaný slib věrnosti ČSSR do rukou ředitele sekretariátu pro věci církevní při ministerstvu kultury CSR K. Hrůzy. Zádušní mši svátou za zemřelého kap. vikáře Glogara sloužil v metropolitním chrámu sv. Václava pražský administrátor biskup František Tomášek. * Bývalí míroví kněží zvedají hlavu: kancléři brněnské diecéze Petru Frantovi blahopřál k šedesátinám zvláštním listem ministr kultury Brůžek a odevzdal mu ho ředitel sekretariátu pro věci cír248 [pageend20]kevní za přítomnosti kanovníka Josefa Beneše a Jana Máry — kdysi předních funkcionářů mírového hnutí; a v dopise se oceňuje aktivní podíl jubilantův v MHKD. * A na druhé straně v knize Rudolfa černého » Jak se dělá kontrarevoluce «, kterou četli v pražském rozhlase na pokračování, se vytýká pražskému biskupu dr. Tomáškovi, že se mu » podařilo rozbít mírové hnutí, vybudovat silné koncilové hnutí a zapojit do něho i laiky. Volí obvyklou formu poutí a procesí k formování opozičního hnutí. S aktivitou tohoto protikomunistického opozičního hnutí je těsně spojena i aktivita zahraničních rozvědek...« * Podobně se ocitá na stránkách; tisku i jméno slovenského biskupa Pavla Hnilici, který žije v Římě; uveřejnění jeho dopisu v Kultumém životě z 31. května 1968 — že průkopníci obrodného hnutí dobré vůle nenajdou v něm ani potenciálního nepřítele, že má radost z demokratizačních snah — je dáno za krajní případ dezorientace polednového období a důkaz, že to se socialismem v ČSSR opravdu bylo na pováženou. * V uplynulých pěti letech, píše RP, bylo věnováno ročně na opravu pražských kostelů 20-25 milionů Kčs; přesto dvě pětiny z kostelů s velkou uměleckou hodnotou jsou v kritickém stavu, jsou to např. Sv. Jan Nepomucký na Hradčanech, P. Maria na Strahově, Sv. Voršila a Sv. Jiljí; mnohdy se při restauracích užívá nekvalitního materiálu, kostely nebo památky slouží účelům, které znamenají naprosté pohrdání uměleckými hodnotami. V zájmu cizineckého ruchu je nutné zjednat tu nápravu. * Velmi vzácná monstrance zvaná Turnovská byla 8. listopadu ukradena z muzea českého ráje, v době, kdy se v městě konal sjezd abiturientů šper- kařské školy, která letos slaví 85, výročí svého založení. Turnovská monstrance pochází z r. 1712, je pozlacená, posazená českými granáty a turnovskými kameny, s překrásnou skleněnou kompozicí. V době krize na konci 19. století byla státem Rakousko-Uherským zabavena, ale Turnovští ji nakonec zase vykoupili. * Za pražského jazzového festivalu měla v neděli 2. listopadu dopoledne při mši svaté v chrámu Srdce Páně premiéru čs. jazzová » Missa in Es « od Jaromíra Hni- ličky. Mše byla už dříve nahrána pro produkci MPS Records z NSR orchestrem Gustava Broma. Na přání diváků se vrací na scénu Realistického divadla Komedie o umučení a slavném vzkříšení Pána našeho a Spasitele Ježíše Krista, lidová velikonoční hra z 18. století v úpravě dr. Jana Kopeckého. První představení bylo 29. října. V Divadle E. F. Buriana hrají dále Zvěstování Panně Marii od Paul Claudela. * Na vánoce, od 15. listopadu do 4. ledna, se vrátí do Prahy slavný Třebechovický betlém; bude vystaven v Plečnikově síni na Pražském hradě. Betlém obdivovali na Světové výstavě v Montrealu a loni v létě v Maju- rodamu v Haagu. Vždy v neděli odpoledne budou u betléma koncertovat pražští madrigalisté vedení prof. M. Venhodou; předvedou tam objevenou Vianočrtou omšu Edmonda Paschu, slovenský pendant k Rybově Vánoční mši. Pascha, rodák z Kroměříže, přesídlil na Slovensko a tam šířil povědomí o evropské barokní hudbě. Deska s touto mší natočená madrigalisty společností Supraphon má tvořit senzaci vánočního hudebního trhu. * V koprodukci Supraphonu a Columbie byla též nahrána deska »Od sv. Františka ke Karlu Gottovi«, vzniklá zajímavým pojetím starého a soudobého slavení vánoc. * Brněnská filharmonie předvede ve své letošní sezóně také oratorium Píseň písní od mladého skladatele Zdeňka Pololáníka. * V římskokatolickém kostele v Rožňavě je obraz sv. Barbory s hornickými motivy v pozadí, pravděpodobně nejstarší umělecké dílo s pracovní tématikou. Obraz pochází z počátku 16. století, autor je neznám a pro jeho velkou uměleckou i historickou cenu má obraz ve své evidenci i UNESCO. * Měsíčník Křesťanská revue, vydávaný Kostnickou jednotou, přinesl ve svém pátém čísle úplný český překlad Dokumentu o dialogu s nevěřícími, vydaný 2.10.1968 Sekretariátem pro nevěřící, který dosud nebyl česky publikován. * Nakladatelství Albatros vydalo k vánocům tříarchovou vystřihovánku Ladův Český betlém. ★ K dvacátému'výročí smrti básníka Františka Halase byla u jeho hrobu v Kun- štátě uspořádána pietní vzpomínka se mší svátou v hřbitovní kapli. * Tradiční růžencovou slavností v první říjnovou neděli se ujali znovu dominikáni správy' kostela Neposkvrněného početí Panny Marie v Olomouci; P. Jan Novobilský je současně kaplanem u Sv. Mořice, do jehož správy starobylý gotický kostel P. Marie patří. * Po tříleté přestávce se znovu od 26. října konají bohoslužby v kostele Panny Marie na Karlově v Praze 2. * Biskupové z Čech: Tomášek, Matoušek, Trochta i Hlouch velmi často tráví volné soboty a neděle na Moravě, kde udělují svátost biřmování. Přijímají ji velcí i malí, ženatí i svobodní, a je dojemné vidět, jak dospělá osoba hned když přijala svátost, odchází dál, aby byla kmotrou mladším. Po velkém úspěchu pražského kursu Živá teologie začne kurs i v Brně; řečníci tam budou opakovat své přednášky z Prahy. Kurs začal pražský apoštolský administrátor biskup František Tomášek v dormitáři augustiniánského kláštera na Starém Brně 8. října přednáškou o druhém vatikánském sněmu. * K 110. výročí narození skladatele Josefa Bohuslava Foerstra (nar. 30. prosince 1859) připravil dómský sbor u Sv. Víta cyklus všech skladatelových mší; čtvrtou částí cyklu byla Glagolská mše, která měla svou premiéru k 1000. výročí smrti sv. Václava; byla provedena při staroslověnské pontifikální mši svaté ve svátek Dědice české země — celebroval otec biskup Tomášek. * Gramofonový klub Supraphon chystá pro své členy nahrávky čtení z bible. * V průčelí bývalé jezuitské koleje v Hradci Králové, kde kdysi stál rodný dům Bohuslava Balbína, byla umístěna busta tohoto velkého jezuity, autora obsáhlého díla k obraně jazyka slovanského v Čechách. Bustu dokončil před 30 lety akad. sochař J. škoda; od počátku německé okupace v r. 1939 byla uložena v krajském muzeu. Loni uplynulo 280 let od Balbínovy smrti. RŮZNÉ ZPRÁVY 28. října se vrátila do Prahy vládní a stranická delegace, kterou po devět dní vozili po Sovětském svazu, aby obyvatelstvu opakovala slova vděčnosti za » soudružskou pomoc « v srpnu m. r. Slova vděčnosti opakuje i závěrečné usnesení; říká se v něm též, že příští rok k 25. výročí osvobození bude podepsána nová smlouva o přátelství, spolupráci a vzájemné pomoci, odpovídající »vyšší« úrovni sov.-čs. bratrských vztahů. O stažení sovětských vojsk, »dočasně« umístěných na čs. území, ani slova. * Příležitostí k ma- nifestačnímu osvědčení přátelství se Sověty a k útokům proti loňskému kursu bylo výročí Říjnové revoluce; ve Slovanském domě mluvil český ministr školství Hrbek, ve Sjezdovém paláci český ministerský předseda Kempný. Mládež prý tam byla svezena autobusy z celých Čech, jediný západní novinář, kterému se podařilo dostat dovnitř, byl nakonec vykázán a oslavy konány pod ochranou policie; uplynuly však klidně, stejně jako 28. říjen. V tisku nemeškali povědět, kolik sovětských filmů že se hraje v kino- vých sálech. Snad jako výstraha bylo uveřejněno několik odsouzení za »hanobení republiky, států svě249 [pageend21]tové socialistické soustavy a jejich představitelů«; za přečiny většinou z léta. Vlajek, i československých, bylo málo. V Brně byly odsouzeny dvě osoby prý pro přípravu teroristických činů. * Deník »Práce« byl pokutován 50000 Kčs, protože uveřejnil křížovku, jejíž jednu výplň tvořilo jméno » českého mučedníka « Palacha. * Cs. vyslanectví v Rakousku rozesílá Čechům a Slovákům v Rakousku dopis se sdělením, že se mají do 30. listopadu dostavit na vyslanectví, aby se dověděli, zda jim je povolen pobyt mimo republiku, nebo ne. * 28. října spáchal sebevraždu upálením uvnitř zámku ve Vsetíně 401etý Bohumil P.; ČTK neopominula poznamenat, že už dvakrát byl v nervové léčebně. * Ministr zahraničí Jan Marko ohlásil výměnu 25 velvyslanců — bezpochyby jsou to ti, kteří v srpnu dali najevo přílišné sympatie k Dubče- kovu režimu. Divně působila Markova tisková konference po skončení konference zahraničních ministrů socialistického bloku; vyslovili se pro neužití násilí mezi dvěma proti sobě stojícími bloky — a uvnitř téhož bloku, např. socialistického, je to dovoleno? * Podniková rada, dříve rada pracujících, plzeňské Škodovky »dobrovolně« ukončila svou činnost 11. listopadu; zavádění ekonomické reformy prý nebylo dostatečně promyšleno, způsobilo značnou živelnost v ekonomickém pohybu společnosti a neomezovalo dostatečně činnost protistranických tendencí ohrožujících vedoucí postavení KS. * Čistku ve svých řadách učinil Český svaz žen; ÚV přijal resignaci devíti svých členek, i předsedkyně Jarmily Knoblochové, odvolal z řad členek dr. Sekaninovou-Čakrtovou, za novou předsedkyni zvolil Marii Jarošovou, předsedkyni UNV v Lidicích, a za předsedkyni československého svazu žen navrhl Gustu Fučíkovou, která se tak vrací do veřejného života. Současně byla odvolána usnesení z loňského roku. ČSSR bylo znovu přijato za člena Organizace pro výživu a zemědělství) patřilo sice od r. 1945 k zakládajícím členům, ale r. 1950 z ní vystoupilo, prý pro tlak USA na světovou politiku a na ekonomickou diskriminaci socialistických zemí. Československo doufá tak najít nová odbytiště pro své stroje a že FAO do ČSSR také bude investovat. * V nových vládách ČSSR jsou tři ženy ministryněmi: inž. Vlasta Brablcová státní tajemnicí federálního ministerstva práce a sociální péče, Marie Sedláková slovenskou ministryní v témže oboru a Růžena Urbánková je ministryní pošt a telekomunikací ve vládě české. k u l t u r n í ZPRÁVY Svaz filmových a televizních umělců dal svou výroční cenu Trilobit filmu Vojtěcha Jasného »Všichni dobří rodáci«, který už od října je vzat z oběhu. * Svaz spisovatelů přiřkl svou cenu v oboru poezie mj. Janu Zahradníčkovi in memoriam, za jeho celoživotní dílo. * Předsednictvo ústředí čs. novinářů odmítlo přijmout tzv. Zlaté pero svobody, které čs. novinářům a spisovatelům udělila Mezinárodní federace vydavatelů novin; prý to je provokace vůči všem poctivým novinářům v ČSSR. * Gymnasium v Litoměřicích bylo k svému 50. výročí pojmenováno po Josefu Jungman- novi, předním obroditeli. * 17. října zemřel v Marseilli ve věku 86 let malíř Otakar Kubín, rodák z Boskovic, který se po 40 letech pobytu ve Francii vrátil domů, ale pak odjel znovu do Francie a tam dokončil své životní putování i uměleckou cestu. * Kdežto český Svaz spisovatelů je režimem ignorován, má slovenský Svaz nového předsedu v Andreji Plávkoví, místo Vojtěcha Mihálika, který se dal na politiku. Svaz rozhodl obnovit vydávání týdeníku Kultumý ži- RAKOUSKO. — Rektor koleje Nepomucena mons. František Planner kázal ve dnech 11-12. října duchovní cvičení českým katolickým ženám a dívkám v kapli sester Dcer božského Vykupitele ve Vídni. Při závěrečné mši svaté mu asistovali salesiáni P. Blažej Múl- ler a Josef šimčík. vot, jehož šéfredaktorem byl určen Vládo Mináč. * Vysoké učení technické v Brně má novou fakultu technologie se sídlem v Gottwaldově. * Novým ředitelem činohry Národního divadla je od 1. listopadu Bedřich Prokoš) dosavadního ředitele Jiřího Dohnala »uvolnil z funkce« ředitel ND Přemysl Kočí, z něhož, zdá se, se stává obávaný »likvidátor« v řadách divadelních umělců, jako už udělal » pořádek « v umělecké sekci televize. * Z podzimní výstavy českých umělců, sochařů i malířů muselo být na rozkaz z KSČ odstraněno na dvacet maleb a soch; mezi nimi byla socha v nadživotní velikosti od Olbrama Zoubka »Jan« — myslí se Jan Palach —, dále malba »Podzimní krajina«, která představuje v pozadí na obzoru pancéřové auto. KSČ protestovala dopisem a napsala, že SSSR a NDR si na vystavená díla velmi stěžovaly. * Časopis pro Němce v ČSSR » Prager Volkszeitung« žádal zřízení německých gymnázií s internátem v Praze, Brně a někde na Slovensku. Autor dopisu si stěžoval na nedostatek německých učebnic a učitelů; neměla by přijít pomoc z NDR? * Polovina Němců, kteří stále bydlí v ČSSR, je starší než padesát let. V EXILU A JINDE VE SVÉTÉ NSR. — V mnichovské nemocnici zemřel 30. října kněz litoměřické diecéze ThDr. František Rabas, profesor a rektor jejího kněžského semináře do jeho zrušení r. 1950 — tenkrát byl i generálním vikářem; pak byl zatčen a r.1954 odsouzen na 20 let do žaláře v procesu proti biskupovi dr. Trochtovi. S podlomeným zdravím byl po deseti letech propuštěn. Do Německa jel na návštěvu k svému bratrovi a^ na léčení. Stále doufal, že se vrátí do vlasti, ale Bůh ukončil jeho utrpení. — R.i.p. R. 1970 pořádají němečtí katolíci svůj sjezd v Tre- víru; bude mít pracovní ráz a očekává se účast jen asi 4000 zástupců 22 německých diecézí. Křesťansko-židovská tradice, a zvláště bible,_ mají pro stále více marxistů ne pouze mytologický význam, řekl prof. Milan Machovec z Prahy ve Wúrzburku, kde mluvil na pozvání katolické teologické fakulty na téma »Dějinný význam dialogu mezi marxisty a křesťany«. Jako důvody pro větší otevřenost mnoha 250 [pageend22]marxistů vůči křesťanskému světu Machovec uvedl zkušenosti ve stalinských věznicích, setkání s mimo- západními kulturami, nespokojenost s čistými dějinnými filosofiemi a hluboký dojem, který na marxisty udělali křesťané, jako Albert Schweitzer, Teilhard de Chardin, Karel Barth, Martin Luther King a papež Roncalli. Také marxistická filosofie stojí před odpovědí na otázky, jako jsou smysl lidského života, hřích, bolest a smrt. Německá biskupská konference založila komisi, která bude připravovat plánovanou synodu celého Německa. Komise má 35 členů, z nich je 6 biskupů; bude studovat návrhy na synodální stanovy a pracovní plán pro komise, které budou jmenovány. USA. — V Chicagu zemřel 20. října dr. Josef Pluhař, rodák z Hořovic, který r. 1948 odešel do exilu a za svou novou vlast si zvolil Spojené státy. Byl vyznamenán francouzským řádem čestné legie a byl dopisovatelem mnoha krajanských časopisů. Druhá světová válka ho zastihla jako čs. vyslance u řádu mal- tézských rytířů. Bylo mu 77 let. AUSTRÁLIE, — Národní pouti našich krajanů v Sydney na Šumavu, u příležitosti svátku svátého Václava, se zúčastnil sydneyský generální vikář mons. L. Clarke. On také kázal anglicky závěrem procesí od budovy ke kapličce Pražského Jezulátka, kde byla pobožnost za vlast. Česky kázal P. J. Huber. — Po svém návratu z Evropy začal s pravidelnými bohoslužbami pro naše krajany dp. Peksa. Velký ohlas vzbudilo rozhodnutí čs. generálního kon- sula Karla France, osobního přítele Dubčekova, nevrátit se do Prahy, kam byl odvolán, a požádat o KŘESŤANSKÁ AKADEMIE MÁ NA SKLADĚ Vladimír Boublík, Boží lid 2000 lir Pavel Ctaudel, Svaté obrázky české 150 lir Petr Den, Světélko jen malé 300 lir Jaroslav Durych, Služebníci neužiteční (díl I-IV) 6 000 lir František Dvomík, Svatý Václav 1 200 lir Romano Guardini, O posvátných znameních 600 lir Jiří Hájek, Cesty po Římě 2 100 lir Jaroslav Kadlec, Svatý Prokop 1500 lir Zdeněk Kalista, Bl. Zdislava z Lemberka 1 800 lir Jiří Kavka, První sůl 450 lir Tomáš Kempenský, Následování Krista 900 lir Alois Krchňák, Češi na basilejském sněmu 1 200 lir Norbert Lohfink, Jak porozumět Písmu svátému 300 lir Jacques Maritain, Integrální humanismus 1 500 lir Thomas Merton, Hora sermi stupňů 4000 lir Můj první misálek 600 lir Nový zákon 4 000 lir O pokroku národů 300 lir politický azyl, spolu se svou manželkou a třemi syny. Jistě se mu klade za vinu jeho záporný postoj k loňské srpnové invazi do Československa. RAKOUSKO. — Jednota sv. Metoděje uspořádala 18. října pouť dvěma autobusy do Mariazell. Počasí jim přálo, takže se vrátili osvěženi na duchu i na těle. Cestou se zastavili v klášteře v Lilienfeldu a Heiligenkreuz. Ve Vídni zemřel P. Martin Gusinde, z misijní společnosti Božího Slova. Spolu s P. Šebestou, už rovněž zemřelým, patřil k největším odborníkům v antropologii a proslul svými studiemi o primitivním obyvatelstvu Ohňové země. Rakousko bude mít v nejbližší době své první jáhny. Jejich poslední příprava začala v diecézích: Vídeň, Svatý Hipolyt, Innsbruck a Feldkirch. Na příští rok připadá 1100. výročí založení panon- ské arcidiecéze. V rámci oslav bude se konat v červenci v Salcburku mezinárodní sjezd o slovanských dějinách a filologii, protože ze Salcburku vycházeli misionáři, kteří kázali křesťanství na území oné první slovanské arcidiecéze. Sjezd se bude zabývat okolnostmi, které vedly k založení arcidiecéze r. 870 — prvním arcibiskupem jmenoval papež Hadrián II. svátého Metoděje — a ohlasy kulturního, lingvistického a literárního rázu, které vyvolalo. 18. listopadu zemřel náhle ve Fresno v USA ve věku 73 let P. dr. ADOLF PELIKÁN S.J. Budeme mu věnovat vzpomínku v příštím čísle. Ladislav Radimský, Skloňuj své jméno, exulante 900 lir Alois Rozehnal, Unfulfilled Promises Am. dol. 3,50 Sales, Ježíšovo Srdce světu 1 000 lir Fulton J. Sheen, Pokoj v duši 1 500 lir Se znamením kříže 3 000 lir Božena Sirková, Povídky a zkazky z Nové Guineje 600 lir Karel Skalický, Radost a naděje 2 000 lir Milada Součková, Pastorální suita 300 lir Tomáš Špidlík, Po tvých stezkách 1500 lir Tomáš Špidlík, Klíč k neznámu 1200 lir Walter Trobisch, Měl jsem rád jedno děvče 600 lir Jan Zahradníček, Rouška Veroničina 600 lir Z časů nedávno zašlých - Paměti dr. Hrubana 2 100 lir Pavel Želivan, Teilhard de Chardin 900 lir Život v Kristu - Katechismus pro dospělé 1 500 lir (jeden americký dolar je 600 lir) Objednávky vyřizuje: KŘESŤANSKÁ AKADEMIE, 00193 ROMA, Via della Conciliazione, 1 - Italia 251 [pageend23]dopisy • dotazy • odpovědi Vánoční vzpomínka Štědrý den na Mírově v padesátém roce začínal stejné jako jmé dny. Ráno bylo hlášení, snídaně a pak odchod do dílny, kde čekaly na stolech stohy sáčků. Velitel oddělení, které se nazývalo »izolace« a bylo v nejvyšším poschodí, neměl dnes příležitost k napomínání. V sále panoval klid a mimořádné ticho. Všichni odsouzení cítili, že je dnes Štědrý den, a jejich myšlenky byly doma u matek, žen a dětí, jako byly zase u nich myšlenky jejich drahých doma. Václav se posadil vedle svého přítele Františka. Oba patřili ke skupině kněží, která tam byla nejvíc zastoupena. V té stovce lidí, kteří tam seděli u stolu a pilně lepili sáčky, bylo možno najít zástupce všech povolání a politických směrů — katolické, evangelické i československé kněze, generály i nižší šarže, advokáty a novináře, Čechy a Slováky, kolaboranty i ty, kteří je v pětačtyřicátém soudili, členy různých stran i komunisty — ti tam začali přicházet naposledy. Všichni se tu sešli, jako by je shromáždil nějaký kouzelník na jedno místo. Václav i jeho mladší přítel byli postiženi nejvíc. Nikoliv délkou trestu, který býval příliš velký, než aby se o něm mluvilo. Postihlo je něco »horšího«. Byl jim zakázán tříkilový vánoční balík, který byl jinak všeobecně povolen. To bylo tak. Václav s Františkem chtěli udělat na vánoce betlém. Utrhli si od úst trochu chleba a uhnětli figurky, svátého Josefa i Pannu Marii, jesličky a zvířátka, zkrátka všechno, jak bylo třeba. I dozorcům se to líbilo. Ale náhle přišla z Prahy kontrola a bylo zle. Prý se plýtvalo chlebem. Betlém byl zabaven a trest byl vynesen, zákaz vánočního balíčku. Václava a Františka nemrzelo, že si nezpestří jednotvárnou stravu cukrovím. Oba měli matky a ty budou nejvíc potrestány, protože přijdou o jedinou mateřskou radost — poslat synovi vlastní rukou upečené dobroty. Museli se však s tím smířit. Náhradou jim měla být bohoslužba, na kterou se několik dní připravovali. Vězeňská kaple sice dávno nesloužila věřícím, stala se dílnou, kde pracovali chlapci z jiných oddělení, ale měli mezi sebou kněze a tak budou mít půlnoční přece. Celý den byl pro tři kněze přípravou na »půlnoční«. Když se konečně ocitli na cele a po večerním hlášení zarachotil klíč v zámku i kolík na zamčených dveřích, usedl Václav do kouta, aby ho nemohli vidět špehýrkou. Před sebou měl stoličku pokrytou čistým plátnem, na němž ležel kousek chleba a ve sklence trochu vína. Cela zmlkla, protože také ostatní vězni bez rozdílu smýšlení se dohodli, že bude společná večeře až po bohoslužbě. Modlitby a rozjímání netrvaly dlouho. Když skončily, za- notil František píseň »Narodil se Kristus Pán« a všichni se přidali. Na Mírově začaly vánoce. L. Vojkovský v KN, 1968 Apoštolát modlitby V prosinci se modlíme na úmysl, aby si všichni křesťané byli vědomi, že jsou povoláni k svatosti a k apoštolátu, a aby tohoto povolání bylí vždy poslušní; úmysl misijní: aby věřící v misijních zemích pomáhali biskupům a biskupským konferencím v jejich úkolech. Z dopisů Tady se zase přehazují dni: aby nebyl 28. říjen v týdnu, tak se raději přesune neděle a udělá se z ní pracovní den. A tak zítra, v sobotu, se bude pracovat jako v neděli, v neděli jako v sobotu, v pondělí jako v neděli a v úterý je ten státní svátek. S nakupováním je to tu k zbláznění, dnes celé dopoledne jsem běhala po obchodech. Uz měsíce jsme nedostali ani deko vepřového. Chtěla jsem koupit jitrnice, nikde nebyly, a ani kyselé zelí jsem ještě tento podzim neviděla. Je mi do breku, někdy i brambory se musejí honit. Když je nás ke stolu sedm, není to žádná legrace. Jak bude dál, co bude zjara? Na každý kus jídla člověk musí stát fronty. Dnes ráno mě odradila fronta před řezníky, to raději jen chleba. I ten jsem dostala už tvrdý, prý pečený v noci. Neříkají ale, v které. To už by nebylo to nejhorší, on je tvrdý zdravější, a zde pro zdraví člověka všechno! Nejraději bych si lehla a tu zimu přespala. Já vím, Pán je mocný, ale někdy se toho zdá už moc. Jsme v nervovém neklidu a napětí už nějak dlouho, vlastně léta, kde bu- dem končit, v blázinci? Vykládal kdosi, že byli lidé kvůli zaraženým cestám až u presidenta, tam prý to bylo hrozné. Dívka, která se měla za týden v cizině vdávat a všechno už měla vyřízené jen odjet, slyšela od pána na policii, že snoubenec je cizí člověk, a ne příbuzný! — Napiš nám zase, uděláš nám radost, máme jí teď tak málo. Z Prahy Měli jsme tu překrásnou slavnost: uctění ostatků svátého Cyrila. Přijali jsme je ve vedlejší farnosti a doprovázeni devíti auty projeli s nimi celou koláturou. Na návsi bylo přivítání s hudbou v krojích. Celodenní pobožnost v kostele až do jedenácti v noci byla velkou duchovní obnovou všech věřících, malých i dospělých. Čestná stráž dětí vždy po čtyřech v krojích, jejich účast u stolu Páně i modlitby jsou nadějí, že si uchováme dědictví, které nám svati věrozvěsti přinesli. Z Moravy VATIKÁNSKÝ ROZHLAS vysílá česky denně v 12,00 (41, 31, 25 a 196 m) a v 20,00 (48, 41, 31, a 196 m) a slovenský v 12,15 a 20,15 na týchž vlnách. Informace o poslechu přijímá: Rádio Vaticana, Czech language, Cittá del Vaticano. — HLAS AMERIKY: večer od 17,30-18,00 (13, 19, 25, 31 a 251 m); 21,00-22,00 (13, 19, 25, 31, 48 a 251 m); ráno: 5,305,45, a 6,30-6,45 (31, 41, 49 a 251 m). Tištěný program relací zašle: Voice of America, Czechoslovak Service, Washington, D. C. 20044, Box 777. Redakci došlo Zdeněk Kalista, Blahoslavená Zdi- slava z Ičmberka. Vyšlo jako 4. svazek sbírky »Sůl země«, náboženské edice Křesťanské v Římě, léta Páně 1969. Cena 1800 lir. Anno humanitatis - 21.8.1968. — Spoluprací nakladatelství Markus Verlag v Kolíně a Foreign Affairs Publishing CO LTD. v Londýně bylo vydáno album fotografických dokumentů ze dnů invaze zemí Varšavského paktu. Má texty v angličtině, francouzštině, češtině a němčině. Úvod napsal red. J. Josten. Cena 3,75 dol. nebo 1,10 ang. lib. Má na skladě FCI 4 Holland Rd., London W. 14. England. 12. číslo Nového života vyšlo v Římě 1. prosince 1969. — Vytiskla P.U.G. Roma, Piazza della Pilotta 4, - Italia [pageend24]