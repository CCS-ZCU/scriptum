R O Z M L U V Y FILOZOFICKO / LITERÁRNÍ REVUE L O N D Ý N 1985 4 [pageend1]Rozmluvy Literární a filozofická revue Redakční rada: Ivan Diviš, Jiří Gruša, Josef Jedlička, Rio Preisner, Václav Sikl Hlavní redaktor: Alexander Tomský Vychází dvakrát do roka. Cena jednotlivých čísel 5 angl. liber, celý ročník 9 liber (nebo odpovídající částka v jakékoli běžné měně). Plaťte mezinárodní poštovní poukázkou, šekem či v hotovosti na adresu redakce: 15, Broxholm Road, West Norwood, London S. E. 27, England Nevyžádané příspěvky se nevracejí. [pageend2]Obsah Radim Palouš, Česká zkušenost 2 Rio Preisner, O takzvané smrti marxismu 12 Karel Čapek, Proč nejsem komunistou? 55 Jindřich Petřík, Opus Dei 63 Josemaria Escrivá, Cesta 71 Michael Bourdeaux, Chudí, kteří mnohé obohatili 76 Alexander Tomský, Církev proti totalitarismu 86 Humberto Belli, Církev v Nicaragui 94 Instrukce Kongregace pro nauku víry 104 Heřman z Drslavic, O víře, mladých a o jiných věcech 121 Bohumír Janát, T. G. Masaryk a otevřenost české otázky 125 Bedřich Fučík, Píseň o zemi 146 Jakub Deml, Básně z pozůstalosti 164 Klement Bochořák, Z Deníku hosta 171 Zdeněk Rotrekl, Zpráva o pádu města 181 Milan Uhde, Vážený, milý Zdeňku Rotrekle 185 Iva Kotrlá, Udice 188 Dopis ministru vnitra 191 Ivan Diviš, Žalmy 193 Milan Jungmann, Paměti jako memento 199 Jiří Gruša, Poraženi společně 207 Alain Besançon, Orwell a naše doba 212 Julius Slotvacki, Uprostřed neshod Pán Bůh udeří ' ~ 220 [pageend3]Radim Palouš Česká zkušenost'5* Kořeny moderní doby, která se zmítá v celosvětové krizi, se často vidí ve ztrátě náboženského zakotvení a ve spolehnutí člověka na sebe sama. Oprávněnost takového kritického pohledu lze uznat, i když ona ztráta lidské pokory vůči Bohu se nemusí projevovat dejme tomu poklesem počtu věřících při bohoslužbách. Co se však proti dřívějším dobám křesťanské éry objevilo jako novum, je možnost volby mezi smysluplností a bezesmyslností. Až do 19. století tato možnost v obecném povědomí neexistovala. Zjevený starozákonní i novozákonní smysl lidského bytí v malém i velkém, totiž smysl individuálního života i života společnosti, smysl osudu jedince i dějin, byl samozřejmou daností bez alternativy. V 19. století — a potom i ve století dvacátém — počalo se rozšiřovat povědomí, že dar smyslu není tak samozřejmým, jak jej křesťanstvo doposud žilo, že existuje i druhá možnost: prázdnota, lhostejnost, nicota. V obecném povědomí se potom odpadnutí od náboženského životního stylu či setrvání v něm stávají možnostmi, vázanými v nikoli zanedbatelné míře na autonomní lidské rozhodování. Málo platné, zdůrazňují-li teologové, že víra je nejen osobní odpovědností, nýbrž i milostí a darem; zjevení bezesmyslností jako alternativy k životu a dějinám, probíhajícím řádně, totiž podle zjeveného řádu „stvoření — pád — spása“, učinilo definitivně dřívější samozřejmost čímsi nesamozřejmým: právě že darem pouze eventuálním! Smysluplný rozvrh přestal být nereflektovaným duchovním prostředím, v němž common sense jaksi automaticky přebývá, nevěda o „vzduchu“, který vdechuje. V 19. století počala ona velmi významná, duchovně naprosto zásadní proměna: člověk a společenství se stávají zodpovědnými za cosi, co dříve nevědomky a se suverénní samozřejmostí přijali, aniž však věděli, že je to dar. Ovšemže se tento objev připravoval již odedávna, hned od prvních křesťanských dob existovali tací, kteří na odpovědnost lidstva za spásný běh života a dějin nejen upozorňovali, ale brali ji na svá bedra — často až k heretickým konsekvencím. Když se např. ve 12. století Joachim da Fiore pokusí nahlédnout dějinný rytmus jako sled tří velkých eónů — totiž doby Boha Otce (od počátku až do narození Krista), doby Syna (v níž lidstvo právě žije) a doby Ducha (která nastává jako šíření mnišského duchovního života), předznamenává tím celou řadu pokusů vzít běh světa do lidských rukou. Nahlédnutím do dějin, jak se to v nich vlastně má a jak to v nich hlavně a definitivně má být, je otevírána právě ta druhá cesta, cesta autonomního lidství. Joachim byl odsouzen jako heretik — a někteří moderní myslitelé (Loewith, Vógelin) v něm vidí významného předchůdce následujících herezí a po- Vychází bez vědomí a souhlasu autora. [pageend4]Česká zkušenost 3 kusů o rozpoznání mechanismu dějin lidského pobytu na světě; po stáru se tento typ herezí nazývá gnostickým. Gnóze — to je v těchto souvislostech jednak pokus nabýt definitivního poznání o běhu světa, a tudíž proniknout jím a tím zrušit Tajemství, jednak úsilí zařídit se podle takto nabytého poznání a jednat podle něho. Je však tak nepochopitelné, že tomuto gnostickému svodu křesťanstvo stále víc propadalo? Vždyť přece není jisté, že by se člověk neměl starat o celkový smysl individuálního a společenského dění. Není opravdu možné vidět v onom někdejším starání se o smysl dějin a spočinutí v jejich samodanosti cosi jako snahu přivlastnit si něco, co člověku vyhnanému z ráje bylo jen propůjčeno k starostlivé péči, tedy nezasloužený dar. A tak jest člověku pohybovat se na velmi úzkém rozmezí dvou propastí: jedna představuje uzurpaci Božího daru smyslu jako čehosi výlučně a samozřejmě našeho, druhá představuje odmítnutí tohoto daru a vzetí celého svě- taběhu výlučně do vlastních rukou. To úzké rozmezí, z něhož se snadno, přesnadno sklouzne do té či oné jámy, znamená nejen přijímat Boží dar, ale i oň se starat, být odpověden za osudy své, národní, státní, lidstva a světa a zví- dat, co je v našich silách, ale zároveň nepřekračovat své meze a chránit se trhání ze zakázaného stromu. Že je to paradoxní a riskantní? Ano, ale právě přijetí tohoto paradoxu je zároveň i přijetí Tajemství, které každou lidskou DOXA přesahuje, a v přijetí rizika je to, co se na člověku požaduje nejvíce: aby se vzdal zabezpečovatelského starání o sama sebe. A aby se riskantně vydal. » Snaha nahlédnout definitivně do stroje času a zmanipulovat jeho chod po svém přivede v 18. století na svět myšlenku pokroku jakožto jakéhosi auto- matismu světového vývoje, jehož se člověk pozitivně účastní. Odtud už je jen krok k politickým teoriím 19. století, které se označí za jediné správné a vědecké, neboť ony už ted najisto vědí, jak pokrokový světaběh funguje. Je tedy na těch, kdo vývojově všemu takto porozumí, aby stoupli ke kormidlu lidského společenství a — ovšemže definitivně a na věčné časy — je vedli jediným správným směrem: do zlatého věku lidstva. Zůstanou pak věrni — podobně jako Joachim — tradičnímu číslu tři: Comte např. po stadiu teologickém a metafyzickém vyhlašuje příchod stadia pozitivního, v němž vše už bude zbaveno služebnosti Tajemství a bude se řídit jen a jen racionalitou pozitivisticky pojaté vědy; Marx zase deklaruje po původní komuně prvobytně pospolné společnosti a po stadiu různých typů vykořisťování jako nutný závěr dějin komunistickou společnost. Dvacáté století pak gnostické koncepce 19. století realizuje a krize křesťanského lidstva v něm vrcholí: války tentokrát světové, terorismus tentokrát i státní, koncentrační tábory tentokrát masové, lhaní tentokrát prostřednictvím hromadných sdělovacích prostředků, pronásledování tentokrát znásobené finesami moderní techniky a psychologie, křiklavé utrpení vyvolané nebývalými civilizačními rozdíly, devastace přírody v katastrofických ekologie- [pageend5]4 Radim Paloui kých rozměrech... Všichni „spasitelé“ disponují vždy právě tím „jediným správným světovým názorem“, odhalujícím, jak tomu vlastně je a v čem tkví chyba. «■ Jak je obtížné, aby lidé, jejichž posláním je bádání a vědění, neupadli do tenat nepříslušné evidence, vyprávějí i české dějiny a svědčí o tom i zkušenosti, které učinila česká spiritualita. Vyberme z naší historie vhodné příklady, takové, které nemají význam jen provinční, nýbrž které jsou zároveň reprezentací naší účasti na evropských duchovních, především však politických osudech: jak na oné úzké cestě obstávali či neobstávali Komenský, Bolzano a Masaryk, všichni bezpochyby hluboce přesvědčeni o existenci instance, která je člověku nadřazena a která zásadně překračuje lidské individuum i společenství. Nelze podezírat J. A. Komenského, že by nic nevěděl o pokoře, o nezbada- telnosti Tajemství, o preordinované mohutnosti, která jediná nakonec všemu může rozumět, vše nahlížet a vyzývat k nápravě, pokud je co pokaženo. A že právě lidské věci ve věku Komenského, v tom století bojů motivovaných nábožensky i mocensky, nebyly v pořádku, že je nutno starat se — ve jménu Božím — o jejich nápravu, o tom nemohlo být pochyb. „De emendatione rerum humanarum consultatio catholica“ (Všeobecná porada o nápravě věcí lidských) je název a zároveň poslání filozoficky nej významnějšího Komenského díla. Je nutno napnout všechny síly ducha, aby neřád a zvůle, panující v lidském společenství, všechna ta požívačná, hrabivá sebestřednost, všechna ta lidská pýcha a touha po mocenském ovládnutí ostatních, byly překonány pravým řádem, plynoucím z přirozenosti světa — Stvořitelova díla. Místo nepořádné ex- centričnosti je třeba se orientovat k „centru securitatis“, je třeba přispívat k ustavení pořádku, jehož principem je koncentričnost podle Božího řádu a kon- centrovanost na Boží řád. Není možný de-centralizovaný zmatek; církevní i mocenské spory se musí podrobit principiálnímu společenskému řádu, který nám Bůh přímo před oči staví v přirozenosti přírody. Vždyť se lze jen pořádně rozhlédnout po Božím stvoření — a hle: ovocný strom má řádné kořeny v zemi a větve vzpíná k nebi, řádně z jara kvete a na podzim skýtá plody... Společenství lidí se musí — uchváceno tímto sdělením Božím, proměnit v uspořádaný celek, jehož každý úd zaujme řádné místo, a učiní, co mu řádně přísluší, aby tak veškero tělo vzkvétalo a bylo zdrávo a neslo ovoce. Lidé se sdružují ve skupiny, jakými jsou např. rodiny a rody. I škola je sdružováním, a to právě pro vzdělávání lidí k pravému prozření řádného žití. A nejen škola — takovými „účelovými“ sdruženími jsou i církve, cechy apod. Které sdružení může sdružit všechna tato menší či větší sdružení v řádný celek? Inu — stát přece, — stát je tou všezahrnující společností, „v níž mají všecky předchozí svůj útulek“. Je tudíž nutno napravit a uvést v řád stát. Neboť zahrnuje všechna společenství ostatní a svou působností vytváří nebo maří jejich správné soužití. Nápravy státu je lidskému společenství zapotřebí především. Bude-li napraven stát, pak ustane všechen neřád, bude dán průchod spravedlnosti ve všech konfliktních situacích ať vně nebo uvnitř státu. Nejvyšším tribunálem nebude však nějaký soudní dvůr, složený z příslušníků znalých složité, [pageend6]Česká zkušenost 5 mnohým nesrozumitelné soustavy zákonů, nýbrž každému přístupné svědomí, ten Boží hlas v člověku. Napravený stát se ovšem neobejde bez všestranného uplatňování spravedlnosti, musí se například postarat, aby pracovali skutečně všichni (chudí rukama a majetní studiem) — nesmí dovolit, aby zdravý lajdačil nebo se živil žebrotou. Právě tak budiž stíhána lichva a spekulace. Stát musí pečlivě vyhledávat nedobré lidi, krvežíznivce, bezbožné, násilné, jimž musí přinejmenším zabránit, aby zaujímali společensky významná místa. Aby lidé rozuměli takovému státu a aby si věděli v různých funkcích rady, k tomu účelu nechť slouží škola. Historický triadismus, o němž jsme se zmínili výše, se zde u Komenského rovněž projeví (a ovšem též v mnoha jiných souvislostech): vidí tři dějinné věky, první barbarský, s nulovým stavem vzdělání, druhý současný, s částečnou vzdělaností, a třetí, poslední, definitivní a nejvyšší věk všeobecné školy, neboli školy pro všechny, o všem a po celý život (u Komenského existuje například i škola stáří a škola smrti). Komenský ve svém nápravném zanícení ani netuší, co takto pojatý centralismus přinese lidstvu in concreto, netuší, že se stávápřipravovatelem problematické delegace mnohých nezcizitelných odpovědností z jedince na stát. Nemáme dnes již dost negativních zkušeností se státem, který dohlíží nad církvemi, určuje způsob výchovy a vzdělání, kádruje občany, aby je rozdělil na dobré a špatné, na funkčně „perspektivní“ a na ty, jimž je zapotřebí převýchovy nebo dokonce izolace? Jako druhý příklad člověka bezesporu hluboce transcendentně orientovaného, a přece připravujícího částí svého působení naši moderní katastrofickou dobu, vezměme tentokrát římsko-katolického duchovního: Bernarda Bolzana. O jeho ryzí religiozitě, hluboce zakotvené v činech, nemůže být pochyb. Jakkoli neustále vážně chorý, vydává se z posledního, ať před povznášejícím fórem nadšených studentů pražské univerzity či před stovkami zaujatých posluchačů nedělních exhort, nebo posléze jako kněz v zapadlé vísce Těchobuzi před negramotnými rolníky, které se snaží povznést jednak duchovně (prostřednictvím nově vybudované školy), jednak materiálně (založením společné sýpky a svépomocné záložny) a samozřejmě také jako duchovní rádce a podpora jednotlivců jakkoli postižených. Je nepochybně křesťansky pravdivý a vroucný, jeho nealibistická dobročinnost, pokorné, nehonosné odevzdávání se druhému, píle a odpovědnost za vše, co koná — byť, opakuji, s podlomeným zdravím — svědčí o křesťanské opravdovosti. Avšak jako se nám Komenský přes své křesťanské založení ukázal jedním z připravovatelů osvícensko-racionalistických etatistických projektů, tak i Bolzano je dědicem rozumářství 18. století. I on — v rámci svého racionalistického přesvědčení o apriorních pravdách, nezávislých na situovanosti lidského uvažování — vykresluje vizi „nejlepšího státu“ („Von dem besten Staate“ je název spisku, týkajícího se této otázky) v duchu osvícenského hesla francouzské revoluce „salut public“. Priorita obecného blaha Bolzanovi plyne přímo z apriorně plat[pageend7]6 Radim Palouš ného „základního mravního zákona“: ze všech možných způsobů jednání vol vždy rakový, který při zvážení všech důsledků nejvíc přispěje k blahu celku, lhostejno v kterých částech. Tento zákon je absolutní, nezávislý nejen na lidech, ale i na Bohu —- a v moderním slova smyslu je potom přímou antitezí základního zákona křesťanského, vysloveného Kristem jako první a hlavní přikázání milovat Boha. Láska k Bohu však vyžaduje poslušnost a naslouchání, nikoli svéhlavý racionální vhled a lidsky autonomní „evidenci“, nýbrž být poslušen Božího slova, což ovšem neznamená opustit onu rozumovou vlohu, kterou byl člověk jako „animal rationale“ obdařen, nýbrž pouze odmítnout její redukci na ratio odvoditelné pouze z lidských zdrojů. Osvícensky naladěný Bolzano nepostřehne, že onu vlohu takto vlastně protinábožensky redukuje na pouhou mohutnost autonomizovaného lidského ducha. Obecný, všem evidentní „zákon blaha celku“ je mu i základním zákonem ústavním. Odtud se už pak etatizuje jako po drátku. Díky rozmachu osvěty budou všichni nebo alespoň většina rozumět základní mravní normě a dokáží hravě odlišovat faleš od pravdy, pochybné jednání od správného. Obecnému blahu, garantovanému státem, musí sloužit vše — tak např. i umění smí pouze vychovávat občany ke státnosti (podobně jako u Platóna), tj. mravně (v duchu zmíněného obecného prospěchu) je zdokonalovat. Stát má přímo povinnost určovat i způsob obživy, šacení a bydlení. Ostatně domy (domovy!) smí být pouze majetkem státu. Prostě proti „iracionalismu“ zmatků staví Bolzano společnost proorganizovanou od shora až dolů. Individuum, jež má křesťanská religiozita za nezredukovatelně podřízené a zodpovědné přímo Bohu, je v tomto pojetí absorbováno společenským mechanismem. Opět: základní „lidská práva“ a „lidské povinnosti“ jsou de-legovány, tj. od-loženy, a předisponovány na společnost, a tedy na jejího reprezentanta — stát. Co se Masaryk jako prezident nově vzniklé republiky naupozorňoval, že obtíže republiku teprve čekají, co se nausiloval, aby občanům nově se zrodivšího státu připomněl odpovědnost žít „sub specie aeternitatis“ — málo platné, duchovní atmosféra se prudce klonila k hodnotám pojatým pragmaticky. Z nabádání se stalo novinářské klišé „ideálů humanitních“, které se v obecném povědomí (ale i přímo ve školních učebnicích) pojímaly jako přirozená vlastnost nepokaženého člověka nebo přirozená skutečnost nepokažené společnosti. Není přece zapotřebí žádné subordinace něčemu preordinovanému, člověk je jaksi jako takový koordinován bezprostředně dobru, pravdě, slušnosti, prostě souhrnně „lidství“. Ideály humanitní — to byl v první republice slogan imanen- tizované morálky. Neměl však Masaryk svým duchovním zaměřením na této imanentizaci též jistý podíl? Není sporu, že dobře věděl o „věčnosti“ a Bohu, proklamoval, že nikoli pouhé lidské já může být základem mravního jednání. Masaryk sám celý svůj život podřizoval maximě, podle níž subjekt není ničím autonomním, něčím, co si samo (AUTO) vytváří zákony (NOMOI), nýbrž „JÁ“ může žít v pravdě jen jako služebník Pána věčnosti, sub specie aeternitatis. Avšak poplaten dobové racionalistické spiritualitě neměl Masaryk mnoho [pageend8]Česká zkušenost 7 pochopení pro Boha jako Tajemství zásadně nadřazené. Věk pozitivistického scientísmu ho orientoval k dedukcím příliš humanizovaným, příliš vázaným na LOGOS, navíc ještě redukovaný na pouhou logiku lidské hlavy a na atmosféru aktuálního věku. Nemá pochopení pro Zjevení, zjevené pravdy, ten základ lidského uvažování a jednání, které je skutečně subordinované transcendentnu. A tak také „ideály humanitní“ byly veřejností první republiky chápány a interpretovány jako ideály přirozeně lidské, „hoministické“, a sekularizovaný antropocentrismus slavil triumfy, chtě-nechtě se tu uprostřed naivně optimistického humanistického demokratismu připravovala půda pro gnó- zi: demokratický liberalismus se před druhou světovou válkou i po ní nořil do chimér samočinného světového vývoje směrem „stále lépe a stále kupředu“, takže např. poválečná euforie dala dokonce vzniknout iluzi, že zlo bylo už definitivně poraženo. Tím se uvolňoval prostor k historickému nástupu gnostických politických koncepcí připravených pseudovědeckými proudy filozofie 19. století. Uvedli jsme tři příklady našich myslitelů, kteří přes své bezesporně transcendentní zakotvení neunikli nebezpečí gnóze. Oč méně potom může odolat moderní veřejné mínění, bylo-li postiženo úbytěmi ve vztahu k transcendentním hodnotám a váže-li všechny své cíle, veškerý smysl svého lidského pobytu pouze k „humanisticky“ orientované pozemskosti, tedy pokud je obecná orientace žitého života tak výlučně antropocentrická. Nic takového u Komenského, Bolzana či Masaryka nenajdeme. Jsou — i ve zmíněných názorech na organizaci lidského společenství — nejen otevřeni eventuálním námitkám (např. u Komenského jde přece, jak název praví výslovně, o konzultaci — poradu; Bolzano zavazuje své příznivce otevřeností, slušností a solidností vůči oponentům; Masaryk často připomíná, že demokracie je diskuse), ale i opatrnější. Připomeňme si jejích další úvahy, týkající se politického společenství a ovšem i Komenského postoj k míru, Bolzanův k národní pospolitosti, Masarykův k demokracii. Moderní občan má zpravidla mír uvnitř státu i mezi státy jednoznačně za oblast, v níž rozhoduje státní moc — a jako jednotlivec se tedy, pokud intervenuje, obrací na stát či státy. Jakkoli se Komenský několikrát za svého života (a zvláště na konci svého života spisem „Clamores Eliae“) obracel na představitele tehdejších „států“ (mocenské útvary v 17. století se nekryjí s tím, co dnes označujeme tímto slovem), aby se pokusil přispět k ustavení mírového stavu, přece jen soudil, že základní příčina ne-míru prýští z toho, že se individuum vymklo z Božího řádu: jednotlivec je zmaten, bloudí jako v bludišti, je odcizen svému pravému určení, proto je zapotřebí okamžitě začít s nápravou právě u něho.Tato náprava prostřednictvím individuální výchovy činí tedy Komenského jaksi „nemoderním“. Mír o sobě není pro Komenského v žádném případě hodnotou vrcholnou. Nejde o mír za každou cenu. Komenský dobře ví, že existují [pageend9]8 Radim Palouš druhy „míru“ velmi neblahé: mír hřbitovů, poddanství, tyranie, falše, nepravdy, bludu. Mír je tedy pro Komenského nedelegovatelnou odpovědností vztahu individua k Bohu a tudíž nikoli typickou státní, eventuálně mezistátní záležitostí, s níž si jednotlivec neví a nemůže vědět rady. »!- Bolzanovo řešení problému národní pospolitosti a soužití národů, problému podnes tak ožehavého, využívaného a zneužívaného suverénními politickými gnostiky, je — podobně jako náš příklad Komenského irénismu — dokladem transcendentní odpovědnosti myslitele první poloviny 19. století, tedy doby, kdy se novodobá koncepce národa ustavovala. Proti samodanosti národa jako uskupení lidí stejného genetického původu, kteří se vyznačují především stejnou mateřštinou (mateřština poukazuje ke slovu matka, a tedy ke genetickým souvislostem), tedy tím, co je zásadně odlišuje od jiných skupin, staví Bolzano pojem národa jako komunity mravně odpovědných jednotlivců, kterým je souzeno žít pospolu v určitých časoprostorových souvislostech. Jazyk nemusí lidi nezbytně rozdělovat; spolu mohou žít lidé, hovořící různými mateřskými jazyky, ale jejich mravní odpovědností je překlenovat tuto „kmenovou“ rozdílnost uvnitř jednoho „národa“ úsilím o vzájemné porozumění — např. i tak, že jedni i druzí ovládnou nějaký společně srozumitelný jazyk (např. latinu), v žádném případě však ne tak, že by jedni vnutili svůj jazyk druhým násilím. Je tu tudíž individuální zodpovědnost každého vůči mravnímu transcendentnímu nároku, aby přispěl a stále přispíval ke konstituování širokého společenství, které potom jako „národ“ žije své osudy v rámci stvořeného světa. To je ovšem zcela jiná koncepce národa, než jaká se v Evropě ustálila v 19. a 20. století, a která má národ za sám smysl a účel všeho usilování. Národ je čímsi samospasitelným, je to prostě přírodní, a tudíž přirozená danost, dějinné faktum, danost „krve a země“ (Blut und Boden!), kterou nutno jen a jen přijímat, ctít, ochraňovat před jinonárodními tlaky, bojovat v jejím jménu proti cizím národům, popř. je zatlačovat a svému národu dobývat prostor, dokonce třeba i jiné národy a rasy likvidovat. Genetická společenství ospravedlňující sebe sama se občas pojímají i šíře: např. Germáni nebo Slované; politická podstata však zůstává vždy stejná: existence takových společenství není podmíněna transcendentně, nýbrž prostě dána, je jim imanentní. Stačí vyřknout slovo národ a už je tu uchopitelná skutečnost, která sama zdůvodňuje a která nevzniká zodpovědností k něčemu, co stojí nad ní a nad každým údem takového společenství. Bolzanovo podřízení národa mravnímu hledisku je tudíž značně odlišné. I třetí z myslitelů naléhá při svých úvahách o demokracii na překonávání klišé samospasitelnosti, naléhá na ostražitou otevřenost. Heslo „Pravda vítězí“ neopomene Masaryk komentovat tak, že se jím nesmí rozumět samočinná efemérnost lži. I celá demokracie mu není něčím samozřejmým, něčím samočinným, nýbrž je úsilím, které vyžaduje neustálé riskantní vydávání se. V tomto [pageend10]Česká zkušenost 9 duchu překračuje Masaryk pouhou reklamaci lidských práv, která jsou dnes nezřídka chápána jako jakási samozřejmost, na niž má každý občan skutečně demokratického zřízení nárok a která demokratický stát prostě jen garantuje shora. Vždyť tato myšlenka přirozeného nároku je nepochybně jedním z gnostických úsudků liberální společnosti. Masaryk je naopak politikem, který akcentuje pojetí demokracie, svobody a pravdy jako hodnoty, které stojí nad občanem, o něž se občan musí zasazovat, mají-li skutečně ve společnosti existovat. Byly a jsou to právě totalitní režimy, jejichž občané mohou s hořkostí v hlase svědčit, kam vede delegace osobní zodpovědnosti na stát, kam tedy vede nesmírná etatizace, lákající zprvu tolika přednostmi na první pohled výhodnými — vždyť přece tak humánními! Možno říci, že právě křesťanský postoj dává státním garancím v tom či onom směru nezanedbatelné impulsy. Je přece správné požadovat, aby se univerzálně, definitivně a předem garantovala péče o nemocné bez ohledu na jejich finanční možnosti? Je vůbec křesťansky orientovanému člověku možné nenaléhat na politiky, aby legislativně zaručili péči o staré — opět především o ty, kteří materiálně svou starobu zajištěnu nemají? Není křesťansky konsekventní požadovat na obci, aby poskytla přinejmenším základní, ne-li střední vzdělání všem bez výjimky, aby tedy někteří nebyli preferováni podle svého původu nebo rodinného majetku? Není tedy už pro rovnost všech lidí před Bohem zapotřebí naléhat na rovné možnosti při obstarávání základních životních potřeb? A není nutno při obsazování politických postů požadovat, aby stát napomohl při rozlišování dobrých a zlých uchazečů? K tomu všemu zdá se mířit křesťanská duchovní orientace — a navíc k tomu všemu gravituje lidská přirozenost. Člověk chce být zbaven extrémních rizik bezmoci při zdravotním ohrožení, ve stáří, nejistoty co do budoucnosti potomstva, resp. jeho přípravy na budoucí život, ale i rizik plynoucích z možného konfliktu se „zlými“, tj. nejen zločinci a násilníky, ale též nepoctivci, obratnými žongléry v řemesle, obchodě či politice. Jak rád přijme záruky od státu a vybaví ho za všemi těmito účely pravomocemi a prostředky! Kdo by rád sám podstupoval riskantní nebezpečí, která hrozí imanentně žitému životu! Imanentně žitý život! Tu to máme, jde o život, jemuž běží o sama sebe, jde tedy o život uzavřený do sebe sama. Společenská smlouva, contract sociál, je koneckonců pochopena jako společná dohoda, že se budeme na takovéto se- beúdržbě všichni podílet a vzájemně podporovat. Jak je to — v tomto ohledu — vzdáleno Ježíšovu nároku, žádajícímu překračovat pouhou životní sebeúdrž- bu: Zapři sám sebe! Kdo svůj život vydá za Pána, získá jej! Kristus tedy staví před člověka transcendentní nárok, nárok odpovídat a odpovědně žít „sub specie Dei“. Ani ti, kteří sekularizaci nepodlehli, a kdo podle svého přesvědčení žiji křesťansky, nejsou předem ochráněni před nebezpečnými svody politické gnóze. Jakmile „naleznou“ definitivní politické řešení a ztratí svou nastraženost vůči věcnosti věcí obecných a privátních, jakmile přestanou být pokorně otevřeni výzvě, překračující každý myslitelný politický program, nastupují cestu totality. [pageend11]10 Radim Palouš Svod zbavit se rizika, místo sebezáporu a sebevydanosti reklamovat a pěstovat sebeúdržbu a sebezajišťování, je zajisté velmi nekřesťanské. A tak jest křesťanu jako občanu, členu POLIŠ, velice opatrné rozvažovat, jak dalece se smí zbavovat riskantního ohrožení ve prospěch „blaha“, obtěžkaného imanencí. Není např. požadavek, aby stát garantoval vzdělávání všeho potomstva zároveň neodpustitelným ústupkem od jedinečné odpovědnosti rodičů za své děti? Realita silně etatizovaných moderních útvarů ukázala, co všechno taková delegace výchovné odpovědnosti na stát může znamenat... Tedy raději nehledat a neusilovat o realizaci dobrého společenství větších rozměrů? To by přece znamenalo opustit jeden z velmi podstatných lidských úkolů. Člověk je ZOON POLITIKON, bytost, která nemůže existovat bez druhých, bez druhů-bližních, a to nejen jaksi úživně a biologicky, rodinně a rodově, ale i společensky, v obci, státu. Takže nezbývá, než přijmout všechnu uloženou odpovědnost, avšak zároveň nepřestoupit hranice lidské určenosti. Znamená to brát riskantní rozhodování o věcech budoucích na svá bedra, i být otevřen neočekávanému, bránit hy- pertrofnímu zmatku a bez-řádu, ale také ochraňovat onen organizačně nezadržitelný puls života, té spontaneity poskytnuté Stvořitelem každé částečce veškerenstva. Bylo by možno formulovat všechna tato „jak — tak“ jako respekt k jisté náležité „míře neuspořádanosti“ — řečeno moderním termínem. Lze tak učinit ovšem pouze u vědomí, že tzv. přirozená tendence k zvyšování entropie je matoucí konstrukcí, protože přirozený život je nerozlučně spojen s nadpřirozeným působením a pln zázraků. Pouze nepřirozený, ba protipřirozený konstrukt mrtvého souboru objektů, které spějí ke katastrofickému chaosu a gravitují k bezduché neuspořádané změti, nedokáže vnímat oživující účinek Ducha, který vane, kam chce. Dar životní smysluplnosti se zjevuje právě a pouze jako dar a nikoli jako samozřejmá danost, takto je daleko větší váha položena na zodpovědné rozhodování jedince i společenství o životě i dějinách. Toto poznání se mi zdá významným v osudech lidstva: probouzí nás z heretických radikalismů, otevírá oči před propastmi, které tu sice vždy byly, avšak co propasti neviděny, umožňuje vydávat se riskantně, avšak kriticky i tam, kde člověk dosud bu<J blaženě spočíval v náručí bezstarostnosti, nebo kde se rozhodoval pro „jediné“ a „definitivní“ řešení. Tato nová situace vybízí k opatrné volbě úzké stezky mezi dvěma příkrými svahy. Svědectví české minulosti i přítomnosti je tu mementem všeobecně. Nemůžeme si odpustit nepřipomenout (asymetricky) čtvrtou českou osobnost, nabízející jakýsi happy end naší úvahy, Jana Patočku: byl to on, kdo vystoupil z filozofické pracovny na veřejnost, aby se obrátil proti zvůli státní moci, jakkoli ta mířila zrovna proti bližním zcela jiných společenských okruhů; byl to on, kdo, proživ útrapy pronásledování a bolestného váhání o smyslu světových i domácích událostí, rozpoznal gnostický svod, a kdo myslitelsky i žitým životem řešil problém lidských práv ve prospěch povinností k těm druhým, ve prospěch [pageend12]Česká zkušenost 11 základní lidské odpovědnosti vůči transcendentnímu mravnímu nároku; byl to on, kdo na sklonku svého života vstoupil na cestu, po níž se podle něj vydává společenství jedině perspektivní, společenství nesobecky se vydávajících, společenství otřesených, jak je sám pojmenoval. [pageend13]Rio Preisner O takzvané smrti marxismu Dělníci jsou hloupí: vnímají až symptomy moru, a teprve ty, jež se vyrazí na jejich bruchu. L. Vaculík: Český snář Hned se obleč a pojď! Ty ale zas nic nevíš, viď? Tak máme obnovit Literárky, svazové nakladatelství přebírá Zdeněk Pochop, zítra přiletí z Vídně Pavel a Kostroun se vrací na partaj, a říká, abysme si připravili návrhy, protože jinak hrozí, že všechno bude tak, jak si to v eropláně vymyslí Pavel. L. Vaculík: Český snář Existuje cosi horšího než umírání a zabíjení: dobrovolný souhlas s nestoudnou vládou antikrista. Karl Barth 1 V okamžiku zvýšeného nebezpečí ohrožení zbytkové Evropy stalo se mezi západními intelektuály módou mluvit o „smrti marxismu“. Tento slogan připomíná ovšem neméně rozšířené prohlášení o „smrti boha“, jehož původ sahá do 19. století k Heinovi a Nietzschemu. Ironie tkví v tom, že „smrt boha“ podmínila živý rozmach marxismu, takže po údajné „smrti marxismu“ nezbývá vlastně už nic, co by mohlo vyplnit vakuum vzniklé po obou úmrtích. Zbývá právě už jen to nic. Souvislost mezi „smrtí boha“ a „životem marxismu“ lze zdůvodnit jen jednoznačnou interpretací „smrti boha“ jako radikální negace božího zmrtvýchvstání. Nedomnívám se totiž, že západní inteligence rozuměla „smrtí boha“ jen zánik abstraktního pojmu boha, který byl přece z okcidentální filozofie už dávno před Kantovou kritikou vyloučen gnostickou identifikací myšlení člověka s myšlením Boha, falešnou identitou, která Boha abstrahovala, aby se s ním mohla ztotožnit. Současný okcident tezí o „smrti boha“ zaútočil proti Samému jádru křesťanství. Teprve Kristus permanentně přibitý na kříž, navěky mrtvý Kristus, mohl uvolnit prostor pro permanentní revoluci. Svou smrtí negoval celé Kázání na hoře, imperativ lásky i k nepřátelům jako mezní výraz přijetí osoby toho druhého a poskytl možnost přehodnocení reálných mezilidských vztahů, jejich přenesení do roviny dialektických vztahů mezi abstraktními pojmy: třída-lidstvo, chudí-bohatí atd. Teprve pak se mohl mrtvý Kristus stát symbolem revolucionáře, bojovníka za lepší „sociální řád“; a naděje „obecného dosažení blaha“ se ztotožňovala s nadějí v „obecné“ zmrtvýchvstání. Vazba mezi „smrtí boha“ a „životem marxismu“ vykazuje dialektickou logiku, kterou lze vyjádřit jednodušeji i takto: život a rozkvět marxismu je přímo závislý na rozpadu a zániku křesťanství. — Hovořit o „smrti marxismu“ [pageend14]o tzv. smrti marxismu 13 by bylo možno patrně jen s poukazem na zmrtvýchvstání křesťanství (a Krista v jeho středu). Právě toho je však okcidentální inteligence daleka. Spíš se vkrá- dá do vědomí podezření, že údajná „smrt marxismu“ slouží etablování ideologie ještě dokonalejší ve své dialektické panlogičnosti než marxismus, v rozšíření jakéhosi integrovaného marxismu, nebo lépe: marxismu svých vlastních primárně dialektických principů. 2 I polský filozof Leszek Kolakowski dospěl k tezi o zániku marxismu, když marxismus vyhlásil za causa finita ve své rozsáhlé třísvazkové historické analýze „Die Hauptstrómungen des Marxismus“ z let 1976-79. Už triáda titulů jednotlivých svazků — Vznik - Rozvoj - Rozpad — ukazuje k jisté „entropické“ koncepci díla. Obdobný triadický základ odvozený z mýtizova- ných přírodních cyklů lze najít už v dějinné filozofii J.B. Vica, od něhož lze vést pak spojnici až k Spenglerovi a Toynbeemu. Od samotného Vica se dá ovšem duchovědně historickým regresem přes antiku dospět až k pravěkým mýtům. Kolakovského triáda předpokládá však, že vznik marxismu se vskutku historicky kryje s Marxovými spekulacemi a není principiálně sledovatelný před Marxem, nikoli snad jen k tzv. utopickým socialistům, ale i dále zpět k barokním utopistům, k středověkým komunistickým sektám a indiánským státům, a ještě dále k starověkým civilizacím Egypta, Sumeru, Číny, popř. k orientálním tyraniím v pojetí takového L. Wittfogela. Marxisté sami — Karl Kautsky, G. Adler, nemluvě o Marxovi samotném — si byli vědomi dlouhé dějinné'tradice socialistické a komunistické teorie i praxe. Kolakowského teze o rozpadu marxismu se tedy buď vztahuje výslovně k Marxem koncipované ideologii, aniž by se dotýkala dějinné tradice komunismu v jeho podobách mýtických, náboženských a utopických, nebo chápe zánik jako (dialektický) předpoklad obnovy dalších forem podstatně nehynoucí socialistické a komunistické praideologie. Za projev zániku marxismu považuje Kolakowski revizionistické myšlení takového Blocha, Marcuseho, jugoslávských „praxistů“, frankfurtské školy aj. Potíž tkví v tom, že ani Kolakowskému se nepodařilo definovat cosi jako neměnné, určující principy marxismu, jejichž rozpad by pak byl pozorovatelný, a tím i sama teze o rozpadu marxismu potvrzena. Namísto cesty do hlubin principů, k „matkám“ marxismu, se Kolakowski omezuje na popis historických modifikací marxismu, na výčet vnějších znaků dějinně podmíněných fází marxismu od Marxe a Engelse a jejich současné druhy a oponenty přes Lenina, austromarxisty, Luxemburgovou až k Stalinovi, frankfurtské škole, revizionistům a k Maovi. Vývoj není plynulý, nýbrž pohybuje se po křivce dané koordináty: vznik — rozkvět — zánik. Z toho plyne, že někde mezi vrcholným bodem rozkvětu a bodem zániku muselo dojít buď ke zlomu, nebo aspoň k podlomení dynamismu. Vtírá se zde dokonce představa radikální césury, představa, kterou sugeruje Kolakowského názor, že „klasický“ marxismus není causa efficiens komunismu, jak jej uskutečňuje tzv. „reálný“ socialismus. Jenže o césuře či zlomu (v dějinném okamžiku prosazení stalinismu) lze hovořit jen tenkrát, jsou-li principy marxismu vymezené a je-li tak dána možnost ukázat, [pageend15]14 Rio Preisner jakým způsobem byly porušeny či zrazeny. Kolakovski je však příliš v hermeneutickém zajetí, jehož vázanosti na subjekt je cizí objektivní principiálnost, která nakonec musí přijmout každou interpretaci jako možnou. Proto i Kolakowski — v jistém rozporu se svou tezí o Stalinově odvratu od marxismu — současně považuje stalinismus za možnou, byť primitivní interpretaci marxismu. Zánik je tedy určen jako rezultát odvratu od marxismu, avšak odvratu, který se projevuje jako možná interpretace... Nezapomeňme, že k logice takové hermeneutiky patří i poznání, že i tento rozpor vplývá do proudu možných interpretací interpretace marxismu in infinitum. Aby mohl hovořit o zániku marxismu, musel Kolakowski celý spor přenést do roviny interpretace marxismu; proto pro Kolakowského je tzv. revizionismus v prvé řadě interpretací marxismu (nebo lépe: marxistickou interpretací marxismu!), která v okamžiku, kdy si uvědomí svou vlastní interpretující interpretativnost, klesá do propasti zániku. A nezachrání ji pak ani „praxe“, jež je navždy odsouzena k tomu být praxí interpretovatelné interpretace. Crux tohoto řešení tkví v tom, že stalinská praxe, jakkoli pojatá jako pouhá praxe primitivně interpretovaného marxismu, stačila zahubit milióny lidí. Ačkoliv tedy v rovině myšlení lze snad hermeneuticky „odjistit“ tzv. původní náboj marxismu a hovořit o jeho „rozpadu“, nelze bohužel dodatečně zrušit také praxi, která už z „primitivní“ interpretace vyplynula. Nemluvě o tom, že z interpretace primitivně interpretovaného marxismu (tj. stalinismu) vyplývá, že návrat k „lepším“ formám marxismu — jež nebyly causa efficiens stalinismu — je nemožný právě proto, že není úniku z hermeneutického cirkulu, do něhož byl — jako do maelstromu — vtažen marxismus „o sobě“. 3 Proti Kolakowského interpretaci interpretací lze klást jinou interpretaci (interpretací) pouze s ohledem na milióny obětí této hry skleněných perel, totiž interpretaci, která by brala zřetel na skutečnost — neodinterpretovatelných — obětí, na skutečnost tedy, jež se jakékoliv interpretaci vymyká. Jde o to, dospět k výkladu marxismu, který by obětem marxistické praxe přiznal dále neinter- pretovatelnou objektivní skutečnost. Nejde o text marxistických spisů, nýbrž o realitu těch, kdo byli utraceni rukama pochopů, vyškolených a vyslaných marxistickými ideology. Přitom se zdá být irelevantní, jestli se školitelé dovolávali litery marxistických textů nebo jejich marxistické interpretace. Výsledek byl pokaždé stejný: systematická likvidace člověka a všeho, co konstituuje jeho lidství. V této interpretaci interpretací marxismu by pak Stalin mohl být považován — právě s ohledem na praxi — za interpretátora marxismu, který dospěl k samé podstatě. A údajná primitivnost jeho interpretace by nabyla podoby jednoduchosti, jíž se vyznačuje principiální myšlení. Patří-li pak Stalin k hlavním inspirátorům revizionismu, pak by i revizionismus sám ■— reprezentován marxisty typu Sartra, Adorna, Marcuseho atd. — byl nikoli jevem rozpadovým, nýbrž naopak vrcholnou fází proniknutí k čirým podstatám marxismu. Zkušebním kamenem tohoto průniku by pak musela být praxe totální genocidy, jak ji [pageend16]O tzv. smrti marxismu 15 začal po leninských nábězích systematicky rozvíjet právě stalinismus. Domnívám se, že adornovsko-sartrovsko-marcuseovská teorie teroristicko- genocidální praxe nejen navazuje na stalinskou, ale navíc potvrzuje leninsko- stalinskou linii radikální redukce marxismu na jeho nejvlastnější principy. Z celého vyplývá, že k principům marxismu lze dospět pouze sub specie jeho praxe. Už Marx naznačil tuto cestu, když spatřoval podstatu marxismu v praxi. Zde je teprve dosaženo dialektické identity myšlení a bytí. Pojmové formulace principů marxismu musí vyplynout nikoli tedy ze studia marxistických textů, nýbrž ze studia marxistické praxe. Jinými slovy: z textů lze vyinterpretovat principy jedině oklikou přes praxi, dospět k nim návratem z hájemství marxistické praxe k Marxovu manifestu. Pak teprve se každá litera textu začne prosvětlovat k principiální podstatě své výpovědi. Vývoj textových forem marxismu od Marxe k Marcuseovi a Blochovi pak ukáže — právě na základě poznání praxe — jak tu stále zřetelněji vystupuje konečná a vrcholná redukce na imperativ totální negace skutečné skutečnosti ve jménu dialektické konkretizace čirého myšlení, jež od „smrti boha“ logicko- panlogicky dospělo k likvidaci „starého“ člověka jako conditio sine qua non dialektického procesu vznikání utopie. Myslím, že namísto interpretace marxismu v jeho „revizionistické“ fázi by se dalo mluvit spíš o redukci teoretického marxismu na čirou teorii likvidační praxe, na iniciátora globální likvidace „o sobě“. Cesta k principům marxismu přes teorii praxe a její konkretizaci je ovšem podivuhodně rozeklaná. Proniká-li k těmto principům Sartre, Marcuse nebo Bloch (nebo i takový B. Brecht), je nutno mít na zřeteli, že tito interpreti se s principy marxismu a z nich vyplývající praxí ztotožňují, že s nimi souhlasí, i když svůj souhlas vyslovují s dialektickou nepostižitelností. Obvykle v okamžiku dotyku s konkretizační praxí couvají na dialektickou pozici abstraktního textu, do roviny myšlení, vždy však u vědomí identity tohoto myšlení s bytím, ideologie s praxí. Na druhé straně lze proniknout k principům marxismu oním solženicy- novským návratem z Gulagu, z Kambodže, z Číny, poznat jejich gorgonskou tvář, a odmítnout je s radikalitou, jež jedině je s to čelit totálnímu (tj. konkretizačnímu) nároku těchto principů. Ptám se však, jaká síla je s to vskutku účinně čelit takovéto lidským měřítkům se vymykající míře negace člověka a stvořené skutečnosti? Duch Gulagu se nevznáší jen nad koncentračními tábory komunismu, ale vane i každodenním „civilním“ životem lidi v marxistickém systému. O tomto duchu permanentní likvidace člověka v oblastech mocensky prosazeného marxismu vydává proto svědectví nejen Solženicyn, ale jistě i Naděžda Mandelštamová.51' 4 Tvrzení o rozpadu či smrti marxismu nutno brát s nemalou rezervou. Síla marxismu tkví v tom, že se naopak živí rozpadem — asi jako bakterie, jimž se * Těm, kdo se chtějí poučit o principech marxismu v praxologické aplikaci asijské, doporučuji studovat svědectví Jeana Pasqualiniho (Bao Ruo-wanga) o přímo liturgické likvidaci lidství v koncentračních táborech Rudé Číny. (Rozmluvy č. 2, 1984) [pageend17]16 Rio Preisner daří v hnilobě a výkalech. Marxismus vznikl z rozpadu kulturních a civilizačních hodnot, a netají se tím, že podporuje a urychluje tento rozpad jako conditio sine qua non svého vlastního vzestupu. A také všude tam, kde se marxismus mocensky prosadil, nebuduje nic jiného než zase rozpad, jimi se utvrzuje a nikoli oslabuje, jak se domnívají interpreti, kteří v záchraně toho či onoho „výdobytku“ socialismu spatřují možnost záchrany jakéhosi pozitivního, ideálního marxismu. Protože k principům marxismu se proniká cestou poznání jeho anihilační praxe, zprůsvitňuje se teoretický marxismus hermeneuticky spíš v oblastech, kde se mocensky prosadil. V Polsku, v Rusku a v Československu se redukoval marxismus takříkajíc na čistě ohlodanou kost svých principů. Přesto i zde nelze šmahem mluvit o rozpadu marxismu. Snad jedině v Polsku redukce na holé principy vedla i k rozpadu marxismu ve smyslu vědomého masového odmítnutí této ideologie. Polsko demonstruje též názorně, že mimo křesťanství neexistuje ve světě pozice schopná nejen poznat principy marxismu, ale také odolat jejich dialektickému svodu. — V Československu například tato redukce vedla nikoli k odmítnutí, nýbrž k dialektickému rozdělení marxistů na aparátčíky holé likvidační praxe „reálného socialismu“ a na revizionisty redukující marxismus v somnambulní souběžnosti na teorii. H. Marcuse, E. Bloch, Th. Adorno, a po jejich boku i G. Lukácz, teoretikové marxismu jako formy čirého myšlení ztotožňujícího se dialekticky s bytím cestou konkretizační praxe řízené elitou zasvěcenců, patří k ideologickým iniciátorům českých vyznavačů „socialismu s lidskou tváří“, jež přísluší nikoli snad člověku, ale abstraktní teorii, marxistické praxologii, jež se nazývá socialismus. Tam, kde se „lidská tvář“ revizionistického socialismu vskutku dotkne živého člověka, objeví se leda náměsíčný profil věčného nihilisty. Ale jakpak je tomu s údajným rozpadem marxismu na Západě? 5 Okcidentem obchází strašidlo rozpadu od začátku tohoto století. Po první světové válce a jako její duchovní první pokus o syntézu tohoto stavu a jeho kva- zihistorické zdůvodnění přinesla, jak známo, Spenglerova kulturní morfologie „Untergang des Abendlandes“. Bouřlivý rozvoj avantgardy je provázen vědomím konce filozofie, konce umění, konce civilizace. Thomas Mann před svou smrtí hovořil o konci literatury, dávno před ním už Franz Kafka považoval moderní umění za blasfemické, tentýž názor sdílel Hermann Broch. Obdobné myšlenky o zániku najdeme ještě dříve u Rakušanů Hugo von Hofmannsthala a Karla Krause. Filozofie pojala skutečně umění jako cosi „minulého“ ústy Hegela už na počátku 19. století. Hegelem jako by však zároveň byl vyvolán i konec okcidentální filozofie. Heidegger nedlouho před smrtí hovořil o konci filozofie, na jejíž místo chtěl dosadit nový mýtus s neznámým bohem, v jehož spásný příchod možno prý doufat i nedoufat... Teprve na pozadí bankrotu okcidentální filozofie lze realisticky nazírat a hodnotit i například české doufání v spásu Čech skrze filozofii Masarykovu... Nejde mi o to, abych zde vypočítával příklady proroctví zániku. Chtěl bych [pageend18]O tzv. smrti marxismu 17 zde jen sumárně poznamenat, že po evidentním zániku křesťanské kultury jako univerzální duchovní formy koncem 18. století, přežívající postkřesťanská kultura — již zde nazývám okcidentální — se vyznačuje dialektickým sepětím optimistické víry v pokrok, antropocentrický humanismus, emancipaci, sociální spravedlnost atd. na jedné straně a bezbřehého nihilismu ústícího do propastného, bezvýchodného zoufalství na druhé straně. Syntéza obého nabyla pak podoby oné utopické druhé skutečnosti, jež se konkretizuje ustavičnou anihilací nepřijatelné skutečné skutečnosti nedokonalého člověka a jeho světa. Není těžké postřehnout, že v anihilaci se dialekticky „uchovává“ a „pozvedá“ protiskutečnostní antiteze nihilistického zoufalství. Tuto syntézu, do níž jsou integrovány hybné duchovní síly okcidentální civilizace, reprezentuje nejdokonaleji marxismus, plnoprávný dědic hegelianismu, duchovní osy postkřesťan- ského okcidentu. Námitka, že marxismus coby pouhá ideologie nutně zanikne, jako zanikla už řada jiných ideologií a světových názorů, neobstojí. Proces odumírání ideologií a světových názorů vhání jejich zklamané vyznavače do náruče marxismu, který — dík dialektické panlogice — dovede být pro každého spásným přístavem: pro zbankrotělé existencialisty, fenomenology, strukturalisty, linguisty nehynoucí filozofickou sumou, pro zklamané vyznavače dílčích světonázorů absolutním světovým názorem totálního (dialektického) usouvztažnění jednoho a všeho, pro odpadlé křesťany náboženstvím nekonečného zajetí mrtvého Krista, pro nihilisty a zoufalce pak předsíní nicoty, v níž lze vyčkávat, v níž se lze dokonce „kulturně“ zabydlet, a pro skutečné marxisty, pro elitu zasvěcených a vyvolených, nejdokonalejší praxologií totální likvidace všeho, od nedokonalého člověka až po ten zbytečný kámen u cesty, a to ve jménu zákona o dialektickém ztotožnění panlogična s utopickým konkrétnem. Čím větší je skutečnostní náboj v úvahách o zániku světa, civilizace, národů (zejména v Evropě), tím více narůstá i spásně konkretizační náboj marxismu, který civilizaci, svět, národy šmahem neguje ve prospěch utopie, v níž civilizace, svět, národy nebudou už vystaveny nebezpečí zániku, ba ani možnosti zániku, protože v nich nezbude nic z nedokonalé, zánikem a smrtí odjakživa poznamenané a stíhané skutečnosti. Co zbyde, bude ono zcela jiné, projevující se v identitě panlogiky s bytím, Hegelův absolutní duch, Marxův dovršený komunismus. 6 Proti tezi o smrti marxismu na Západě svědčí dvojí: v užším smyslu systematická západní finanční a technologická údržba mocensky etablovaných marxistických systémů; v širším smyslu soustavné úsilí neomarxistů a revi- zionistů o záchranu marxistické teorie redukcí na její principy. Západní Evropa — zejména od nastoupení Reaganovy vlády v USA — se stále méně tají tím, že v marxismu spatřuje výslednou syntézu postkřesťanské okcidentální civilizace, duchovní esenci velké civilizační emancipace a „velké reformace“, zahájenou kdysi generálním útokem proti kultuře baroka. Takto syntetizován má být ovšem marxismus principiální, oproštěný od sekundárních kategorií jako „třída“, „proletariát“, „ekonomie“, „nadstavba“, „základna“, [pageend19]18 Rio Preisner marxismus totální likvidace skutečnosti prováděné stále otevřeněji ve jménu mrtvého Krista, marxismus nepřetržitého Velkého pátku. Pro tuto skoro eschatologickou redukci marxismu, jíž jsou poznamenána především „slavná“ šedesátá léta 20. století, neváhal bych — z hlediska křesťana — nazvat 20. století stoletím blasfemickým. Nechť nikdo nepochybuje o reálnosti ani ne tak socialismu jako spíše ničitelské systematičnosti principiálního marxismu. V zásadě jde o duchovní a mravní dezorientovanost převážné části okcidentální inteligence: od univerzitních studentů přes specialisty všeho druhu až po literáty a od nich skoro už nerozeznatelné teology. Příznačné přitom je, že se tato zásadní dezorientovanost spojuje se sklonem k vždy pohotové agresivní bojovnosti, což připomíná boxera zavile bušícího do vycpaného pytle. Utočí se totiž proti cílům, které se nikdo nesnaží přesněji určit také proto, že mají často ráz pouhých stínů. Zavilá útočnost pak rychle ustupuje únavě, znechucení a kocovině. Nejnázorněji se tato entropie revolučních nálad projevuje v řadách levicového studentstva. Rebe- lantství se u nich střídá s „uvědomělým“ parazitismem a „programatickou pasivitou“, hordy pouličních řvounů se ztišují a modifikují v kýmkoli použitelný lidský „materiál“. Iluze o „třetí“ cestě se rozpadla, namísto ní se objevilo rozcestí: bud návrat k hodnotám střízlivosti a uznání nedokonalých skutečností nebo zpečetění bankrotu instalací totalitární syntézy (v dialektickém procesu!) optimismu a zoufalství, vznikání a nicoty. To první se zdá skoro nemožné, neboť vyžaduje příklon k usilovné a soustředěné práci, jíž většina těchto zklamaných skoro úplně odvykla. Odpor k práci — vypěstovaný demoralizujícím podpůrným systémem o vše osvíceně pečujícího státu — se integruje do podoby teroristického ničitelství; destrukce jako forma negativní práce, neschopnost dosáhnout jakékoli profesionálnosti se umocňuje do podoby profesionálního terorismu. Nad parazitálním podhoubím se etabluje pak elita revolucionářů z profese. Tím se už předjímá totalitní symbióza byrokracie a teroru parazitujících na masové „základně“ otroctví. Tento vývoj směřuje k anihilační praxi, jak ji podmiňují teoretické principy ortodoxního marxismu. A je zcela irelevantní, jestli probíhá uvědoměle marxisticky nebo somnambulně pod impulsy módních mýtoutopií. Mentální i „praktický“ parazitismus mladé levicové okcidentální inteligence tvoří zajímavý pendant k „zahnívajícímu imperialismu“ jak o něm hovoří Lenin, s tím rozdílem ovšem, že co tu „zahnívá“ je tentokrát demokratický socialismus okcidentálního wohlfahrtsstaatu, ona „třetí cesta“, jež se ukazuje být pouhým, skoro už stereotypním přechodem od zrazené demokracie k socialistickému totalitarismu. 7 Okcidentální levicová inteligence přispěla lvím podílem i k rozpadu okci- dentálních univerzit. Také v tom lze spatřovat paralelu ke konečné likvidaci univerzity v mocensky etablovaných systémech „reálného socialismu“. S univerzitami se likviduje především učiliště, jehož úkolem a cílem bylo poznávání skutečnosti stvořeného univerza a skrze tuto skutečnost i jeho Tvůrce. Smysl univerzity byl narušen ovšem už pozdně středověkým racionalismem, který [pageend20]O tzv. smrti marxismu 19 racionální metodu kladl nad poznávání skutečnosti, tím že od lidského myšlení vedl metodický oblouk (nad univerzálním jsoucnem) přímo k všeobjímajícímu Jedno. Teologie, filozofie a humanistické vědy se postupně měnily v disciplíny čirých metodicky interpretačních postupů, přírodní vědy pak v experimentum experimentis. Nechci se tu však zabývat historií sebedestrukce okcidentální univerzity, nýbrž se chci jen zmínit o několika charakteristických znacích jejího finálního rozpadu. Heidegger jej zvěstoval vyhlášením konce filozofie a ústupem do hájemství mýtu. Koho však dnes na univerzitách okcidentu může ještě vzrušit úvaha o tom, že tento konec byl zavinut už v hegeliánské teozofické syntéze, jež měla vyrovnat novověký rozpor mezi teologií a filozofií (a její meta- fyzikou bez Boha), zavinut i s oním vyústěním teozofie v ideozofii s konečným sestupem do nížin či propastí světonázorů a ideologií? Heidegger sám nikdy nepochopil, že bez Boha — nikoli bez „nějakého boha“ mýtů — musí veškerá snaha o ontologickou diferenci jsoucna a bytí nakonec zas jen vyústit do dialektické jednoty bytí a nicoty. Dnešní univerzity poklesly už natolik, že nejenže nepozorují staletou absenci teologie, ale nejsou ani s to postřehnout zánik teologie. Jím se rozpad okcidentální univerzity dovršuje, i když jaksi událostí, k níž dochází jakoby mimo ni. Teologie nicméně zůstala spojena s okcidentální univerzitou neviditelnou pupeční šňůrou, jakkoli odcizená okcidentální univerzitě, nepřestala ji vyživovat jako své odložené či odrodilé dítě. Ačkoliv teologie a okcidentální univerzity žily odděleně jako rozloučení manželé, udržoval se mezi nimi neviditelný duchovní vztah zcela zvláštní destruktivní kvality. Dosud není dost jasně prozkoumán vliv pozdně středověké scholastické teologie na vznik novověkého okcidentálního racionalismu, jímž se dlouhodobý rozpad zahajuje. Na druhé straně zasadila okcidentální univerzita smrtící ránu novověké teologii Hegelovou teozofickou syntézou, do níž ústí veškerý objektivizující racionalismus (včetně Kantova kritického předzjednání dialektiky „subjektivního objektivismu“), syntézou, v níž se vznikavě, a čím dál víc dialekticky, ztotožňuje lidské myšlení a praxologie s myšlením a konáním Boha. Současný takzvaný „pluralismus“ představuje facit této identity, totiž možnost myslet o Bohu cokoliv, onu naruby obrácenou totalitu teorie-praxe, jejíž intcncionalitu prohlédl již Dostojevskij, když pravil: není-li Boha, vše je dovoleno, tj. i myslet (si) o Bohu cokoliv. Jenže toto „cokoliv“ anihiluje beze zbytku jakoukoli teologii živého, tj. nemyslitelného Boha. Jako se racionální scholastická teologie nakonec podřídila panlogičnu hegeliánské teozofické syntéze, tak i přírodovědecké experimentum experimentis nakonec vyústily v neméně hegeliánskou syntézu tzv. sociálních věd. Z nich bych jmenoval tři: sociologii, psychologii a politologii, které jsou si zajedno v radikálním odvratu od skutečnosti (sociologie), od člověka (psychologie) či mezilidských vztahů (politologie), to vše ve prospěch čirých matematizovaných funkcí a dat. Sociální vědy tvoří dnes teninkou slupku z „hedvábného papíru“ — mluveno s F. Kafkou — která okcidentální univerzitě vtiskuje poslední rozeznatelnou podobu. Jejich konstrukce nemají však už pranic společného se [pageend21]20 Rio Preisner skutečností člověka a jeho světa, naopak: míří proti člověku a útočí proti jeho skutečnosti jako jakési nukleární zbraně čirého ducha. V rovině hmoty analogickou pozici (s možností totální „nukleární“ anihilace) zaujímá hlavní nástroj onoho experimentum experimentis, v něž se totalizovaly přírodní vědy: technologie. Heidegger a jeho epigoni v ní spatřují největší nebezpečí pro člověka, aniž však rozeznávají nebezpečí, které člověku hrozí, dojde-li skutečně k symbióze západní teologie a filozofie a tím k bankrotu obou v syntéze postteologického a postfilozofického mýtu s technologií. Teprve tato syntéza by z technologie učinila nástroj konečné panlogické likvidace člověka a jeho světa. 8 Je proto také pan-logické, že marxismus kvete na troskách okcidentálních univerzit jako blín na smetišti. Marxizovaná „univerzita“ se konečně plně a nepokrytě vyznává ze své nenávisti k stvořené skutečnosti člověka a jeho světa. Humboldtovská individualistická výchova (Bildung) byla dialekticky negována v „anti-bildung“, ve výchovu mas k anti-kultuře. A nebylo to ani obtížné, neboť humboldtovské pojetí vzdělání neslo v sobě mocný zárodek své vlastní dialektické negace, samo vyrůstajíc z radikální negace kristocen- trického univerza. Marně se Goethe svou „pedagogickou provincií“ snažil tuto imanentní dialektickou negaci překonat harmonizací (renesančního) antropocentrického univerzalismu s bázní (Ehrfurcht) před Bohem Stvořitelem... Nehodlám zde vyjmenovávat znaky této anti-kultury, v podstatě jde o ono totalitní cokoliv, o quodlibet, jež se dá jakkoli zapojovat do metodologické hry a opět z ní jakkoli a kdykoli vylučovat. Nejde už o poznání univerzální skutečnosti (nemluvě už vůbec o dějinách), nýbrž o libovůli nezávazných kombinatorických spojů s jediným cílem: odvrátit pozornost od reality, ba víc: toto odvrácení petrifikovat v stav permanentní destrukce, a to nejen skutečnosti světa, ale i člověka samého. V poslední instanci jde o výchovu k se- bedestrukci, přičemž pojem výchova se tím ovšem beze zbytku pervertuje. Ten, kdo proti své vůli musel absolvovat marxistické školení na komunistických „univerzitách“, poznal velmi dobře tuto inherentní perverznost obracející se proti posledním zbytkům lidství učitele a žáků. Dehumanizací učitele i žáků na pouhé objektivizované funkce dialektické hry triumfovala totální metoda novověkého racionalismu. Zatímco v přechodové fenomenologické fázi moderního racionalismu člověk a jeho (dějinná) skutečnost se museli stát transparetními, aby nestáli v cestě nazírání podstat fenoménů, jež se ovšem nakonec ukázaly být vlastnictvím subjektu, jehož transparentnost jim vtisko- vala iluzi objektivity; zde, v dialektizovaném racionalismu, se „vědecký“ imperativ zprůsvitnění člověka a jeho světa klade neúprosně proto, aby člověk svým nedokonalým lidstvím a svými vztažnými závislostmi neporušil čistotu panlogických konkluzí a spojů, které jej svými „rezultáty“ v jeho podstat- nosti, v jeho vztazích, v jeho lidství radikálně a nevývratně popírají. Dialekticky negovanému člověku, onomu ještě-ne-člověku na nekonečném postupu k „lidskému člověku“, bylo z jeho kultury přiznáno jen sub-kultur- ní, buď v podobě masových výrobků měštáckého trhu nebo ideologicky [pageend22]O tzv. smrti marxismu 21 plánované produkty na řízeném postupu cestou ke kultuře „lidského člověka“. Toť ostatně také pravý význam Leninovy teze o dvojí kultuře: panské a utlačované. Ta první je vykořisťovatelsky úpadková, dekadentní, druhá teprve vzniká. Kulturu hodnou toho jména lze pouze odvodit z ojedinělých pokrokových géniů předzjednávajících postup od ještě-ne-člověka ke konkrétnu lidského lidství a jeho utopické „kulturní kultury“. Na jedné straně kalný subkulturní proud řízené ještě-ne-kultury, na druhé straně kult géniů podle výběru plánovačů a stratégů dlouhého pochodu za totální kulturou utopična. Na okcidentálních univerzitách se tento stav obráží v příznačné dialektice nové hermeneutiky humanistických věd pendlujících mezi zálibou pro vše triviální, a mezi produkcí rychle se střídajících módních metodologií směřujících k absolutní syntetické metodě, jež by byla práva oné totální kultuře konkrétního utopična. Protože však tato totální kultura dosud neexistuje, jsouc dosahována nekonečným postupem nekonečné produkce stále nehotovějších výtvorů, aplikují se ony metodologie in progress na umělecké quodli- bety, na libovolné „texty“, které se metodicky absorbují. V podstatě se v střetání — nemohu to jinak nazvat — metody a textu projevuje proces dialektické negace, proces anihilujícího pozření nedokonalého textu dokonalou metodou. Totální kultura přinese pak kýženou identitu textu a metody na pozadí identity bytí a nicoty. Na okraji této dialektické anihilace humanistických věd se utvářejí drobná rezidua, oázy jakéhosi humanistického hedonismu libujícího si nostalgicky v labužnickém a ovšem sterilním vychutnávání klasického dědictví géniů evropské kultury od Homéra přes Danta a Shakespeara ke Goethovi a Kafkovi. Marxismus této ztravující dialektice v humanistických vědách poskytuje spásné přístřeší. V něm naleznou nakonec společné útočiště trivialita i absolutní metoda i nostalgický kult géniů, vše na bázi dialektické konkretizace utopické druhé skutečnosti kulturní kultury. 9 Mám za to, že okcident už není s to vybudovat účinnou duchovní hráz proti marxismu. Ztroskotala v pokusu o to i katolická teologie, která nejenže nepotlačila marxismus, ale stala se nakonec jeho obětí. To, co v moderní teologii má ještě hodnotu, je už jen zoufalý (skoro) zápas o holé zachování posledních dogmatických struktur. Chtěl bych ještě poukázat na tzv. „nové filozofy“ — Les Nouveaux Philosophes — ve Francii, kteří svého času vzbudili, jak se brzy ukázalo, značně přehnané naděje v účinnou duchovní obranu okcidentu proti pronikání marxismu. Jde vesměs o vystřízlivělé bývalé marx-leninisty velmi mladých ročníků, kteří se ještě v roce 1968 vyžívali při happeningové pseudorevoluci pařížského studentstva. Především stojí za zmínku: A. Glucksmann a Bernard-Henri Lévy. První ve své knize „The Master Thinkers" velmi správně rozeznal v marxismu dědice německého idealismu, vztah, k němuž se hlásí ovšem marxismus sám, a jímž se zabývala už řada specialistů. I když Glucksmann nestačil na hlubší analýzu tohoto vztahu, vytušil nicméně, že hlavní dědictví, jež idealismus předal marxismu, je systematická konstrukce nové vzdororeality konkrétna spojená s gnostickým odmítnutím nedokonalého [pageend23]22 Rio Preisner stvoření. Pro nás Čechy je zajímavější snad Henri Lévyho filozofický bestseller z roku 1977 s názvem „Barbarství s lidskou tváří“. Co nás tu především může upoutat, je míra vystřízlivění u obou autorů, a filozofická pozice, již po rozchodu s marxismem zaujímají. Opakuje se tu zhruba to, čeho byl svědkem okcident už v době prvních stalinských procesů, kdy od „boha, který zklamal“ odpadla hrstka intelektuálů: A. Koestler, A. Gide, I. Silone aj., aby skončila v předsíni nihilismu. Už tenkrát se ukázalo, že síla a svod marxismu tkví také v panlogické důslednosti, do níž je zakalkulován i útěk z jeho dialektických kleští. Útěk před ním vždy jako by končil na území nepřítele, na němž zběh teď hyne duchovním hladem a žízní, nebo se aspoň vrací do dialektického svěráku, který mu skýtá třeba stranické předpolí trockismu. (Nic mnou neotřáslo tak silně, jako Solženicynovo líčení opakovaných a marných útěků z Guiagu.) Jisto je, že postkřesťanská kultura okcidentu neskýtá už pevné útočiště před černým jícnem, jenž se otvírá za jejími břehy, a jenž se nazývá marxismus. Názorně lze sledovat onu nemožnost útěku v terénu postkřesťanské okci- dentální kultury u Bernarda-Henri Lévyho. Jeho útěk se proměnil v pouhé pendlování mezi odmítaným marxismem a nenáviděným kapitalismem, v kyvadlový pohyb, jimž je poznamenán například i celý filozofický život J.P. Sartra. Pro B.-H. Lévyho „barbarský“ není marxismus, ale především „degenerovaný, dekadentní kapitál“, ten „smrtící stroj“. Podle Lévyho se marxismus dopustil především té chyby, že neodmítl kapitál bez výhrady a že jej zapojil do dialektického procesu ve své „reakční“ víře v pokrok. Takové myšlení skýtá pouhý odvar z marxistických kategorií, jež tu nejsou vyvráceny, ale pouze pokrouceny. A jako skoro vždy u těchto zklamaných exmarxistů, zklamání vyplynulo z apriorního nepochopení panlogické dialektiky marxismu. Tito odpadlíci nechápali marxismus ani v době, kdy v něj blouznilsky věřili. Lévy se naivně domnívá, že proti pokušení marxismu ho může teď zajistit to, co nazývá „ctností ateistického spiritualismu“, totiž: nevíra v člověka jako rezultát esoterického poznání, zastřená exoterickou ideou člověka. Tato ctnost má společnost uchránit před totalitarismem. Při bližším přihlédnutí tato esoterická nevíra v člověka, stojící v protikladu k exotericky kamuflované ideji člověka, pouze staticky opisuje nekonečný dialektický proces vznikání člověkoboha z ještě-ne-člověka, jak ho známe z německého idealismu a marxismu. Nevíra v člověka souvisí proto také u Lévyho zcela důsledně s tezí o „mrtvém bohu“, kterou bez výhrady přijímá. Lévy se nakonec utekl na pozice ateistického osvícenství, takříkajíc zpět do 18. století, kdy se okciden- tální civilizace a kultura mocensky etablovala ve své postkřesťanské podobě a ústy osvícených básníků, kardinálů a státníků vyhlašovala exoterické náboženství pro lid a esoterický ateismus pro elitu. Lévy sám brzy postihl, že polozřícené kasematy osvícenství neskýtají už žádnou ochranu před marxismem, a uchýlil se k víře svých židovských předků. O tomto dalším přesunu utečence se lze dočíst v jeho nedávno vydané knize „Závěť Boha“ (The Testament of God). Znamená to, že se dotá- pal konečně k odolnému základu? Soudný čtenář Lévyho knihy o tom začne asi brzy pochybovat. Lévy totiž svou marxismem podnícenou nenávist ke ka[pageend24]O tzv. smrti marxismu 23 pitálu přenáší teď i na západní demokracii, jejíž formální ideu sice akceptuje, ale reálnou podobu šmahem nazývá fašismem a bez rozpaků přirovnává k sovětskému systému, ba dokonce i k současnému revolučnímu Iránu. Exmarxi- sta Lévy se nemůže už naučit mluvit jiným jazykem než novořečí okcidentální levice, jejíž morfologie i syntax jsou odvozeny z „prajazyka“ marxismu. Lévyho neschopnost pochopit a zároveň i překonat marxistickou dialektiku stojí i v pozadí jeho pokusů o interpretaci osudu židovského národa a Starého zákona. Lévy klade oběti židů v nacistických koncentrácích nad oběti těch ostatních, neboť rozlišuje mezi prostou fyzickou likvidací, a tím, co nazývá genocidální „metafyzickou nenávistí“ namířenou výhradně proti židům. Opět se zde opakuje Lévyho protiklad „nevíry v člověka“ a „víry v ideálního člověka“, tentokrát v podobě protikladu mezi pouhými fyzickými likvidacemi ještě-ne-lidí a „metafyzickým“ ničením „ideálního člověka“ reprezentovaného biblickým národem. Taková interpretace není daleka marxistické dialektice. Podobně Lévy ze Starého zákona odvozuje sedm přikázání závazných pro elitní reprezentanty ideje člověka. První z nich, jež zní „zákon, váš zákon je posvátnější než všechno dění“, je podle mého zastřeným vyznáním víry v údajně odmítaný marxismus. Klade se tu abstraktní zákon nad veškerou skutečnost živého člověka a reálného světa, přesně v duchu marxismu a ovšem i hegeliánského systému. Podezřívám ostatně Lévyho, že v této absoluti- zaci zákona — k níž analogii poskytuje novověký racionalismus — stojí blíž Talmudu než Starému zákonu. Ať tak či onak, z tohoto prvního přikázání lze odvodit nejen zbývajících šest, nýbrž i jakékoli další protiskuteč- nostní imperativy: dobro tkví v konformitě se zákonem, budoucnost je v rukou zákona, všechna účinná aktivita je opakovaným tvrzením zákona, všechna pravda je totožná se zákonem, zákon stojí v zásadním rozporu s nedokonalou skutečností, člověk se musí ztotožnit se zákonem aktem poznání sebe sama atd. Takto se myšlení „nového filozofa“, údajně protimarxistického, pohybuje po spirále, jejíž nejvnitřnější osu tvoří panlogický zákon nekonečného dialektického procesu absolutizace. Domnívá-li se Lévy, že se v objetí tohoto zákona vrací k živé víře svých otců, jistě se mýlí. 10 Marxismus sám se nikdy neostýchal kriticky interpretovat náboženství, především pak křesťanství. Marx, jak známo, považoval neúprosně likvidátor- skou kritiku křesťanství za nezbytný předpoklad plného ustavení marxismu jako dominující „vědecké“ ideologie okcidentu. Dalo by se říci i takto: imperativní a imperiální vliv marxismu roste přímo úměrně s jeho schopností rozvracet křesťanství, jeho konečný triumf a globální vítězství jsou neodlučně vázány na konečnou likvidaci křesťanství. Dialektická panlogika pak umožňuje marxismu tohoto vítězství dosáhnout nikoli snad přímočarou likvidací křesťanství, nýbrž jeho pozřením, totální identizací křesťanství s marxismem. Identizace je vždy znamením vítězství dialektiky. Marx si tedy plně uvědomoval nezbytný předpoklad vítězství své ideologie v rozvrácení křesťanství, ale teprve jeho pozdní žáci, mezi nimi zejména [pageend25]24 Rio Preisner Ernst Bloch, pochopili, že rozvrácení musí být v konečné podobě pozřením. Ale teprve definitivní smrt Krista umožňuje marxismu potřít křesťanství dialektickým ztotožněním s ním. Mrtvého Krista nelze interpretovat pan-logičtěji (a tedy dialektičtěji) než jako revolucionáře, jemuž šlo o zvrat v dimenzích tohoto světa. A naopak zase, Kristus chápaný jako revolucionář v souřadnicích tohoto světa musí být Kristus mrtvý. Jeho kříž se pak stane ohniskem permanentní revoluce, symbolem dialektiky, čirou abstrakcí, lešením, z něhož byl sňat k „věčnému odpočinku“, a zároveň symbolem zákona panlogické dialektické negace všeho, co žije a umírá, tedy všeho, co v tomto světě tomuto zákonu slouží — včetně mrtvého Krista. Naproti tomu Kristus zmrtvýchvstalý transcenduje veškerou revoluci. Uchovává ji pro člověka tím, že ji vysvobozuje ze jha dialektického zákona „mimo život a smrt“; skutečná a pravá revoluce se uskutečňuje v transcendentnu. * Neomarxisté v čele s E. Blochem rozpoznali velmi přesně nebezpečí, jež tu hrozí marxismu z Kristova zmrtvýchvstání. Marxistická kritika křesťanství mohla dosáhnout svého cíle jedině totální eliminací jakékoli připomínky radostné zvěsti o Kristově vítězství nad smrtí. Ústředním hybným impulsem Blochova „principu naděje“ je to, co Bloch nazývá „eschatologickou revolucí“, a do níž s nasazením všech dialektických pák zahrnuje i Krista. Blochův pokus o konečné vyvrácení křesťanství proto nutně — neboť může být jen dialektické, tj. ztotožňovat pozřením — nabývá podoby christologie. Bloch eliminuje živého Krista tím, že ho ztotožňuje: za prvé s Prométheem (mýtizace), za druhé s Luciferem (spiritualizace), za třetí pak s „revolucionářem“ (imanentizace) vyhlašujícím mezní cíl revoluce řízené zákonem panlogické dialektiky: ztotožnění člověka a boha. Neomarxistický Kristus je tedy přítomen v ráji jako svůdce Evy skrze výchozí tezi vší dialektické revoluce: eritis sicut Deus — „budete jako bůh“. Ironie tkví v tom, že tento deus, s nímž se má člověk ztotožnit, neexistuje, či dosud neexistuje, čímž je i člověk sám vzápětí degradován v ještě-ne „člověka“, který má dosáhnout plnosti lidství teprve oním sicut Deus. Jinými slovy: Blochův dialektický Kristus funguje takříkajíc jako první proteovský hybatel permanentní eschato- logicko-dialektické revoluce. Jak se tento první hybatel ocitl zároveň i na kříži, kde s konečnou platností zemřel, aby svou definitivní smrtí vydal svědectví o neexistenci Boha, s nímž od počátku „svůdně lucifersky“ ztotožňoval člověka? Jasné je jenom to, že do takovýchto rozporů se lze dostat právě jen dialektickým myšlením, které pak všechno roztíná jako gordický uzel konečnou negací všeho nedokonale rozporného světa a člověka v něm ve prospěch panlogického zákona. Jestliže však E. Bloch vychází ve své „christologii“ z hadova „eritis sicut Deus“, dalo by se k jeho gnostické exegezi (v níž si libují skoro všichni neomarxisté) poznamenat i toto: Zákaz jíst ze stromu poznání nebyl odvolán ani po jeho překročení. Co z toho vyplývá? Především to, že po požití zakázaného ovoce vzešlo člověku nikoli poznání dobra a zla, nýbrž naopak — a to přinejlepším — jen postupně, [pageend26]O tzv. smrti marxismu 25 v průběhu dlouhých věků poznání zásadního nepoznávání. Jinými slovy: zákaz měl zabránit právě ztrátě jasného poznání, jehož slabým odleskem je ono sokratovské poznání-nepoznání. Středověk pak toto poznání-nepoznání rozvinul v princip analogie bytí. Kusanova docta ignorantia, položená na práh novověku, zůstala nepovšimnuta. V podstatě přestoupení zákazu přineslo katastrofální znemohoucnění lidského poznání. Novověká gnóze by se v této souvislosti dala nazvat chlubivým sebezrcadlením této prastaré imbecility. Rozeznávat pak dobro a zlo byl člověk schopen mnohem přesněji před přestoupením zákazu. Kdyby toho nebyl býval schopen, nebylo by možno mu cokoliv zakazovat, tím méně ho za přestupek trestat. Po požití zakázaného ovoce právě toto poznání upadlo do naprosté konfúze, která však člověka nezbavovala odpovědnosti za jeho činy. Kristus později označil tuto pomatenost slovy: Nevědí, co činí. Dále pak z trvalosti zákazu vyplývá, že se i nadále vztahuje na veškeré formy gnóze založené na onom eritis sicut Deus, najmě tedy gnóze dialektické. Nikoli snad proto, že by z ní hrozilo nebezpečí pro majestát a nádheru Boha, nýbrž proto, že každým aktem této gnóze člověk zapadá stále hlouběji do bažin vlastní záhuby, do definitivní a totální imbecility. 11 E. Blochův „princip naděje“, v němž se zalíbilo dokonce i některým křesťanům, je založen na dialektické „christologii“, v níž veškerou naději v konečné vítězství zákona revoluce skýtá zasnoubení Lucifera s Prométheem nad hrobem mrtvého revolucionáře jménem Ježíš. Nejsme tu ostatně daleko od Blakeova mystického „snoubení nebe a pekla“ nebo od titánské gnóze Schel- lingovy, jež iniciovala Hegela... Bloch se svým mrtvým Ježíšem stojí v linii gnostické christologie, kterou lze velmi dobře sledovat zejména u Hegelových žáků po levici i po pravici. Skoro u všech vystupuje úsilí o dialektické přehodnocení křesťanství a s ním spjaté biografiky Ježíše. Od D.F. Straussovy knihy „Leben Jesu“ z roku 1835 se vine gnostický řetěz přes Feuerbachovu „Wesen des Christentums“ (1841) a A. Rugeûv „Systém der Religion unserer Zeit“ až k Rugeově příteli Bruno Bauerovi, který předjímal už Nietzscheho obžalobu křesťanství v „Das entdeckte Christentum“ z roku 1843. Zde se kladou základy onoho „hloupého“ — abych použil epiteta českého germanisty V. Jiráta — 19. století, jehož teorie naše století tak zdárně uvedlo v praxi. „Nelidskost“ křesťanství, již pak vyhlásil Nietzsche, se velmi dobře doplňuje s „odcizením člověka“ skrze křesťanství, jež vyhlásil Marx. Příznačné však je, že dialektická christologie brzy opouští prostou negaci křesťanství a postupuje k dialektické „syntéze“ Krista a Antikrista, otvírajíc tak dráhu od „mrtvého boha“ k mrtvému Ježíšovi rebelovi a revolucionáři, jenž položil život za konkrétní říši bratrského Antikrista. Souběžně s touto gnostickou christologii se vyvíjí i protestantská teologie, která — v hlubokém zapomnění teologie J.G. Hammanna — postupuje od dezobjektivace a dehistorizace křesťanství (Schleiermacher, Kierkegaard) přes historickou relativizaci k syntéze v podobě dialektické teologie K. Bartha, [pageend27]26 Rio Preisner který operuje týmiž identitami nebes a pekel, jako Ernst Bloch. Identitami, které lze v náznaku objevit arci už u Luthera. Tuto vcelku souvislou linii posthegeliánské christologie — sekulární i evangelické — zcela zvláštním způsobem integroval Dostojevskij. Myslím tu především na jeho knížete Myškina z románu „Idiot“, na Aljošu — modelovaného podle postavy filozofa Solověva — z románu „Bratři Karamazovi“, v němž dochází k proslulé „eschatologické“ konfrontaci Velkého Inkvizitora a Ježíše na pozadí dialogu Ivana Karamazova s dáblem. Jako všichni velcí myslitelé i tvůrci, i Dostojevskij působí ambivalentně, nebo přesněji: byl a je nadále interpretován zcela protikladně. Na jedné straně stojí v čele transcendentální kritiky všeho dialektického revolucionářství, na druhé straně integruje — proti své vůli takřka — právě toto revolucionářství na samu mez totálního teroru. Zmiňuji se zde o tom jen proto, že tyto Dostojevského romány — a ovšem i jeho „Běsi“ — hluboce ovlivnily na přelomu století myšlení oné vrstvy středoevropské měštácké inteligence, trefně charakterizované označením „leisure class“. Jedná se o jedince, ekonomicky z velké části nezávislé, zbavené nutnosti vydělávat si na živobytí pravidelnou prací, dík kapitálu, který nashromáždili jejich produktivní předkové, nebo finančním podporám, jež dovedli získat. Jen zcela mimochodem poukazuji na často konstatovanou skutečnost, že Dostojevského hrdinové žijí v obdobném ekonomicky parazitárním postavení. Z řad této „leisure class“ se rekrutovali nejzavilejší ideologové to- talitarismu, z nichž někteří se stali aparátčíky v etablovaných socialistických a komunistických systémech. Jsem dalek toho, abych zde konstruoval nějakou přímou duchovní spojnici mezi dílem Dostojevského a těmito intelektuály. Naopak, jde o jev mysteriózní: Dostojevského přímo geniální obnažení gnostickodialektických principů anarchismu a komunismu, obnažení, jež mělo působit v intencích autora jako protijed, jako varování, působilo na některé jedince jako svod, jako mocná výzva k následování. Jsem ostatně přesvědčen, že i dílo tak názorně demonstrující anihilační dialektickou praxi totalitarismu jako Solženicynovo „Souostroví Gulag", působí na mnohé intelektuály, zejména na Západě, jako doklad neodvratného globálního vítězství systému, který nepřátele konkretizace nového člověka posílá na smetiště dějin právem svého uvědomělého sepětí s neúprosnými zákony dějinného vývoje. Odpor proti Solženicynovi v řadách intelektuálů na univerzitách Západu vyplývá především z toho, že právě tuto skutečnost nezbytné likvidace letargických konzervativních mas, stojících v cestě nezbytnému pokroku, považoval za nutné odabstrahovat a dekonkretizovat do nedialektické podoby vulgárně skutečnostní... Dostojevskij velmi dobře věděl o přitažlivé síle propastí negace a zla. Dialektická lest tkvěla však v tom, že se právě tato fascinace globálním terorem zároveň kladla jako projev jedině možné a jedině nutné mravnosti. Tyto rozpory osvětluje velmi dobře případ dalšího člena postleninské generace neomarxistů: Georga Lukácse. [pageend28]O tzv. smrti marxismu 27 12 Georg Lukács je zajímavý podle mého názoru jen do chvíle, kdy se kier- kegaardovským skokem vrhne do víry v marx-leninismus. Zrání Lukácsovy „konverze“ z vyznavače senilního (abych použil jeho vlastního epiteta) idealismu v uvědomělého marxistu, fascinujícím způsobem odkrývá zároveň i gnostickodialektické principy marxismu, k nimž se mladý Lukács dopracovává právě pomocí Dostojevského díla. V okamžiku, kdy bychom Čekali, že Lukács tyto principy s úděsem odmítne pro jejich hrůznou a globálně destruktivní negativitu, již si zcela jasně uvědomuje, vstoupí do maďarské KS. G. Lukács a Ernst Bloch studovali společně v semináři Georga Simmela. Od něho převzali oba studenti názor, že Církev a Kristus stojí v diametrálním protikladu, názor, který profesor Simmel odvodil dílem z tradice reformační, dílem pak z Dostojevského „Legendy o Inkvizitorovi“ v románě „Bratři Karamazovi“. Simmel se od „mrtvého boha“ Nietzscheova už dopracoval k mrtvému Ježíši, jehož bylo možno panlogikou Hegelovy dialektiky spiritualizovat v mýtickou postavu, jejíž funkcí je negovat — progresivně a aproximativně — svou podstatou zlý svět. Mrtvý Ježíš mohl posloužit jako symbol socialistickým ter.oristům zrovna tak jako — tenkrát módnímu — třeštění o arijském, germánském Ježíšovi v čele antikapitalistické revoluce racionální, jak ji před první světovou válkou hlásal třeba Lagarde. (I tento ari- zovaný, mrtvý Ježíš posloužil brzy nato totalitarismu, tentokrát ludendorff- ské ražby.) Vraťme se však k mladému Lukácsovi. V roce 1911 ho zasvětila do ruského socialistického a teroristického podzemí jeho pozdější žena Lena And- rejevna Grebenková, dcera člena eserské teroristické brigády Andreje Michaj- loviče Grebenka. V té době Lukácz znal už svého Dostojevského, takže není divu, že Lenu okamžitě identifikoval jako živý příklad Soni z Dostojevského podzemí, ba víc, jako personifikaci Dostojevského Ruska.* Lukácsovo setkání s Lenou připomíná poněkud setkání René Rilka s Ruskou Lou A. Salomé, přítelkyní Nietzscheovou, k němuž došlo o dekádu dříve, takříkajíc ještě v éře „mrtvého boha“. Dá se ovšem pochybovat o tom, zda Lena — původem Ukrajinka — poskytla Lukáczovi objektivní obraz carského Ruska. V každém případě v Lukácsovi upevnila dojem, že pravé Rusko, to jsou skupiny intelektuálských teroristů, nihilistů, anarchistů a socialistů, k nimž, jak už víme, patřil i Lenin otec. Epiteton pravé Rusko znamená tu však také Rusko nejvyšších etických imperativů, Rusko zrající revoluce s cílem ustavení řádu sociální spravedlnosti, jejíž obzor by obepínal celý svět. Vinou reálného carského Ruska se však etické imperativy ocitly v neúprosné konfrontaci s imperativy revolučního násilí, která musela být teoreticky vyřešena ve prospěch náležité praxe, jíž by pravé Rusko mohlo konkretizovat své ideální cíle. Lukács znal tuhle problematiku už z Dostojevského, k němuž se stále vracel, a o němž v té době začal psát knihu, z níž se pozdější zajímavou meta- morfózou vyklubala jeho předmarxistická „Teorie románu“. Lena, dcera ukrajin* Tuto tezi přejímám od Lukácsova přítele E. Blocha, který ji vyslovil skoro o půl století později (1976) v interview s Michaelem Ldvym. Srv. New German Critique, č. 9 (1976), str. 43-44. [pageend29]28 Rio Preisner ského teroristy, vedla Lukácse k stále bezprostřednějšímu vztahu k skutečným teroristickým organizacím. Jakýmsi mezičlánkem na této cestě — před Luká- csovým vstupem, či „skokem“ do komunistické strany — bylo studium knihy Borise Savinkova „Sivý kůň“, v níž se deníkovou formou líčila příprava a provedení atentátu na velkoknížete Sergeje v roce 1905. Savinkov psal z přímého názoru, neboť byl sám členem skupiny „Narodnaja volja“. Deník pod svým apokalyptickým titulem a pseudonymem Ropšin vyšel v roce 1909, a byl v následujícím roce přeložen do němčiny. Lukácsovi nešlo o historickou faktologii teroru, nýbrž o problém vztahu mezi etikou a terorem, jímž se Savinkov — zjevně ovlivněn Dostojevského „Bratry Karamazovými“ — ve svém deníku zabýval. Teze o „etickém teroru“ se dala klást pouze „dialekticky“. Lukács byl tímto problémem víc než fascinován — „řešení“ našel v permanentním dialektickém procesu anihilace, kterou ztotožnil s uskutečňováním světa „konkrétní“ „sociální spravedlnosti“, „řešení“ tedy, jež svého autora přivedlo jen pan-logicky do lůna bolševismu. Názor, že vztah etiky a teroru nelze šmahem odmítnout jako vnitřně rozporný, objevil mladý Lukács u Tomáše Masaryka, který Savinkovovu deníku věnoval nemalou pozornost ve své knize „Rusko a Evropa“, jež vyšla před vypuknutím první světové války. Skoro se lze ptát, zda Masaryk nespatřoval jisté etické analogie mezi vztahem ruských teroristů k carskému Rusku a svým vlastním vztahem k habsburské monarchii. V každém případě objevil Lukácz v Masarykovi prvního analyzátora vztahu mezi mravností a teroristickými akcemi, jimž šlo o konkretizaci „spravedlivého řádu“. A nejen to. Masaryk se netajil sympatiemi k ruskému nihilismu, jehož starší fázi (takového Pissareva, coby „ruského Nietzscheho“) uváděl do spojitosti s politickým realismem. Propojení nihilismu a politického realismu označil Masaryk přitom za „ruský přínos“ evropskému myšlení. Masaryk to také byl, kdo velmi dobře postihl, že ideologie ruského nihilismu má svůj zdroj — jako i s ním spřízněný politický realismus — v literatuře. Odtud vede také spojnice k Lukácsově tezi, že ideologie utopismu a konkretizace druhé skutečnosti je založena v epice — s Fr. Schlegelem by se k tomu dalo dodat: v totálním románu. Tato teze ostatně zajímavě koresponduje s Heideggero- vou tezí o propojení poezie (řecko-holderlinovské ražby) a filozofie bytí. K desiderátům patří stále ještě práce, která by prozkoumala vliv Masarykovy knihy o Rusku na mladou středoevropskou inteligenci po přelomu století. Právě na případě G. Lukácse se zřetelně ukazuje, že Masarykova analýza moderního Ruska, spojená s nepokrytou chválou marxismu, který prý v ruské inteligenci probudil „pozitivní tvůrčí energie“, nemálo přispěla k upevnění a rozšíření marxismu i ve střední Evropě. Masaryk ovšem pozitiva marxismu vztahoval především na carské Rusko — revizi mystiky země (té mystiky, která se pod Heideggerovým vlivem probouzí mezí českou inteligencí skoro o tři generace později!), antimonarchistický trend, zvědečtění politiky, vyzdvižení umění nad náboženství, rozvoj literární kritiky a politiky apod. — pozitiva, která se dala tenkrát velmi snadno aplikovat i na poměry středoevropské. V tomto smyslu výmluvná je i tabulka v 2. dílu knihy „Rusko a Evropa“, v níž se konfrontuje duchovní tvář Ruska před rozšířením a po rozšíření (i když ještě ne prosazení) marxismu. [pageend30]O tzv. smrti marxismu 29 Lukács však na rozdíl od epigonálně polytematického Masaryka zůstal monotematikem dialektiky „etického teroru“, jak ji převzal ze Savinkova a ustavičně promítal do díla Dostojevského a na něm pak ověřoval. 13 Pokusím se genezi Lukácsova „řešení“ aspoň v krátkosti naznačit. Jeho jakýsi předstupeň tvořilo zavedení dvou etik: první, jež se váže na instituce, druhé, která odpovídá hlasu „duše“.* Kategorie „duše“ — „psýché“ patřila před první světovou válkou k pojmosloví tenkrát módní hlubinné psychologie. Byla už zcela vyňata ze svazku křesťanské antropologie, beze zbytku „psycho-logizována“ a tím i zbavena jakékoli substance. Patřilo k logice psycho-logie, že kategorie duše — zejména pak pod tlakem psychoanalýzy — se nakonec beze stopy vytratila. Nicméně u mladého Lukácse „duše“ hraje významnou úlohu v úsilí o vyřešení politickoetického rozporu. To proto, že Lukács chápe kategorii duše nikoli jen hlubinně psychologicky, nýbrž také transcendentálně a mysticky, ovlivněn v tom Dostojevským a Savinkovem. — Ona druhá etika „duše“ se nejen odvrací od společenských institucí světa, ale od veškeré skutečnosti světa, a přimyká se cele k vyšší „druhé“ skutečnosti a k imperativu její konkretizace organizováním takzvaného „společenství“. Protiklad společnost — společenství (Gesellschaft — Gemeinschaft) přejal Lukács z dobové sociologie. Tím se etika duše dostává do rozporu, jenž je na jedné straně dán imperativem konkretizace druhé skutečnosti a na druhé straně totální negací skutečnosti světa a jeho institucí. Jinými slovy: konkretizovat druhou skutečnost utopie „spravedlivého řádu“ by bylo možné jen teroristickou destrukcí stávajícího světa, což se neobejde bez vraždy. To však znamená ocitnout se v rozporu mezi absolutním přikázáním, jež platí pro etiku duše a zní: nezabiješ, a mezi absolutní nezbytností vraždy ve jménu etického imperativu téže etiky, požadující konkretizaci „druhého“ světa spravedlnosti. Tak se aktem (teroristické) vraždy obětuje duše teroristy, aby v konkretizovaném spravedlivém řádu mohla být zachráněna duše člověka. Tento rozpor se dá teologicky ozřejmit příměrem k mrtvému Ježíšovi, který obětoval život a duši za lepší svět. Dialektická lest tkví ovšem v tom, že teroristická vražda se zde identifikuje s obětovnou smrtí. Tento integrovaný rozpor se však rychle urovnává, když uvážíme, že Ježíšova smrt je chápána jako definitivní zánik, snadno interpretovatelný jako forma nepřímé sebe-vraždy. Teroristická vražda se pak eticky přehodnocuje v oběť na pozadí Ježíšovy sebevražedné oběti. Dialektika etiky duše vržené mezi oběť vraždy a oběť sebevraždy (nebo máme říci: mezi vražednou oběť a sebevražednou oběť?), nejpronikavěji vystihuje, tuším, situaci světa „absolutního hříchu“. Tato klasifikace pochází od * K celé tématice srv. korespondenci mezi G. Lukácseni a Paulem Ernstem v knize Paul Ernst und Georg Lukács: Dokumente einer Freundschaft, ed. Karl August Kutzbach, 1974. Paul Ernst byl Lukácsovým přítelem až do svého rozchodu s marxismem. Už v roce 1919 vydal P. Ernst knihu „Der Zusammenbruch des Marxismus“, v níž se konstatovala smrt marxismu, tedy v době obecného nadšení evropské intelektuální levice — marxistické i nemarxistické — pro slibné se rozvíjející sovětský systém. Existuje celá řada podobných konstatování z let dvacátých etc. [pageend31]JO Rio Preisner Fichteho. A najdeme ji ještě v podobě „světové noci“ také u Heideggera. Už Augustinus hovořil o situaci onoho „non posse non peccare“, tedy o uvržení do absolutní hříšnosti, kterou spojoval se situací člověka po vyhnání z ráje a před vykupující smrtí Krista. — U Lukácse však naopak právě mrtvý Ježíš zakládá situaci světa absolutního hříchu, v němž se ztotožňuje vražda a sebevražda s obětí lidské duše ve jménu nového světa, ve kterém ztotožnění vraždy-sebevraždy s obětí přinese ovoce absolutního osvobození, onu náhradu za vykupitelské dílo, jež nebyl s to mrtvý Ježíš vykonat. Skoro jsem v pokušení tohoto mrtvého, ztroskotavšího Ježíše sebe-vraha nazvat bohem oněch teroristických identit ve světové noci nevykoupenosti. Prostý křesťan vytuší za tím vším pokus ospravedlnit hřích proti Duchu svátému, pokus vymazat neúprosnou dělící čáru mezi možností a nemožností spásného návratu, pokus popřít, že spása člověka je vpravdě věcí svobodného rozhodnutí právě jeho duše. Gnóze, jíž jde zásadně o totální návrat všeho ve vyšší duchovno absolutního Jedno, nemůže nikdy připustit, že by v říši duše (a ducha) mohla existovat mez, absolutní césura mezi možností a nemožností návratu. Lukács v každém případě vraždu a oběť duše jakož i jejich identitu s procesem osvobozování duše vystihl následující dialektickou triádou: 1) vražda není dovolena (aby byla zachována duše); 2) vražda je absolutně nutná (a tím i ztráta duše), aby byla zachráněna duše lidstva; 3) ergo vražda se srovnává s etikou duše. V této dialektice však stále chybí „missing link“, totiž vysvětlení, jak je možné zachránit lidstvo ve světě, v němž rozpor mezi absolutním zákazem a absolutní nezbytností vraždy může vůbec vzejít a existovat. Lukács si v tom vypomohl příklonem k prastaré dualistické gnózi a instaloval dva bohy: dobrého a zlého. Dobrý bůh stvořil člověka (a jeho duši) a svět, zlý bůh — kterého Lukács nazývá Jehovou — člověka i svět odcizil sobě samým zavedením babylonských institucí, zejména církve a státu. Ježíš pak, jenž zemřel na kříži v rebelském boji proti světu zlého boha Jehovy, se stal paradigmatem pro všecky další bojovníky proti Jehovovým odcizujícím institucím. Dalo by se říci, že Kristus Církve svým údajným zmrtvýchvstáním rozvrací osvobozovací dílo mrtvého, padlého Ježíše, tím, že odcizení člověka a světa v Jehovově říši takříkajíc absolutizuje. Lukács tohoto Ježíše-revolucionáře a rebela nazývá „neobjektivizovaným Kristem“, čemuž lze rozumět: Kristem oproštěným od odcizujícího a objektivizujícího zmrtvýchvstání. Z této gnostické dialektiky vyplývá velmi jasně, že Kristovo zmrtvýchvstání bylo pochopeno jako základ „objektivní“ Církve, a tím i jako základ souhlasu s realitou světa objektivit, jež jsou arci pro veškerou gnózi naprosto nepřijatelné. Gnostická etika duše žádá nelítostný boj proti těmto objektivitám — nelítostný k „objektivnímu“ člověku (vražda) i vlastnímu objektivizovanému subjektu, ba k veškeré existenci (sebe-vražda) ve jménu „neobjektivizovaného“, tj. mrtvého Ježíše a jeho druhého, a tím i neobjektivizovatelného světa utopie. Nejskrytějším mravním impulsem tohoto boje proti Kristu „objektivně“ zmrtvýchvstalému je skutečnost, že teprve tímto zmrtvýchvstáním se přiká- [pageend32]O tzv. smrti marxismu 31 zání nezabiješ dostává do nedialektizovatelného vztahu ke Kristovu imperativu lásky k nepříteli. Zmrtvýchvstání Krista je dialektický sled: nezabiješ--------- vražda je naprosto nutná z „lásky“ k duši lidstva, beze zbytku překonán existenciálním vztahem: nezabiješ pro lásku k nepříteli. A platnost tohoto vztahu stvrzuje skutečnost smrti, jež se nyní stala conditio sine qua non zmrtvýchvstání, jsouc beze zbytku odevzdána do rukou Krista. V krajní konfrontaci se tedy střetají zmrtvýchvstalý Kristus a Jeho objektivně substanciální svět, schopný transformace, s mrtvým Ježíšem. Není těžké si domyslet, že Lukácsův „dobrý bůh“ je v oné manichejsko- gnostické konstrukci totožný s mrtvým Ježíšem. V jeho odtažité, neintereso- vané „dobrotě“ — připomínající lhostejného boha deistů — se prolíná „mrtvý bůh“ s „mrtvým Ježíšem“, oba ve své stínové pseudoexistenci závislí na negaci příliš objektivního světa skrze neutuchající sled teroristických vražd-sebe- vražd... Sám Dostojevskij našel odpovědi na dialektiku vraždy-sebevraždy u Solo- věva. My víme, že i Masaryk vděčí za mnohé ve své filozofické sociologii sebevraždy oběma myslitelům, jakkoli je přijímal velmi kriticky. I polarizaci Ruska a Evropy, ač v opačné perspektivě, převzal od nich. — Solověv však už na konci 19. století přímo prorockým způsobem odhalil v moderním revolucionáři personifikaci sebevražedného vraha. Charakterizoval jej jako člověka, hodlajícího změnit svět a hnaného svým „nerozumem“, který z něho v podstatě dělá vraha. Bernanos — poučen novými zkušenostmi 20. století — kategorii „nerozumu“ umocnil v „imbecilitu“, která z individuálního teroristy dělá masového vraha věcně byrokratizovaných „konečných řešení“. Ale i v této byrokratické integraci je vrah vždy hotov sám zajít násilím, věren principu dialektické negace negace. — Solověv poukázal také na to, že terorista a revolucionář jedná zásadně z mocenskostrategického rozhodnutí jiných, jsa přitom otrokem náhod a vnějších okolností. Východisko spatřoval Solověv v přijetí vlastní slabosti, omezenosti lidského poznání a hlavně pak v probuzeném vědomí, že svoboda člověka je nedokonalá... Proti identitě vrah jako oběť, jíž se dialekticky exkulpoval terorismus, postavil identitu vrah jako sebevrah, v níž se odhaluje podstata terorismu jako konkretizovaný princip dialektické negace negace. Jde o tentýž princip, jenž — v podobě spojených nádob — tvoří i podstatu marxismu. Dialektická identita vraha jako oběti (coby zárodečná forma teroristické „etiky“ nového člověka) ovlivnila kromě toho i avantgardní literaturu od počátku 20. století. Expresionistický slogan „nikoli vrah, nýbrž zavražděný je vinen“ (F. Werfel) navazuje na toto dialektické přehodnocení mravních hodnot „obětujícího se vraha“. K podstatě této dialektiky teroru pronikli v moderní literatuře však zejména H. Broch, F. Kafka a A. Camus. 14 G. Lukács se, jak řečeno, vždy vracel k Dostojevskému. Zmínil jsem se už o svůdné ambivalentnosti Dostojevského díla, již nelze ovšem chápat jako jeho slabinu, ale jež náleží k znakům lidské, příliš lidské velikosti. Nebezpečí [pageend33]32 Rio Preisner nepochopení v zásadě tkvělo v tom, že mladá středoevropská inteligence, ať už vědomě či podvědomě odchovaná více či méně uvědomělými žáky Hegela, skoro vždy Dostojevského dialektizovala. Tak se stalo například, že Dosto- jevského postup od lži a hříchu k pravdě a svatosti chápala jako dialektický vývoj, jenž má svoji vyšší „logiku“, v níž se obráží gnostická tradice „snoubení pekla a nebe“, a nikoli jako plod poznání lidské nedokonalosti a nikoli jako znamení, že omezený rozum a relativní svoboda člověka počínají spolupracovat s transcendentální milostí. Dostojevského nejvyšší umělecký cíl— epické stvoření opravdového, živého světce, jakéhosi druhého Krista — přesahoval síly i nejgeniálnějšího umělce. Na tomto úkolu Dostojevskij ztroskotal, i když slavně; nemožnost dosažení takového uměleckého cíle se však stala zdrojem ambivalencí. U Lukácse tu vystupuje velmi zřetelně: na místo světectví dosazuje dialekticky utopii dokonale spravedlivého světa jako mezní cíl Dostojevského díla. Dostojevského slavné tvůrčí ztroskotání — na pozadí cíle, který si kladl — nejnázorněji předvádí pověstná „Legenda o Velkém Inkvizitorovi“. Ta totiž celou svou strukturou, způsobem konfrontace Inkvizitora a Ježíše, už sama v sobě skrývala dialektický osten. Lukácsovi — zrovna tak jako i Masarykovi a celé řadě levicových intelektuálů — tato „legenda“ především potvrdila to, o čem byli předem přesvědčeni: že Ježíš a Církev stojí k sobě v dialektickém protikladu. To, že tento protiklad vyrostl ze staré heretické koncepce Antikrista, rozumí se samo sebou. Soustřeďme se však na chvíli na „legendu“ samu. Ačkoliv existuje bohatá literatura zabývající se její interpretací, mám za to, že některé momenty nebyly dostatečně vyzdviženy. Problém tkví především v tom, že nejde o jednoznačnou konfrontaci ztělesněného Dobra a Pravdy (Ježíš) a personifikovaného Zla a Lži (Inkvizitor), nýbrž o střetnutí světonázorových koncepcí, jež se v lecčems doplňují. Mezi Dostojevského Ježíšem a Inkvizitorem se nerozvírá nepřekonatelná propast; naopak, Ježíš v této legendě jako by světonázorovou pozici Inkvizitora mlčky a nepozorovaně potvrzoval. Dokonce se zdá, že tu vůbec nejde o střetnutí dvou světonázorových koncepcí, nýbrž o demonstraci rozporu či sváru uvnitř jednoho a téhož světového názoru, jehož mluvčím je Velký Inkvizitor a základem Ježíš této legendy. Podívejme se na oba aktéry. Velký Inkvizitor pronáší monolog. Nejde tedy o rozhovor, tím méně o dialog, neboť jeho protihráč Ježíš odpovídá zarytým mlčením, a namísto odpovědi políbí nakonec Inkvizitora na bledé, stařecké rty. Domnívám se, že monologická struktura této legendy svědčí též — i když nepřímo — o tom, že tu dochází ke konfrontaci uvnitř jediného, nedílného světonázoru. Tento světonázor představuje cosi jako značně rozplizlý obtisk křesťanství, jeho imitaci. Jde o náboženství bez Boha, nebo lépe: o náboženství mrtvého boha na přechodu do své závěrečné fáze, na přechodu od abstraktního systému mrtvého boha k jeho praktické aplikaci v podobě konkretizace spravedlivé, tj. sociálně zabezpečené společnosti. V Dostojevského Inkvizitorovi se nerozlišitelně prostupuje profesionální revolucionář s aparátčíkem. Inkvizitor považuje nejen Boha za mrtvého (jsa jeho permanentním vrahem), ale i tímto Bohem stvořený svět za nepřijatelný. Inkvizi- [pageend34]O tzv. smrti marxismu 33 torův spravedlivý řád může povstat jen na troskách (a nikoli snad jen z trosek) starého světa, a po likvidaci starého člověka. Čeho zde bylo ve skutečnosti dosaženo, je ovšem pouhé znetvoření světa a člověka, beze zbytku uzurpovaného duchem totálního Inkvizitorství. Je dobře si uvědomit, že Inkvizitor není papežem římské církve, nýbrž pouze členem mnišského řádu církve. Až tři čtvrtě století po napsání „legendy“ začínáme chápat Dostojev- ského prorockou vizi. Dostojevskému nakonec nešlo o konfrontování údajně od Boha odpadlé katolické církve s Ježíšem, nýbrž o manifestaci hluboké schismatické krize v samém středu církve. Skutečná historická konfrontace je tu pouze interlineárně naznačena; totiž konfrontace mezi papežem a Inkvizitorem, mezi církví v apoštolské posloupnosti a duchem odpadu, jehož cílem je totální uzurpace a znetvoření světa a člověka. Přičemž nezbytný předpoklad této uzurpace je uzurpování a znetvoření církve, její instituce, její teologie, její apoštolské autority. Dostojevského Inkvizitor v podstatě zastává a hlásá ideologii socialismu, jeho pojmosloví je principiálně marxistické. Proto nepřekvapuje, že Inkvizitor našel celou řadu obhájců. V Rusku se za něho stavěl už například anarchista a socialista Konstantin N. Leontěv. Dnes by jistě našel zástupy (tajných) obhájců mezi teology revoluce a osvobození. Ježíše této legendy nelze chápat ani jako Mesiáše, ani jako Vykupitele, a už vůbec ne jako Krista-Soudce druhého příchodu. Tento Ježíš je čirou projekcí Inkvizitora — takřka ve feuerbachovském smyslu. V něm se personifikují všecky „etické“ pohnutky zakladatele čiré spravedlnosti v uzurpovaném světě. Tento Ježíš není ztělesněná boží láska, nýbrž chimérická, stínová podoba nekonečného, neutišitelného soucitu-sentimentu, v němž Dostojevskij odhalil jednu z hnacích sil revoluce a teroru. Nekonečný soucit tohoto Ježíše vyrůstá z nekonečného zoufalství nad nevykoupeností a nevykupitelností světa a člověka. Je zoufalstvím „Ježíše“, který zemřel na kříži, aniž vykoupil lidstvo, aniž zvítězil nad smrtí; Ježíše, který svým ztroskotáním dal do rukou všem Inkvizitorům absolutní mandát na likvidaci světa ve jménu čiré spravedlnosti zcela jiné, ve jménu druhé skutečnosti. Inkvizitor je tváří v tvář tomuto svému mrtvému Ježíši v plném právu. Nebo jinak: mrtvý Ježíš beze zbytku ospravedlňuje teroristickorevoluční transformaci světa pod vládou Inkvizitora. Zdá se mi, že „legenda“ klade in nuce základ světového názoru totalitaris- mu a s ním spjatého řádu čiré spravedlnosti, o niž usiluje naše blasfemické 20. století. Prohlédavost Dostojevského se projevuje zejména v nerozluči- telném sepětí projektovaného řádu sociální spravedlnosti s projekcí mrtvého, němého Ježíše. V zimě roku 1918 prohlásil G. Lukács v článku „Bolševismus jako mravní problém“*, že „metafyzický názor o možnosti vzniku dobra ze zla, o možnosti dospět cestou lži k pravdě, jak jej reprezentuje bolševismus, staví člověka před neřešitelné mravní dilema“. A v téže zimě roku 1918 vstoupil do madarské komunistické strany. Nebyl zřejmě s to — jako mnoho jiných levi* Vyžel macfarsky v časopise Szabadgondolat, VIII, 10 (1918), str. 228. Cituji podle anglického překladu otištěného ve studii Lee Congdona „Lukács, Camus, and the Russian Terrorists“, (Continuity, Nr. 1., Fall 1980, str. 17-36), jíž vděčím za řadu dalších faktografických údajů. [pageend35]34 Rio Preisner cových intelektuálů — přijmout existenciální důsledky — bez víry v živého Krista neřešitelného — dilematu: život v absurdním rozporu mezi přitakáním světu a vědomím konečné neřešitelnosti jeho existenciálních a sociálních problémů. Dal přednost jeho totální teroristické a plánovité likvidaci, ve jménu nedilematicky „zcela jiné“ druhé skutečnosti. Aniž to tušil, přijal zákon svého vlastního „Jehovy“, „otce“ mrtvého Ježíše. 15 V galérii těchto konvertitů od posthegeliánského idealismu k principům marxismu nesmí chybět Herbert Marcuse. U něho ještě jasněji než u „ortodoxního“ Lukácse vystupují za clonou takticko-strategických adaptací principy marxismu. U Marcuseho se dá skoro mluvit o redukci na principy, o návratu k matečnému louhu marxismu, čímž lze patrně i nejlépe vysvětlit fascinaci, s jakou Marcuse působil na okcidentální levici po Stalinově smrti. Nejen že podstatně přispěl k záchraně poststalinského marxismu, ale zachoval i jeho virulenci navzdory (a v dialektickém smyslu i dík) odhalením o Gulagu. Marcuseho marxismus patří do éry konkretizační dialektické praxe kambodžského Pol Pota, studenta pařížské Sorbony. Studentský teror šedesátých let, barikády v Paříži atd. se v logice Marcuseovy dialektické redukce znamenitě doplňují s kambodžskou genocidou. Marcuseova redukce marxismu na jeho „entelechii“ souvisí úzce s ústupem z pozic tzv. vědeckosti na původní pozice utopie. Tím se marxistická ideologie oprostila od vědátorských pověr devatenáctého století a splynula opět s prastarou gnostickou tradicí archaických protosocialistických systémů a středověkých i novověkých heretických hnutí. Restitucí utopičnosti se princip negace negace obnažil s radikalitou, kterou umělá nadstavba „vědeckosti“ zastírala, i když nikoli vyvracela. Když Marx v roce 1845 v „Deutsche Ideologie“ zdůraznil: „Wir nennen Kommunismus die wirkliche Bewegung, welche den jetzigen Zustand aufhebt. Die Bedingungen dieser Bewegung ergeben sich aus der jetzt bestehenden Voraussetzung“ — kladl do dialektického vztahu pojmy Bewegung a Zustand, chtěje tím vyjádřit, že pravá skutečnost (die wirkliche Bewegung) vzniká permanentní dialektickou negací (Aufhebung) dané skutečnosti světa. Přitom komunismus definoval v této souvislosti jako znalost zákonů dialektického vývoje pravé skutečnosti — lépe by se dalo říci: jako znalost zákonů dialektické konkretizace a tedy absolutní gnózi — a zároveň i manifestaci ztělesnění tohoto zákona samého za daných předpokladů (bestehende Voraussetzung). Komunismus se dá tedy s Marxem definovat jako ztotožnění dialektické gnóze a vznikajícího konkrétna (druhé skutečnosti), a tedy i jako jednota vědění o tom, jak konkretizace utopie (komunistického absolutna) probíhá s tímto procesem samým. Marx tu pouze navazoval na Hegelovu preambuli vší dialektické praxe, na dialektickou jednotu myšlení a bytí. Jestliže devaténácté století tuto dialektickou jednotu klasifikovalo epite- tem vědeckosti, vyjadřovalo tím jen v širším smyslu svou ujařmenost hegelia- nismem. S experimentálními přírodními vědami to nemělo skoro nic společného, v nejlepším případě s čirou matematikou a geometrií, chápanou [pageend36]O tzv. smrti marxismu 35 pythagorejsky jako symbolická abstrakce. Takováto „vědeckost“ je odjakživa mnohem blíž abstraktním utopiím než skutečné skutečnosti. Protagonisté tzv. kritické teorie, zejména Marcuse a Horckheimer velmi bystře postřehli dialektický vztah mezi touto gnostickou „vědeckostí“ a utopií, a postoupili o krok dál k syntéze obou v podobě identity utopie a vědeckosti. Tím takříkajíc vrátili marxismu jeho principiální formu, definujíce jej — s Marxem — jako výraz identity rozumu a permanentní negace dané reality, identity ovšem reprezentované nikoli pouze proletariátem, nýbrž elitní skupinou vědoucích, zasvěcených gnostiků. Ani zde se v zásadě neodvrátili od Marxovy definice komunismu, v níž se vždy kladl důraz na jednotu vědoucích s konkretizačním dílem (dialektickou negací), a nikoli na proletářské či jiné masy nevědomých. Marcuse návratem k utopii, přesněji: k identitě utopie a vědeckosti, pouze znovu obnažil dialektický základ marxismu. Čímž jej radikalizoval. S tím souvisí i Marcuseova negace ekonomie jako systému příliš ještě závislého na „daných okolnostech“ banálního skutečna. Ekonomie, jíž jde ještě o denní chléb, nemůže v sobě skrývat dostatečný náboj dialektické negace. Marxově ekonomické analýze ostatně šlo o anihilaci svobodného trhu jako výrazu skutečnosti, která potvrzuje a rozmnožuje sama sebe. Marx nedospěl k žádné systematice ekonomie socialistické nejen proto, že zrušením svobodného trhu se připravil o možnost kontroly základních ekonomických parametrů (včetně poptávky a cen), ale také proto, že taková ekonomie, jako nauka o nejúčelnějších metodách produkce statků, by stála v rozporu s nezbytnou negací všech výrobků potvrzujících realitu světa jako smysluplnou v sobě. A jako antiekonomii nemusel svoji koncepci vůbec teoreticky dokazovat. Stačilo ji prostě uvést v chod. To, že se levicová okcidentální inteligence nezajímá o ekonomii jako vědu (coby metodiku výroby reálných statků), plyne z její gnostické fascinace identitou rozumu a konkrétna, jež je absolutně anti-ekonomická. Touto gnostickou anti-ekonomikou se dá vysvětlit do jisté míry i snadnost, s jakou marxismus působí na některé okcidentální teology, kněze a mnichy, propadlé hlubokému zapomnění ekonomie od té doby, co se životním stylem zařadili aspoň psychicky mezi inteligenci z „leisure class“. Nenávist ke kapitalismu je proto svou podstatou a původem gnostická, neboť ten ekonomikou svobodného trhu přináší ustavičný důkaz, že skutečnost světa jako taková je schopna rozvoje a zmnožení, evidenci tedy, jež se diametrálně příčí principům dialektické negace. Opakuji: Marcuseovo odmítnutí ekonomie nestojí v protikladu k Marxově kritice kapitálu, představuje pouze radikální krok směrem k (dosud nepřiznané, ale marxismu inherentní) anti-ekonomice, k oné globální destrukci všech reálných statků i nástrojů jejich produkce. Vývoj marxismu od Marxe přes Lenina k Stalinovi, a dále k novým kritickým teoretikům je poznamenán postupnou radikalizací dialektické negace jako podstaty marxismu. Křivka radikalizace marxismu stoupá souběžně s knvkou narůstající utopické naděje, jež se živí mírou dosažené anihilace. Čím dokonalejší identita vraždy a oběti, tím mocnější je naděje v utopii. Marcuse, a s ním i celá kritická teorie, se tedy nikterak nezpronevěřuje [pageend37]36 Rio Preisner ortodoxnímu marxismu, nýbrž naopak potvrzuje jeho dialektickou panlogiku jako konečnou, absolutní pravdu skutečnosti navzdory. Také u Marcuseho vítězí nakonec pravda, bohužel na troskách světa. Je to ona pravda, již Hegel uvedl v nedílný vztah k sebeodcizení světa jako nejskrytějšímu obsahu světových dějin. Identita vraždy a sebevraždy se už zde stala vlastním obsahem a cílem dějin lidstva. S návratem k utopii souvisí i Marcuseova glorifikace fantazie. Otevírají se tu zajímavé souvislosti s romantickým povýšením totálního románu na úroveň vyšší (a konkrétnější) skutečnosti, rys, který jsme objevili nakonec i v Lukácsově „Teorii románu“. Fantazie dosud nedosti probádaným způsobem přispívá k dynamice dialektické negace, a to v mnoha směrech. Na jedné straně umožňuje „překlenout“ realistickou vazbu vpravdě vědecké ekonomie, neboť dává možnost povznést se nad ekonomii do roviny čiré naděje v jakési lidsky zužitkovatelné „ovoce“ globálního teroru, na druhé straně podporuje pozici abstraktního rozumu a jeho pravdy v protikladu k „banální“, ne dost fantastické skutečnosti, a tím i nepřímo identitu vědeckosti a utopie. Teprve „fantastická“ vědeckost, tj. metodická konstrukce druhé skutečnosti sub specie fantazie, splňuje očekávání okcidentálního racionalismu. Kategorie fantazie se v pozdní okcidentální civilizaci stále úžeji váže na čiré geometrickomate- matické konstrukce, stále víc se „zvědečťuje“. Termín „science fiction“ představuje v tom snoubení vědeckosti a fantazie pouze malý úsek. Řekl bych, že převážná část tzv. avantgardního umění se krystalizuje na pólu fantastické negace skutečnosti a na pólu neméně fantastické geometrické konstrukce druhé umělé reality. — Když Lenin velmi prozíravě vytušil v kinematografii mocného spojence revoluční negace skutečnosti, učinil teprve první krok k plnému využití gnostickovědecké fantazie, jíž je ujařmena skoro celá okcidentální avantgarda. Bez tohoto druhu totální fantazie — kterou vyznávali už romantikové — projevující se konvulsními křečemi nekonečného rození druhé reality, nelze být socialistou a komunistou. Franz Kafka to byl ostatně, kdo s vpravdě starozákonním realismem v tomto druhu fantazie coby nekonečné, „progresivní“ kamufláže produkce druhé skutečnosti spatřoval blasfemičnost moderního umění. 16 Nesmí nás mýlit Marcuseova kritika nacismu a sovětského totalitarismu. Zamyslíme-li se nad ní trochu, snadno objevíme, že pohnutkou této kritiky není ani tak pohoršení nad nelidskostí těchto systémů, jako spíš snaha o věcné konstatování jejich nedostatečné dialektičnosti. Hitler i Stalin reprezentují podle Marcuseho systémy, které anihilovaly starou skutečnost nedokonale, tj. právě nedosti dialekticky. Hitler zůstal v zajetí kapitalistické ekonomie, byrokratický aparát stalinismu zpomaloval revoluční likvidaci, jsa ve své existenci přece jen vázán na skutečnost. Už Trockij spatřoval jediný nedostatek stalinismu v byrokracii jako brzdě permanentní revoluce. V této perspektivě není těžké pochopit „kulturně revoluční“ antibyrokratismus maoismu, který musel být Marcuseově (i Trockého) srdci blíž. [pageend38]O tzv. smrti marxismu 37 Je proto dobře vidět Marcuseovu kritiku na pozadí Mao-Ce-tungova úsilí rozbít retardující byrokratický aparát a obnovit principiální virulenci revoluční dialektiky. Ještě názorněji se pak Marcuseova kritika ztotožňuje s naprosto nebyrokratickým likvidačním procesem Pol Pota v Kambodži. Nebyro- kratičnost, o niž usiluje Marcuse, neznamená však nesystematičnost a nedostatek metody. Naopak: čirá metoda a systematičnost transponují byrokratičnost vyloučením posledních lidských prvků v čirý, věcný, vědeckofantastický mechanismus. Snil o něm, myslím, takový Himmler, a bylo ho dosaženo spíš v Číně, Kambodži, Vietnamu (po porážce Američanů) než v Sovětském svazu. Také Marcuseovu kritiku sovětského (reálného) socialismu nutno vidět ve spojitosti s totálně uplatňovaným principem dialektické negace. Sovětský socialismus je pro Marcuse opět příliš byrokratický, příliš pomalý v likvidaci reality a tím i veškeré skutečnostní ekonomie. Málokdo si uvědomuje, že epiteton reálný stojí v zásadním ontologickém rozporu s protiskutečnostním principem všeho socialismu. „Reálný socialismus“ je proto socialismus nedokonalý, protože v něm rezidua reality stále ještě vzdorují, čí stojí v cestě důsledné dialektické negaci. V systému gnóze pojem reálný vyjadřuje situaci hlubokého pádu ke dnu nedokonalé, odsouzeníhodné skutečnosti světa a člověka. Je proto se mít na pozoru při ironické aplikaci označení „reálný socialismus“. Dokud je socialismus jen trochu reálný, znamená to, že v něm přetrvávají, byť mizivé, zbytky lidskosti. Socialismus „o sobě“, socialismus v plném slova smyslu znamená bohaprázdnou, odlidštčlou kosmickou pustinu. Marcuseovi je však jasné, že socialismus není žádný ekonomický systém, jenž by zaváděl nové metody hospodaření hmotnými statky, že v něm jde o mnohem víc než o vyvlastnění majetku a s tím spjatou ekonomii vy- vlastněného. Marcuse lze počítat i k pionýrům teorie o tzv. konvergenci kapitalistických USA a sovětského reálsocialismu, teorie, jež našla, oproštěna od svého kritického náboje, kladnou odezvu v USA např. u politologa Z. Brzeziň- ského, zakládajícího člena Trilaterální komise, organizačního nuklea jakési omi- nózní světové vlády, a byla šmahem přijata, i s příměsky Marcuseho kritiky, okcidentálními blouznivci „třetí cesty“. Marcuse rozuměl konvergencí sbližování mocenských struktur na základě souhlasu se stávající skutečností, v podstatě tedy nedialektického myšlení USA a byrokratické retardace (ne-li zrady) dialektické negace v SSSR. Avšak socialismus odpovídající dialektickému principu ortodoxní (a tím i Marcuseho) marxismu permanentní negace skutečnosti nutně a zákonitě neguje i obě tyto údajně konvergující struktury. Na Marcuseho kritické teorii lze velmi dobře pochopit například rozpor mezi poststalinskými Sověty a maoistickou Čínou. Sovětské Rusko se ještě nevymanilo — patrně i pod vlivem židokřes- ťanských reziduí — ze zajetí skutečnosti. Čína a velké části Asie — patrně i dík asijským náboženstvím — postoupily v negaci skutečnosti světa a člověka, a tím i na cestě k ryzímu socialismu dále. Úkolem „třetí cesty“ by podle Marcuseho bylo proti „nesvaté“ konvergenci postavit globální fúzi sil, jež jsou s to působit jako katalyzátor konečné, explozivní instalace socialismu. Marcuse tím — aniž to vytušil — dospěl na práh válečné fúze bolševismu a nacis[pageend39]38 Rio Preisner mu, jíž byl zahájen proces globální konkretizace utopie, cesta k totální dialektické anihilaci světa všemi dosažitelnými (i technologickými ovšem) prostředky principiálního socialismu. Údajná konvergence produktivních a konzumních struktur USA a SSSR se vedle této principiálně socialistické fúze jeví jako předem prohrané, a směšně nemohoucí usilování. 17 Nejen skutečnost lidského osvětí musela být negována, ale i sám starý, nedokonalý člověk v něm. Ono „musela být“ vyplývá ovšem z dialektické pan- logiky. Marx negoval člověka jako bytost substanciálně lidskou dávno před Marcuseho vnitřně rozpornou — dialekticky však zdůvodnitelnou — tezí o člověku teprve vznikajícím, o člověku, který v stávajících poměrech (Zustand) může být považován leda za ještě-ne-člověka. Tato teze ostatně od počátku — aplikovaná na kategorii třídy (a to nejen na buržoazii, ale i na proletariát) — dehumanizovala celou společnost. Třída je v daných okolnostech zásadně skupina ještě-ne-lidí, třídní boj pak zápas mezi antagonistickými skupinami ještě-ne-lidí. Dalo by se tu zajisté hovořit skoro o jakémsi dialektickém darwinismu. Puzen panlogickou a permanentně revoluční nezbytností prohlubovat tezi o ještě-ne-člověku na cestě vznikání, Marcuse příznačným způsobem dialekti- zoval Freudovu psychoanalýzu, neboť velmi prozíravě objevil v podvědomí potenciální sílu, jež by se dala využít. Nebylo věru obtížné vyhmátnout v podvědomí to, co Freud nazval principem slasti (Lustprinzip), sexuální pudy, jež přece ustavičně revoltují proti institucionalizovaným zábranám dané civilizace a kultury, oné formované reality lidského osvětí. Propojením pak sexuálního pudu s puzením ke smrti (Todestrieb) jako dominantních sil podvědomí se podařilo Marcuseovi „vědecky definovat ještě-ne-člověka jako tvora, který plného lidství dosahuje znicotňováním civilizačních institucí, jež prý zrazují jeho vývoj k lidskému lidství holým faktem svého sepětí s danou skutečností světa. Slast, po níž prahne sexuální pud, je prý v podstatě předzvěstí blaženosti plného lidství a destrukce všeho, co této slasti stojí v cestě — statky a instituce kultury — lze nazývat terorem pouze z hlediska těchto retardujících institucí, nikoli však z hlediska blaživě dialektického vývoje k lidskému lidství. Marcuse exkulpuje politický teror podobně jako už Savinkov a Lukács: ztotožněním vraždy, sebevraždy a oběti. Plně rozpoutaný sexuální pud, který v kultuře a jejích institucích spatřuje ne-šťastnou, tj. od vší slasti oproštěnou indiferentní strukturu daného světa, dosahuje nejvyšší slasti v totální destrukci, jež vrcholí orgiasticky v teroristické vraždě. Ruku v ruce s tím se prosazuje pak i puzení ke smrti (Todestrieb), které v krajní dia- lektizované podobě musí vyústit v sebevraždu jako výraz nejvyšší extatické syntézy erósu a smrti. Tato syntéza kromě toho umožňuje ještě-ne-člověku dosáhnout aspoň subjektivně stupně plného lidského lidství. Dialektika směřuje k ztotožnění bytí a nicoty, v rovině člověka tedy k ztotožnění plnosti lidství s nicotou. To, že se pak tato finální destrukce hodnotí — opět dialekticky — jako [pageend40]O tzv. smrti marxismu 39 oběť, tedy eticky, vyplývá Marcuseovi z konstatování, že všechna ne-šťastně indiferentní superstruktura kultury a civilizace vykonává — vinou své spřaže- nosti s danou skutečností (gegebener Zustand) — funkci pouhé permanentní represe, jakéhosi vše stlačujícího pístu, jehož tlak musí — opět s dialektickou logičností — vyvolat explozi. Explozivní destrukce je tedy obecně logická, jsouc vyvolána represivním tlakem civilizační superstruktury, tlakem, jenž vyplývá nikoli ze struktury přímo, nýbrž ze skutečnosti světa, v níž je zakotvena. Jinými slovy: tlak této superstruktury vychází z hlubin reality, v níž je zakořeněna, a který ona pouze kanalizuje. Vinna je tedy skutečnost daného světa, protože je reálná. Pokud tedy etika, pak jedině jako nutný souhlas s aktem vraždy-sebevraždy jako nezbytné oběti přinesené na oltář procesu dialektické negace. Freud by tu asi spíš měl zato, že se jedná o destrukci všech sublimací podvědomých sil, sublimací dosahovaných zásahem zduchovňujícího vědomí... Teprve u Marcuseho vystupuje v celé „mýtické“ názornosti polarita mezi identitou vražda-sebevražda-oběť na jedné straně a mrtvým Ježíšem na druhé straně. Formule této polarity by asi zněla: Erós Thanatos + mrtvý Ježíš =U(topie) V této formuli se existenciální mytologizace (Erós Thanatos) ztotožňuje s mezní demytologizací (mrtvý Ježíš), jejíž jmenovatel je dialektická konkretizace utopie (U). Přitom však u Marcuse samotného pól „mrtvého Ježíše“ zůstává nevysloven, zatlačen do podvědomí, kde je mytologický transformován a ztotožněn s pólem „Erós Thanatos“. Celou tuto formuli je ostatně vidět ponořenu do matečního louhu podvědomí. Gnozeologicky vědomou obdobu formule dialektiky souhlasu vyslovil Marcuse už v třicátých letech, když definoval rozum (Vernunft) jako mohutnost fundamentálního odporu a negace ke všemu, co tento rozum není s to ztotožnit s kladením svých vlastních konkretizací. Nic nového ovšem, pouhá repetice Hegelovy dialektické jednoty myšlení a bytí. Absurdním se tento proces dialektické negace se všemi svými vnitřně rozpornými identitami na půdorysu jednoty myšlení a bytí, rozumu a konkrétna, stává tam, kde se destrukce kulturních institucí a ještě-ne-lidí s nimi spjatých nazývá „kulturní revolucí“. Zcela důsledný je zato Marcuseův revolučně kulturní apel na ty složky lidské společnosti, které nejsou institucionálně (a tím i skutečnostně) vázané: na všechny sociální skupiny, které žijí parazitárně nebo v ekonomické „vznášivosti“ (Schwebe) leisure class, tedy na pseudoprole- tářskou lůzu, na studentstvo, na literáty, k nimž se v poslední době připojily skupiny teologů, kněží a členů církevních organizací a řádů, na všechny ty, za něž skutečnou práci dělají ti druzí. Takzvaný ivelfare-state skýtá přímo ideální podmínky pro růst právě tohoto typu revolucionářů principiálního socialismu, totální dialektické negace, je místem pohodlné, lukrativní a hlavně bezpečné organizace jejich gangů. Bylo by mylné spatřovat v Marcuseovi pouze jednoho z řady ideologů v linii anarchismu. Co je u něho nové a veskrze jiné, je přímo intuitivní rozpoznaní konvergence ducha postkřesťanské okcidentální civilizace a univer[pageend41]40 Rio Preisner zálního teroru. Marcuseův anarchismus se klade proti okcidentální civilizaci jen proto, aby ji tím postupem vyprovokoval k spojenectví proti starému člověku a jeho světu, aby v ní regresem k jejím „podvědomým“ vrstvám obnažil jí nejvlastnější princip záporu, jenž prakticky od 18. století předzjedná- val její racionální janusovskou tvář. 18 Vraťme se nyní k naší výchozí otázce: co tvoří esenciální základ marxismu, základ, z něhož vyrůstají i všechny neomarxistické derivace? Nelze ho, myslím, spatřovat v procesu sebezbožnění člověka, neboť ten provází veškeré sekulárně humanistické trendy, které sice velkou deltou ústí do marxismu, přitahovány však právě jeho principiálním základem. Mnohem blíž se ocitneme tomuto základu, když ideu procesu sebezbožnění člověka „zvědečtíme“ jeho integrací v čirou metodu. Marxismus zde však pouze přejal dialektickou metodu Hegelovu i s její nevývratnou konsek- vencí: ztotožnění procesu sebezbožnění člověka s anihilací člověka. Nicméně, esenciální základ marxismu je dán touto absolutní metodou, založenou v nekonečném sledu dialektických negací jsoucna včetně existence člověka. V tom smyslu je marxismus legitimním dědicem Hegelova systému, jeho praxologic- kým dovršením. — Nemá valný smysl hovořit o „rozpadu“ této metody či praxologie, jež je svým způsobem dokonalá právě identitou neutuchající negace a procesu sebezbožnění, identitou, jež svou vnitřní rozpornost překonává především tím, že se klade mimo i nad (jenseits) jsoucno a existenci. Dalo by se však také říci, že vnitřně rozporná je tato identita jen pokud uchovává jakýkoli nedialektický vztah k jsoucnu. Neomarxistické derivace se proto liší od sebe jen atributivně, nikoli esenciálně, což znamená: liší se pouze v posloupnosti negace, v názoru na to, co je třeba (takticky) uzurpovat aktem negace dříve, a co později. Taktická posloupnost vtiskuje těmto derivacím politickou tvář, zdánlivě je „zlidšťuje“, „demokratizuje“, zatímco esenciální základ identity totální negace a procesu sebezbožnění zůstává nedotčen jakoukoli politikou, jsa bytostně anti-politic- ký, protože v naprostém rozporu se jsoucnem a existencí. Různé derivace marxismu by se daly rozlišovat nejlépe asi podle způsobu, jak aplikují identitu negace a sebezbožnění. Myslím tu především na tři hlavní směry: marx-leninismus, neomarxismus a reformismus. S ohledem na metodu panlogické dialektické negace lze jejich specifika spatřovat v tomto: Marx-leninismus konkretizoval Marxem koncipovanou praxologii dialektické negace v podobě organizované destrukce jsoucna v kontinentálním rozměru. Neomarxismus se vrátil k této praxologii, aby ji zdokonalil a učinil z ní nástroj panlogicky organizované destrukce v rozměru globálním. Lví podíl na vylepšení praxologie dialektické negace (lze říci také: totální teorie své totální konkretizace) má přitom okcidentální inteligence odchovaná první světovou válkou. Reformistické derivace pak představují cosi jako přechodnou fázi, v níž se takticky aplikuje neomarxisty zdokonalená praxologie na svět dosud vzdorujícího okcidentu, především na západní Evropu a na USA. A to nikoli, aby jej negovaly totálně, nýbrž aby jej pouze k této konečné to[pageend42]O tzv. smrti marxismu 41 tální negaci připravily. Vykonávají roli těch, co připravují oběť k závěrečnému aktu jejího „vyzdvižení“ na oltář. V čem tkví pak ono neomarxistické vylepšení názorně vyvstává u Marcu- seho. Praxologie je tu očištěna od posledních kategoriálních vázaností na jsoucno. Z metody totální dialektické negace se proto vylučují kategorie třídy, třídního boje, diktatury proletariátu, ba dokonce i „ekonomie“ socialismu a komunismu, jako cosi s metodickým principem negace nikoli bytostně nýbrž pouze instrumentálně spjatého, a tudíž i libovolně zaměnitelného za prostředky a nástroje v dané dějinné konstelaci příhodnější. Už marx-leninská praxologie ostatně prokázala, že za nejideálnější a nejpříhodnější nástroj dialektické praxologie nutno považovat gang profesionálů, jimž je jasný esenciální princip marxismu, totiž právě dialektická „otevřenost“ a nezávaznost čiré metody totální negace. Leninismus v této souvislosti poznal, že například dialektická kombinace pseudoekonomiky socialismu s para- kapitalistickými regresy odpovídá praxologickým cílům marxismu mnohem lépe, a působí účinněji, než přímočaré, fanatické vyvlastňování. Leninský NEP tak „ekonomicky“ umožnil a připravil likvidaci konzervativního rolnictva hladomorem a deportacemi. Nejde tedy o rozpad 'marxismu, nýbrž naopak o jakousi ustavičnou destilaci jeho esenciální podstaty. Imperativ čiré praxe konkretizujícího se myšlení se ve výběru svých (živých) nástrojů musí zcela logicky soustřeďvat na stále užší okruh lidí připravených se s ním ztotožňovat, a to právě za cenu vyzávor- kování všeho, co je ještě váže k jejich nedokonalé, příliš jsoucí lidskosti. Patří proto k důsledkům soustřeďujícího výběru, že organizace těchto vybraných, vyvolených členů gangu se odevzdává procesu zduchovňující sebenegace a sebe sama má za „kormidelníka“ plánovité očisty od kreaturálního lidství. Toto vědomé odevzdání čiré metodě znicotňování patří k iniciačním znakům auto- deifikace. Propast volá propast. 19 Při jedné debatě amerických filozofů jsem slyšel vyslovit tento podivný názor: „Marxismus dal podnět k vzniku celé řady politických stran, ovšemže levicových, neexistuje však žádná politická strana vyznávající třeba kantianis- mus nebo fenomenologii nebo existencialismus nebo dokonce neopozitivis- mus.“ K tomu bych poznamenal, že ve skutečnosti je tomu právě naopak: existuje řada politických stran a hnutí, které byly inspirovány filozofy. Rousseau a racionalismus inspiroval například jakobíny, Kant s Humem stáli u kolébky klasického liberalismu. Marx se naproti tomu nezasloužil o vznik žádné vpravdě politické strany, podnítil však organizace, jimž nejde o blaho poliš, nýbrž o totální rozvrácení poliš jako předpoklad instalace zcela jiného, suprapolitického řádu. Jisto ovšem je, že gnostický trend novověké okcidentální filozofie, provázený stále radikálnějším odklonem od skutečné skutečnosti, — jež se tratí buď v noumenálním nepoznatelnu nebo v propasti subjektu — žárlivě odlučuje poznání od jakékoli pomáhající aplikace, čirou teorii od teorie praxe nemluvě o praxi samé. Proto nepřekvapuje, že dnes se vyskytují neopoziti- [pageend43]42 Rio Preisner visté, kteří potřebu „praxe“ ukájejí tím, že se stávají členy komunistických stran. Jejich omyl tkví také v tom, že dialektickou negaci jako hybnou sílu marxistické ideologie považují — v příznačném okcidentálním zapomnění reálné praxe — za plnohodnotnou praxi, jíž pak suplují neexistenci praxe ve svých paragnostických disciplínách. Ve skutečnosti jsou tito po praxi bažící myslitelé přitahováni dialektickou negací, která je s to vstupovat v symbiotický vztah se všemi gnostickými systémy a metodami okcidentu od kartezianismu přes spinozismus až po neo- kantismus a neopozitivismus. A to proto, že jejich odklon od reálného jsoucna, spojený s gnostickým vyznáváním racionalistických a logistických dokonalostí, se dovršuje a ospravedlňuje dialektickou praxologií konkretizace: dokonalost se potvrzuje jako taková plně teprve konkretizací sebe sama. Nicméně dožívají ještě v okcidentu organizace zvané politické strany, jejichž smyslem a cílem je zvelebení důležité součásti nedokonalého jsoucna zvané poliš. Novověká okcidentální filozofie ve svém akcentovaně gnostickém zaměření může politickým stranám, jejichž cílem je přispět pomocí apriori nedokonalé poliš, poskytnout pramálo. Kant se svým kategorickým imperativem tu představuje takřka výjimku potvrzující pravidlo. Takový Spinoza odevzdává svět jsoucna na milost a nemilost do rukou vědeckofiiozofic- kým experimentátorům s tím, aby jej bud učinili dokonalým nebo zničili. A tak by se dalo s jistou provokativností, ale oprávněně říci, že vpravdě politické praxi všemožných směrů sloužila filozofická tradice aristotelsko-tomis- tického realismu, nebo lépe a šířeji: duchovně dějinná souhra génia antiky, židovství a křesťanství. Krize okcidentální politické praxe — již diagnostikoval jako jeden z prvních Hobbes — je v prvé řadě podmíněna krizí teorie praxe, jež se pak ovšem umocňuje praktickou aplikací. Neznamená to, že třeba křesťanství bylo postiženo krizí na poli své praxe, nýbrž pouze, že křesťanská teorie praxe byla vyloučena z hájemství novověké okcidentální filozofie, a to ve jménu nového vědeckého, ve skutečnosti gnostického, přístupu k jsoucnu, k existenci člověka, ke všem formám mezilidských vztahů. Krize političnosti je podmíněna gnostickou koncepcí vědecké praxologie coby metodické a plánovité konkretizace zcela nové říše dokonalosti a spravedlnosti. Tato nová říše se buduje nikoli na základu jsoucna, nýbrž ode dna „druhé nicoty“ čirých spekulativních abstrakcí, jejichž konkretizaci jsoucno naopak pouze překáží. Takovéto pojetí praxe stojí v diametrálním rozporu s politikou chápanou jako aktivita prozíravého dotýkání a formování jsoucna v zásadě uznávaného ve své svébytnosti a nevývratnosti. Paradox takové politiky je dán vědomím substanciální nedotknutelnosti (a s ní spjatého důstojenství) jsoucen, jež nicméně právě jako taková skýtají možnost onoho druhotného formování a hnětení jako činný projev zásadního souhlasu s nimi. Dalo by se skoro říci, že takováto politická praxe má v podstatě charakter mimetický. Krize se tedy projevuje tím, že se tato „mimetická“ politická praxe označí za nevědeckou a od nové vědecké politiky se začne požadovat radikální proměna jsoucna k obrazu na jsoucnu zcela nezávislých abstraktních koncepcí, do důsledků domyšleno pak: negace jsoucna. S takto chápanou krizí souvisí nezadržitelný rozpad okcidentální politiky jako realistického umění [pageend44]O tzv. smrti marxismu 43 utvářet z daného jsoucna osvětí lidsky možné a člověku přijatelné, neřku-li blahodárné. 20 Stojí tu nakonec proti sobě v nesmiřitelné konfrontaci na jedné straně konkretizační gnostická praxologie (manifestující identitu myšlení a činu) jako nástroj antipolitických stran marxismu, na druhé straně praxe politická, založená na tradici antické a židokřesťanské. Promítneme-li tuto konfrontaci do kruciální roviny mocenské, vyvstane obraz rozpoložení sil, v němž rádius nadvlády konkretizační praxologie nejen zcela jasně dominuje, ale ustavičně se šíří. Území anticko-židokřesťanské politické praxe naproti tomu je omezeno už jen na takzvaný atlantický okcident v čele s USA. Ale právě zde nutno střízlivě rozlišovat. Svou podstatou nelegitimní demokracie západní Evropy — s výjimkou Anglie a Švýcarska — vykazují charakteristickou slabost zřízení, jež se ustavila revolučním násilím neseným duchem praxologie konkretizační, vědeckoutopické. Tu se pouze na přechodnou dobu podařilo neutralizovat ze zdrojů — těmito demokraciemi vlastně sesazené — tradice anticko-židokřesťanské politické praxe. Pouze demokracie americká vyrostla ve svém pionýrském, politickomocenském impulsu z tradice antic- kožidokřesťanské, a v tom smyslu je také jako demokracie legitimní. A nemůže být také pochyb o tom, že anticko-židokřesťanská politická praxe v západní Evropě přežívá dnes už jen — a to ve svých posledních mizivých reziduích — v podkřídlí americké demokracie. Bez ní by se v západní Evropě už dávno — patrně s československým rokem 1948 — beze zbytku prosadila praxologie konkretizační se svou totalitní „lidovou demokracií“. Nesmíme však zapomenout na přímo paradoxní skutečnost demokracie nově vzniklého státu Izrael, který se obnovoval jako by na základě praxologie konkretizační, utopické, podmíněn ideologií marxismu (podporován v tom Sovětským svazem), ale nakonec mocensky konstituoval politickou praxi realisticky mimetickou. — Takzvaný „třetí svět“, pokud neutkvívá na úrovni předcivilizačního kmenového zřízení nebo reziduí starověkých — se stal skoro celý obětí abstraktně „vědecké“ praxologie konkretizační a směřuje k ani- hilační rekolonizaci totalitarismem. Esenciální, a všem marxistickým derivacím společný základ dialektické konkretizace (za cenu negace jsoucna) se projeví v celé své anihilační moci teprve v konfrontaci s křesťanstvím. Vyjádřil to svým způsobem velmi názorně Brecht — miláček okcidentální levicové inteligence —, když ve své naučné hře „Massnahme“ dal reprezentanta křesťanské praxe nemilosrdně odsoudit samozvaným soudem komunistů do jámy s nehašeným vápnem. Tento rozsudek nemá v sobě nic z emocionální nenávisti, je zcela věcný a vyplývá zákonitě z dialektické logiky totální revoluce namířené proti všem formám apriorního souhlasu s daným jsoucnem. Historie marxismu a jeho dialektických derivací je v podstatě historií strategie a taktiky boje marxismu a jeho derivací s křesťanstvím. Jsem dalek toho zabývat se zde dějinami konfrontace marxismu a křesťanství. Jde mi pouze o to poukázat aspoň na některé orientační znaky, jimiž se zároveň osvětlí nedílný vztah této konfrontace k tomu, co bych nazval dějinnou krystalizací principiálního základu všeho marxismu. [pageend45]44 Rio Preisner Karel Marx nikoli náhodou za esenci marxistické kritiky považoval kritiku náboženství, zejména křesťanství. Kritikou rozuměl pak Marx vytyčování cílů v dané historické epoše zralých k dialektické likvidaci. Kritika tvořila, a to v marxismu dodnes — integrální součást marxistické teorie konkretizační praxe, je jakýmsi bezprostředním impulsem ke konkretizaci, vykonává funkci povelu k ničivému útoku. Marxismus nezná kritiku s úmyslem pomoci nebo vylepšit: to, čemu se v komunistické straně říká „konstruktivní kritika“, je ve skutečnosti výslovně a zásadně pokaždé jen pokus a úsilí o ještě účinnější formy kritiky ničivé. K dialektice této kritiky patří ovšem i lest, která esenciální ničivost kritiky kamufluje jako snahu o osvícení kritizovaného. Marxova kritika křesťanství si kladla za cíl likvidaci křesťanství, arci cestou dějinně dialektické konkretizace toho aktu. Jako žák Hegelův se Marx seznámil totiž s pozoruhodným pokusem svého mistra: zlikvidovat křesťanství dialektickým aktem jeho pohlcení do absolutního systému, jež označil za jediný možný a nutný způsob „záchrany“. Dějinný proces konfrontace marxismu s křesťanstvím převádí právě tento teoretický programatický akt, — jímž Hegel dospěl přímo k axiomatické syntéze intencí skoro celého novověkého okcidentálního myšlení — na pole konkretizační praxe. I marxismu jde nakonec o dialektiku záchrany křesťanství jeho likvidací. Marx dal tomuto likvidačnímu procesu do vínku fundamentální kategorii hnusu, když nazval náboženství, v čele s křesťanstvím „hnisavým vředem na těle lidstva“. Pyramidě jsoucna, jež vrcholí člověkem, se tím dostalo jakéhosi sekundárního vrcholu v podobě „hnisavého vředu“, v němž jako by se veškeré jsoucno znehodnocovalo zevnitř. Kategorie hnusu pak reaguje na tuto údajnou sebedestrukci, k níž dospěl na samém vrcholu jsoucna člověk. Tato sebedestrukce je podle Marxe založena v sebeprojekci člověka do nicoty pseudotranscendence, na níž údajně závisí potvrzení a utvrzení samé podstaty jsoucna a člověka. Kategorií hnusu se však člověk odvrací od podvodného transcendentálního potvrzení jsoucna i sebe sama a dospívá k objektivitě jsoucna a člověka „o sobě“, k objektivitě, jež se vzápětí však nutně klade jako cosi nekonečně teprve vznikajícího a právě tímto procesem se potvrzujícího. Kategorie hnusu se pak klene nad tímto procesem vznikání jako duch bdělosti chránící před jakýmkoli pokusem jsoucno zakotvit a zkonečnit v „hnisavém vředu“ víry v transcendentálně podmíněný akt stvoření (nemluvě o nějaké vykupující transformaci jeho konečnosti). Nekonečný proces vznikání je tedy provázen kategorií hnusu jako jeho nejuvědomělejší očistnou a směrodatnou „entelechií“. Tato kategorie bdí nad kulturou, nad společností, nad institucemi, ale pouze křesťanství ji ospravedlňuje jako kategorii totální, jako kategorii nekonečné bdělosti nad zachováváním a naplněním zákona dialektické negace všeho nedokonalého ( a tím transcendentálně závislého) jsoucna. Křesťanství se pak v perspektivě kategorie hnusu jeví jako přímo esenciální projev hlubinné nedokonalosti jsoucna, jež se zároveň provokativně ustavuje ve své nevývratné svébytnosti. / Kategorie hnusu umožňuje přechod od dialektické teorie ke konkretizační praxi, tím že poskytuje možnost interpretovat likvidaci nedokonalého jsoucna jako aktivitu očistnou, osvobozující, „ozdravující“, unášenou vpravdě neutu[pageend46]O tzv. smrti marxismu 45 chajícím revolučním erósem. Lest dialektického ducha spočívá v tom, že se likvidace nedokonalého jsoucna ztotožňuje nikoli už s blaživým osvobozením, s očistou jsoucna, nýbrž s permanentní očistou od jsoucna vůbec. Není třeba jít ani k Freudovi, abychom v této dialektice osvobozování rozeznali souhru absolutizovaného blaha se sebedestrukcí. Marxův hnus z křesťanství představuje nejhlubší revoluční základ, impuls i vrchol jeho odporu k tomu, co se nazývá odcizeným světem. Domnívám se, že tuto kategorii hnusu lze najít na dně všech marxistických derivací, i když všelijak kamuflovanou, někdy i potlačenou do ideologického „podvědomí“. 21 A to je ta žalost, lásko! Co ony milióny duší, které se nadále mučí a mučit nepřestanou, pokoje nenacházejíce: zda totiž On to lotru po pravici nepřislíbil ze soucitu. Ivan Divil- Odchod z Čech Marxistický pokus o dialektickou, progresivní likvidaci křesťanství jako první příčiny radikálního hnusu má arci svůj dějinný spád. Útok proti křesťanství , měl-li být úspěšný, musel být veden proti jeho podstatě. Hegelova dialektická záchrana-likvidace zasáhla tuto podstatu, Krista, nedokonale, tím že ji pouze vyloučila z absolutního systému pod rouškou záchovné absorbce. Tím sice Hegel jasně vytyčil cíl likvidace: absolutizaci Ježíšovy smrti, ale s vyloučením neabstrahovatelné historické osoby Ježíše se zbavil možnosti přinést o této smrti náležitý důkaz. Jinými slovy: vyhodil sice Ježíše na smetiště dějin, holý kříž zapojil do procesu absolutizace ducha, ale s Ježíšem vyhodil na smetiště dějin i zmrtvýchvstání, takže právě toto mysteriózně dějinné faktum nebyl s to převést beze zbytku do roviny dialektické konkretizace. Hegeliánská levice jde však za tímto Ježíšem na smetiště dějin, nikoli snad z lásky k němu, nýbrž aby jeho historickou osobu nadobro očistila, oprostila, osvobodila od hnisavého vředu na jejím těle, jímž je pověra, předsudek, mýtus zmrtvýchvstání. Jde jí o to prezentovat pokrokové okcidentální inteligenci Ježíše jako mrtvolu na smetišti dějin. Feuerbach, učitel Marxův, pochopil s Hegelem, že první předpoklad kritiky křesťanství tkví ve vyhmátnutí podstaty křesťanství, a že tím směrem je třeba vést ránu. Nejde mu zdaleka jen o to dokázat, že náboženství je projek- tantské dílo člověka — což právě s výjimkou náboženství židovského a křesťanského nebylo věru těžké — nýbrž o to, dedukovat, že Ježíš nebyl Bůh, a že tudíž všechny poukazy na Krista se dovolávají pouze člověka dávno rozpadlého a existujícího leda v mýtech a abstraktních teologických konstrukcích. Podstata křesťanství podle Feuerbacha důsledně domyšleného netkvl v projekci ideálního lidství, nýbrž je totožná s dávno zpráchnivělou mrtvolou. — Cítit se nucen dokazovat Ježíšovu nevyvratitelnou smrt se zdá být počínání přímo groteskní, uvážíme-li evidentnost smrti v přírodě a kosmu. Nicméně, s křesťanskou radostnou zvěstí smrt jako by ztratila svůj osten, který jí nemohly odebrat žádné záhrobní a gnosticko-spiritualistické mýty, ba [pageend47]46 Rio Preisner ani „klasický“ mýtus věčného návratu. Triumf smrti se nedal ničím zastřít, tím méně překonat. A přesto: teprve od vzniku křesťanství lze sledovat nepřetržitý řetěz absurdních pokusů dokázat smrt člověka, který zcela evidentně zemřel na kříži. Protože však jeho učedníci skoro do jednoho položili své životy poukazujíce na historický fakt, že tento Ježíš vstal z mrtvých a překonal smrt nejen svou, ale i všeho lidstva, a že tato zvěst se stala základem kultury, nezbývalo, než důkaz o smrti tohoto Ježíše zkonstruovat tak, aby jej přinesl sám mrtvý Ježíš; aby tedy proti radostné zvěsti byla postavena „dialektická“ zvěst Ježíše potvrzujícího svůj vlastní konec a neexistenci živého Boha, šlo o to podat takříkajíc důkaz o smrti Ježíšovy smrti... Lze se skoro ptát, proč to úsilí o zachování a potvrzení smrti? Nemylme se, nejde zde o experimentální důkaz, tím méně o vědeckou pravdu. Objektivita Kristova zmrtvýchvstání je vědě nedosažitelná právě proto, že je skutečností neopakovatelnou, jež se udála v dějinách, které náležejí k doménám smrti víc než příroda a kosmos. Ale právě svou dějinností zmrtvýchvstání rozrušilo všecky konstrukce, jimiž se člověk snažil uniknout dějinnému zakletí smrti do mimodějinných sfér čirého duchovna, do kosmických utopií, nebo jimiž zabudoval do dějin cosi jako zákonitý vývoj a pokrok směrem k vědeckému překonání smrti, * a tím i k dosažení kýženého naddějinného bodu utopického „omega“. Zmrtvýchvstání však vtisklo dějinám entelechii, jež převyšovala všechny utopické koncepce. Nešlo už jen o „princip naděje“ v překonání utrpení, sociální nerovnosti pro generace kdesi v abstraktním (a tím i mimodějinném, a tím také odosobnělém) budoucnu, nýbrž o radostnou zvěst zmrtvýchvstání všech za horizontem dějin dávno zapadlých nesčetných generací člověka, a tím i zvěst o překonání všeho nezvažitelného utrpení lidstva od počátku dějin, tedy o vykoupení dějin Samých, a nikoli jen o utopické vysvobození hrstky přežívajících vyvolenců od dějin, jež by zůstaly — i s nezvažitelným nákladem mrtvých — odhozeny, navždy zapomenuty na prahu jakési privátní naddějinně utopické říše. Žádná světská, tím méně sekulárně náboženská utopická koncepce pozemské říše spravedlnosti nemůže disponovat takovou nadějí, jež však jedině v tomto univerzálně dějinném objemu, v takové všeobsáh- losti má jako naděje smysl, a je s to beze zbytku překonat nezadatelné právo nihilismu. Před šklebem nicoty se zato tratí v bezpodstatě veškerý vývoj, pokrok, jakož i naděje, že lze dosáhnout nerozbornou plnost života, sociální spravedlnost cestou plánovitého budování a vědeckého poznání, urychlovaného revolučními zvraty, neboť nihilismus se stále živí poukazem na miliardy mrtvých, kteří se této plnosti a spravedlnosti nezúčastní, čímž život i spravedlnost — promítané do pseudotranscendence zrovna tak jako božstva světských náboženství — se stávají o sobě výrazem finální (utopické) nespravedlnosti a finálního potvrzení smrti. Zvěst o zmrtvýchvstání relativizuje všechnu absolutizaci vývoje a pokroku nevypočitatelným, nečekaným a náhlým — ba přímo mžitkovým — zá- * Nikoli náhodou se v některých kruzích dnešní sovětské inteligence stalo populární učení filozofa Nikolaje Fjodorova (ti903) o obecném zmrtvýchvstání, jehož bude dosaženo prostředky technologie. [pageend48]O tzv. smrti marxismu 47 sáhem do vývoje dějin, aktem transformace, již nelze žádným vývojem a pokrokem předzjednat a uzákonit. Svět však ve své světskosti počítá s vývojem a pokrokem jako se základními parametry svého principu naděje v konkretizaci utopie. Proto také všechny utopické koncepce dialektickou cestou směřují ke konečnému zduchovnění, což v dějinné projekci znamená: nejen k ultimativní negaci dějin, nýbrž především k negaci všeho, co by mohlo být uchváceno zmrtvýchvstáním: především tedy k negaci tělesnosti lidství. Nikoli lidské bědy, sociální bezpráví, smrt, stojí v opravdovém protikladu k utopii, nýbrž krvavě tělesná skutečnost člověka, závislost jeho podstatného lidství na těle. A především proto zmrtvýchvstání těla představuje absolutní protiklad k utopičnu „o sobě“, jež je vždy a nutně spirituální, chce-li být výhradním dílem autonomního myšlení a usilování člověka. Proto nevadí utopickému principu naděje žádné světské náboženství operující duchovní nesmrtelností, nevadí mu také žádná fantazmata mýtů, zato však považuje za absolutně nepřijatelnou zvěst o historickém zmrtvýchvstání tělesného Krista, jež nebylo možno naprogramovat, ani racionálně odvodit z historického faktu Velkého pátku. Proto všichni, kdo všecko vsadili na racionálně utopickou koncepci říše dokonalosti, jíž lze dosahovat — na útěku před nihilismem — evolucí, pokrokem, revolučním bojem, musí odmítnout zmrtvýchvstání, a jsou nuceni dokazovat smrt Ježíšovy smrti. Vždyť všechna evoluce je v zásadě — jak na to poukázali už ruští nihilisté — evolucí postupující od smrti k smrti a vrcholící absolutnem triumfu smrti (ztotožněné arci dialekticky s životem). Naddějinný bod „omega“, k němuž míří evoluce, vytyčuje okraj nekonečné propasti smrti. Absolutní poznání ústí pak do téže identity života a smrti, jež v abstraktním průmětu znamená ztotožnění bytí a nicoty, zánik všeho absolutizovaného myšlení v nekonečně se pohlcující, ztravující a negující identitě: život — smrt — nicota. 22 Nejdialektičtěji si v důkazu mrtvého Ježíše vedli — jak jsme viděli — Bloch a Marcuse. Bloch prezentoval Ježíše jako mýtického exponenta luciferského ateismu. Tato mýtizace nemůže ovšem zastřít principiální smysl tohoto skoro operního zdivadelnění postavy Ježíše: jde o záhrobní zvěst samého mrtvého Ježíše, že není Boha ani posmrtného života. Absurdní rozpornost celého představuje ostatně rub analogické zvěsti, tentokrát o „věčném životě“, již hlásá mumifikovaná mrtvola Leninova na Rudém náměstí; zvěsti, jejíž skutečný obsah je stejný: není Boha, existuje pouze mýtus v objetí nekonečné smrti. Marcuse demýtizuje Blochovu koncepci jen proto, aby tento základ nevý- vratné smrti Ježíše upevnil ještě dokonaleji. Jeho Ježíš je oproštěn od teatrálního luciferismu, je „humanizován“ ( a tím jaksi demytologizován) v Ježíše-re- revolucionáře, kráčejícího v čele armády chudých. Nikoli však jako v slavné básni Blokově, kde jde za prvé ještě o chudého, nikoli o pouhou bezejmennou masu „chudých“, za druhé proto, že by se tak znovu obnovil mýtus ve své svůdné podbízivosti, Ježíš se u Marcuseho vynořuje jako revolucionář ztroskotavší, jako už tolik jiných před ním a po něm, jako přízrak z hekatomb [pageend49]48 Rio Preisner mrtvých, jimiž je vytyčen předlouhý marš dějin revolučních bojů. Tyto heka- tomby tvoří pak skutečné, i když drapériemi kultur zakryté pozadí dějin, těch kultur, jež si právě proto -— tedy i právem utraceného revolucionáře Ježíše — zaslouží nenávist, ba víc: hnus — jako radikální, revoluční přehodnocení všech estetických citů — as ním spojenou rozkoš z totální likvidace kultury. Není třeba zdůrazňovat, že Marcuse stojí v tradici dosud málo prozkoumaných dějin extatického obrazoborectví, které se také dovolávalo ukřižovaného — nikoli zmrtvýchvstalého! — Ježíše jako zásadního odsuzova- tele a zatracovatele — a nikoli tedy přehodnocovatele! — kulturních statků. Vliv psychoanalýzy v Marcuseově ideologii se mi zdá sekundární, poplatný opožděnému, probuzeneckému americkému puritanismu. Ježíš-revolucionář, a tudíž logicky Ježíš-mrtvý, nemá s psychoanalýzou nic společného. Marcuse jím navazuje na tradici gnostickou, neboť v mrtvém Ježíšovi — inspirován Marxem — objevil postavu, skrze niž mohl nenávist ke křesťanské kultuře integrovat v gnostickou nenávist ke kultuře jako formované hmotě. Kultura, právě ve své křesťanské tradici jako manifestační výraz souhlasu s dobrem stvoření, se pomocí mrtvého Ježíše dala negovat v samé podstatě formovaného souhlasu a vyhlásit za manifestaci (sociálního) zla. Mrtvý revolucionář Ježíš vyslovil své ne k této kultuře ve chvíli, kdy odmítl ďáblem nabízené krásy světa, nikoli proto, aby a že tím odmítl veškerý imanentizovaný eschaton (řečeno s Voegelinem), nýbrž proto, že — jako revolucionář neodvratně podřízený smrti — nádheru světa negoval zásadně a zgruntu jako fenomén o to absurdnější, nesmyslnější, čím se jeví krásnější, jako realitu, s níž lze „souhlasit“ jedině aktem jejího dialektického povýšení cestou negace. Nikoli náhodou neomarxismus svou negaci kultury ustavičně demonstruje před drapérií kulturní pouště tzv. třetího světa, již prezentuje jako realitu mravně vyššího, revolučního stupně, jako předpoklad a nové východisko utopie spravedlivého světa. Kanibalismus Idi Amina, genocidy kambodžské, vietnamské, univerzální terorismus Kadáfiho a Arafatův etc. představují v této dialektice „kultury“ stupně konečného a zdárného překonání „perverzního“ a „reakčního“ souhlasu s formovanou hmotou, jak jej vyslovuje tradice křesťanské kultury. Nezapomeňme ovšem, že tato tradice jako kulturotvorná en- telechie zanikla s vítězstvím evropského osvícenství, které se plně a bez cenzurních zábran dovršilo teologiemi „mrtvého boha“ a „mrtvého Ježíše“. Marxův zobecnělý hnus z hnisavého vředu náboženství se u Marcuseho rozrůstá v hnus z kultury chápané jako nástroj zastření skutečnosti hekatomb mrtvých revolucionářů, jejichž kosti a prach jsou k nerozeznání smíšeny s dávno zpráchnivělými kostmi popraveného revolucionáře Ježíše. Dialektika tohoto myšlení musela vést nakonec ke kategorii totálního hnusu „o sobě“, jako entelechie konkretizace negace negace, tj. jako hnací síly systematické likvidace nedokonalého světa. Hnus „o sobě“, jehož dynamickou destruktivní sílu objevil Marx takříkajíc u kořene hnisavého vředu na těle lidstva tváří v tvář křesťanství, se druží k revolučním principům marxismu. Marxovi žáci tuto kategorii „zlidštili“, učinili přijatelnou pro smysly člověka tím, že do jejího čela jednou postavili mýtizovaného Lucifera-Ježíše, * proteovskou posta* Už v 18. století posloužil Lucifer za model prométheovského génia. Kult génia rozvinuly osvícenstvím odkojené generace evropské mládeže v první půli 19. století. Teprve hegeliánská dialektika však umožnila klást v sobě rozpornou, na mrtvém Ježíšovi založenou identitu Ježíše-Lucifera- Prométhea. Souběžně s ní se rozviji mýtus ukřižovaného Dionýsa. Polaritou Prométheus-Dionýsos se tu už nemůžeme zabývat. [pageend50]O tzv. smrti marxismu 49 vu, jež podle potřeby mohla na sebe vzít podobu Lenina, Stalina, Maa atd., jindy zas mrtvolu „neznámého“ Ježíše jako zástupce „tisíců neznámých padlých revolucionářů“, jehož jménem bylo možno negovat stvořený svět totálně. Mrtvý Ježíš slouží jako masám srozumitelný symbol dialektické negace negace, nesený v čele revolučních šiků, a zároveň v jejich zádech neúprosně — v podobě komisaře — trestající každého odpadlíka. Nemůže být dokonalejšího symbolu, jímž by lidstvo mohlo být hermetičtěji obklíčeno ve své vlastní bezvýchodnosti, a jímž by byla názorněji vystižena Marxem konstituovaná kategorie hnusu „o sobě“. Přitom nutno uvážit, že kategorii hnusu v jejím vztahu k mrtvému Ježíšovi rozvinuli nikoli sovětští marxisté, nýbrž levicová inteligence na univerzitách Západu. Lze se proto — a také z mnoha jiných symptomů — domnívat, že atak proti posledním zbytkům živého křesťanství se připravuje, a ve svých prvních nábězích už na Západě rozvinul. Svoboda západního světa byla pře vážně zpervertována k tomuto cíli: dovést celou protikřesťanskou duchovní a praxologickou tradici — jíž je marxismus pouhou virulentní součástí — k finální syntéze. Její formulace zní: mrtvý Ježíš jako revoluční zvěstovatel a urovnavatel cesty pro příchod živého Antikrista. Jinými slovy: nikoli sovětský Východ, nýbrž svobodný Západ žije v radostném očekávání sub specie venturi antichristi, éry, v níž svoboda bude teprve náležitě interpretována ve smyslu absolutní gnóze, jako totální vědecké poznání toho, že vše je dovoleno. V logické souvislosti s tím se nedávno ustavila na Západě „materialistická exegeze bible, s cílem „vědecky“ dokázat vztah mezi revolučností a ne- vývratnou smrtí Ježíše. Okcident dozrál k poznání, že nejvyššího stupně vše dovolující (i umožňující!) gnóze, identity absolutního poznání a absolutní svobody nového člověka, lze dosíci jen s mrtvým, nekonečně mrtvým Ježíšem. Jemu je „vše dovoleno“ — s výjimkou zmrtvýchvstání. Neboť toto „vše je dovoleno“ odvozuje své absolutní právo z neexistence zmrtvýchvstání, čili z konečného triumfu smrti. Teprve nevývratně mrtvý Ježíš se mohl stát v okcidentě pokušitelem samého Lucifera — role jako by se tu vyměnily! Jen smrti neodvratně propadlý Ježíš mohl Luciferem nabízené „krásy světa“ odmítnout z pozice negujícího dialektika, a stát se tak jakýmsi Meta-Lucife- rem, revolučním stratégem nejen spirituálně, ale i hmotně podmíněné destrukce, ideologem globální konkretizace utopie. To, že pak tento mrtvý Ježíš mohl rozvinout — takříkajíc na okraji fundamentální dialektiky negace — například u pederasta, smilníka, děvkaře, narkomana, hedonisty atd., patří k atributům jeho nevývratně smrtelné, pouze se vyvíjející ještě-ne-lidskosti. Kategorií hnusu Marx poskytl okcidentu rozhodující praxologický impuls. Marx vskutku nebyl pouhý „marxista“, neboť principiálně domýšlel a před- zjednával „futuristické“ důsledky marxismu. 23 Vraťme se nyní opět k výchozí otázce smrti marxismu. Ponechme stranou už skoro po jedno století se opakující tvrzení akademických a politických expertů, že marxismus je „passé“ atd. Z předchozích úvah vyplývá, tuším, že [pageend51]50 Rio Preisner marxismus ve svých principech (o nichž skoro nikdo soustavně neuvažoval) vykazuje ze všech moderních světonázorových soustav největší virulenci, ba víc: je s to všecky tyto soustavy beze zbytku absorbovat, pozřít. Na druhé straně se projevuje evidentní ideologický bankrot marxismu v mysli těch „marxistů“, kteří tuto ideologii chápali — v naprosté neznalosti jejích skutečných principů, její dialektické panlogiky — jako recept na řešení problémů sociálně ekonomických. Své zklamání, bankrot své zaslepenosti a hlouposti pak promítají do dvojznačně ironického, a ovšem nedialektického označení „reálný socialismus“. To, že dialektika principiálního marxismu dovede zapojit do své destruktivní praxologie i tezi o „reálném socialismu“, je jiná... Zajisté, jako ekonomická teorie vede marxismus k evidentnímu bankrotu, jenže tato evidence se nabízela okcidentální inteligenci už od dvacátých let. Z dějin filozofie však není těžké odvodit, že od okamžiku absoiutizace lidského rozumu, nebo přesněji: od ztotožnění lidského myšlení s myšlením Boha cestou dialektiky, ztratila veškerá, smysly vnímatelná skutečnost, jakoukoli průkaznost. Na místo důkazu nastoupila interpretace ve své tříštivé reflexibi- litě. Marxistická dialektika dovedla právě této interpretační náhražky využít k vytvoření zdání socioekonomické teorie, jejíž hnací princip však byl skrznaskrz anti-ekonomický, ba víc: anihilační. Jediný marxismus byl s to se prezentovat lidstvu jako nauka o spáse skrze ekonomii, s finálním praxologic- kým cílem anihilovat jakékoliv předpoklady — nejen tedy nástroje a výrobní prostředky — každé jiné hmotné produkce než je výroba nástrojů a prostředků k vyvrácení člověka jaký substanciálně je, a věcí, jaké substanciálně jsou. Nejvýrazněji vyvstává tato anihilační anti-ekonomická praxologie marxismu, když se s „uvědomělostí“ aplikuje na ekonomickou exegezi bible, o niž usilují někteří okcidentální teologové v čele s Michelem Clévenotem, Geor- gem Casalisem, Wolfgangem Stegemannem aj. Marxisté by ji měli sledovat vlastně s nevolí, protože v ní se obnažují skryté principy marxismu zatím nejbezostyšněji. A právě tyto principy každý vskutku uvědomělý, což znamená dialekticky myslící, marxista žárlivě střeží v osvědčené tradici okcidentál- ního ezoterismu. Materoalisticko-ekonomická exegeze bible „zvědečťuje“ a imanentizuje vy- kupitelské dílo Ježíše Krista přesně do té podoby, jež se předjímavě kryje s praxologií marxismu, do podoby dialektické negace stvořeného světa. Dovršuje se tu před našima očima nová okcidentální hierarchie věd. Středověký služebný vztah filozofie (i praktických věd) k teologii — ona zle proslulá zásada philosophia ancilla theologiae — se tu obnovuje, s tím rozdílem, že na místo staré teologie nastoupil marxismus ve funkci jakési anti-ideologie. Materialistická explikace biblických textů se dílem druží k hermeneutickému pluralismu „měŠťácké“ lingvistiky, v podstatě však — jako ostatně valná část nové hermeneutiky — stojí ve víceméně vědomém služebném vztahu k marxistické anti-teologii a její dialektice. Jde o to, aby se nyní materialistickou explikací bible podpořil zápas marxismu po boku Blochovy mýtizující dialektiky „ježíšovského luciferismu“ a Marcuseovy totalitní formule: mrtvý Ježíš=vše [pageend52]O t2v. smrti marxismu 51 je dovoleno — tedy oněch forem neomarxismu, jež se vracejí a pronikají k principům marxismu. Je proto celkem logické, že materialistická exegeze bible vrcholí „vědeckým“ zjištěním, že Ježíšova smrt na kříži manifestuje Ježíšovu abstraktní sice, ale zjevně revoluční negaci daného světa a člověka. Materialističtí exegeti přiznávají, že tuto negaci nelze sice doložit žádnými Ježíšovými revolučními činy; ale právě v nedoložitelnosti je, podle nich, skryta dialektika, jíž přísluší každé uvědomělé revoluční praxologii. Marxismem poučená praxologie pak klasifikuje každý vpravdě revoluční čin zásadně a vždy nejprve jako akt negace. Tato negace musela však v biblickém textu — jenž byl zásadně kladen pouze jako dialektická teze revoluce — zůstat nevyslovena, nebo vyslovena pouze interlineárně, subverzivně, mimo dosah nedokonalého komunikativního jazyka. K posvátným úkolům dialekticko-materialisticky myslících teologů náleží tuto subverzivní praxologii hermeneuticky zhodnotit, a tím pozdvihnout v ideální formu revoluční negace. Opravňuje je k tomu — jimi ovšem konstruovaná — finální identita mezi navěky ukřižovaným Ježíšem a historicko- materiální bází dialektické negace. Jde tady o cosi jako „na nohy postavenou“ identitu alfa-omega, v níž mrtvý Ježíš se stává „alfou“ nekonečného dialektického procesu konkretizace „omega“. K této identitě se pak upínají nekonečné zástupy „chudých“... To, že nejde o řešení ekonomické, je nabíledni. Konkretizace „omega“, neboli pozemského království, vyžaduje jako nezbytný předpoklad nezměrné zástupy „chudých“, kteří tu fungují jako záruka a zdroj neutuchající a nekonečné konkretizační energie. Nejedná se tedy o odstranění chudoby, nýbrž o její dialektické přehodnocení, o její luciferskou metanoiu v nekonečný proud energie nezbytné ke konkretizaci božího království. „Chudé budete mít vždy mezi sebou“ — i takto lze v duchu dialektického materialismu explikovat Ježíšova slova! Tato konkretizace je ovšem panlogicky nemyslitelná bez likvidace nedokonalého světa a člověka. K ezoterické vrstvě panlogiky patří pak toto: protože chudý je nejvlastnějším plodem a nositelem této nedokonalosti, musí být všechna anihilující energie nekonečných zástupů chudých namířena především a nakonec proti chudému. Chudý konkretizuje pozemskou říši dokonalosti tím, že je jejím cílům obětován, a tím připodobněn nakonec mrtvému Ježíši. Proto také Ježíš zůstává navěky mrtev, aby tak demonstroval — ještě po své smrti a skrze její nevývratnost — zástupům chudých jedinou možnou formu vykoupení: v podobě nekonečné aleje křížů mrtvých revolucionářů, jež se zdvihají jako milníky na nekonečném postupu k bodu omega: utopie pozemské říše dokonalosti. Tak se říše dokonalosti, coby omega, nakonec ztotožňuje — ve své abstraktní bodovosti — s Golgotou jako „bodem“ alfa, neboli místem odsouzení světa dialektickou negací. V souhrnu lze říci: mrtvý revolucionář Ježíš je jakousi ideologizovanou „inkarnací“ ještě-ne-člověka, vnitřně rozporným modelem na kříž přibitého teprve vznikajícího člověka. Tento mrtvý Ježíš, jehož smrt tvoří dějinné ohnisko v nekonečném procesu dialektických revolučních negací, je tedy nezbytně i bohem odosobnělé anonymity, bohem člověkem dosud bez lidské tváře, [pageend53]52 Rio Preisner jenž se nejdokonaleji ztotožňuje s masou anonymních, beztvářných, od- osobnělých chudých. Ztotožněním s tímto mrtvým Ježíšem se chudý teprve náležitě zařazuje do kolektivu bratří v imitatio mrtvého Ježíše, neguje svou domněle lidskou tvář jako produkt třídně podmíněné mystifikace, jíž vykořis- ťovatelská třída ještě-ne-lidí zastírá pravou podstatu rovnosti, a přijímá onu „ne-tvář“ či „ještě-ne-tvář“ mrtvého Ježíše. Je to ostatně tatáž ne-tvář, s níž se náboženství mrtvého Ježíše ztotožňuje jednak s evolučními sociálními vědami a jednak s odvěkou gnostickou negací člověka coby tvora neduchovního. Netvář mrtvého Ježíše vyjadřuje i novou podobu „překonání hříchu“. Teprve zanonymnění, depersonalizování umožňuje tomuto mrtvému Ježíšovi překonat hřích, totiž přímou účastí na jeho znetvořující aktivitě. Tak se překonání hříchu a vykoupení stane dynamickou složkou dialektického procesu, v němž hřešit znamnená překonávat ujařmení hříchu. Hřích tak akceleruje nakonec proces zlidšťování ještě-ne-člověka, a tím i konkretizaci pozemského království dokonalosti, ba představuje vlastně jedinou přístupnou cestu k dokonalosti. Proto není divu, že i slovo „hřích“ bylo v gnostické teologii zprůsvitně- no celou sadou odosobňujících transnominací, konstruovaných anonymizujícími sociálními vědami, v čele s psychologií. * V Hegelově absolutním systému nebylo místa pro Ježíše Krista, nýbrž pouze pro holou panlogičnost velkopátečního kříže. Hegelovi žáci, k nimž nutno počítat dnes většinu okcidentálních teologů, gnostickým instinktem naší soumračné éry poznali, že mrtvý Ježíš se dá klást jako poslední možný objekt vykazující potenciální náboj svůdnosti schopné k nerozeznání propojit okcidentální „Todestrieb“ se směřováním k racionálně spirituálnímu absolutnu. Absolutnost systému vyžaduje nejen globalitu, ale i syntetičnost svodu. Ve volbě mrtvého Ježíše se jim podařil praxologický tah vpravdě globálně strategického dopadu. Zdá se, že teprve tak se může marxistická gnóze zmocnit světa a dosáhnout tak pozice, na níž a z níž by se mohla pokusit o dialektickou pan-negaci. Hegelovi žáci nebyli zajisté první, kteří přišli s tezí o mrtvém Ježíšovi. Skoro celá gnostická tradice, včetně z ní odvozených herezí, operuje mrtvým Ježíšem. Tento mrtvý Ježíš slouží jako iniciační východisko gnostického plánu zduchovňujícího sebevykupování člověka. Raně gnostický Ježíš „vykupuje“ proto zcela logicky pouze sám sebe. Vykoupení Ježíšovo má zde tedy ráz pouhé osobní záchrany, jež je nepřenosná a může sloužit leda jako znamení, jako symbol. Každý další jedinec musí vykoupit sám sebe, toť jediná možná forma následování. Raná gnóze se snaží dospět k tomuto mrtvému Ježíši oklikou přes spiri- tualizaci jeho zmrtvýchvstání. Co „vstane z mrtvých“ je stínovité, stále průsvitnější, odosobnělejší schéma. Pokud tedy gnostická tradice připouští cosi jako zmrtvýchvstání, pak leda v podobě cyklického návratu Ježíše do dějin, pokaždé v duchovnějších podobách, v nových evolucionistických inkarnacích, jimiž se klade jen další model pro vyšší „dialektickou“ rovinu v procesu zdu- chovňování. [pageend54]O tzv. smrti marxismu 53 Hegeliánská levice na tuto tradici navazuje, s tím rozdílem, ze se zánikem křesťanské kultury nemusí už jako raná, křesťanstvím pronásledovaná gnóze hlásat eskapismus, nýbrž naopak může zcela suverénně operovat systematickými plány konkretizace onoho utopicky-spiritualistického schématu. V okci- cidentu není už síly, která by mohla zabránit konečné fúzi dialektické praxolo- gie marxismu s magickou svůdností mrtvého Ježíše, revolučního protea všech myslitelských forem a masek na cestě za absolutnem identity všeho a ničeho. (1981) [pageend55]edice rozmluvy Londýn 1984 [pageend56]Karel Čapek Proč nejsem komunistou? Tato otázka se z čista jasna vynořila mezi několika lidmi, kteří byli nakloněni čemukoli spíše než tomu, aby se bavili politikou. Je jisto, že by nikdo z přítomných nepoložil otázku „Proč nejsem agrárníkem“, nebo „Proč nejsem národním demokratem“. Nebýti agrárníkem neznamená ještě žádný určitý názor nebo životní víru; avšak nebýt komunistou znamená být nekomunistou. Nebýt komunistou není pouhý názor, nýbrž jisté krédo. Pro mne osobně je ta otázka úlevou; neboť tuze mi bylo třeba nikoli polemizovat s komunismem, nýbrž hájit se sám před sebou z toho, že jsem nekomunistou a proč jím nemohu být. Bylo by mi lehčeji, kdybych jím byl. Žil bych v domnění, že přispívám co nejřízněji k nápravě světa; domníval bych se, že stojím na straně chudých proti bohatým, na straně hladových proti žokům peněz; věděl bych, jak o čem smýšlet, co nenávidět, čeho nedbat. Místo toho jsem jako nahý v trní; holýma rukama, nekryt žádnou doktrínou, cítě svou bezmoc pomoci světu a nevěda často, jak chránit své svědomí. Je-li mé srdce na straně chudých, proč u všech všudy nejsem komunistou? Protože jsem na straně chudých. Viděl jsem bídu tak palčivou a nevýslovnou, že mi zhořklo vše, čím jsem. Kdekoli jsem byl, běžel jsem od paláců a musel se podívat na život chudých v ponižující roli bezradného diváka. Nestačí dívat se a nestačí soucítit; měl bych žít jejich životem, ale bojím se smrti. Tato všivá, nelidská bída není nesena na štítě žádné strany; do těch strašných pelechů, kde není ani hřebík na oběšení, ani špinavý hadr na podestlání, křičí komunismus z opatrné dálky: tím je vinen společenský řád; za dva roky, za dvacet let, zavlaje prapor revoluce, a pak---------- Jakže, za dva roky, za dvacet let? Což můžete tak lhostejně připustit, že se má takhle žít ještě dva měsíce zimy, ještě dva týdny, ještě dva dny? Buržoasie, která zde nedovede anebo nechce pomoci, je mi cizí; ale stejně cizí je mi komunismus, který místo pomoci přináší prapor [pageend57]56 Karel Čapek revoluce. Poslední slovo komunismu je vládnout a nikoli zachraňovat; jeho velkým heslem je moc a nikoli pomoc. Chudoba, hlad, nezaměstnanost nejsou mu nesnesitelnou hanbou a bolestí, nýbrž vítanou reservou temných sil, kvasící hromadou zuřivosti a odporu. „Tím je vinen společenský řád.“ — Ne, tím jsme vinni my všichni, ať stojíme nad touto lidskou bídou s rukama v kapsách nebo s praporem revoluce v rukou. Chudí lidé nejsou třída, nýbrž právě vytřídění, vyřazení a neorganizovaní; ti nebudou nikdy na stupních trůnu, ať na něm sedí kdokoli. Hladoví nechtějí vládnout, nýbrž jíst; a vzhledem k bídě je lhostejno, kdo vládne; záleží jen na tom, jak my, lidé, cítíme. Bída není instituce nebo třída, ale neštěstí; ohlížeje se po výzvě k bezprostřední lidské pomoci, nalézám studenou doktrínu třídní vlády. Nemohu být komunistou, protože jeho morálka není morálkou pomoci. Protože káže odstranění společenského řádu a nikoli odstranění společenského zlořádu, jímž je bída. Protože chce-li vůbec pomoci chudým, činí to podmínečně; nejprve musíme vládnout, a pak — snad — na vás dojede. Pohříchu ani tato podmínečná spása není textově zaručena. Chudí lidé nejsou masa. Tisíce dělníků může pomoci jednomu z nich v jeho existenčním boji; ale tisíce chudáků nemůže pomoci jednomu chudákovi ani ke kusu chleba. Chudý, hladový a bezradný člověk je naprosto osamělý. Jeho život je historie pro sebe, neslučitelná s jinými; je to individuální případ, neboť je to neštěstí, i když se podobá jiným případům jako ošlápek ošlapku. Převraťte společnost čímkoli navrch — chudí padnou zase ke dnu a nanejvýš k nim přibudou jiní. Nejsem ani za mák aristokrat, ale nevěřím v hodnotu mas. Ostatně nikdo snad vážně netvrdí, že masy budou vládnout; jsou jenom hmotným nástrojem k dosažení jistých cílů. Jsou prostě politickým materiálem; je třeba stlačit člověka do jakési fasony, aby se stal hromadným materiálem; je třeba dát mu uniformu z určitého sukna, nebo z určitých idejí; pohříchu uniforma z idejí se nemůže obyčejně po půldruhém roce svléknout. Začal bych si komunismu hluboce vážit, kdyby přišel k dělníkovi a řekl mu počestně: „Žádám od tebe něco, avšak nic ti neslibuji; žádám, abys byl u mne kusem, jednotkou, materiálem, tak, jako jsi kusem a materiálem v továrně; budeš poslouchat a mlčet jako posloucháš a mlčíš v továrně. Za to jednou, až se vše změní, zůstaneš, čím jsi, povede se ti hůře, nebo lépe, což ti nemohu zaručit; řád světa ne[pageend58]Proč nejsem komunistou 57 bude k tobě štědřejší ani líbeznější, ale bude spravedlivější.“ Myslím, že by se většina dělníků velmi rozmýšlela před touto nabídkou. A přece by byla svrchovaně poctivá, a kdo ví, zda by nebyla z vysoce morálních důvodů přijatelnější než všechny dosavadní nabídky. Živiti chudého člověka sliby, je okrádání chudého. Snad se mu žije lehčeji, malují-li se mu tučné husy na vrbě; ale prakticky je i dnes, tak jako před sto lety, lepší vrabec v hrsti, nežli holub na střeše vládní budovy, a lepší je oheň ve sporáku, než červený kohout na krovech paláců, kterých ostatně u nás je značně méně, než jak by věřil člověk, jemuž místo jeho očí vnucují třídní vědomí; neboť až na málo výjimek jsme co do životní míry celkem nezámožný lid, což se zpravidla zapomíná konstatovat. Obyčejně se říká, že chudý nemá co riskovat; naopak, děj se co děj, chudý riskuje nejvíc, neboť ztratil- li něco, ztratil poslední kůrku chleba; a s kůrkou chudého se neexpe- rimentuje. Žádná revoluce se neodehraje na zádech malého počtu lidí, nýbrž na zádech nejvyššího počtu, ať už je to válka, nebo valutová krise, nebo cokoliv jiného, je to chudák, který si to odnáší nejdříve a nej- tíže. Není prostě mezí a dna bídy. To nejzpuchřelejší na světě není krov bohatých, ale krov chudých; zatřeste světem a pak se jděte podívat, koho to zasypalo. Co tedy činit? Pokud mne se týče, neutěšuji se příliš slovem „vývoj“. Myslím, že bída je jediná věc na světě, která se nevyvíjí, ale jen chaoticky roste. Avšak není možno odkládat otázku chudých do nějakého příštího řádu; má-li se jim vůbec kdy pomoci, musí se začít už dnes. Je ovšem otázka, má-li k tomu dnešní svět dost mravních prostředků; komunismus praví, že nikoliv. Nuže, je to právě tento zápor, v čem se rozcházíme. Nechci sice tvrdit, že je dost dokonale spravedlivých v této sociální Sodomě; ale v každém z nás Sodomských je kousek spravedlivého, a já věřím, že bychom se mohli po delší námaze a mnohém mávání rukama dohovořit na zcela slušné spravedlnosti. Komunismus však praví, že se dohovořit nemůžeme; patrně vůbec pochybuje o lidské hodnotě většiny lidí, avšak o této věci bude mi mluvit dále. Dnešní společnost se nesesypala, když provedla jakous takous ochranu nezaměstnaných, zestárlých a nemocných; neříkám, že to stačí, avšak důležité je pro chudé i pro mne, že aspoň tolik bylo možno provésti dnes, hned na místě, bez rozčileného čekání na slavnou chvíli, kdy zavlaje prapor revoluce. Věřit, že problém chudých je úkolem dnešního a ne až příštího řádu, to znamená ovšem nebýt komunistou. Věřit, že důležitější je kus chleba a teplo v kamnech dnes než revoluce za dvacet let, to znamená velmi nekomunistický temperament. [pageend59]58 Karel Čapek Nejdivnější a nejnelidštější na komunismu je jeho zvláštní pochmurnost. Čím hůře, tím lépe; porazí-li cyklista hluchou babičku, je to důkaz zpuchřelosti dnešního řádu; strčí-li dělník prst do koleček stroje, nerozmačkají mu jeho ubohý prst kolečka, nýbrž měštáci, a k tomu ještě s krvežíznivou rozkoší. Srdce všech lidí, kteří z těch či oněch osobních příčin nejsou komunisty, jsou zhovadilá a hnusná jako vřed, není dobrého chlupu na celém dnešním řádu; co je, to je špatné. V jedné baladě praví Jiří Wolker: „Nejhlouběji v tvém srdci, Chudý, vidím nenávist.“ Je to strašlivé slovo, ale zvláštní je, že je docela nesprávné. Na dně srdcí chudých lidí je spíše podivuhodná a překrásná veselost. Dělník u stroje si daleko chutěji zašprýmuje, než fabrikant nebo ředitel továrny. Zedníci na stavbě užijí víc legrace, než stavitel nebo domácí pán, a zpívá-li někdo v domácnosti, je to rozhodně spíše služka, drhnoucí podlahu, než její paní. Tak zvaný proletář je od přírody nakloněn téměř radostnému a dětskému pojímání života; komunistický pesimismus a zasmušilá nenávist jsou do něho uměle pumpovány, a k tomu ještě nečistými troubami. Tento import zoufalé pochmurnosti se nazývá „výchova mas k revolučnosti“ nebo „posilování třídního vědomí“. Chudému, který má tak málo, berou i jeho primitivní radost ze života. To je první splátka na budoucí lepší svět. Nehostinné a nelidské je klima komunismu; není střední tempera- tury mezi mrazivou buržoasií a revolučním ohněm; není nic, čemu by se proletář směl s požitkem a nerušeně oddat. Není na světě oběd nebo večeře; bud je to plesnivá kůrka chudého, nebo žranice pánů. Není už láska, nýbrž bud perverse bohatých nebo proletářské plození dětí. Buržoa vdechuje svou vlastní hnilobu a dělník souchotiny; tím jaksi vymizel vzduch. Nevím, zda se žurnalisté a spisovatelé vemluvili v tento nesmyslný obraz světa nebo zda vědomě lhou; vím jenom, že naivní a nezkušený člověk, jakým je většinou proletář, žije v strašlivě zkresleném světě, který mu nestojí za nic jiného, než aby byl z kořene a navždy vyvrácen. A protože takový svět je jenom fikce, bylo by velmi na čase z kořene vyvrátit tuto ponurou fikci, třeba nějakým revolučním činem; v tom případě jsem nadšeně při věci. Není pochyby, že v našem slzavém údolí je příliš mnoho nevýslovného neštěstí, přemíra strádání, poměrně málo blahobytu a nejméně radosti; pokud mne se týče, nemyslím, že bych měl ve zvyku líčit svět nějak zvlášť růžově, ale kdykoli zakopnu o lidskou zápornost a tragičnost komunismu, chtěl bych křičet v rozhořčeném protestu, že to není pravda a že to přece všechno takhle nevypadá. Poznal jsem velmi málo lidí, kteří by si nevysloužili cibuličkou drobet spásy; velmi málo těch, na které by jen trochu střízlivý a rozšafný Hospodin mohl dštít oheň [pageend60]Proč nejsem komunistou 59 a síru. Je daleko více omezenosti než skutečné špatnosti ve světě; ale je tu přece jen víc sympatie, a důvěry, a přívětivosti, a dobré vůle, než aby bylo možno lámat hůl nad světem lidí. Nevěřím v dokonalost dnešního ani příštího člověka; svět se nestane rájem po dobrém, ani revolucí, ba ani vyhubením lidského plemene. Ale kdybychom mohli nějakým způsobem sebrat všechno to dobré, co vězí konec konců v každém z nás hříšných lidských tvorů, věřím, že by se dal na tom konstituovat svět přece jenom daleko vlídnější, než je ten dosavadní. Snad řeknete, že je to slaboduchá filantropie; ano, patřím k idiotům, kteří mají člověka rádi, protože je to člověk. Velmi lehko, dejme tomu, se řekne, že les je černý; ale žádný strom v lese není černý, nýbrž je červený a zelený, poněvadž je to obyčejná borovice nebo smrk. Velmi lehko se řekne, že společnost je špatná, ale běžte tam hledat špatné lidi. Pokuste se soudit lidi bez brutálních generalizací; za chvilku vám nezůstane z vašich zásad ani slupka. Předpokladem komunismu je umělá nebo úmyslná neznalost světa. Praví-li někdo, že nenávidí Němce, rád bych mu řekl, aby šel mezi ně žít; a za měsíc bych se ho zeptal, nenávidí-li svou německou bytnou a má-li chuť podřezat germánského prodavače ředkviček nebo zaškrtit teutonskou babičku, která mu prodává sirky. Jeden z nejnemorálnějších darů lidského ducha je dar generalizace; místo, aby shrnoval zkušenosti, hledí je prostě nahradit. V komunistických novinách se nedočtete o světě nic, než že je naskrz mizerný; pro člověka, kterému není omezenost vrcholem poznání, je to trochu málo. Nenávist, neznalost, zásadní nedůvěra, to je psychický svět komunismu; lékařská diagnosa by řekla, že je to pathologický negativismus. Stane-li se člověk masou, snad je přístupen této nákaze; ale v privátním životě s tím nelze vyjít. Postavte se na chvíli vedle žebráka na rohu ulice. Všimněte si, kdo z chodců nejspíš vyšpulí z kapsy ten šestáček; jsou to v sedmi případech z desíti lidé, kteří sami se pohybují na mezi chudoby; ostatní tři případy jsou ženské. Z tohoto faktu by komunista pravděpodobně vysoudil, že buržoa má tvrdé srdce; já však z toho vysuzuji něco krásnějšího: totiž že proletář má většinou měkké srdce a je v gruntu nakloněn vlídnosti, lásce a obětavosti. Komunismus se svou třídní nenávistí a vzteklostí chce z tohoto člověka učinit canaille; takového ponížení si ale chudý člověk nezasluhuje. Dnešnímu světu není třeba nenávisti, nýbrž dobré vůle, ochoty, shody a spolupráce; je mu třeba vlídnějšího morálního klimatu; a myslím, že by se s trochou obyčejné lásky a srdečnosti daly ještě dělat [pageend61]60 Karel Čapek zázraky. Zastávám se dnešního světa ne proto, že by to byl svět bohatých, ale proto, že je to zároveň svět chudých a pak těch prostředních, těch drcených mezi žernovy kapitálu a třídního proletariá- tu, kteří dnes jakž takž udržují a zachraňují největší část lidských hodnot. Neznám celkem oněch deset tisíc bohatých, nemohu je tedy soudit; avšak soudil jsem třídu, jež se nazývá buržoasie, tak, že mi byl vytýkán pesimism špinavý. Říkám to proto, abych měl tím větší právo zastat se do jisté míry těch, k jichž vadám a vinám jistě nejsem slepý. Proletariát nemůže tuto třídu nahradit: ale může do ní vejít. Není proletářské kultury, ani aristokratické kultury, ani náboženské kultury: co zbývá na kulturních hodnotách, spočívá na střední a tak zvané inteligentní třídě. Kdyby se proletariát hlásil o svůj podíl na této tradici, kdyby řekl: Dobrá, převezmu dnešní svět a budu v něm hospodařit se všemi hodnotami, které v něm jsou, snad bychom si mohli na zkoušku i plácnout; ale hrne-li se komunismus vpřed nejprve tím, že šmahem odmítá jako nepotřebný brak všechno, čemu říká buržoasní kultura, pak sbohem; pak trochu odpovědný člověk začíná brát v počet, co by se takhle zmařilo. Už jsem řekl, že skutečná chudoba není instituce, nýbrž neštěstí. Můžete převrátit všechny rady, ale nezabráníte tomu, aby člověka ne- potkávalo neštěstí, aby nebyl nemocen, netrpěl hladem a zimou, nepotřeboval pomocné ruky. Dělejte co dělejte, neštěstí ukládá člověku úkol morální a nikoli sociální. Tvrdá je řeč komunismu; nemluví o hodnotách soucitu, ochotě pomoci a lidské solidarity; praví sebevědomě, že není sentimentální. Bez sentimentálních důvodů nepodáš bližnímu sklenici vody; rozumové důvody tě nepřivedou ani k tomu, abys pomohl na nohy člověku, který sklouzl. Pak je tu otázka násilí. Nejsem stará panna, abych se křižoval při slově „násilí“; přiznám se, že bych někdy s chutí natloukl člověku, který říká špatné důvody nebo lže; pohříchu to nejde, protože buď jsem já slaboch na něj, nebo on je příliš slabý, než aby se mohl bránit. Jak vidíte, nejsem zrovna rváč, ale kdyby měštáci začali provolávat, že půjdou věšet proletáře, sebral bych se jistě a běžel na pomoc těm věšeným. Slušný člověk nemůže být s tím, kdo vyhrožuje. Ten, kdo volá po střílení a věšení, rozvrací lidskou společnost, nikoliv sociálním převratem, nýbrž porušováním přirozené a prosté čestnosti. Říká se mi „relativista“ pro zvláštní a patrně dost těžkou intelektuální vinu, že se snažím všemu porozumět; párám se ve všech naukách a ve všech literaturách až po černošské povídačky a objevuji s mystickou radostí, že při troše trpělivosti a prostoty se lze jakž takž srozuměti se všemi lidmi jakékoliv kůže nebo víry. Je tu patrně jakási společná lidská logika a zásoba společenských lidských hodnot, jako je láska, humor, chuť k jídlu a optimismus, a mnohé jiné věci, bez kte[pageend62]Proč nejsem komunistou 61 rých se nedá žít. A tu mne někdy jímá hrůza, že se nemohu srozumět s komunismem. Chápu jeho ideály, ale nemohu pochopit jeho metodu. Někdy mi je, jako by mluvil cizí řečí, a jako by jeho myšlení podléhalo jiným zákonům. Věří-li jeden národ, že se mají lidé navzájem snášet, a jiný, že se mají navzájem sníst, je to diference, sice velmi malebná, ale nikoli naprosto zásadní; avšak věří-li komunismus, že věšet a odstřelovat lidi za jistých okolností není nic vážnějšího než pobíjet šváby, pak je to něco, čemu nemohu rozumět, třeba se mně to říká po česku; mám hrozný dojem chaosu a skutečnou úzkost, že takhle se nikdy nesmluvíme. Věřím až podnes, že je jistých mravních a rozumových pět švestek, po nichž člověk poznává člověka. Metoda komunismu je široce založený pokus o mezinárodní nedorozumění, je to pokus roztříštit celý lidský svět na kusy, které k sobě nepatří a nemají si co říct. Co je dobré na jedné straně, nemůže a nesmí být dobré na druhé straně; jakoby nebyly tady i tam lidé fysiologicky a morálně tíž. Pošlete na mě nejorthodoxnějšího komunistu, neskolí-li mne na místě, doufám, že se s ním osobně shodnu ve spoustě věcí, pokud se ovšem netýkají komunismu. Avšak komunismus se zásadně neshodne s těmi druhými o tom, co se netýká komunismu. Mluvte s ním o funkci sleziny, a on vám řekne, že je to měštácká věda; podobně existuje měšťácký romantismus, měšťácká humanita, a tak dále. Síla přesvědčení, jakou najdete u komunistů v každé maličkosti, je téměř nadlidská. Ne proto, že by to přesvědčení bylo tak povznášející, nýbrž proto, že se jím posléze nepřejí. Nebo snad to není síla přesvědčení, nýbrž jakýsi rituální předpis, nebo konec konců řemeslo. Ale čeho je mi zvláště líto, jsou právě proletáři, kteří jsou takto přímo vyříznuti z ostatního vzdělaného světa, aniž by se jim to nahradilo něčím jiným než nuznou vyhlídkou na rozkoše revoluce. Komunismus uzavírá kordon mezi nimi a světem; a jste to vy, komunisté-intelektuálové, kdo stojí s pestře pomalovanými štíty mezi nimi a tím vším, co je připraveno pro ně jako podíl pro nově příchozí. Ale ještě je místo pro holubice míru, ne-li mezi námi, tedy nad našimi hlavami, nebo přímo s hůry. Je mi lehčeji, když jsem řekl aspoň tolik, třebaže to není vše. Je mi, jako bych se vyzpovídal. Nestojím v žádném houfu, a moje pře s komunismem není pře zásad, nýbrž osobního svědomí. A kdybych se mohl přít se svědomím a nikoli se zásadami, věřím, že by nebylo nemožno aspoň rozumět, a to už by bylo mnoho. [pageend63]Ivan Klíma r o z m l u v y Londýn 1985 MÁ VESELÁ JITRA [pageend64]Jindřich Petřík Opus Dei Já jsem Cesta. (Jan 14, 6) Vybrat si cestu je stejně nepříjemné, jako každá volba, protože důsledky nelze nikdy předvídat a vždycky hrozí nebezpečí, že se tím člověk zříká vyšších cílů, všech jiných setkání a zpěvu ještě krásnějšího ptactva. Ale bez rizika zbývá jenom cesta už jednou vykonaná a nostalgické setrvávání v minulých hrdinstvích. Člověk buď volí kvůli příjemnosti cesty samé, ale to se pak jenom toulá, protože právě svítí slunce — nebo si vybírá cestu kvůli cíli, a potom je ochoten přijmout kamenitou pěšinu, žíznit i hladovět a přesto jít sebedále, poháněn touhou duše po podivuhodném městě za devaterými horami. Tulák, který poslouchá za teplého večera Faunovu flétnu, nežli jej přemůže chlad a tma, pln sebelítosti v bezvýchodné nejistotě, symbolizuje konce epoch. Poutníkova sebekázeň připomíná disciplínu civilizací. Kdo jde za hlasem svého srdce, rád se odříká rozptýlení. Jakou cenu má přesvědčení, nejsme-li ochotni podle něho jednat a podstoupit pro ně nebezpečná dobrodružství, výsměch i bití? Má-li život cíl, pak půjdeme po cestě, která je symbolem civilizace a rozděluje divokou přírodu čarou myšlenky, rozkazem ducha a slibem naplnění naší naděje. Bez cesty by málokdo našel cíl v omezeném kolotoči života. Jen málokdo by však bez pomoci dosáhl plné pravdy rozumem. Existuje mnoho cest, které se kříží, rozcházejí a sbíhají. Poutník musí hledat a žíznit po cíli, jehož cena je úměrná nebezpečí, odříkání a úsilí. „Modli se, abys nikdy nebyl spokojen s tím, co je snadné.“ (Cesta, 39) Jestliže nás o cíli poučilo Zjevení, pak nám na cestě pomáhá nadpřirozená přítomnost Spasitelova v podobě jeho Církve. Její apoštolát se v dějinách projevil výbuchy duchovní energie, která vytvořila armádu světců katakomb, obrodila evropskou civilizaci řeholním hnutím, zrodila Tovaryšstvo a rozeslala radostné poselství za sedmero moří novověku. „Ztratíš-li nadpřirozený smysl života, Tvá křesťanská láska bude pouze dobročinností, Tvá čistota slušností, Tvé umrtvo[pageend65]64 Jindřich Petřík vání hloupostí, Tvá sebekázeň bičem a všechny Tvé činy budou neplodné. “ (Cesta, 280} V roce 1934 vydal španělský kněz Josemaria Escrivá knihu 999 duchovních rad, která byla později pod jménem Cesta přeložena do mnoha jazyků a stala se klasickým dílem duchovní literatury, jakousi obdobou Kempenského Následování Krista. Opakuje se zde Ježíšova výzva: „Buďte dokonalí, jako je dokonalý můj Otec nebeský“. Hnutí, které v r. 1928 založil, se obrací ke všem, kdo hledají duchovní dokonalost v životě vyplněném světskou prací a slibuje jim pomoc na cestě ke svatosti. Sdružení se rychle rozšířilo do mnoha zemí a jeho ústředí se pod ochranou Pia XII. přestěhovalo do Říma. Escrivá tak o třicet let předešel Konstituci o Církvi II. vatikánského koncilu, na jejímž základě mohl dát Jan Pavel II. hnutí, které se nazývá Opus Dei nebo jen prostě Dílo, přiznáním statutu osobní prelatury pevné místo v církevní organizaci. Boha lze totiž slavit nejen v klášterní izolaci, ale také v každodenní činnosti, v práci i ve společenském životě. Všechno, co křesťan dělá, se může stát modlitbou a celý život lze trávit v boží přítomnosti. Tato laická svatost není o nic méně záslužná, nežli zasvěcení se Bohu v kněžském nebo v řeholním povolání. Je jen jinou cestou. Práce, k níž je člověk vybízen na samém počátku knihy o Stvoření, není prokletím, ale projevem boží lásky, prostředkem ke zdokonalení a cestou ke svatosti. Tvořivá činnost je nejen projevem lásky, která vede ke společenskému pokroku a větší spravedlnosti ve světě, ale také formou i cílem posvěcující modlitby. Oduševnělá práce je důsledkem úsilí o duchovní dokonalost. Nadpřirozené ospravedlnění práce a její posvěcující role byly vždy součástí křesťanského povědomí; teoreticky a organizačně však nacházelo svůj výraz jenom v mnišských řádech. Použít však záměrně každodenní činnosti křesťanů také jako podnětu k duchovnímu růstu, to je novým aspektem teologického myšlení, jak se obráží nejen v díle Escrivy, ale také například ve skvělé knize kardinála Wyszynského Duch lidské práce. Zcela ve smyslu II. vatikánského koncilu se tedy dnes věřící otvírají světu a jdou na svá pracoviště, nejen aby zajistili svou hmotnou existenci, nýbrž pro spásu bližního a sebe sama. Sama práce se tak stává apoštolátem. Opus Dei je mezinárodním společenstvím katolíků, které napomáhá k praktikování křesťanských ctností a k apoštolátu, jenž má nejen osobní, ale i společenský rozměr a proto vyžaduje organizaci. Dílo řídí školy, kluby mládeže, kulturní střediska, organizuje pracovní a zájmové kursy. Především však poskytuje sto tisícům svých [pageend66]Opus Dei 65 členů duchovní oporu a vedení. Ti členové, kteří bydlí v domech a kolejích Díla, věnují svůj volný čas po návratu z práce studiu a apoštolátu a zůstávají svobodní. Většina členů, kteří pocházejí ze všech společenských vrstev, však žije se svými rodinami uprostřed světa. Jejich apoštolát spočívá v příkladné práci v zaměstnání, v rodině a ve společnosti. Členové Opus Dei si zachovávají stejnou svobodu jednání a filozofických i politických přesvědčení jako všichni ostatní katolíci. Dílo má výlučně duchovní cíle a nikdy nezasahuje do praktických rozhodování svých členů v každodenním životě. Pomáhá jim však poznat lépe katolickou víru prostřednictvím pravidelných přednášek a schůzek, duchovních obnov či kursů. Členové Opus Dei nejsou nějakými mnichy v civilu, řídí se však příklady světců a radou církevních učitelů. Jejich příkladem je nenápadná práce Kristova pěstouna a hlavní přímluvkyní Panna Marie a archandělé. Učí se být plni radostného sebevědomí dětí Božích, které se cvičí v nezištné práci a v odříkání a které si vždy najdou čas pro pravidelnou formální nebo meditativní modlitbu, pro časté svátosti a duchovní četbu. Vědí totiž, že ten „kdo chce jít sám a bez opory mistra a průvodce, bude jako osamělý strom v poli bez majitele. Ať rodí jakkoli, kolemjdoucí otrhají ovoce dříve než dozraje“ (sv. Jan z Kříže, III. díl Spisů, str. 241). Proto jim Dílo poskytuje osobního duchovního rádce. Opus Dei tak přejímá tradiční prostředky duchovního vedení, ale doplňuje je v ortodoxním duchu novým zaměřením. Klade přitom důraz na posvěcení práce modlitbou a posvěcení modlitby prací. Apoštolát tedy nezačíná po práci, začíná probuzením ráno a trvá po celý den. V tomto smyslu pak není rozdílu mezi dobou zaměstnání a volným časem, který trávíme s přáteli nebo v rodině. Veškerá naše činnost se přece odehrává v podivuhodném duchovním světě, který je zvláštním světem spásy. Naši světskou činnost, naše denní pachtění a starosti protíná plamen ducha ve věčném symbolu kříže, který sám Bůh nesl a nám předal. Dílo se tak vymyká nálepkám jako pokrokový nebo tradiční. Plno nadčasových ctností se neohlíží do minulosti a přitakává stvořenému světu. Vůči mravnímu zlu je však nekompromisní. Tato výzva světu vede v důsledku nezbytně k onomu protivenství, které předpověděl Kristus. Námitky „Jestliže pronásledovali mne, budou pronásledovat i vás... to všechno budou proti vám dělat pro mé jméno, protože neznají toho, který mě poslal. “ (Jan 15, 21) [pageend67]66 Jindřich Petřík svět je však nenáviděl, protože nejsou z tohoto světa... neprosím, abys je vzal ze světa, ale abys je ochránil od zlého.“ (Jan 17, 14 a 15) V duchu útoku proti zbytkům naší civilizace se popírá význam řeči, systematického myšlení, institucí a smysl cesty i světa. Utrpení ztrácí smysl a umrtvování těla je absurditou. Všelijací humanisté, liberálové a socialisté, které není slyšet, když se vraždí nenarozené děti, pozdvihnou velký pokřik okamžitě jakmile někde spatří snahu po sebeovládání. V Cestě je napsáno, že se „žádný ideál nestane skutečností bez oběti“ (175), „kde není umrtvování, není ani ctnosti“ (180) a konečně, že „plody umrtvované duše je pochopení a shovívavost pro ubohost druhých, ale nesmlouvavost pro svoji vlastní“ (198). Nemá-li práce metafyzické ospravedlnění, stává se obtíží nebo i kletbou a její oslava je pak jen prázdnou hrou slov, jak to dobře chápou lidé v komunistických státech. Pohanský svět totiž cítí svou nesmyslnost a bojí se křesťanské civilizace, na jejíchž plodech parazituje. Jak by pak mohlo Opus Dei uniknout kritice? Dílo vzniklo ve Španělsku a přežilo tam Frankovu dobu. Jeho spiritualita má Španělskou tradici a temperament, který s radostí převzali mladí lidé mnoha národů. Není divu, že v době primitivní demagogie, kdy všechno, co nesympatizuje s komunismem bývá označováno za fašismus, sklízí i Opus Dei tuto nadávku. Velmi oblíbené je nařčení z hromadění majetku a intrik. Ale žádná velká instituce nemůže existovat bez organizační struktury a tedy bez jisté hmotné základny. Sobectví v užívání osobního majetku je přes všechna ujišťování o opaku požadavkem doby. Socialisté místo aby přitakávali skutečnosti, že členové Díla zcela svobodně své příjmy používají společně a že mají jen tolik majetku, kolik potřebují ke svému zaměstnání a apoštolátu, zapomenou najednou na svůj vyhlašovaný ideál a nad takovým postojem k majetku se velmi rozhořčují. Jedním dechem však Dílu hmotný majetek vyčítají a jsou podrážděni i tím, že se členové Opus Dei oblékají přiměřeně svému společenskému postavení. Opus Dei je prý elitní společností vlivných, vzdělaných a bohatých. Každému, i nekřesťanu, je však dána příležitost seznámit se s Dílem prostřednictvím duchovních exercicií, a pokud projeví trvalý zájem a jeho chování dá záruku, že nejde jen o přechodné nadšení, je mu nabídnuta příprava ke členství. Takový výběr má na zřeteli povahové rysy budoucích členů a jejich schopnost k apoštolátu. Je ovšem pravda, že k tomu abychom se stali světci nestačí vyplnit přihlášku. V tomto smyslu je tento apoštolát opravdu elitní. Nezáleží [pageend68]Opus Dei 67 však nikdy na světském povolání. Dílo touží pomoci všem poctivým a pilným lidem. Ekumenický ráz Církve spočívá ve skutečnosti, že její apoštolát směřuje ke všem lidem, bohatým i chudým, negramotným i vzdělaným — liší se jen svou formou. („Jsou tedy dary rozmanité, ale všechny pocházejí od jednoho a téhož Ducha.“ I. Kor. 12,4) Jiné schopnosti potřebuje matka, která vysvětluje první tajemství víry dítěti a jiné kněz, který promlouvá k dospělým. Jinými slovy se bude zvěstovat evangelium v Číně a jinými v Evropě. V témže duchu, ale jinými prostředky bude pracovat misionář a univerzitní kaplan. Křesťanství není jen vírou pro malé děti. Máme povinnost růst ve víře a v poznávání Krista podle svých schopností. Podivný by byl křesťanský vzdělanec, který by měl náboženský obzor desetiletého dítěte a podivný by byl světec, který by neznal Písmo a nauku Církve. Zde spočívá specifický úkol Opus Dei. Všude na světě nabízí solidní, nerozmělněnou nauku Církve dospělým a pobízí vzdělané, aby k tomuto poznání použili všech svých schopností a aby se tak stali co nejlepšími apoštoly. „Nezůstaneš-li ve spojení s Kristem v modlitbě a ve chlebu, jak s ním můžeš seznámit druhé?“ (Cesta, 105) Dílo vybízí své členy, aby se neustále vzdělávali ve svém oboru a aby se tak jejich práce stala všem vzorem — tak, jak to odpovídá Kristovu požadavku a křesťanským ctnostem. Jestliže se mají tito věřící stát apoštoly tam, kde pracují, či ve společnosti kde žijí, musí tomu odpovídat jejich každodenní chování a práce. Musí usilovat, aby se stali nejlepší ve svém oboru — a jestliže se jim to často podaří, lze pak vinit Opus Dei z intelektualismu? Vždyť v duchovním vedení Opus Dei není ani nic z intelektuální nerozhodnosti, ani žádný sklon k vypočítávání eventualit, není to žádná hra s novými výrazy ani hlasování o pravdě. Nabízí se zde jen čistá voda magisteria, ano, ano a ne, ne ve věcech víry, a to vše v pokorném vědomí omezenosti našeho poznání a ve spoléhání na osvícení milostí. Z útoků proti instituci tak úspěšné jako je Opus Dei lze někdy vyčíst skrytý obdiv k ještě neotupenému křesťanství, jindy obavy z jeho návratu do společenského života, anebo také prostou neznalost. Námitka proti pokání či umrtvování je totiž jen námitkou proti křesťanství samému. Ježíš nás vyzývá k pokání, neboť hodina se přiblížila. Pouze jednu námitku lze brát vážněji. Je to obvinění ze sektářství a ze snahy vytvářet církev v Církvi. Nové formy praktické zbožnosti vždy v dějinách Církve vyvolávaly toto obvinění. Jako dříve, tak i dnes se výzva k plnokrevnému křesťanství liší od každodenní nedokonalé praxe a posvěcování světa vyžaduje více než [pageend69]68 Jindřich Petřík nedělní chvíli v kostele. Opus Dei nabízí pouze duchovní podporu křesťanům, kteří o tuto osobní svatost usilují. Dílo k tomu potřebuje jistou organizaci a výchovu vlastních knězi, kteří se rekrutují ze světských povolání, aby mohli účinně uspokojit specifické potřeby apoštolátu. S příkladnou péčí spravuje Dílo své instituce. Celá tato činnost pak probíhá nenápadně, bez zevní sebechvály a bez aktivní propagace, jakou se někdy představují světské instituce. Opus Dei je dnes uznávanou a svébytnou součástí Církve, která má své zvláštní rysy právě tak, jako různé kláštěrní řády nebo laická sdružení. Potvrzuje se zde znovu, že existuje sice mnoho cest ke svatosti (spojených se sebeodříkáním a modlitbou), ne však mimo Církev. Naprosté podřízení papežské autoritě sdílí Opus Dei s Tovaryšstvem, nemá na rozdíl od něho však ani uniformu, ani quasi vojenskou organizaci. Tváří v tvář opakované podpoře Vatikánu není obvinění ze sektářství moc přesvědčivé. V r. 1982 byl Opus Dei přiznán status osobní prelatury. Z církevně právního hlediska to znamená, že je vede prelát, tzn. člen biskupské kongregace. Toto kanonické zařazení vyjadřuje nejen právní uznání Díla, ale odpovídá také přesně jeho aktivitě. Všichni členové Díla však zůstávají i nadále podřízeni svým diecézním biskupům a duchovním správcům. „Dílo je spirituální a apoštolskou organizací... jestliže nevěříme v dobrou vůli jeho členů, nemůžeme nikdy pochopit co dělají.“ (Escrivá) Nedůvěra k Opus Dei spočívá nejen v základní nedůvěře materialistické společnosti proti civilizačnímu rázu duchovního úsilí o sebeovládání, ale také v odporu křesťanství, bucf ovlivněného pohanským prostředím, pro které se náboženské požadavky zjednodušily na mlhavé humanitní příkazy, nebo na jakousi amatérskou charitativní činnost a zcela minimální duchovní aktivitu osobní. Záměrná nenápadnost Díla vyvolává podezření z neduchovních cílů a dohady o pomyslných tajemstvích. Dílo však neposkytuje společenské výhody a není tajným klubem nebo zednářskou lóží vzájemné podpory. Naopak, vyžaduje pouze sebeobětování a osobní nasazení pro druhé. Pro samotné členy Opus Dei znamená však jejich výlučné úsilí také nebezpečí, že se ocitnou v diaspoře, místo aby vlastní prostředí a vedení sloužilo jen k načerpání duchovní síly pro apoštolát v zprofanovaném světě. Zakladatelův mimořádný charakter a jeho podivuhodná osobnost se postaraly o radostnou atmosféru mezi první generací členů, která vytvořila jistý sloh života podle jeho zvyklostí a pravidel. Dnes by mělo hnutí, vedeno zakladatelovým nejbližším spolupracovníkem, dokázat, že tyto zvyklosti přežijí jako radostný a účinný výraz dobrovolné kázně a že nepřátelský postoj mnoha lidí a většiny sdělovacích prostředků nemusí nutně vést k pocitu ukřivdě- [pageend70]Opus Dei 69 nosti a izolace. Pronásledování nenaplňuje přece světce hořkostí, vždyť se tím jen naplňuje Kristova předpověd. Jako každá úspěšná instituce podléhá i Opus Dei nebezpečí určitého zkostnatění a pokušení, brát sebe samu příliš vážně. Toto nebezpečí ohrožuje nejen zevní zvyky členstva, ale co je nebezpečnější, mohlo by překážet v jeho duchovních cílech na cestě ke svatosti, a tedy i svému apoštolátu. Pokud jsme přesvědčení, že Dílo je jedním z mezníků neustálé obrody křesťanství v dějinách světa, měli bychom se svou modlitbou přimluvit, aby je milost Páně i nadále na této cestě provázela. [pageend71]VACLAV H AVE L O LIDSKOU IDENTITU svědectví edice rozmluvy Londýn 1984 [pageend72]Josemaria Escrivá Cesta * Ať není tvůj život neplodný. Bud užitečný. Zanech po sobě stopy. Vyzařuj plamen své víry a lásky. Svým apoštolským životem setři stopy kalu a špíny, které tu zůstaly po nečistých rozsévačích nenávisti. Všechny cesty země zažehni Kristovým ohněm, jejž nosíš ve svém srdci. Neříkej: Takový jsem... je to už má povaha. Je to nedostatek tvé povahy. Bud mužem — „Esto vir“. Otoč se zády k pokušiteli, když ti našeptává, nač si máš ztěžovat život. Zbav se svých maloměstských názorů. Otevři své srdce tak, aby vše obsáhlo — katolicky. Nepoletuj jako slepice, když se můžeš vznést do výše jako orel. Opakuj, co jsi právě řekl, ale jinak, beze zloby, a tvé argumenty získají na váze... a hlavně, neurazíš Boha. Vzrůstej překážkami. Boží milost tě nikdy neopustí. Projdeš skalou. Vadí snad, že máš na chvíli přerušit svou činnost, když později, jako stlačená pružina, dospěješ nesrovnatelněji dál, než se ti kdy snilo? Bud pevný. Staň se mužem. A potom... světcem. Jsi vypočítavý. Neříkej mi, že jsi ještě mladý. Mládí dává vše co má, bez výhrad. Vždycky jen pro sebe. Zdá se, že nejsi schopen cítit bratrství v Kristu. V těch, kteří tě obklopují, nevidíš nic než stupně k dosažení cíle. Předpovídám ti naprostý neúspěch. A až ztroskotáš, budeš chtít, aby jiní nakládali s tebou s láskou, kterou jim sám odpíráš. Nikdy nejdeš k jádru věci. Někdy ze zdvořilosti, jindy ze strachu, aby * Vyšlo poprvé Španělsky v roce 1934. České vydání Ares, Milán 1969. [pageend73]72 Josemaria Escrivá sis neuškodil anebo ze strachu, že někoho zraníš. Vlastně vždycky ze strachu. Pokud se budeš bát pravdy, nikdy nebudeš mužem zdravého rozumu. Neboj se pravdy, ani kdyby měla znamenat tvou smrt! Víra, veselost, optimismus. Jenom ne pošetilost, která zavírá oči před skutečností. Omluv se zdvořile, tak jak to vyžaduje křesťanská láska a dobré mravy. A potom... hybaj na cestu! S posvátnou přímočarostí, bez ustání až do konce, tj. do vykonání všech svých povinností. Proč ti tak vadí co o tobě lidé říkají. Oč horší by bylo, kdyby tě opustil sám Bůh. PokrČ rameny a vytrvej... v konání dobra. Nemyslíš, že rovnost, tak jak je dnes chápána, se rovná nespravedlnosti? Pročpak při posuzování druhých se necháváš unést hořkostí svých vlastních neúspěchů? Jak snadno bychom se mohli přizpůsobit ostatním. Tento ”ýrok nacházíme ve slovníku těch, kteří nechtějí bojovat, kteří jsou příliš líní, příliš vypočítaví nebo příliš zbabělí, protože se už předem považují za poražené. Činnost bez modlitby nestojí za nic. Teprve obětí však nabývá modlitba na ceně. V první řadě modlitba, potom pokání a na třetím místě, a teprve na třetím místě, činnost. Pomalu. Uvažuj co říkáš, komu je to řečeno a kým. Uspěchaná řeč, bez času k rozmyšlení, je totiž jen řinčením prázdných nádob. Říkám ti se svátou Terezou: pohybování rtů ještě není modlitba. Et in meditatione mea exardescit ignis. A v mém rozjímání vyšlehne plamen. Proto se modlíš, aby ses stal živým ohněm, jenž dává světlo a teplo. A tak, když už nemůžeš dál, když cítíš, že tvůj oheň zhasíná a ty nemůžeš přihodit vonná polena, přihoď větve a větvičky malých modliteb, aby oheň zůstal hořet. A dobře jsi využil svého času. V Tebe, Bože, jsem doufal. Ke svým lidským možnostem jsem přidal [pageend74]Cesta 73 svoji modlitbu a svůj kříž. A moje naděje nebyla a nikdy nebude marná. Nikdy nebudu zklamán! Vytrvej v modlitbě, i když se ti tvé úsilí zdá marné. Modlitba je vždycky plodná. Když se začneš modlit, ať je to s pevným rozhodnutím; neprodlužovat modlitbu jen proto, že poskytuje útěchu a nezkracovat ji jen proto, že ti připadá neplodná. Nejsi-li mužem modlitby, nevěřím v tvou upřímnost když říkáš, že pracuješ pro Krista. Křesťanská modlitba není nikdy samomluvou. Dnes je zapotřebí křížové výpravy mužnosti a čistoty, aby se potřelo surové dílo těch, kteří považují Člověka za zvíře. A tato křížová výprava je právě tvým úkolem. Nehádej se s chlípností. Pohrdej jí! O nečistých věcech a událostech nikdy nemluv, ani proto ne, aby ses pohoršoval. Pamatuj si, že jsou nakažlivé. Změň tedy předmět hovoru a není-li to možné, pokračuj o nutnosti a kráse čistoty, ctnosti těch, kteří znají cenu své duše. Nebuď tak zbabělý! K statečnosti je někdy třeba umět utéct. Prase oděné v hedvábí... ti říkám, když tě vidím kolísat před pokušením, které ukrývá svou nečistotu pod záminkou umění, vědy či dokonce křesťanské lásky. Odpovím ti slovy starého španělského popěvku: „prase zůstane prasetem, i když mu oblékneš hedvábný Šat.“ Kéž bys znal svou vlastní cenu! Svatý Pavel ti praví: byl jsi vykoupen pretio magno — velmi draze. A dodává: „Oslavujte Boha a noste ho i v těle!“ Jak děsivá je samota po družné společnosti smyslného ukojení! Nestarej se, ať se stane cokoliv, pokud nesouhlasíš. Bez tvé vůle nikdo neotevře tvé srdce, aby tam vpustil ohavnosti padlého světa. [pageend75]74 Josemaria Escrivá Aby uchránil svoji čistotu, svaty František mrznul ve sněhu, svaty Benedikt se vrhnul do trní a svaty Bernard skočil do ledového rybníka. A ty? Co jsi ty učinil? Ježíš se nespokojuje s polovičatostí. Žádá vše. Nechceš se podvolit vůli Boží, a přitom přijímáš vůli těch nejpodřízenějších lidí. Bez životního plánu nebudeš mít v sobě nikdy pořádek. Říkáš mi, že je tak jednotvárné vázat se na životní rozvrh a já ti odpovídám, že je to jednotvárné, protože ti chybí láska. Bolest tě drtí, protože ji přijímáš zbaběle. Přijmi ji statečně v křesťanském duchu a oceníš ji jako poklad. Svět obdivuje pouze oběť okázalou, protože přehlíží cenu oběti skryté a tiché. Protiklad: abychom žili, musíme zemřít. Prozradím ti, jaké jsou největší poklady na zemi, abys je nepropásl. Je to hlad, žízeň, vedro, zima, bolest, potupa, chudoba, samota, pomluva a vězení. Pravdu měl onen člověk, který říkal, že duše a tělo jsou dva nepřátelé, kteří jsou neodluční a dva přátelé, kteří se nemohou snést. Tělu musíme dát vždy o něco méně než potřebuje. Jinak nás zradí. Stali-li se svědky tvých slabostí a tvé ubohosti, co na tom teď záleží jsou-li svědky tvého pokání. I když vychází z nadpřirozených pohnutek, radost v nás, ubohých smrtelnících, zanechává vždy pocit hořkosti. Co jsi očekával? Zde na zemi je bolest solí života. Mnozí by se rádi dali přibít na kříž před udivenými zraky tisíců diváků a přitom nedovedou snášet každodenní píchání špendlíků. Posuď sám, co je větším hrdinstvím. Chci, abys byl šťastný už na této zemi. Nepovede se ti to však, neztratíš-li strach z utrpení. Pokud skutečně kráčíme „cestou“, naše štěstí spočívá v utrpení. [pageend76]Cesta 75 Bojíš se pokání? Toho pokání, které ti pomůže dosáhnout věčného života? Nevidíš snad jak se lidé podrobují nekonečným útrapám lékařských operací, jen aby si zachovali svůj ubohý, beznadějný život? Tvůj největší nepřítel jsi ty sám. „Kdo je věrný v malých věcech, je věrný i ve věcech velkých.“ Slova svátého Lukáše, která ti ukazují kořen tvých omylů. Poznej sám sebe! Ted. Rozhodni se k spravedlivému životu hned. Teď není ani příliš brzy... ani příliš pozdě. Nerozhoduj se bez uvažování o věci v Boží přítomnosti! „Otče,“ řekl mi jeden dobrý student na univerzitě, „přemýšlel jsem o tom, co jste mi řekl, že jsem synem samého Boha. Zjistil jsem pak, že kráčím ulicí s hlavou vzhůru a plný hrdosti — syn Boha.“ S čistým svědomím jsem mu poradil, aby v sobě tuto hrdost podporoval. Lidé vidé pouze povrch všech věcí. Jejich viditelnost je dvourozměrná a připoutaná k zemi. Budeš-li žít nadpřirozeným životem, dá ti Bůh třetí rozměr a s ním i vertikálu, perspektivu, váhu a obsah. Ztratíš-li nadpřirozený smysl života, stane se tvá křesťanská láska dobročinností, tvá čistota slušností, tvé umrtvování hloupostí, tvá sebekázeň bičem a všechny tvé činy budou neplodné. Paradox: svatost je dosažitelnější než znalosti, ale je snazší být vědcem než dosáhnout dokonalosti. Ctižádost: abych byl lepší já sám a aby všichni ostatní byli lepší než já. Obrácení na víru je otázka chvíle. Posvěcení je práce na celý život. Tvůj vnitřní život má jediné jméno: stále znova. Tvé pocity sklíčenosti, neklidu a hořkosti ti jenom dokazují pravdu Ježíšových slov: nelze sloužit dvěma pánům! Život na zemi je zápas, pravil už Job před mnoha sty lety. Stále jsou mezi námi pohodlní, kteří si toto ještě neuvědomili. V roce 1981 bylo ve Vatikáne zahájeno řízení za blahořečení Josemaria Escrivá de Balagaer. [pageend77]Michael Bourdeaux Chudí, kteří mnohé obohatili * 1. Církev zrozená v utrpení „Vyzýváme církev Kristovu, aby kráčela po trnité cestě,“ — to jsou slova, která pronesl před několika málo lety ve vězení jeden z odvážných baptistů v Sovětském svazu. Křesťanská církev se zrodila v utrpení a pronásledování. Kristus zemřel smrtí obyčejného zločince. Řím utlačoval Izrael. Raná církev musela po tři století téměř denně čelit hrozbě fyzického zničení. A přesto je nanejvýš pravděpodobné, že v našem století trpí za svou víru více křesťanů než kdykoli jindy. Současně však lidé, kteří pro svou víru netrpí, se často pronásledovaných křesťanů nechtějí zastat a to ve světě, který v mnoha jiných případech projevuje tolik soucitu. V Americe mají mnohé církve luxusní úřadovny s drahými koberci a jejich administrativa je napojena na komputer. V Sovětském svazu nesmí mít tisíce měst a vesnic ani kostel, a věřící se dopouštějí trestného činu, když vlastní obyčejný cyklostyl. V úžasném Božím úradku jsou to však tito chudí, kdo mohou dávat ze své víry oněm bohatým, a nikoli naopak. Svět je k tomu dosud slepý, ale četbou bible jsme na to mohli být už dávno připraveni. Izajáš pro to razil cestu už více než šest století před Kristovým narozením, když napsal: „Byl v opovržení, kdekdo se ho zřekl; muž plný bolesti, zkoušený nemocemi... byly to však naše bolesti, jež nesl, naše bolesti, které vzal na sebe.“ (53, 3-4) Ruská církev daleko víc než církev Západu žije v poznání, že cesta ke vzkříšení vede branou Kalvárie. Stojíte-li o velikonocích u oltáře ruského pravoslavného chrámu a ohlédnete-li se na shromáždění věřících, vidíte nesčetné tváře. Každá z nich je ozářena světlem svíce, kterou muž či žena drží v ruce. Mnohé z těchto tváří nesou stopy utrpení, ale na každé z nich je toto utrpení prozářeno radostí, onou radostí, jíž je jistota živého Krista, který vstal z mrtvých a která pochází ze životní zkušenosti, nejenom z křesťanských knih, jež jsou stejně prakticky nedostupné. Apoštolově se také nedověděli o zmrtvýchvstání z knih. V našich teologických seminářích, v našich synodech, a dokonce ani v našich evangelizačních kampaních nenajdeme takovou jistotu. Naše mašinérie a organizace jsou koneckonců postradatelné; tělo Kristovo však nikoli. Ruský křesťan ví, že se na tomto těle současně podílí i velká a vznešená armáda nedávných mučedníků, desetitisíců lidí z dvacátých a třicátých let — a ovšem i několika tisíc z let osmdesátých. My jsme ztratili odvahu v hojnosti; oni ji našli v pronásledování. Kde může naše dnešní církev znovu najít odvahu, kterou ztratila? Nejstarší stránky psaného Nového zákona jsou dopisy svátého Pavla, z nichž * Projev Michaela Bourdeaux, zakladatele Keston College, při převzetí Templetonovy ceny (1984), která je každoročně udílena za zásluhy o Šíření náboženství. [pageend78]Chudí, kteří mnohé obohatili 77 některé došly rané církvi přímo z vězení. Nezapomínejme, že i v naší době docházejí z vězení hluboké myšlenky a inspirace. V posledním desetiletí jsme dostali patrně více takovýchto lekcí než kdykoli od té doby, co trpěl v římském vězení svaty Pavel. Otec František Lízna, český jezuita, napsal svůj dopis ve vězení. Říká v něm, že jeho jediným společníkem je úzký paprsek slunečního světla: „Znovu však obdivuji to, jak tiše k nám slunce přichází, vůbec nechce na sebe upoutat pozornost jak to děláme my, lidé. Pozoruj, jak vstoupí paprsek jeho světla tiše do našich příbytků a jak je zároveň jakoby měkký, přitom krásně uspořádaný, žádná odbytá práce, není v něm neúhlednosti a jeho světlo je tak pozorné, že osvěcuje každičký miligram prachu, takže my někdy s úžasem a překvapením žasneme, že nejsme tak sami, jak se nám ještě před chvílí zdálo. Takhle objevené tisíce stop všemi nenáviděného prachu chci tu přijmout s bratrským pozdravem a pohlazením, vždyť kdo by zde nebyl vděčen za projev ochoty být tady s námi tak nevtíravé a naprosto tiše.“ Jak Izajášovo Služebníkovo utrpení, tak druhý list svátého Pavla Korintským obsahují varování, že osudem následovatele Kristova mohou být často pomluvy. „Mají nás za svůdce a přece mluvíme pravdu,“ řekl svaty Pavel. Někteří ruští křesťané však netrpí za svou víru pouze ze strany sovětských úřadů. Někdy je dokonce kritizují představitelé jejich vlastní církve za to, že porušují nespravedlivé zákony, což je především přivedlo do vězení. A ozvěna této kritiky někdy přichází i od církevních představitelů na Západě. Pokud tito lidé takto jednají, pak zapomněli, že církev je tělo Kristovo. Je-li postižen jeden úd církve, pak cítí bolest celé tělo. Tak tomu mohlo být v prvním století, ale dnes se o tom neví, alespoň na Západě ne. Pro naše pohodlí je jednodušší nevzrušovat se nad zprávami, že marxismus-leninismus dosud, v roce 1984, přináší těm, kdo věří v Boha, obrovské utrpení. V dnešním Sovětském svazu je nejméně padesát miliónů činných křesťanů, čtyřicet miliónů mohamedánů, dva a půl miliónu židů a půl miliónu buddhistů. Sovětské zákony zcela nepokrytě diskriminují věřící, kteří za svou víru mohou kdykoli fyzicky trpět, a v jiných zemích — v Albánii, Číně, severní Koreji, Vietnamu, Kambodži či v Československu — je, nebo donedávna byla, situace stejně špatná, ne-li horší. 2. Hlas církve trpící „Christos voskres! Kristus vstal z mrtvých!“ volá kněz o ruských velikonocích. „Vo istinu voskres! Skutečně vstal z mrtvých!“ odpovídá lid v antifoně. Tato reakce chudé církve obohatila mnohé, abych užil příměru svátého Pavla. Církev mlčící, jak se jí říkávalo, nalezla svůj hlas. Existuje tisíce příkladů, že toto volání promlouvá k srdcím miliónů a přináší jim svou naléhavou a hlubokou pravdu, zatímco zásady marxisticko-leninského dogmatu, donekonečna proklamované sovětskými sdělovacími prostředky, padají ke dnu jako kámen. Zde je jeden z nejnovějších příkladů. V roce 1983 dospěly na Západ zprávy o tom, že se ustavila skupina na [pageend79]78 Michael Bordeaux obranu práv ukrajinských katolíků, příslušníků řecko-katolické církve. Zakladatelé skupiny si sotva mohli zvolit horší chvíli. Od roku 1979 se pronásledování všech seskupení na obranu lidských práv v Sovětském svazu neustále stupňuje. Příchod Andropova byl signálem ještě větší hrozby. Tato uniátská církev s třemi a půl milióny věřících je už od poloviny čtyřicátých let zcela zahnána do podzemí. Dokonce i Vatikán vyřadil tento problém z pořadu svých diskusí s Kremlem. Iniciátorem oné skupiny byl Josif Terelja. Za svou křesťanskou činnost strávil ve vězení či na psychiatrické klinice už ne méně než devatenáct ze svých čtyřiceti let života. Neodradilo ho to, přišel s návrhem na nový pokus o vyjednávání se sovětskými úřady, a tak se znovu okolo něho stáhla smyčka KGB. 24 prosince 1982 byl zatčen. Vztahy mezi ruskou pravoslavnou církví a ukrajinskými katolíky mají dlouhou historii vzájemného nepřátelství, avšak jeden pravoslavný křesťan z Moskvy přesto píše v otevřeném dopise papežovi: „Josif Terelja je čestný a statečný muž a skutečný křesťan, který přijímá strádání a útrapy ve jménu dobra a lásky. Je připraven obětovat život za své přátele.“ V posledním dopise, který nám poslal sám Terelja, stojí: „Navzdory tvrzením a předpovědím některých členů strany žijeme, rosteme a vítězíme. Soudy a perzekuce katolíků na Ukrajině nás ještě více posílily ve víře a daly nám nahlédnout hloubku Boží prozřetelnosti. Bez přehánění mohu prohlásit, že není nic většího než zemřít jako katolík v komunistickém vězení. Ten, kdo ztratí strach, nalezne pravdu a naději.“ Před dvěma lety došla do Keston College, našeho studijního střediska v Ken- tu, kopie dopisu, který napsal o vánocích své rodině jeden z uvězněných baptistů: „I když jsem s vámi nemohl být fyzicky, včera večer jsem se zde modlil a radoval se se slzami v očích; zpíval jsem s vámi koledy, viděl jsem děti, jak recitují básně, viděl jsem vánoční punčochy; slyšel jsem koledy, zpívané pod našimi okny, a viděl jsem dětskou radost nad dárky. Svět je veliký, ale ještě větší je vánoční nálada, jež se zmocňuje srdcí všech, kdož budou spaseni. Měl jsem toho večera jenom hrneček horké vody a kus okoralého chleba, ale radostí mi překypovalo srdce a po tvářích tekly slzy. Celé řeky radosti a slz pro vás ve vašich modlitbách, bohoslužbách a zkouškách. Když jsem poklekl, abych se s vámi pomodlil, moje duše se s vámi radovala.“ Tato obroda víry se nedotkla pouze křesťanství. Prožívají ji i jiná náboženství. Židovské oslavy svátku chanuka se datují od roku 165 před Kristovým narozením. Podle tradice tehdy Antichus Epiphanes poskvrnil jeruzalémský chrám a osm dní jej obléhal. Juda Makabejský, který se skrýval se svými stoupenci uvnitř chrámu, zapálil poslední svíčku, která se stala více než symbolem: bylo to světlo života. Bůh učinil zázrak a udržel světlo této svíce po celých osm dní. Pro Anatolije Ščaranského se tento zázrak opakoval v roce 1982. Ščaranský, [pageend80]Chudí, kteří mnohé obohatili 79 šestatřicetiletý židovský aktivista, se dostal na pokraj obětování svého života za svobody, v něž věří on i mnozí jeho spoluobčané. Z otřesného prostředí sovětského vězení napsal své matce: „Při poslední oslavě chanuka jsem zapaloval svíčku každé z osmi nocí. Bylo to skutečné světlo chanuka z maličkého kousku knotu, zasazeného do parafínu. Každé noci jsem jej musel řezat na stále menší kousíčky. Bál jsem se, že celých osm dní nevydrží, ale když nadešla poslední noc, hořelo všech osm svíčiček stejně jasně jako ta jedna první noci. Těch osm svíček je jako minulých osm let našeho života. Symbolizují drahé a obtížné štěstí a mimořádnou zkušenost. Za těch osm let jsem nekonečně vděčen Tomu, kdo „zachoval nás při životě a nedopustil, aby nám uklouzly nohy. Ano, zkoušel jsi nás, Bože, protříbil jsi nás, jako se tříbí stříbro.“ (Žalm 66, 9-10) V kterékoli komunistické zemi můžeme pod povrchem objevit důkazy obrovské životaschopnosti náboženské víry. Tento fakt má zásadní důležitost — pro lidi v těchto zemích, a možná ještě více pro nás. A jaké důsledky z toho vyvozujeme? Téměř žádné. 3. Chybné západní názory Západ dosud téměř nezačal hledat přiměřenou odpověd na tuto obrodu náboženství v komunistickém světě. Existuje několik světlých výjimek, ale značné zdroje, které jsou k dispozici pro akademické programy zabývající se východní Evropou, až dosud soustavné studium náboženství opomíjejí. A přitom východní Evropě nemůže nikdo porozumět, pokud ignoruje roli církve a zejména její současnou dynamiku. Novináři začali chápat úlohu církve během první návštěvy papeže Jana Pavla II. v Polsku v roce 1979, ale až na čestné výjimky nepovažovali za nutné seznámit se s fakty v jiných komunistických zemích. Ve světě, v němž by vládla logika, bychom museli být svědky toho, jak se všichni křesťané sjednotili v radostném opěvání tohoto nejnovějšího důkazu síly kříže. Vatikán, velké britské misionářské společnosti, Světová rada církví, Národní rada církví v New Yorku a Křesťanská pomoc v Anglii by se spojily v modlitbách a podpoře trpícím, a dychtivě by se snažily něco se naučit. Bolestně pociťujeme potřebu teologie perzekuce. Může být předčasné vypracovávat ji detailně už ted, ale jsem přesvědčen, že až plně pochopíme lekci, kterou nám dávají tito bratři a sestry žijící v podmínkách pronásledování, bude nutno podrobit tvrdé revizi mnohé, co pokládáme za obecně přijímanou moudrost církví Západu, a zejména dojde ke změnám v metodách evangelizace. Podrobnější zkoumání příčin, proč církve a rady církví udělaly na tomto poli tak málo, musíme však odložit na jinou příležitost. Patří ovšem ke cti naší generace, i když jde stále ještě o výjimky, že do této doby neexistovala nikdy větší otevřenost a soucit k trpícím členům církve. Reagují na to i některé části sekulárního světa. Více než polovina lidstva žije v podmínkách tvrdé represe. Stovky miliónů lidských bytostí dostávají denně [pageend81]80 Michael Bordeaux méně kalorií, než dáváme my do misek našich psů. Diskriminace na základě rozdílné barvy pleti nebo rasy znetvořuje mnohá společenství, která se navenek prohlašují za zastánce demokratických svobod. Není tak jednoduché odhadnout bídu, která pramení z represivních politických systémů, i když se o to velmi snažíme — aspoň pokud jde o takové režimy v Jižní Americe a v Jižní Africe, ale nikoli ve východní Evropě. Je podivné, že v tak širokém okruhu našich církví nenachází utrpení věřících pod vládou komunismu bezprostřednější a citlivější odezvu. Proč tak mnozí z nás hlouběji necítí účinky represe komunistických režimů? Vyskytují se dokonce vážení křesťanští představitelé, kteří jako by dávali najevo, že lidé, žijící pod panstvím nejtvrdších komunistických režimů, mají na své životní podmínky pozitivní názory. Před patnácti lety byl Mao Ce-tung obecně popisován jako zbožňovaný vůdce svého vděčného lidu. Ted už dokonce sami Číňané odsuzují jeho tyranii před televizními kamerami a vinu za nemravnost mládeže ve své zemi spatřují v organizované hysterii kulturní revoluce. Žádný sovětský občan nemůže dnes podrobit svou společnost podobné veřejné kritice, a to ani její minulost. Když zuří hladomor v Sahelu, televizní štáby nám komunikují jeho hrůzu přímo do obývacích pokojů. Mnozí z nás na to reagují okamžitě, peněžními příspěvky či modlitbami. Avšak v pochopení povahy sovětské tyranie nám brání jedny z nejneprodyšnějších hranic v dějinách. Nejde jenom o to, že televizi je zakázán přístup do sovětských táborů nucené práce a psychiatrických věznic. Obrovské sovětské propagandistické kampaně staví pravdu na hlavu. Dokonce i někteří vedoucí představitelé církví v Sovětském svazu propadli oné propagandistické mašinérii. I oni se stali oběťmi uzavřeného systému, v němž byli vychováni. Jejich první vědomé vzpomínky částečně přetvořila jejich sovětská každodenní zkušenost. A systém později záměrně vyhledává a povyšuje ty, které může nejsnadněji formovat podle své vůle. I oni — neméně než viditelnější oběti systému — potřebují porozumění. Ne odsudek, ale modlitbu, aby v sobě našli sílu. Tělo Kristovo nepotřebuje lži a kompromisy ke svému „přežití“. U moci je však zmatení pojmů a vliv falešných představ je všepronikající. Nemohu zde dnes hovořit o všem, ale rád bych uvedl výčet alespoň některých z těchto falešných koncepcí. I) Sovětský lid. Samotná tato fráze je nesmyslná. Když se podívám na složitou etnickou mapu Sovětského svazu, vidím na ní Litevce, Židy, Ukrajince a Armény — vidím na ní obrovské množství mohamedánů a Rusů. Nevidím žádné „Sověty“, a když poslouchám některou z takových floskulí, jako je třeba „usilování všeho sovětského lidu“, je mi jasné, že jsem se ocitl v říši „newspea- ku“. Vidím rovněž impérium, jež není o nic méně skutečné proto, že mezi Moskvou a jí pokořenými národy neleží oceány. Vidím zahnívající impérium, protože neexistuje loajalita, která by je držela pohromadě. Co drží pohromadě toto impérium není marxismus-leninismus, nýbrž Rudá armáda. Po šedesát let — od smrti Lenina — po mnoha čistkách a po světové válce si podrobené národy stále ještě udržují svou totožnost a své naděje. Ještě dnes se identifikují nejenom svým jazykem a několika půvabnými lidovými tanci, ale především svým náboženstvím. Náboženství nachází dosud nejhlubší odezvu v srdcích lidí, kteří nikdy nepřijmou Moskvu a její ateismus. Zničte moc náboženství, a tavící [pageend82]Chudí, ktefí mnohé obohatili 81 kadlub národností na sovětské plotně začne bublat. Dosud však nebublá, což by nemělo překvapovat nikoho, kdo byl v posledním půlstoletí svědkem zkázy ostatních velkých impérií našeho světa. Mnozí lidé kritizují kolonialismus, ale o skutečné povaze sovětského impéria vůbec nemluví. Nevolám zde po základní změně žebříčku hodnot, ani po méně kritickém přístupu k jiným zlům. Žádám jen nestrannou spravedlnost: abychom projevovali stejnou starost o nevinné oběti v zemích pod vládou komunismu, jakou projevujeme o oběti režimů v Jižní Africe či v Latinské Americe. II) Antisovétismus. Tento termín, jehož smysl nebyl nikdy skutečně definován, se široce používá jako urážka. Ať děláme co děláme, ať to děláme v jakémkoli kontextu — my, kdo se snažíme dopátrat pravdy a podporovat pronásledované, jsme vždy varováni, abychom nezabředli do „antisovětismu“ či „antikomunismu“. Kdybychom zabředli do něčeho takového, říkají nám naši křesťanští posuzovatelé, znamenalo by to sestup do nejhlubšího mravního bankrotu. Poslouchám tyto hlasy už dvacet let, ale dosud mi není docela jasné, co vlastně znamenají. Znamenají snad, že sovětský systém je zde navěky a že s ním ti, kteří v něm žijí, souhlasí? Pravda, jeden skutečný smysl ono varování má: křesťan musí být pro evangelium a ne proti němu. Křesťan rovněž -— jak nás tomu učí ruští věřící — musí milovat komunisty a současně si podržet právo oponovat většině toho, oč se snaží komunismus. Avšak ve skutečnosti musí být ve stejném smyslu každý principiální křesťan „antisovětský“, pokud termín „sovětský“ znamená to, co skutečně znamená, totiž nucený státní ateismus. Stáli jsme nečinně, když propaganda připsala slovu „antisovětský“ svůj vlastní, speciální význam. A mnozí lidé v církvích nekriticky přijali jako danost, že „antisovětský“ musí znamenat „fanatický“ nebo „extrémistický“. III) Falešnou koncepcí číslo tři je tvrzení, že „sovětská ústava zaručuje svobodu náboženství“. Předně — ať je v sovětské ústavě napsáno cokoli, nezaručuje to nic, protože sovětský systém není schopen přijmout koncepci právního řádu. Zákonem je politika strany v tom kterém období. Obrana proti státnímu diktátu je nemožná. Za druhé — sovětská ústava nevyhlašuje „svobodu náboženské praxe“, což je příznačné pro reálnou skutečnost: náboženská výchova a právo šířit víru neexistují. Za třetí — sovětská ústava rovněž proklamuje odluku církve od státu. Ve skutečnosti jsou však sovětská vězení v posledních letech plná tisíců věřících, kteří jednali přesně podle tohoto článku ústavy. Základní zákon o manželství a rodině z roku 1968 stanoví, že každé dítě musí být vychováváno „v duchu mravního kodexu budovatele komunismu“. V soudních přích, v nichž stát odnímá děti rodičům a umísťuje je k převýchově do státních internátů, tato fráze znamená přesně to, co prokurátor chce, aby znamenala. IV) Kolektivní práva je nutno bránit více než práva individuální. Toto heslo začala sovětská propaganda v nedávné době opět často používat. Před padesáti lety se používalo obecně, a nyní vstoupilo do arény mezinárodních vztahů k církvím. Jeho úkolem je překazit vyšetřování případů jednotlivých členů opozice. Zní velice humanisticky, což na něm přitahuje mnohé křesťany. Je to krátká cesta, jež jak se zdá vede do příjemné krajiny, ale ve skutečnosti za mlžným oparem na jejím konci leží souostroví Gulag. Křesťanské pojetí je zcela jasné a velice odlišné: „Což se neprodává pět [pageend83]82 Michael Bordeaux vrabců za pár grošů? A přece ani jediný z nich není u Boha zapomenut. U vás však jsou spočítány i všechny vlasy na hlavě. Nebojte se. Máte přece větší cenu než všichni vrabci dohromady.“ (Lukáš, 12, 6-7) Od roku 1979 probíhá v Sovětském svazu obrovská kampaň proti všem druhům opozice. Začala „předolympijskou čistkou“ ve snaze vyhostit kritiky systému z měst před invazí cizích návštěvníků Olympijských her. A vyvinula se v nejsystematičtější represi proti všem odstínům nekonformních názorů od doby Josefa Stalina. Trpí jí nejen křesťané, židé, nacionalisté a lidé, kteří se snaží sledovat plnění helsinských dohod, ale dokonce i ti, kdo se pokoušejí zajistit práva invalidům, s nimiž sovětská společnost zachází jako s občany druhého řádu. V) Mýtus číslo pět: náboženství, jež je tecf už jenom hájemstvím lidí starých a nevzdělaných, začalo umírat přirozenou smrtí. Přesně totéž říkal Lenin, když viděl v kostelích většinou staré lidi. Sedmdesátníkům jeho doby by dnes bylo přes 130 let, takže s jeho předpovědí bude asi něco v nepořádku. V sovětských novinách se stále tvrdí: „Náboženství samozřejmě vymírá, ale...“ A po tomto „ale“ následují konkrétní důkazy skutečnosti: že mladí lidé, unaveni životem v mravní prázdnotě, hledají trvalé hodnoty. Sovětský tisk ovšem používá jiné terminologie, ale nemůže zakrýt fakt, že do lůna církve se vrací stále více mladých lidí, což je jev, k němuž v Rusku naposledy došlo před více než sto lety. Alexander Ogorodnikov se od ateismu přiklonil k víře, když studoval kinematografii na moskevském filmovém institutu. O svetr vyznání hovořil s jinými mladými lidmi a dnes je ve vězení za to, že založil Křesťanský seminář, kroužek mladých lidí, kteří se scházeli k diskusím o náboženských a sociálních otázkách. Otevřené a plné kostely, kterých je nedostatek, ale kterých si může všimnout každý náhodný návštěvník Sovětského svazu, jsou stejnou součástí společenství Kristova, jako rozehnaný Křesťanský seminář. Chápat jedno či druhé izolovaně znamená omylem zaměňovat část za celek. Přítomnost obojího označují ruští křesťané slovem podvig, zázrak víry. Je to vítězství trpících, vybojované za nás na Západě a za třetí svět stejně jako za lidi v komunistickém bloku. Navštivte se mnou baptistickou nedělní Školu v Kyjevě, která zůstala otevřena navzdory oficiálnímu nesouhlasu a pouze díky nevyčerpatelnému odhodlání jejích organizátorů. Byl jsem tam roku 1977 a byl jsem vyzván, abych odpovídal na otázky věřících „Trpí křesťané za svou víru i v jiných zemích?“ Vyprávěl jsem o zavraždění arcibiskupa Luwuma z Ugandy, k němuž tehdy právě došlo. Reakce přítomných, která se projevila v modlitbách, byla ohromující. Další otázka: „Mluví vaše dcera ve škole každý den o Kristovi“? „Je maličko nesmělá — pro mladé Brity to není tak jednoduché.“ „My jsme za to trestáni,“ řekli mi, „ale stejně to děláme každý den. Budeme se za ni modlit, aby byla odvážnější.“ Moje dcera má od nich dodnes uschován krátký písemný pozdrav. Oči západních křesťanů jsou většinou slepé k zářivému světlu podvigu, spirituálního vítězství. Naše církevní instituce jsou možná příliš byrokratické, příliš ovlivněné politikou, aby toto světlo mohly odrážet. Světová rada církví snad bude jednoho dne schopna přenést tento podvig, toto nové vítězství kříže, do třetího světa; dosud však k tomu nedošlo. Nicméně krev církve trpící si najde cestu do celého těla Kristova. Rád bych věřil, že existují některé příznaky [pageend84]Chudí, kteří mnohé obohatili 83 — a z nich nikoli na posledním místě dnešní slavnostní chvíle zde v londýnské Guildhall — že se lidem klapky na očích už otevírají. „V podobě člověka se ponížil, v poslušnosti podstoupil i smrt, a to smrt na kříži. Proto ho Bůh vyvýšil nade vše a dal mu jméno nad každé jméno.“ V Sovětském svazu jsou každý den vidět živoucí doklady této pravdy, kterou svátý Pavel zjevil Filipanům (2, 8-9). Z fyzického strádání proudí do celého světa duchovní dary v plodných a hojných vlnách. Obrovská většina lidstva možná čeká, až budou odstraněny přehrady a toto poselství k ní dolehne — neboť nepochybně jsme svědky jednoho z velkých zázraků křesťanských dějin. 4. 2-ápadni odpovčd Někteří jednotlivci i skupiny už reagují srdcem i duší na tuto výzvu víry. Setkal jsem se s lidmi, kteří nikdy nenavštívili žádnou komunistickou zemi, ale stali se křesťany poté, co se dočetli o víře Východu. Pod vlivem dopisů, které psal z vězení otec Lízna, se na víru obrátila žena z Essexu — aniž o tom hovořila se živou duší. Čím dál víc lidí využívá pro svou duchovní cestu kontaktů s církví trpící. Mám zde na mysli jedno malé shromáždění v domácí modlitebně v Croydonu: dlouhý večer modliteb a poučení, věnovaný poselství a osobě Valerije Barinova, křesťanského rockového hudebníka z Leningradu, který byl letos v březnu uvězněn po několika letech pronásledování. Mám také na mysli odezvu ve třetím světě: třeba vlnu modliteb za pronásledované římské katolíky v Sovětském svazu, k níž došlo za mého pobytu v Singapuru. Co je na tom pozoruhodného? Singapurské Apoštolské výchovné středisko je totiž součástí tradice dosti vzdálené katolické víře. Shromáždili se v něm mladí mužové a ženy z několika zemí jihovýchodní Asie. Některé z nich odvrhla vlastní rodina a společnost za to, že přijali křesťanství. Středisko je ohniskem modliteb za pronásledované už řadu let a jiskry z něho už doletěly do méně šťastných částí třetího světa. Mám na mysli i Afriku — jednu z mnoha oblastí, kde se obrozuje křesťanská víra a kde Kristus někdy vchází jako host do domu a do srdce zároveň s hladem, rasovou diskriminací a perzekucí. Nikdo nedokáže odhadnout účinky, k nimž dojde, až žilami mystického těla Kristova začnou volněji proudit zprávy o ruské — či ukrajinské nebo polské — náboženské obrodě. Mám na mysli rovněž práci misionářských společností pro východní Evropu a rozhlasových stanic, které fungují stále účinněji. Jejich oddanost víře je důležitým činitelem, který přináší křesťanské evangelium rostoucímu počtu lidí, k nimž by se normálními prostředky v jejich vlastních zemích nikdy nedostalo. Souhrn tohoto rostoucího díla je však dosud příliš malý. Je nutné, aby se do práce mnohem iniciativněji zapojily oficiální církve, anglikáni, baptisté, metodisté, i katolíci. Potřeby komunistického světa jsou stejně naléhavé jako potřeby třetího světa — a navíc je obtížnější je uspokojit. Nemůžeme odhadnout, jaký účinek by měly soustředěné modlitby po celém světě za přibližně 350 křesťanských vězňů v Sovětském svazu, o kterých víme: nikdy se to nezkusilo. Víme však s určitostí, že jediný dopis nebo lístek, který náhodou pronikne sítí sovětské cenzury a dostane se k vězni, může zachránit [pageend85]84 Michael Bordeaux život — taková věc se už přihodila. Nejslabší signál dokáže pozvednout oběť nespravedlnosti na křídla modlitby. Nijole Sadunaite, litevská katolička, popisuje životodárnou povahu těchto kontaktů ve svých dopisech z vězení. Celosvětové židovské společenství poskytlo světu ryzí doklad toho, co dokáže jednotná akce, zaměřená k jednomu cíli. Jako student v Moskvě roku 1960 bych byl nikdy neuvěřil, že takový psychologický nátlak může dokázat otevřít stavidla — nyní opět uzavřená — židovské emigraci ze Sovětského svazu. Vatikán se bohužel na svou celosvětovou obec nemůže obrátit stejným způsobem. Zde jde o mnohem komplikovanější problémy. Volba polského papeže roku 1978 však vzbudila vlnu nadějí věřících, a to nikoli pouze katolického vyznání, ve všech koutech komunistického světa. Navzdory vatikánské byrokracii je papež Jan Pavel II. pro východoevropské katolíky nejsilnějším povzbuzením. Vyzývá je, aby byli statečnější a ozývali se hlasitěji. Situace v Polsku je dobře známa. Méně známý je však zákaz, který papež uvalil na zkompromitované „mírové kněze“ v Československu. Je to výzva církvi v Československu a Macfarsku, aby bojovaly za svá práva. V Československu podaly stovky mladých lidí přihlášky ke studiu v teologických seminářích — vyvinuly na úřady takový tlak, že v roce 1983 dovolily přijetí dvojnásobného počtu uchazečů: šedesáti, přičemž neznámý počet mladých lidí studuje teologii tajně. Navzdory kritice, kterou jsem adresoval novinářům za jejich nedostatečnou reakci na náboženské obrození ve východní Evropě, existují jisté nadějné známky, alespoň v Austrálii, v Británii a v některých jiných oblastech západní Evropy. V šedesátých letech razily v tomto ohledu cestu The Church Times. Další církevní noviny a časopisy je následovaly. Dnes přináší o náboženských otázkách pravidelně zprávy i BBC jak ve svých pořadech pro zahraničí, tak v programech domácích. V deníku The Times vyšla v posledních týdnech řada takových článků a redakčních úvodníků, ze světového tisku rozhodně nejvíce. Rádi bychom viděli, kdyby se některá z vedoucích amerických či evropských univerzit chopila iniciativy a podrobila náboženský život v podmínkách komunismu vědeckému zkoumání. Práce Keston College slučuje a snad i stimuluje tyto snahy. Její činnost, dnes již patnáctiletá, nás zatím dovedla na sám konec začátku: problém se konečně dostal na pořad dne. 5. Válka a mír Problém náboženství ve východní Evropě však neexistuje sám o sobě, ve vzduchoprázdnu. Musíme jej chápat v širším kontextu. Je možné, že se svět octnul na pokraji katastrofy, mravní či fyzické. Nikdy v historii dosud nebylo tak naléhavě nutné vrátit se k prvotním principům. V posledních dvou desetiletích věnoval křesťanský Západ svou energii různým sporným otázkám dané chvíle. Dialog mezi komunisty a křesťany v šedesátých letech ztroskotal před koncem dekády. Helsinské dohody z roku 1975 byly právě tak neuspokojivé. Nezabránily sovětské invazi do Afganistanu v roce 1979, ani zatčení otce Gleba Jakunina, předního obránce náboženské svobody mezi pravoslavným duchovenstvem, který byl odsouzen k deseti letům žaláře. Sovětské úřady již zlikvi- [pageend86]Chudí, kteří mnohé obohatili 85 dovály skoro všechna nejdůležitěj ší opoziční seskupení. Většina opoziční činnosti nyní probíhá v neruských republikách. Konečně docházíme k otázce, která se často klade pracovníkům Keston College: Neubližuje vaše práce vztahům mezi Východem a Západem? Nepřekážíte politice uvolňování? Odpovím jednoduše, jak už to činím bezmála dvacet let: „Smíření potřebujeme, ale základem tohoto smíření nemůže být nic jiného než pravda.“ Keston College musí každý den rozmotávat složité pletence propagandistického myšleni, a jedna z realit, k nimž jsme došli, je poznání, že náboženství — a zvláště křesťanství — se v komunistickém světě stává pro lidi stále důležitějším, a dogmatické názory marxismu ztrácejí na důležitosti, Změny, k nimž došlo za posledních dvacet let, jsou téměř hmatatelné. Nutným závěrem je konstatování, že kdyby Sovětský svaz zaručil svým poddaným skutečnou náboženskou svobodu, urazili bychom značný kus cesty ke světovému míru. Tato myšlenka musí kremelské vládce děsit, ale její uskutečnění by jim ublížilo asi daleko méně, než se domnívají. Potenciál nové náboženské víry pro změnu sovětské společnosti k lepšímu už seriózní a nezaujatí pozorovatelé chápou. Sovětský svaz, v němž by se křesťan i žid, mohamedán i buddhista dostali plně ke slovu, by neohrožoval Spojené státy a Amerika by nebyla v pokušení odpovídat stejnou mincí. Navíc skutečně společný program supervelmocí, zaměřený na odstranění hladu ve světě, by měl nesporně větší šanci na úspěch než cokoli, co se pro to dosud udělalo. Zásadní náboženskou a politickou iniciativou v prvé polovině osmdesátých let by proto měl být tlak na sovětský režim v otázce náboženské svobody, Za tyto snahy nelze očekávat chválu či všeobecný potlesk — vpomeňme například na kritiku Alexandra Solženicyna, mého loňského předchůdce na tomto pódiu. A je nutno počítat se skutečností, že takový tlak na Sovětský svaz by okamžitě zkomplikoval naše současné vztahy. Taktiku je nutno pečlivě promyslet, ale jsem si jist, že případná změna Sovětského svazu v zemi, jejíž občané by se těšili právu na náboženskou víru, by z něho učinila bezpečnější místo pro ovládané i vládce — a současně by učinila svět bezpečnějším místem pro nás pro všechny. To je důvod, proč Keston College, i když její práce je v celosvětových souvislostech nepatrná, stojí dnes v první frontové linii. Finanční obnos, který jsem dnešního odpoledne přijal od vévody z Edin- burgu, bude věnován nadaci na pomoc pronásledovaným věřícím. V pravém slova smyslu Templetonova cena nebyla udělena mně, ani Keston College, nýbrž všem věřícím, kteří žijí v komunistických zemích. Jim totiž vděčíme „za zásluhy o víru“. Templetonova cena byla udělena zejména těm, kdo za svou víru obětovali svobodu — a někdy i život. Za ně tu hovořím. Jejich naděje, jejich smutky a jejich radosti jsem se vám snažil dnes odpoledne tlumočit podle svého nejlepšího vědomí a svědomí. Bůh jim žehnej — a Bůh žehnej vám všem. (Přeložil Karel Kynct) [pageend87]Alexander Tomský Církev proti totalitarismu O neslučitelnosti křesťanství a komunistické ideologie bylo již napsáno tolik, že by se mohlo zdát přiléváním vody do moře připomínat zde ještě jednou postoj Církve (který už od zatracení komunismu papežem Piem IX. z roku 1846 má vskutku dlouhou tradici), kdyby v posledních dvou desetiletích nedošlo k určitému zmatení pojmů, a to dokonce i uvnitř Církve samé. Od památného roku 1846 až do konce pontifikátu papeže Pia XII., tedy prakticky v rozmezí jednoho století, byl problém komunismu řešen především teoreticky v rámci katolického sociálního učení, jež samo mělo vytvořit jakousi třetí cestu mezi socialismem a kapitalismem a skutečně také dalo vzniknout řadě syndikalistických a kor- poratistických hnutí. Oficiální, především papežská prohlášení, vrcholící encyklikou Pia XI. Divini Redemptoris (1937), chápou komunismus jako radikální ateistické zbožŠtění člověka a komunistický program společenské reorganizace jako zásadní popření přirozeného práva, dnes bychom to snad vyjádřili patočkovsky jako neuznání přirozeného světa. Podle Jacquesa Maritaina, který měl na papežskou encykliku mimořádný vliv, se komunistické hnutí vyřazuje ze samotné lidské rodiny, protože zneuznává jakoukoliv loajalitu vůči národu, státu, kultuře či dějinné tradici a popírá vyšší omezení morálky, pravdy a svědomí. Toto hnutí, stvrzuje dále encyklika Divini Redemptoris, opírajíc se o kosmologii dialektického materialismu a hnáno svým ateistickým resentimentem vůči křesťanské civilizaci, vede válku nikoliv proti buržoazii, ale vlastně proti světu. Je tedy jakýmsi negativistickým světským náboženstvím, dnes bychom řekli politickou gnózí, protože své tažení vede ve jménu pozemské spásy lidstva. Implicitní závěr této charakteristiky je tedy zřejmý: ideologie odstranění bídy není pouze reformní snahou po zlepšení stávajícího pořádku, ale falešným náboženstvím, proto jakýkoliv pokus o praktickou spolupráci s komunisty, tak jak ji např. nabízela křesťanům Komunistická strana Francie v roce 1937, končí ztrátou křesťanské perspektivy; mezi královstvím z tohoto světa a královstvím Božím není kompromisu, protože sám Kristus takové světské království založit odmítl. V pozdních čtyřicátých a během padesátých let, v době nesmírného pronásledování katolíků ve střední Evropě a v Číně, zůstává toto [pageend88]Církev proti totalitarisme 87 odmítnutí marxismu-leninismu neustále přítomno v exhortacích papeže Pia XII., jež se však týkají především utrpení pronásledovaných. Ale již v této době vznikají první pokusy o integraci marxismu a katolického myšlení zvláště ve Francii (Mournier), případně hegelianis- mu (Teilhard de Chardin). Tyto hlasy postupně nabývají v západní části církve na síle, částečně také proto, že vydělená trpící církev ve střední a východní Evropě nemá na katolické myšlení podstatný vliv. To je také zřejmě hlavní důvod proč se petice 322 biskupů, vyžadujících kategorické zamítnutí komunistické ideologie, v koncilových dokumentech neobjevila. Ztratila se již někde v předběžných jednáních přípravných komisí, takže se nedostala ani k hlasování. Podobně dopadl i projev polského kardinála Wyszyňského o rok později na půdě téhož koncilu, kde se pokusil varovat toto vrcholné shromáždění Církve před pokušením uzavírat s komunisty smluvní dohody, „neboť ty zavazují pouze Církev, zatímco pro vládu diamatu má každá úmluva pouze praktický význam neutralizace protivníka a nikoliv smysl právní. Proto také žádná úmluva s vládou diamatu Církvi nic nezajistí. V těchto podmínkách má význam pouze jediné: morální autorita Církve, víra a vytrvalost věřících.“(1) Revidoval snad Druhý vatikánský koncil pojetí komunistické ideologie? Vždyť varování polského kardinála zapadlo bez příznivého ohlasu a mnohde byl v katolickém tisku dokonce napadán jako ultrakonzervativec nebo rovnou jako reakcionář. Následující desetiletí pak bylo přímo ve znamení horečného úsilí vatikánské politiky o modus vivendi s vládnoucími komunisty přesně proti duchu kardinálových slov. Od pontifikátu papeže Jana XXIII., tzn. od počátku šedesátých let došlo k významnému posunu v chápání, dnes bychom řekli reálného socialismu a jeho vývojových perspektiv, a tím i k revizi politiky Pia XII., který byl totiž tváří v tvář pokusu o naprostou likvidaci Církve ve střední Evropě zcela bezmocný; jediné, co mohl udělat, bylo odmítnout komunistickou agresivitu, tajně jmenovat biskupy (pro případ uvěznění i celých episkopátů) a modlit se. Po Chruščo- vově kritice stalinismu v roce 1956 a sovětské tezi o koexistenci s kapitalismem, po vzniku liberálně revizionistických křídel komunistických stran zejména v Polsku a Československu a po postupném návratu Církve do života, se vatikánské diplomacii otevřely netušené obzory praktické politiky, takže si vytkla za cíl normalizaci vztahů mezi Církví a komunistickými státy, normalizaci, o které ostatně hovořili i komunisté. Teoretické odmítání marxismu a komunistické praxe se v této fázi zdálo nejen nadbytečné, ale prakticky přímo škodlivé (neboť by napomáhalo ještě ne zcela poraženým stalinistům). Učitelský úřad Církve se na více než dvě desetiletí na téma teorie i pra[pageend89]88 Alexander Tomský xe komunismu prakticky odmlčel. Pokusme se tady alespoň v kostce shrnout některé příčiny tohoto mlčení, a popsat i důsledky takové politiky na život Církve. Jak jsme již řekli, mlčení Církve mělo především taktický ráz, prohloubilo však v mnoha myslích iluzi o reformovatelnosti komunistického aparátu. Západní katolický tisk postupně přestává psát o pronásledování Církve a pokud o něm vůbec píše, charakterizuje je jako přehmaty ještě ne zcela poražených extremistů. Ke slovu se dostávají pouze ti východoevropané, kteří mluví o dialogu s marxismem, kdežto ti, kteří poukazují na to, že v podstatě systému se strukturálně mnoho nezměnilo, nenacházejí odezvu. A nejen to; v tradičním sociálním učení Církve bylo mnohdy zvykem klást nedostatky liberálního kapitalismu na stejnou rovinu s ničivou energií bolševického kolektivismu, zejména proto, že tragické bezdomoví sovětského člověka nebylo právě na očích a celý problém byl nazírán spíše teoreticky než prakticky. Tato nezáměrná symetrie mezi svobodou a otroctvím se ukázala zvláště v poválečném období zhoubná. Vždyť složitou realitu demokratické společnosti nelze nazvat kapitalismem, právě tak jako příkrov iluzorních politicko-ekonomických vztahů, udržovaných s nesmírným úsilím při životě komunistickou nadvládou, nelze označit idealistickým termínem socialismus. Tím se katolické myšlení dostalo do područí totalitního jazyka. Tato ontologická symetrie, v podstatě znemožňující chápání reality, se také velmi záhy projevila jako zcela nesymetrická; socialistická utopie se stávala reálnější než nedokonalý reálný svět. Souvisí to také s poválečným vývojem západní Evropy, z něhož nelze život Církve zcela vydělit. Morální devastace způsobená druhou světovou válkou prohloubila postupující sekularizaci Západu a nebývalý růst životní úrovně vedl paradoxně mnohé intelektuály k odmítnutí mechanismu svobodného trhu, který životní úroveň vlastně umožnil. Souvisí to zřejmě i s taktickým mlčením o zločinech Sovětského svazu v rámci válečné aliance se Stalinem i s nelibě pociťovanou poválečnou hegemonií Spojených států, již americký anti-komunismus vlastně stále připomínal, když se po rozpadu evropských impérií stala Amerika ruČitelkou světové rovnováhy, Největším paradoxem je však úkaz, že ani realita sovětských koncentráků, ani zcela nepochybná expanze do Evropy a do Asie nebyla s to zamezit přitažlivosti utopie. Sekularizovaná kultura je totiž svou agnostickou nevírou v transcendentální spásu lidstva nepřímo spřažena s vírou v budování lepší společnosti a ani její liberalisticko- skeptická podoba není schopna účinně odporovat naději, kterou veškeré odrůdy socialismu člověku v nějaké podobě nabízejí. To neznamená, že by kritika totalitarismu z humanistických pozic nemohla být účinná, vždyť na racionální rovině říká v podstatě totéž co Cír[pageend90]Církev proti totalitarismu 89 kev; problém je v tom, že právě ona, čím dokonaleji vyjadřuje svou skepsi vůči všem historickým projektům či etatismu, tím více prohlubuje ono bolestně pociťované vakuum, jež tu naší civilizaci zůstalo po ztrátě víry v zmrtvýchvstání. Je to v podstatě velmi prosté: pouze náboženská víra odsouvá tento svět a jeho případnou reorganizaci na druhé místo. Nevíru a z ní plynoucí tragické důsledky pro náš přirozený svět lze sice dost přesně zmapovat, ale sama tato diagnóza ještě k smysluplnému životu nestačí. Tato krize západní civilizace nemohla být bez důsledků i pro katolickou Církev. Tradiční exhortace papeže Pia XII. se obracely k stále prořídlejším zástupům křesťanů, zatímco kněží i teologové ztráceli své prestižní postavení ve společnosti, ke které sebevědomě promlouvali socialističtí kulturtrégři nejrůznější provenience. I zde vzniklo vakuum po rozpadu syndikalistických hnutí a bylo-li nutné ideologicky vybírat mezi z gruntu nedokonalým, a tudíž nereformova- telným kapitalismem a socialismem usilujícím o humánnější společnost, nebyla tato volba zřejmá i pro katolickou teologii? Takovýto spiritualismus však již není schopen pochopit, že sovětské impérium představuje území dobyté nihilismem, že lidé, kteří se dostali do jeho područí, jsou zbavováni nejen kulturních a hmotných statků, nýbrž musí denně zápasit i o svou vlastní identitu. Že veškerá činorodost stranického aparátu je namířena k udržení ideologické fikce, to jest ideologických institucí, s nimiž je mocensky spjata. Odstranění ideologie by se totiž rovnalo v časovém odstupu odtranění ideokratů. Ozvěny spiritualismu, tentokrát univerzalisticky laděného, který očekává jakési mechanické řešení od budoucího vývoje techniky, se ozvaly i z církevní konstituce Gaudium et spes, kde se praví, že „díky postupující technologii výměny informací vzniká pomalu univerzální typ lidské civilizace, která napomáhá jednotě lidského rodu, právě tím, že s úctou zrcadlí její kulturní rozmanitost.“ Znovu symetrie v rozděleném světě. A nejinak je tomu i s teorií dialogu Církve a světa, je-li svět chápán globálně jako jeden dialog a dialog jako ideologie. V encyklice Pacem in Terris upozorňuje papež Jan XXIII., „že nelze ztotožňovat historická hnutí s jejich výchozí ideologií, protože ideologie je neměnná, zatímco hnutí podléhá historické evoluci“. Jak bychom si jistě všichni přáli, aby se tato slova vztahovala i na Komunistickou stranu Sovětského svazu, nebo nezávislé Číny, nebo alespoň na Albánii či Jugoslávii. Jenomže sektářství, a to povýtce mocenské, má někdy nesmírnou odolnost a musí být poraženo, aby vůbec v dohledné době zaniklo. Neplatilo to snad právě o nacionálním socialismu? Ještě v roce 1976, dalo by se říci po smutných zkušenostech vatikánské východní politiky, obhajuje kardinál Benelli dialog s komunisty. Jde vlastně o nejdůležitější, ne-li jediný církevní dokument na [pageend91]90 Alexander Tomský téma marxismu, který má punc oficiální politiky té doby, protože se jedná o přednášku vatikánského podsekretáře adresovanou rakouské vládě.(2) S celou silou tradičního katolického učení je po mnoha letech tato světská gnóze znovu definována a odmítnuta a dialog s komunisty u moci prohlášen za prakticky nemožný. Leč v duchu aggiornamenta Církve a světa je dialog a upřímné soužití s komunisty považován za jedinou možnou cestu a křesťané v komunistických zemích jsou dokonce vaculíkovsky nabádáni, aby „zůstali věrni svému křesťanství avšak s důstojností a loajalitou vůči svému režimu pracovali na společném dobrém díle, jež by jim umožnilo přetrvat v pevné důvěře, že křesťanské sémě vydá jednou pro všechny plod svobody“. Žádná definice by nevyjádřila podstatu vatikánské východní politiky lépe. Aby mi bylo správně rozuměno: tezí o otevřeném dialogu se světem, jehož má být komunismus nedílnou součástí, se Církev vůči komunistické moci odzbrojuje, jak ukázala marxizace západoevropské a jihoamerické teologie v duchovní rovině, zatímco v rovině praktické (která nemusí nutně vylučovat vyjednávání s komunistickými režimy) se Církev pak ukáže být méně schopna vést účinný zápas s protivníkem, jenž usiluje o její zničení a svou dobrou vůli pouze předstírá. Takového protivníka Církev může zaskočit jen pravdou, neohrožeností víry a vůlí k oběti. Jaké mohly být výsledky vatikánské východní politiky, jejíž diplomacie vycházela z futuristické představy liberálního rozvoje komunismu a jež se nadřazením principu rozumné koexistence pohybovala v oblasti své vlastní ideologické fikce? Nepochybně hubené, i když se asi nikdy nedovíme jakého skutečného kompromisu dosáhla vatikánská vyjednávání při jmenování nových biskupů ve střední Evropě. Obhájci této politiky často tvrdí, že samo obsazování uprázdněných biskupských stolců bylo zásluhou vatikánské diplomacie, ale o tom lze oprávněně pochybovat. Komunisté totiž koncem šedesátých a začátkem sedmdesátých let revidovali svou politiku totální likvidace na dlouholetou politiku postupného ovládnutí církevních institucí formou dosazování svých „vlastních kněží“, má- me-li na mysli přímé kolaboranty, nebo přinejmenším ty, kteří nebudou s to účinně se bránit. Tato politika byla přítomna jako jedna z variant při pokusu odtržení katolické Církve od Vatikánu již v padesátých letech, ale teprve později nabyla značné virtuozity. Všimněme si, že právě v Maďarsku, kde jsou všechna biskupská místa obsazena, je duchovní život Církve na nejnižší úrovni a pietistické hnutí Otce Bullanyiho, které zpočátku vzniklo z odporu proti spoluúčasti hierarchie na politice Církevního úřadu, má již dnes výrazně schizmatický ráz. Odmítá církevní autoritu jako takovou. Komunisté zde doslovně zvítězili hned na dvou frontách — nejenže oslabili duchovní život Církve, ale podařilo se jim ji i částečně rozštěpit, nehledě na to, že [pageend92]Církev proti totalitarismu 91 vysoké státní ceny udělované kardinálu Lekaiovi, jakož i jeho veřejné výroky o kladných stránkách reálného socialismu, diskreditují křesťanství jako takové, zejména u mládeže. Ale i v Polsku, kde má Církev výjimečné historické postavení, se nepodařilo ani v nejmenším narušit vládní právo veta při obsazování biskupských stolců. Teprve budoucnost ukáže, jaké škody tam negativní výběr biskupů v dnešní vyostřené konfliktní situaci přinese. Již dnes se však v Polsku mluví otevřeně o ztrátě akceschopnosti Episkopátu a decentralizaci Církve na jakousi „konfederaci farních republik“. Ačkoliv v Polsku hierarchie neztratila svou autonomii vůči státu jako v jiných komunistických zemích, skutečně se zdá, že již není schopna účinně se bránit proti útokům na odvážné kněze, přestože odmítla suspendovat tzv. 69 kně- ží extremistů, jejichž odstranění nebo případnou neutralizaci na biskupech vyžadovala komunistická vláda. Obava ze zvyšování politického napětí, kterou by ostrá kritika režimu v obraně napadených kněží nutně vyvolala (takovou politiku preventivních útoků účinně prováděl bezmála čtvrt století kardinál Wyszynski), nepochybně přispěla k vraždě již dvou kněží z vládního seznamu, Otce dominikána Kowalczyka z Poznaně (1983) a otce Popieluszka z Varšavy (1984). V Polsku měl Gierkův režim sedmdesátých let na přímé spolupráci s Církví — ovšem ve sféře propagandistické fikce — veliký zájem, a bylo by se mu to i podařilo, nebýt právě vytrvalého úsilí polského primase o zneškodnění této lsti. Podobně i v Československu komunisté z ničeho neustoupili a jmenováním čtyř biskupů v roce 1973 dosáhl Vatikán jenom rozhořčení mnoha aktivnějších věřících. Církvi se však viditelně tímto postupem přitížilo. I světlé výjimky, jako je jmenování biskupa Tomáška na místo pražského apoštolského administrátora, lze přičíst spíše na vrub nepřesného kádrování církevního sekretariátu než předvídavosti vatikánské diplomacie. I samo založení slovenské církevní provincie bylo pro Husáka malým propagandistickým vítězstvím, protože mu umožnilo tvrdit, že právě za jeho vedení dosáhli Slováci církevního uznání, což se jim nepodařilo ani za tisíc let, zatímco o jmenování slovenského arcibiskupa a primase nemohlo být ani řeči, neboť z fikce by se mohla stát nebezpečná realita mobilizující slovenský katolicismus. Samozřejmě tam, kde komunisté nebyli domácím a zahraničním tlakem nuceni fasádu církevní svobody při životě příliš udržovat, zvláště v Sovětském svazu, kde je v popředí státního zájmu především církev pravoslavná, nevedla jednání s Vatikánem vůbec k ničemu. Ale i zde využili komunisté církevního dialogu s maximálním úspěchem. Nekonečné cesty vatikánských zplnomocněnců do Moskvy vytvářely iluzi jednání, jejímž praktickým výsledkem bylo taktické [pageend93]92 Alexander Tomský mlčení o tragickém osudu ukrajinské řecko-katolické církve a ostatních pronásledovaných katolíků. Samozřejmé v Číně či v Albánii se nepohnulo vůbec nic. Máme-li výslednou asymetrii těchto jednání nějak definovat, můžeme říci, že Církev, která se v podobě vatikánské východní politiky pokoušela o restauraci a konsolidaci své viditelné instituce v komunistických zemích, nepostřehla, z příčin, o kterých jsme se již zmínili, že komunisté toho využijí k tomu, aby každý institucionální ústupek (v Maďarsku dokonce částečné obnovení některých řádů a jejich škol) zbavoval takovou instituci jejího pravého obsahu (viz existence parlamentu a nekomunistických politických stran v Československu). Závěrem zbývá snad říci, že s nástupem polského papeže Jana Pavla II. vstupuje Církev do svého třetího poválečného stadia zápasu s totalitarismem. Zákazem kněžského „sdružení“ Pacem im Terris v roce 1982 i přímé účasti kněží v pacifistických a politických organizacích se papež pokouší Církev vymanit z přímého područí totalitní moci a účasti v utopistických a revolučních hnutích. Nedávným odsouzením marxismu, tak jak je přítomen v jihoamerické teologii osvobození, odsoudila Kongregace pro víru nejen tuto ideologii, ale také tezi, že jde pouze o neutrální sociologickou nauku slučitelnou s křesťanstvím, názor, který se již značně rozšířil i v západní Evropě. Teprve tímto zásahem se snad Církvi podaří zastavit proces sekularizace katolické ideologie. Svým důrazem na evangelizaci světa dnes Jan Pavel II. výrazně přesahuje horizont dosavadní vatikánské politiky. Jeho výzva: „Nebojte se Krista“ je výzvou k následování, a tím i k opuštění všech modloslužebných mýtů tohoto světa. Pravověrné, trans- cendentální, žité křesťanství tyto mýty, z kterých je slátáno naše století, rozráží. Připomeňme si zde slova Václava Havla, že projekty obecného blaha, které nás dnes všechny drtí, nelze porazit bez horizontu nejvyšší oběti, tzn. bez apriorní proměny sebe sama.(3) Takovou politiku zdola, o kterou se přimlouvá Havel v politicky bezperspektivní situaci, provádí vlastně papež v globálním měřítku. V papežově evangelizačním úsilí je jistě přítomen i dialog se světem, tak jak jej koncipoval Druhý vatikánský koncil, na první pohled však vidíme podstatný rozdíl mezi taktickou sebeobranou a odvahou víry. Papež zcela jednoznačně apeluje na křesťany v komunistických zemích, aby se nebáli a pokusili se žít svobodným životem Božích dětí bez ohledu na byrokratická omezení a případné pronásledování. Teprve o tuto sílu, takříkajíc „v terénu“, se pak může vatikánská diplomacie opřít, a její vyjednávání nabudou reálný a pragmatický význam. Taková byla podstata jeho poselství při obou návštěvách Polska a ví[pageend94]Církev proti totalitarismu 93 me, kolik slz radosti i utrpení již způsobilo. Ale je snad nějaká jiná cesta? [Předneseno na sympoziu „Československo 84 — život proti totalitě“, pořádaného Opus Bonům v listopadu 84 ve Frankenu.) (1) Alain Besançon: Drugie milczenie Kosciola, Kultura, březen 1983, Paříž, str. 6. (2) Giovanni Benelli: The Church and Communism, Catholic Truth Society, Londýn 1976. (3) Václav Havel: Politika a svědomí, Svědectví č. 72, 1984. [pageend95]Humberto Belli Církev v Nicaragui: útok zevnitř i zvnějšku * Anastazio Somoza Debayle, nicaragujský diktátor a hlava rodiny, která ovládala tento středoamerický stát po více než 43 let, byl svržen 19. července 1979. Po dvou letech krvavé občanské války, k níž dala konečný podnět vražda šéfredaktora opozičních novin La Prensa Pedra Joaquina Chamorra, se chopila moci Sandinistická fronta osvobození (FSLN — Frente Sandinista de Liberación Nacionál), která stála po celou dobu v čele revoluce. FSLN byla od svého založení v r. 1963 jednoznačně organizací marxisticko-leninskou, inspirovanou postavou legendárního nicaragujskébo hrdiny Sandina. (Generál Augusto Sandino, f 1934, byl vůdcem partyzánů během občanské války a boje proti americké intervenci v letech 1926-34. Pozn. překl.) Zakladatelem FSLN byl komunista Carlos Fonseca Amador, který byl pak zabit roku 1975. V průběhu šedesátých let udržovala FSLN úzké styky s Fidelem Castrem a až do roku 1978 výslovně přiznávala svou marxisticko-leninskou orientaci. V tomto roce však okolnosti přiměly sandinisty, aby se ke svému ideologickému profilu hlásili poněkud opatrněji. Castro je přesvědčil, aby své jednotky podřídili sjednocenému velení, snažili se uzavřít spojenectví s nemarxistickými vrstvami nicaragujské společnosti, ale aby si udrželi kontrolu nad vojenským apaprátem. A tak právě v letech 1978 a 1979, kdy se svržení Somozy stalo reálnou možností, se sandinisté začali prohlašovat za stoupence demokratického programu, který obsahoval pluralistickou společnost, svobodné volby, neangažovanou zahraniční politiku a smíšené hospodářství. Do svých politických a diplomatických štábů přizvali umírněné osobnosti z řad nemarxistické opozice proti Somozovi. Veřejně začali vyhlašovat svou úctu k náboženství a slibovat vládu, v níž budou spolupracovat revolucionáři s křesťany. Důvěryhodnosti těmto slibům dodala skutečnost, že po revoluci jmenovali do vysokých funkcí v sandinistické vládě čtyři katolické duchovní a povolili širokou distribuci bible. Tento zdánlivě totální obrat v názorech sandinistů způsobil, že se rozpoutala polemika o osudu náboženství za jejich režimu. Mnozí pozorovatelé došli k závěrům, že skutečný vztah sandinistů k náboženství je těžké odhadnout, vezme-li se v úvahu přítomnost kněží ve vládě a jiné známky spolupráce sandinistů a křesťanů. Abychom pochopili sandinistický přistup k náboženství, musíme si uvědomit, že Nicaragua je země, kde žádná vláda, žádný vůdce, žádný politik si nemůže dovolit být proti náboženství, chce-li získat vliv mezi obyvatelstvem. Podle mnoha pozorovatelů je Nicaragua jednou z nej katoličtějších zemí na Religion in Communist Lands, roč. 12. sv. 1, Keston College 1984. [pageend96]Církev v Nicaragui 95 světě. Zbožnost je zde vřelá, biskupové i papež se těší velké úctě, obzvláště mezi rolníky a městskou chudinou. Nicaragua jakožto katolická země připomíná v některých směrech Polsko, kde je také katolická víra hluboce zakořeněna v životě prostého lidu. Když se sandinisté dostali r. 1979 k moci, byli si jasně vědomi, že lid je hluboce nábožensky založen. Vyvinuli soustředěné úsilí, aby se vyhnuli prozrazení svého ateistického ideologického přesvědčení a prozrazení svého úmyslu oslabit církev. Vydali několik prohlášení vyjadřujících velkou úctu k náboženství a toleranci vůči náboženským projevům. Na to, že vskrytu se proticírkevní agenda vede, již tehdy ukazovaly některé příznaky. Tak např. „vánoční protokol“, soukromý protokol národního sekretariátu propagandy a politické výchovy FSLN, k jehož prozrazení veřejnosti došlo nedopatřením v prosinci r. 1979, již rovných pět měsíců po ukončení revoluce. Protokol jasně dokazuje, že sandinisté pojali úmysl postupně obsah křesťanské víry zpolitizovat a tuto manipulaci s přesvědčením věřících současně utajovat. Navenek se však sandinisté vyhýbali tomu, aby jejich zaměření vypadalo jako proticírkevní. Sandinisté se sami prohlašovali za revolucionáře, kteří ve skutečnosti ztělesňují křesťanské hodnoty mnohem více než ti, kteří jsou křesťany jen podle jména. Při svém nároku být uznáváni za pravé držitele křesťanských hodnot se sandinisté opírali o účast „Křesťanů-revolucionářů“ ve vládě. Abychom pochopili sandinistický postoj k náboženství, musíme vzít rovněž v úvahu vzestup revolučního myšlení i činnosti uvnitř církví. Křesťané-revolucionáři v Nacaragui jsou jak mezi katolíky, tak mezi protestanty. Počátek jejich přítomnosti v katolické církvi lze stopovat až k II. vatikánskému koncilu a k latinsko-americké biskupské konferenci v kolumbijském Medellinu z r. 1968, které daly uvnitř katolické církve vzrůst větší pozornosti pro spravedlnost a sociální záležitosti. Od té doby se rozdělili křesťané v Nicaragui a po celé Latinské Americe zhruba do tří proudů, pokud jde o tyto sporné otázky. První proud je konzervativní. Křesťané-konzervativci mají k onomu novému důrazu nedůvěru a dávají přednost spíše státu quo. Druhou pozici lze nazvat progresivní. Křesťané-progresivisté vítají větší zdůraznění sociální spravedlnosti a zasazují se dokonce ve věci lidských práv chudých. Ano, jsou si vědomi potřeby nalézati specificky křesťanskou odpověď — ani nekriticky kapitalistickou, ani komunistickou — na nesmírné ekonomické a politické problémy, před nimiž stojí Latinská Amerika. Třetí je pozice křesťanů-radikálů neboli křesťanů-revolucionářů, kteří přešli od progresivistického smýšlení až k obhajobě marxistické revoluce jako jediné cestě ke skutečnému osvobození. Tato třetí skupina nabyla v Latinské Americe určitější podoby na počátku sedmdesátých let pod jménem „křesťané pro socialismus“. Prohlašovali se za inspirované teologií osvobození. V Nicaragui patřila ke křesťanům-konzervativcům před r. 1970 katolická hierarchie a některé malé protestantské skupiny. Několik nejznámějších konzervativních osobností mezi katolíky, jako byl jezuitský kněz Fr Leon Pallais, vedlo v šedesátých letech výchovné instituce jako Středoamerickou univerzitu. Začínající křesťané-progresivisté nalezli svého vůdce v katolickém arcibiskupovi Managuy, vysvěceném r. 1970. Je to Miguel Obando y Bravo. Jakožto člověk z prostých poměrů a s indiánskými a mulatskými předky se stal představitelem [pageend97]96 Umberto Belli odklonu katolické církve od její konzervativní minulosti. Křesťané-revolucionáři začali jako malá skupinka složená převážně z univerzitních studentů, kteří se vážně zapletli do sandinisty vedené guerilly. Jedním z jejich vůdců byl Fr Uríel Molina. V těchto letech organizovali „skupiny reflexe“, které si osvojily marxistickou teorii jako klíč k pochopení stávající sociální i politické situace a k její změně. Jakmile se přiblížil konec Somozova režimu, začalo se upisovat tomuto přístupu stále více kněží včetně členů řeholí. Činili tak pod vlivem nejradikálnější větve teologie osvobození. Když se sandinisté dostali k moci, uvítali tuto změnu vlády jak progresivis- té, tak radikálové mezi křesťany. Nicaragujští biskupové pod předsednictvím arcibiskupa Obanda vydali pastýřský list, označující revoluci za „příznivou příležitost, jak uskutečnit program církve pro chudé. Vyjádřili dokonce svůj souhlas se socialismem, pokud socialismus znamená skutečné znovurozdělení moci a bohatství lidu, a pokud nejde o změnu, která by z lidu učinila nástroj despotické moci. Křesťané-radikálové však měli jiné představy o ideální společnosti. Vzhlíželi ke Kubě jakožto k inspirujícímu modelu sociální proměny a vůbec nepřihlíželi k totalitním rysům marxistického způsobu vlády. Ve spolupráci se sandinisty se stali předvojem strategie zpolitizování evangelia a rozdělení církve. Brzy po vítězství revoluce začali křesťané-revolucionáři přijímat hmotnou i personální pomoc z ciziny ve prospěch rozvoje center pro „teologickou reflexi“, která hájila syntézu marxismu a křesťanství. Byla vytvořena celá řada takových center, bohatě vybavených. Jsou to tyto organizace: Centro Antonio Valdivieso (CAV) — katolické, ale s ekumenickou fasádou; Centro de Promoción y Dessarrollo (Cepad) — evangelikálně protestantské; Instituto Histórico Centroamericano (IHCA) — jezuitské; Centro de Promoción Agraria (CEPA) — rovněž jezuitské; Eje Ecuménico (MED-CELADEC) — protestantské; Instituto Nacional de Ivestigaciones Económicas y Sociales (INIES) — formálně nekonfesní, ale ve skutečnosti řízené zahraničními jezuity; Confederación de Religiosos de Nicaragua (CONFER) — katolické; a konečně Censejo Ecuménico Blufileño de Iglesias Cristianas (CEBID) — interdenominační. V jejich výuce se především opakuje tvrzení, že chce-li být člověk úplným křesťanem, musí být oddán socialistické revoluci. Avšak stalo se to rovněž požadavkem, vysloveným samotnými sandinistickými vůdci. Ve svém novoročním poselství r. 1981 vládní junta prohlásila, že „opravdoví křesťané, upřímní křesťané, s radostí přijímají rozhodnutí pro sandinistickou revoluci, neboť v Nicaragui dneška je to cesta rozhodnutí pro lid“. Politicky obsahuje tento přístup závěr, že takoví křesťané, kteří nejsou na straně FSLN, nejsou ve skutečnosti opravdovými a upřímnými křesťany. Oddanost politické straně, a to FSLN, se stala tudíž rozhodným, nejdůležitějším kritériem k rozlišení mezi skutečnými křesťany a nekřesťany. Komukoliv chybí tato oddanost je nejen nepřítelem lidu — za jehož jediného reprezentanta je FSLN prohlašována — ale je rovněž nepřítelem Krista. Přijetí tohoto stanoviska mělo oslabit odpovědnost sandinistů za náboženskou perzekuci, prováděnou na nesandinistických křesťanech jak jejich šikanováním, tak i represáliemi. Podle oficiálního vládního stanoviska — papouškovaného křesťanskými revolucionáři — nejsou nesandinističtí křesťané opravdovými křesťany, ale jen reakcionáři převlečenými do nábožen[pageend98]Církev v Nicaragui 97 ského roucha. Oddanost vůči FSLN, kterou káží křesťané-revolucionáři, je absolutní oddaností. Španělský teolog Fr Juan Hernández Pico dokonce napsal: „Pro křesťana není jiné cesty jak více ukázat svou víru v království Boží než tak, že je sám absolutně oddán hospodářskému plánu“, tj. sandinistické revoluci. Pablo Richard, původem z Chile, prohlašuje, že oddanost revoluci se nemá ohlížet na evangelium jako na své východisko. Naopak, revoluce „se řídí svou vlastní moudrostí a my chceme svou víru podle ní znovu přehodnotit“. Současně s tímto zbožněním revoluce byly základní náboženské pojmy a koncepce nahrazeny socio-politickými, takovými, které jsou slučitelné s mar- xismem-leninismem. Hřích je identifikován s nespravedlivými sociálními strukturami, zejména s kapitalismem. Spásy neboli vysvobození z hříchu je dosahováno ozbrojenou revolucí. Revoluční kádr •— strana — tím, že vede lid do pravého království Božího, do socialismu, působí jako mesiáš. Ježíš byl na straně chudých, a proto jim křesťané musí politicky stranit a bojovat proti jejich utlačovatelům. Bůh se vtělil do člověka, a proto se křesťané sami musí „inkarno- vat“ do konkrétního a časného plánu marxistické revoluce. Ježíš sám je přein- terpretován jako první revolucionář, zelota angažovaný za politické osvobození Izraele. Křesťané-revolucionáři prohlašují, že však „Ježíš Kristus nestačí“. Křesťanství proto potřebuje „zprostředkování“ mezi teorií a revoluční praxí, a to marxismus, aby zaslíbení evangelia uskutečnilo. Se skutečností, že Marx a komunismus se neskrývají se svým ateismem, si tito křesťané-revoluconáři nedělali starosti. Pro křesťany-revolucionáře není už víra v Boha tak zásadně důležitá. Fr Miguel D’Escoto, maryknollský kněz a ministr zahraničí sandinistického režimu, v prohlášení pro tisk r. 1980 řekl: „Jsou lidé, kteří říkají, že jsou ateisté. Z křesťanského pohledu to nehraje ve skutečnosti velkou roli. Důležitou věcí je jednání lidí; praxe, ne teorie.“ Fr D’Escoto uvedl v nekrologu na Alejandra Bermudeze, prominentního nicaragujského komunistu, jenž zemřel r. 1979, toto: „...navzdory tomu, že teoreticky se sám mohl nazývat ateistou, byl jednou z nejvíce věřících osobností“ — „věřící“ ve smyslu boje za revoluci. Promarxističtí křesťané konfrontovali ve své mysli instituční Církev se svými představami a popřeli pravomoc jejích představitelů. Žádají, aby křesťané v případě, že by došlo k rozporu ve věci loajality, poskytli bezpodmínečnou podporu revoluci a nikoliv Církvi. Současně začali křesťané-revolucionáři hovořit o existenci dvou církví — církve „chudých“ neboli „lidové církve“ (tj. prosan- dinistických křesťanů) a církve „bohatých“ — instituční církve, reprezentované zvláště katolickými biskupy. Na základě uvedené dichotomie (dvoučlennosti) a v dohodě s vládním mluvčím ministrem vnitra Tomášem Borgem rozpoutali křesťané-revolucionáři kampaň, směřující k diskreditaci katolické hierarchie. Z počáteční mírné kritiky („biskupové jsou příliš konzervativní, příliš se bojí spolupracovat s marxismem“) kampaň brzy přerostla do nevybíravých útoků („biskupové jsou hlásnými troubami buržoazie, padli do pasti Reaganovy politiky, jsou marniví, autoritářští a kontrarevoluční, jsou nepřátelé lidu“). Některé z protestantských církví se staly terčem útoků jak křesťanů- revolucionářů, tak sandinistů. Centro Valdivieso uveřejnilo pamflety, v nichž [pageend99]98 Umberto Belli jsou zobrazeny jako loutky Strýčka Sama vyslané do Nicaraguy s úkolem destabilizovat revoluci. Toto obvinění vláda nahlas opakovala k ospravedlnění násilného zabrání mnoha protestantských modliteben. Přívrženci „lidové církve“ rozpoutali rozhořčenou kritickou kampaň proti katolické hierarchii a proti všem křesťanům, kteří nejsou ochotni přijmout marxistické evangelium, a poskytují sandinistické vládě bezvýhradnou a zcela nekritickou podporu. Teologická střediska revolučních křesťanů chrlí apologetickou literaturu, která hájí prakticky všechny aspekty politiky režimu. Kritika nespravedlivé vlády — jež byla za Somozy považována za nejpřednější křesťanskou povinnost — se stala přes noc odsouzeníhodným nekřesťanským činem, který hraničí s velezradou. Revoluční křesťané nejenom zavírají oči před vzrůstajícím počtem případů zneužívání moci sandinistickým režimem, ale naopak toto zneužívání moci ospravedlňují: od policejního zátahu na disidenty až po represi Indiánů kmene Miskito. Když dav, zorganizovaný FSLN, uspořádal v dubnu 1981 na ulicích honbu na členy politické strany MDN (Movimiento Democrático Nicaragüense), kteří požádali o povolení konat veřejnou schůzi, Centro Valdivieso označilo tuto honbu za výraz hněvu chudých vůči provokaci nepřátel. CEPAD zase žádal povinné vysídlení tisíců Miskitů jako naplnění plánu „zajištění práva miskitské- ho lidu na život“, ačkoliv právě proti tomuto plánu sandinistů vystoupili i někteří jejich přátelé. Za pomoci revolučních křesťanů uskutečňuje vláda svůj program oslabení a rozdělení církví. Sandinisté toho docílili částečně tím, že poskytli revolučním křesťanům výhradní přístup k hromadným sdělovacím prostředkům, které jsou státním monopolem, zatímco v tomto přístupu brání těm církevním představitelům, kteří mají jiné názory. Tak např. v červenci 1981 sandinisté zastavili po léta vysílaný televizní přenos mše, sloužené managujským arcibiskupem. Později byla postižena přísnými restrikcemi jediná vysílačka katolické církve, a sice Radio Católica. Poslední nezávislý prostředek komunikace, list La Prensa, který hájil Církev, byl dán pod přísnou cenzuru. Nakonec sandinisté přikázali, aby homilie a kázání církevních představitelů byly cenzurovány předem, než budou vysílány. Uvedená opatření umožnila revolučním křesťanům vystupňovat útoky na biskupy a jiné nemarxistické křesťany v televizi, rozhlase i v novinách — přičemž postiženým bylo znemožněno na tyto útoky odpovídat. Promarxističtí křesťané, reprezentující tzv. „církev chudých“, obdrželi navíc štědrou finanční pomoc z mezinárodních zdrojů, zatímco katolické církvi a všem soukromým institucím vláda dekretem ze srpna 1982 zakázala přijímat dary ze zahraničí. Jedním ze zdrojů podpory těch, kdo se přimlouvají za sloučení marxismu a evangelia je Světová rada církví. Ta v dubnu 1983 například poskytla středisku Centro Valdivieso 176.000 amerických dolarů. Roku 1981 věnovala Světová církevní služba Národní rady církví 365.329 dolarů středisku CEPAD, sjednocený metodistický podpůrný výbor dal téže instituci 100.000 dolarů a Presbyteriánský program proti hladu 10.000 dolarů. Středisko INIES obdrželo v roce 1982 25.000 dolarů od Světového svazu duchovenstva sjednocené metodistické církve. Pomoc křesťanských organizací ze Severní Ameriky a Evropy umožňuje sku[pageend100]Církev v Nicaragui 99 pinám revolučních křesťanů zaměstnávat na plný úvazek rozsáhlý personál, teology i laiky. Většina teologů jsou cizinci, kteří se do země přistěhovali po vítězství revoluce; jsou to například jezuita otec Hernández Pico, otec Teófilo Cabestrero, otec Plácido Erdozaín (člen FDR, marxisty vedené Demokratické revoluční fronty El Salvadoru), a mnoho dalších, většinou Španělů. Střediska, v nichž pracují, jsou vybavena tiskařským a vysílacím zařízením, vydávají tiskové bulletiny v mnoha jazycích, které jsou určené k distribuci v zahraničí, a rovněž obrovské množství brožur a knih, jež se tisknou pro domácí potřebu. Organizují také semináře za účasti nejvýmluvnějších stoupenců marxistické teologie osvobození — jako jsou Gustavo Gutiérrez, Jon Sobrino, Enrique Dussel, Jules Girardi a jiní. Naproti tomu katolická církev a ty protestantské církve, které bezvýhradně režimu nestraní, nemají k dispozici téměř žádné komunikační prostředky ani instituce, které by se zabývaly vlastní naukou. Byli kategoricky zbaveni možnosti seznámit okolní svět se svými potřebami a problémy. Nicaragujská vláda dokonce přijala v létě 1981 zákon, podle něhož nicaragujský občan, který učiní v zahraničí prohlášení, jež poškozuje sandinistický režim, může být potrestán tří až desetiletým vězením. „Církev chudých“, jak ji označují revoluční křesťané, se tedy paradoxně změnila v bohatou církev, a naopak, co označují za „církev bohatých“, je ve skutečnosti církev chudá. „Církev chudých“ neboli „lidová církev“ je navíc elitním klubem většinou cizích intelektuálů, kteří nemají žádnou — nebo jen nepatrnou — lidovou podporu, zatímco institucionální církev, která prý reprezentuje jenom bohatou menšinu, se těší obrovské podpoře chudých obyvatel Nicaraguy. Úspěch sandinistické strategie, která využila revolučních křesťanů k rozdělení a oslabení církví, umožnil vládě zasáhnout proti některým nemarxistickým křesťanům přímo a velmi agresivně. Prvními skupinami, které se staly cílem útoku, byly slabší, rozdělené a společensky méně vlivné organizace, zejména protestantské. Prvními křesťany, kteří se stali obětí otevřeného vládního nepřátelství, byli misionáři moravských bratří *, kteří působili v odlehlých oblastech země u pobřeží Atlantického oceánu — v oblastech, kde žijí Miskitové a jiné indiánské menšiny. Během více než stoletého misijního úsilí vybudovali moravští bratři Miskitům většinu jejich kostelů, škol a nemocnic. Krátce po vítězství revoluce však sandinisté začali moravské bratry pronásledovat a snažili se nahradit misionáře sandinistickými aktivisty, z nichž mnozí byli Kubánci. Po nepokojích, k nimž tyto akce vyprovokovaly Miskity, sandinisté několik misionářů uvěznili a jednoho zabili. Prohlásili, že podněcovali Miskity ke vzbouření proti úřadům a že byli agenty CIA. Pro ostatní obyvatele Nicaraguy — stejně jako pro ostatní svět — bylo mimořádně obtížné dovědět se podrobnosti o událostech, k nimž na atlan* Jde o Jednotu bratrskou — Unitas Fratrum — obnovenou r. 1722 v Ochranově (Herrnhutu) u Ži- tavy péčí N. L. Zinzendorfa. Má dnes 17 provincií s vlastními biskupy v čele ve 4 světadílech. Česká provincie, založená r. 1862, má nyní 17 sborů (farností) a 23 filiálních kazatelských stanic. Nicaragujská provincie byla založena r. 1849. V anglo-amerických zemích Jednota bratrská užívá názvu „moravská církev“ v reminiscenci na moravský původ prvních herrnhutských osadníků. (Pozn. překl.) [pageend101]100 Umberto Belli tickém pobřeží došlo. Cestování do této oblasti, jež je přístupna pouze letadlem nebo lodí, bylo zakázáno, a všechny informační linky přerušeny. Mlčení a izolace situaci ještě zhoršily. Podle Edgara Macíase, bývalého náměstka ministra práce v sandinistické vládě, srovnala vládní milice se zemí do poloviny roku 1982 nejméně 55 kostelů. Macías zdůraznil, že to byla tragédie nesmírných rozměrů, neboť tyto kostely byly pro značný počet Miskitů jediným organizovaným zdrojem sociálních služeb. V lednu 1982 byli dva představitelé moravské církve pastoři Fernando Colomes a Norman Bent, donuceni opustit Atlantickou oblast a odejít do Managuy. V květnu 1982 ohlásily sandinistické úřady zákaz činnosti CASIM (Výboru sociální akce církve moravských bratří), který poskytoval Miskitům sociální a zdravotní pomoc a služby. Úřady rovněž uvěznily duchovního Santose Clev- bana a od 11. do 25. července ho držely v samovazbě. V ostatních částech země mezitím začal útisk katolíků i protestantů postupně vzrůstat. Většinou platilo pravidlo, že čím vzdálenější bylo místo od hlavního města Managuy, tím byla proticírkevní politika neomalenější. Vládou podporované skupiny organizovaly před katolickými kostely politické schůze přesně v tutéž dobu, kdy probíhaly mše. Sandinističtí aktivisté často přerušovali výuku katechismu, aby rozdávali letáky nebo dotírali otázkami na katechety. Jak již bylo řečeno, 7. července 1982 vláda zrušila televizní přenosy mší arcibiskupa Managuy, které měly dlouholetou tradici. Úřady toto rozhodnutí zdůvodnily tím, že je nutno poskytnout více vysílacího času „pokrokovějším“ kněžím. Tímto krokem vláda nejenom zasáhla do vnitřních záležitostí církve, ale rovněž zbavila katolickou hierarchii poslední možnosti přístupu k televizi. Počet programů, v nichž marxističtí křesťané hierarchii ostře napadali, se naproti tomu zhmnohonásobil. Kdosi ve stejné době plánovitě ničil nebo poškozoval vývěsky s náboženským obsahem, rozmístěné na ulicích hlavního města. Noviny La Prensa o tom přinesly reportáž a byly za to poprvé potrestány dočasným zastavením. Horší však bylo, že začalo docházet k fyzickým útokům na katolické biskupy a kněze. První se odehrál koncem roku 1981, kdy sandinistický dav házel kamením po biskupovi z Juigalpy Paulu A. Vegovi, když vycházel po mši z kostela. O několik týdnů později jiný dav lidí v Managui rozbil okna a probo- dal pneumatiky džípu arcibiskupa Obanda. Krátce poté se útoky začaly množit. 13. ledna 1982 bylo ze země vypovězeno pět severoamerických katolíků, tři řádové sestry a dva kněží. Vláda později označila tento akt za administrativní přehmat a oznámila, že se mohou vrátit, ale nikoli do svých původních farností. Dva z nich se vrátili. Salvátor Schlaefer, biskup z Atlantického pobřeží, se stal rovněž obětí takového administrativního omylu — a dokonce třikrát za sebou. (Koncem roku 1983 převedl pětašedesáti- letý biskup Schlaefer, původem Američan, pět set nespokojených Indiánů z kmene Miskito přes hranice do Tegucigalpy v Hondurasu.) V březnu 1982 dala vláda jasně najevo, že připravuje rozsáhlejší perzekuci nesandinistických náboženských skupin, protestantských i katolických. Barricada, oficiální orgán FSLN, otiskl 3, března 1982 první ze seriálu článků o protestantských církvích a sektách, článek o Svědcích Jehovových. List je zesměšnil jako pověrčivé fanatiky, pochopitelně napojené na severoamerický im[pageend102]Církev v Nicaragui 101 perialismus. Novinářská kampaň však pouze připravovala půdu pro přímé akce, k nimž došlo během několika týdnů. Současně vláda rozpoutala ofenzívu, namířenou proti svobodě projevu. Rozhlasová stanice katolického episkopátu, jejímž ředitelem byl otec Bismarck Carballo, byla na měsíc uzavřena s odůvodněním, že údajně vysílala překroucené informace. Pak byl vyhlášen 15. března 1982 výjimečný stav. Původně byl uzákoněn na jeden měsíc, ale postupně byla jeho platnost neustále prodlužována, a tím byl likvidován i poslední zbytek svobody pro noviny La prensa i pro Rádio Católica. Po umlčení všech kritiků však vláda své útoky teprve vystupňovala. Po květnu úřady v rychlém sledu zkonfiskovaly modlitebny moravských bratří, adventistů, mormonů a svědků Jehovových. Všechny tyto skupiny byly obviněny, že pracují pro CIA. Stejně jako v jiných případech, ani tentokrát nebyla obvinění podepřena žádným důkazem a oběti nedostaly možnost se před soudem hájit. Ministr vnitra Tomáš Borge se v televizních projevech vrátil k výpadům proti katolické církvi, a arcibiskupa Obanda dokonce označil za Antikrista. Terčem podobných verbálních útoků se stali i protestanti. Borge je v jednom ze svých veřejných projevů neoznačil pouze jako obvykle za spojence CIA, ale přímo za spojence somozovců. Dav militantních přívrženců FSLN poté začal skandovat „que se vayan“ — „ať táhnou“ — a zaútočil na protestantské kostely a církevní budovy, které okupoval. 20. července 1982 nicaragujští biskupové poslali redakci La Prensa zdvořilý otevřený dopis, v němž žádali vládu, aby vysvětlila situaci kolem biskupa Schlae- fera z Atlantického pobřeží, a aby zastavila protináboženskou kampaň. Vládní cenzor zakázal tento dopis uveřejnit. Příštího dne se dav sandinistů pokusil násilím obsadit několik katolických kostelů na protest proti rozhodnutí arcibiskupa z Managuy přemístit otce Ariase Calderu, marxistického kněze, jehož sandinisté prohlašovali za „arcibiskupa chudých“. Dav, podněcován státními sdělovacími prostředky, zaútočil na několik kněží (přičemž ho podporovala vládní vozidla), a zbil pomocného biskupa z Managuy Bosca Vivase. Nicaragujská kněžská rada proti tomuto útoku protestovala, ale vládní cenzor znemožnil uveřejnění jejího dopisu. Vrcholu dosáhla tato vládní kampaň 31. července 1982, kdy sandinistický režim zakázal uveřejnit dopis papeže Jana Pavla II. nicaragujským biskupům. Teprve po trojnásobném zastavení novin La Prensa a po rázných protestech, plný měsíc poté, co papežův list došel, byl zákaz odvolán. Následující měsíc podnikla sandinistická vláda proti náboženství ještě dramatičtější útok. 11. srpna oznámila vláda veřejnosti, že mluvčí biskupské konference otec Bismarck Carballo byl přistižen při sexuálním deliktu. Příští večer o tom sandinistická televize vysílala dokumentární pořad. Byly v něm záběry, jak policie odvádí nahého a krvácejícího otce Carballa z jednoho domu v rezidenční čtvrti Las Colinas, a jak se mu dav posmívá. Kněze pozvala do domu žena, členka jeho farnosti, s odůvodněním, že naléhavě potřebuje jeho pomoc. Když tam vstoupil, objevil se muž ozbrojený pistolí a ženě i knězi nařídil, aby se svlékli. Okamžitě poté dorazila policie a kněze vyvlékla na ulici, kde se shromáždil zástup asi sedmdesáti lidí, mezi nimi reportéři sandinistických [pageend103]102 Umberto Belli novin a televizní štáb. Vláda prohlásila, že tam byli čirou náhodou. Ve své první zprávě sandinistické sdělovací prostředky neuvedly jméno údajně podvedeného manžela, pouze otiskly jeho fotografii. Když pak došlo k soudu, ukázalo se však, že údajný manžel není totožný s mužem na fotografii. La Prensa na to chtěla upozornit, vládní cenzor však článek zabavil. Zcenzurování zprávy o tomto rozporu — i dalších článků, které poukazovaly na to, že incident byl evidentně zinscenován, je důkazem, že se vláda rozhodla kněze za každou cenu veřejně zostudit. Později, tváří v tvář domácí i zahraniční kritice, vláda připustila, že bylo chybou incident publikovat, ale nadále trvala na tom, že otec Carballo je vinen. Avšak způsob, jakým vytrvale potlačovala důkazy svědčící ve prospěch otce Carballa, jasně dokazuje, že nechtěla pouze využít případu nevhodného chování jednoho kněze, ale že incident pečlivě naplánovala, aby útokem na jednoho z předních katolických představitelů zdiskreditovala celou církev. Agent nicaragujské výzvědné služby Miguel Bolaňos, který v květnu 1983 uprchl do Spojených států, později předložil důkazy, z nichž vyplývá, že sandi- nisté celý incident pečlivě naplánovali. Bolaňos mezi jiným prohlásil, že ministr vnitra Tomáš Borge a policejní šéf hlavního města Managuy Lenin Černá sledovali celou epizodu z kamiónu se zastřenými okny, který byl zaparkován poblíž domu, kde k incidentu došlo. Způsob, jakým se sandinistická vláda postavila k návštěvě papeže Jana Pavla II. v Nicaragui, poskytl další důkazy o tom, jaký přístup k náboženství zamýšlí tato vláda zaujímat. Ponecháme-li stranou okolnosti, na které neexistuje jednotný názor, pak seznam, který následuje, uvádí fakta, na nichž se shodují všichni relativně nestranní pozorovatelé. Seznam je sestaven na základě zpráv, které přinesl světový tisk, zejména The Washington Post, The Nezv York Times a hlavní americké televizní stanice. 1) Sandinisté nedovolili obyvatelstvu, aby se shromáždilo k papežově uvítání. Doprava byla zastavena téměř v celé zemi; právo jet na shromaždiště měly pouze sandinistické Výbory obrany. Tisíce katolíků, kteří chtěli pozdravit papeže, museli ujít pěšky dlouhé vzdálenosti. Mnozí nedošli. Jan Pavel II. věděl co se děje a pozdravil „tisíce Nicaragujců, kteří nemohli přijít, ačkoliv to chtěli.“ 2) Sandinisté zabránili lidem shromažďovat se na místech, která měl papež podle programu navštívit, před jeho příchodem. V Managui policie vypálila varovné dávky z automatických zbraní nad hlavy věřících, kteří se pokoušeli dostat se co nejblíže k místu, kde měl papež hovořit. Přední řady na náměstí tak mohli obsadit přívrženci sandinistů. 3) Televizní štáb společnosti ABC ze Spojených států byl zadržen a policie mu zabavila exponované filmy. 4) Jan Pavel II. byl v Managui přerušován jak během svého kázání, tak po zbývající část mše, výkřiky a skandováním hesel. Při svátém přijímání jakýsi san- dinistický agitátor, vybavený silným tlampačem, křičel: „Svatý Otče, jestli jste skutečně zástupcem Krista na zemi, pak vás žádáme, abyste se připojil k nám.“ Policisté, kteří na shromáždění měli udržovat pořádek, většinou sami řídili skandování. Členové papežova doprovodu později prohlásili, že takové chování nezažili dosud na žádné papežově cestě. [pageend104]Církev v Nicaragui 103 5) Vládní technici napojili mikrofony, rozdělované provládním skupinkám, na hlavní komunikační systém, zesilovali výkřiky agitátorů a skandování „Moc patří lidu“ do takové míry, že to často přehlušovalo papežova slova. Papež dokonce žádal o klid. 6) V průběhu mše se všech devět členů sandinistického Národního direktoria — včetně Tomáše Borga a Daniela Ortegy — připojilo k davu a se zaťatými pěstmi skandovalo „Moc patří lidu“. 7) Katolická církev a vláda se dohodly, že papežova návštěva v Managui a v Leonu bude mít výhradně náboženský, nepolitický charakter. Církev vydala provolání k věřícím, aby se vyvarovali politických projevů a nenosili stranické symboly nebo standarty. Přívrženci sandinistů si však přinesli politické standarty a skandovali politická hesla do tlampačů. Sandinistické vedení zakončilo papežskou mši zpěvem stranické hymny. Tyto incidenty nebyly žádným spontánním výbuchem lidového hněvu, nýbrž pečlivě připravenými akcemi, které uskutečnili členové FSLN. A nebyly to ani výstřelky příliš horlivých sandinistů, nýbrž akce, na jejichž průběhu mělo účast celé vedení FSLN. Nejnovější důkazy o incidentech, které se odehrály při papežově návštěvě Nicaraguy, poskytl bývalý sandinistický agent Miguel Bolaňos, který po útěku do USA odhalil, že vláda všechny své akce — včetně obsahu skandovaných hesel — připravila dávno před papežovým příjezdem. Je nutné si povšimnout, že při této příležitosti se sandinisté projevovali přímo před očima zástupců světového tisku. Od lidí, kteří jsou schopni tak hrubého chování k všeobecně váženému náboženskému představiteli, se dá těžko očekávat, že se budou mírnit, když jednají s neznámým věřícím bez přítomnosti mezinárodní veřejnosti. Chování režimu k papeži bylo tedy skutečně ukázkou toho, jak sandinistická vláda hodlá pokračovat ve svém boji proti náboženství. Blíží se páté výročí vítězství nicaragujské revoluce, a katolíci i protestanti stojí tváří v tvář budoucnosti, v níž se budou muset vyrovnávat s vnitřním rozdělením (které podporuje vláda), se zastrašováním, urážkami a administrativním omezováním. Revoluční křesťané v celé Latinské Americe pokládají vývoj v Nicaragui za modelový příklad programu spolupráce mezi křesťany a marxisty na základě teologie osvobození. Vezmeme-li v úvahu snahy revolučních hnutí v Latinské Americe, které jsou napojeny na revoluční křesťany, pak je zcela možné, že v příštím desetiletí se nicaragujská situace bude opakovat i jinde. Pokud k tomu dojde, pak také úsilí nicaragujských biskupů a ostatních pravověrných katolíků a protestantů je možné brát jako modelový příklad křesťanské schopnosti zachovat si po úspěchu revoluce vedené marxisty, teologickou, duchovní a institucionální integritu navzdory vnitřní i vnější opozici. {Informace o církvi i. 11, Samizdat, Praha 1984f [pageend105]Instrukce Kongregace pro nauku víry o některých aspektech tzv. teologie osvobození"' Úvod Evangelium Ježíše Krista je poselstvím svobody a ospravedlňující silou. Tato pravda byla v posledních letech předmětem úvah teologů. Znovu se jí věnuje pozornost, která je sama o sobě velice slibná. . Osvobození je především a v zásadě osvobozením od zakořeněného otroctví hříchu. Jeho cílem a výchozím bodem je svoboda Božích dětí, jež je darem Boží lásky. Jejím teologickým důsledkem je, že s sebou přináší osvobození od mnohostranného otroctví kulturního, hospodářského, sociálního a politického rázu. Všechna tato otroctví vyplývají konec konců z hříchu a každé z nich je překážkou, zabraňující lidem, aby žili důstojným způsobem. Jako nezbytná podmínka pro teologické bádání o osvobození je tedy třeba jasně rozeznávat základní rysy od následků. Tváří v tvář palčivým problémům však někteří ve skutečnosti tíhnou k tomu, aby jednostranně kladli důraz na osvobození z otroctví pozemského a časného řádu. A proto se zdá, že odsunují do pozadí osvobození od hříchu a nepřikládají mu tudíž prvořadou důležitost, která mu náleží. Z toho pak plyne zmatené a obojetné kladení problémů. Jiní teologové pak chtějí přesněji poznat příčiny otroctví, jež hodlají odstranit, a používají pro to bez dostatečné kritické opatrnosti takové nástroje myšlení, které je velmi těžké, ne-li přímo nemožné očistit od ideologické příměsi, jež je neslučitelná s křesťanskou vírou a s etickými požadavky, které z ní vyplývají. Úmyslem Kongregace pro víru není probírat v tomto dokumentu rozsáhlou otázku křesťanské svobody a osvobození v celé její úplnosti. Hodlá tak učinit v následujícím dokumentu, který pozitivním způsobem ozřejmí celý problém jak po stránce věroučné, tak i praktické. Tato instrukce má přesnější a omezenější cíl. Chce upoutat pozornost duchovních pastýřů, teologů a všech věřících na úchylky a riziko úchylek, které jsou nebezpečím pro křesťanskou víru a život a spočívají v některých formách teologie osvobození, která nedostatečně kritickým způsobem sahají k pojmům, převzatým z různých marxistických proudů. Toto upozornění nelze ovšem v žádném případě vykládat jako odsouzení všech těch, kdo chtějí velkodušně a v ryzím evangelním duchu odpovědět na tzv. přednostní zaměření na chudé. To by zase ale nemělo sloužit za záminku všem těm, kdo se uzavírají do neutrálního a lhostejného postoje vůči tragickým a palčivým problémům bídy a nespravedlnosti. Naopak tento dokument je diktován jistotou, že zde uvedené a odsouzené úchylky nakonec neodvratně zrazují celou věc chudých. Je více než kdy jindy třeba, aby co nejvíce křesťanů s osvíce- Převzato z „Informací o církvi“, Čísla 10, 11, 12, Samizdat, Praha 1984. [pageend106]O některých aspektech tzv. teologie osvobození 105 nou vírou a rozhodnutím žít křesťansky po všech stránkách usilovně bojovalo za svobodu, spravedlnost a lidskou důstojnost z lásky ke svým vyděděným, utlačovaným a pronásledovaným bratřím. Více než kdy jindy je i církev odhodlána odsuzovat zneužívání moci, nespravedlnosti a útoky proti svobodě bez ohledu na to, kde se vyskytnou, a na toho, kdo se jich dopouští. Je odhodlána bojovat sobě vlastními prostředky za obranu a prohlubování práv člověka, zvláště pokud jde o chudé. I. kapitola 1. Mocná, téměř nepřemožitelná touha národů po osvobození je jedním z hlavních znamení doby, která církev musí zkoumat a vykládat ve světle evangelia. Tento význačný jev naší doby má univerzální rozměr, jeví se zvláště u jednotlivých národů v různých formách a stupních. Tato tužba se projevuje zvlášť silně u národů, jež zakoušejí tíhu bídy, a dále v tzv. vyděděných vrstvách. 2. Tato tužba vyjadřuje, třebaže jen nejasně, ryzí pojetí důstojnosti člověka, stvořeného k Božímu obrazu a podobě, a to bez ohledu na výsměch a pohrdání ze strany mnoha rozličných a často navzájem spojených forem útlaku kulturního, politického, rasového, sociálního a hospodářského. 3. Tím, že hlásá jejich povolání být Božími dětmi, evangelium vzbudilo v lidských srdcích požadavek a pozitivní vůli po bratrském, spravedlivém a mírumilovném životě, v němž je každý respektován a nalézá podmínky pro svůj duchovní i hmotný rozvoj. Te.-ito požadavek je nepochybně zdrojem výše uvedené touhy. 4. V důsledku toho člověk již nemíní trpně snášet drtivé břemeno bídy s jeho následky, v nichž jsou smrt, nemoci a úpadek. Uvědomuje si, že tato bída je nesnesitelným ponižováním jeho vlastní původní důstojnosti. Různí činitelé, mezi něž je třeba zahrnout i evangelní kvas, přispěli k tomu, že se probudilo uvědomění utlačovaných. 5. Všichni již postřehli, dokonce i v dosud negramotných vrstvách obyvatelstva, že díky závratnému rozvoji vědy a techniky lidstvo je schopno navzdory stálému demografickému růstu zajistit pro každou lidskou bytost minimální potřeby, jež vyžaduje její důstojnost jako osoby. 6. Lidé už nechtějí trpět pohoršení vyvolané křiklavými nerovnostmi mezi bohatými a chudými, ať už jsou to nerovnosti mezi bohatými a chudými státy, anebo společenskými třídami v témže národě. Na jedné straně bylo dosaženo dosud nevídané hojnosti, jež svádí k mrhání, kdežto na druhé straně jiní dosud žijí v krajní bídě a nemají ani to nejnutnější, takže se už ani nedá určit počet obětí podvýživy. 7. Nedostatek rovnováhy a smyslu pro solidaritu v mezinárodních výměnných vztazích zvýhodňuje průmyslově vyspělé země, takže rozdíly mezi bohatými a chudými se neustále přiostřují. V zemích tzv. Třetího světa z toho plyne pocit frustrace a obviňování průmyslových států z vykořisťování a z hospodářského kolonialismu. 8. Vzpomínka na přečiny určitého dřívějšího kolonialismu a jeho následků působí často nezahojitelné rány a pocity viny. 9. Svatý Stolec v duchu směrnic II. Vatikánského koncilu jakož i bis[pageend107]106 Instrukce Kongregace pro nauku viry kupské konference nikdy nepřestaly pranýřovat pohoršení, vyvolané obrovskými závody ve zbrojení, které nehledě na hrozby, jež z toho plynou míru, pohlcují obrovské obnosy, z nichž pouhá část by stačila uspokojit nejnaléhavější potřeby toho obyvatelstva, jemuž chybí i to nejnutnější. II. kapitola 1. Touha po spravedlnosti a opravdovém uznání důstojnosti každé lidské bytosti vyžaduje jako každá hluboká tužba, aby byla náležitě objasněna a vedena. 2. Je skutečně nutné rozeznávat mezi teoretickými a praktickými výrazy této tužby. Existuje totiž mnoho politických a sociálních hnutí, která vystupují jako praví mluvčí chudých a jako schopní a povolaní uskutečnit — třebas i násilnými prostředky — hluboké změny, jež odstraní útlak a bídu. 3. Touha po spravedlnosti je však často ovlivňována ideologickými faktory, které zatajují a zkreslují její význam a navrhují pro boj národů za osvobození cíle, odporující skutečnému účelu lidského života. Vynášejí také cesty a akce, které jsou v rozporu s etikou respektování lidské osoby, poněvadž počítají se systematickým používáním násilných prostředků. 4. Výklad znamení doby ve světle evangelia tedy vyžaduje, aby se prohloubil význam touhy národů po spravedlnosti, ale aby se též kriticky zkoumaly teoretické i praktické výrazy této tužby. III. kapitola 1. Osvobození již samo o sobě musí nutně nalézt široký a bratrský ohlas v srdci a duchu křesťanů. 2. Proto také v souladu s touto tužbou vzniklo teologické a pastorační hnutí, známé pod jménem „teologie osvobození“, a to nejprve v latinsko- amerických zemích, které se vyznačují náboženským a kulturním křesťanským dědictvím, a později i v jiných zemích Třetího světa jakož i v určitých prostředcích průmyslově vyspělých států. 3. Výraz „teologie osvobození“ označuje především prvořadou starostlivost a péči, z níž se rodí úsilí o spravedlnost, zaměřené na chudé a na oběti útlaku. Vycházíme-li z tohoto hlediska, je možno rozeznat mnoho různých, často i nesmiřitelných způsobů, jak chápat křesťanský význam chudoby a dále z toho též vyplývající způsob, jak usilovat o spravedlnost. Stejně jako každé ideové hnutí i tzv. teologie osvobození vykazují rozličná teologická stanoviska. Věroučné hranice mezi nimi nejsou přesně stanoveny. 4. Touha po osvobození, jak to napovídá sám výraz, je spojena s jedním ze základních námětů Starého i Nového zákona. Stejně tak sám o sobě výraz teologie osvobození si uchovává plnou platnost. Označuje teologické úvahy, soustředěné na biblický námět osvobození a svobody a na naléhavost jejich praktického uplatňování. Splynutí touhy po osvobození a různých teologií není tedy nahodilé. Význam tohoto splývání lze však správně pochopit pouze ve světle specifického rázu poselství Božího zjevení, jak je právoplatně vykládá církevní učitelský úřad. [pageend108]O některých aspektech tzv. teologie osvobození 107 IV. kapitola 1. Správně chápaná teologie osvobození je tedy pro teology výzvou, aby prohlubovali určité základní biblické náměty, a to s péčí, jakou vyžadují závažné a naléhavé problémy, před které postavila církev současná touha po osvobození a osvobozovací hnutí, jež se na ni více nebo méně odvolávají. Ne.ze zapomínat na dramatické situace, z nichž pramení výzva, určená v tomto smyslu teologům. 2. Hluboce zakořeněná křesťanská zkušenost se svobodou je zde prvním styčným bodem. Kristus, náš Osvoboditel, nás osvobodil od hříchu a rovněž z otroctví zákona a těla, jež je typické pro hříšníka. Svobodnými nás tedy dělá nový život milosti, jenž je plodem ospravedlnění. To znamená, že nejhlubším kořenem otroctví je otroctví hříchu a z něho pak vycházející ostatní formy otroctví. Proto také svoboda v nejplatnějším křesťanském smyslu, jelikož se vyznačuje životem v Božím duchu, nesmí být nikdy zaměňována s prostopášným hověním tělesné žádostivosti. Tato svoboda je opravdu novým životem v lásce. 3. Teologie osvobození široce používají vyprávění o odchodu Židů z Egypta, tzv. Exodu. Ten je ovšem základní událostí pro vytvoření vyvoleného národa. Je osvobozením z cizího panství a otroctví. Bude třeba zdůraznit, jak specifický význam této události vyplývá z jejího cíle a účelu, neboť toto osvobození je zaměřeno na založení Božího lidu a kultu úmluvy, slavený na hoře Sinaj. Proto osvobození z Egypta čili Exodus nelze omezovat hlavně a výluěr ě na osvobození politické povahy. Na druhé straně je též významné, že výraz .osvobození“ je v Písmu zobrazován někdy jiným, velmi blízkým výrazem, „vykoupení“. 4. Základní událost Exodu nebude nikdy vymazána z paměti Izraele. Navazuje na ni, když po vyvrácení Jeruzaléma a babylonském vyhnanství žije v naději na nové osvobození a nadto v očekávání definitivního osvobození. V této zkušenosti je Bůh uznáván jako Osvoboditel. Uzavře se svým lidem novou úmluvu, vyznačující se darem Božího Ducha a obrácení srdcí. 5. Úzkosti a hoře nejrůznějšího druhu, jak je zakoušel člově< věrný Bohu a úmluvě, jsou námětem mnoha žalmů. Nářky, volání o pomoc a projevy Boží milosti se často zmiňují o náboženské spáse a osvobození. V této souvislosti úzkost není jen prostě ztotožňována se sociálním stavem bídy anebo s úzkostí toho, kdo je vystaven politickému útlaku. Zahrnuje v sobě i záští nepřátel, nespravedlnost, smrt a vinu. Žalmy nás odkazují na jednu základní náboženskou zkušenost, že totiž jen od Boha lze očekávat spásu a pomoc. Bůh, nikoliv člověk, má moc změnit úzkostné situace. Proto také chudí Páně žijí v naprosté závislosti a plné důvěře v láskyplnou Boží prozřetelnost. Na druhé straně během celé cesty pouští Bůh nikdy nepřestal pečovat o osvobození a duchovní očištění svého lidu. 6. Starozákonní proroci po Ámosovi neustále a s obzvláštním důrazem připomínají požadavky spravedlnosti a solidarity a posuzují s krajní přísností bohaté, kteří utiskují chudé. Brání vdovy a sirotky a hrozí mocným.. Hromadění nepravostí nutně vede ke strašlivým trestům. Věrnost úmluvě nelze chápat bez zachování spravedlnosti. Spravedlnost vůči Bohu a vůči lidem jsou neoddělitelné. Bůh je Obránce a Osvoboditel chudých. [pageend109]108 Instrukce Kongregace pro nauku víry 7. Tyto požadavky jsou vyjádřeny i v Novém zákoně. Jsou tu dokonce vyjádřeny radikálněji, jak dokazuje kázání o blahoslavenství. Obrácení a obnova se dovršují v hloubi srdce. 8. Přikázání blíženské lásky, hlásané již v Starém zákoně a rozšířené na všechny lidi, se tak stává nejvyšším zákonem společenského života. Neexistuje diskriminace či omezení, považuje každého člověka za bližního. 9. Velebí se chudoba pro Boží království. Postava chudého nás vede k poznání obrazu a jakoby tajemné přítomnosti Božího Syna, který se z lásky k nám stal chudým. Takový je základ nesmazatelných Kristových slov o posledním soudu. Náš Pán je solidární s každým neštěstím a hořem a úzkost je poznamenána jeho přítomností. 10. Požadavky spravedlnosti a milosrdenství, vyhlášené již ve Starém zákoně, jsou však zároveň natolik prohloubeny, že v Novém zákoně jsou novým příkazem. Ti, kdo trpí nebo jsou pronásledováni, jsou ztotožňováni s Kristem. Dokonalost, jakou Ježíš vyžaduje od svých učedníků, spočívá v povinnosti být stejně milosrdní, jako je milosrdný náš nebeský Otec. 11. Skutečnou spravedlnost lze nalézt právě ve světle křesťanského povolání, v bratrské lásce a milosrdenství. Sv. Pavel zvlášť zdůrazňuje souvislost mezi účastí na Svátosti Lásky a mezi povinností dělit se s potřebným bratrem. 12. Dějiny Nového zákona nás učí, že hřích je nejhlubší zlom, jež narušuje člověkovu osobnost. První osvobození, od něhož se mají odvozovat všechna ostatní, je tedy osvobození od hříchu. 13. Nepochybně právě proto, aby se zdůraznil radikální ráz osvobození Kristem, přineseného všem lidem, ať jsou z politického hlediska svobodní či otroci, Nový zákon nevyžaduje jako první předpoklad této svobody změnu politického či sociálního zřízení. List Filomenovi však přesto dokazuje, že nová svoboda, které se nám dostalo Kristovou milostí, musí mít nutné důsledky i v sociální oblasti. 14. Nelze tedy omezovat pouze na tzv. sociální hřích celou oblast hříchu, jehož prvním účinkem je, že zavádí nepořádek do vztahu mezi člověkem a Bohem. Ve skutečnosti jen správné učení o hříchu dovoluje naléhavě zdůrazňovat závažnost jeho společenských účinků. 15. Není možné ani tvrdit, že zlo spočívá hlavně a jedině ve Špatných hospodářských, společenských či politických strukturách, jako by v nich všechna ostatní zla měla svou příčinu, takže vytvoření tzv. nového člověka by záviselo na nastolení jiných hospodářských a sociálně politických struktur. Je jisté, že existují nespravedlivé struktury, jež plodí nespravedlnost, a že je třeba mít odvahu změnit je. Avšak struktury jako výsledek lidské činnosti jsou především důsledky a pak teprve příčiny. Kořen zla tkví tedy ve svobodných a zodpovědných osobách, které je třeba obrátit milostí Ježíše Krista, aby žily a jednaly jako noví tvorové, aby milovaly bližní, účinně usilovaly o spravedlnost, ovládaly sebe samy a cvičily se v ctnostech. Klade-li se jako první požadavek a předpoklad radikální revoluce ve společenských vztazích a kritizuje-li se proto úsilí o osobní dokonalost, nastupuje se tím cesta popírání významu osobnosti a jejího nadpřirozeného rázu. Ničí se tím též etika a její základ, jejímž absolutním rysem je rozeznávat mezi dobrem a zlem. Z druhé strany jelikož láska je počátkem ryzí dokonalosti, nelze ani tuto dokonalost chápat jinak, než že otevřeme srdce dru- [pageend110]O některých aspektech tzv. teologie osvobození 109 hým a jsme ochotni jim sloužit. V. kapitola 1. Církevní učitelský úřad si toužebně přeje účinně přispívat k probuzení křesťanského svědomí a smyslu pro spravedlnost jakož i sociální zodpovědnosti a solidarity s chudými a utlačovanými. Proto již častokrát jako odpověď na volání našeho současného údobí útlaku a hladu připomněl, jak časové a naléhavé jsou požadavky přikázání a učení, obsažená v Zjevení. 2. Připomeneme zde jen některé z těchto jeho zásad. Mezi posledními papežskými dokumenty jsou to encykliky Mater et Magistra, Pacem in Terris, Populorum progressio a Evangelii Nuntiandi. 3. II. vatikánský koncil se zabýval otázkami spravedlnosti a svobody v pastorální konstituci Radost a naděje. 4. I Svatý Otec několikrát zdůraznil náměty, zejména v encyklice Redemptor Hominis, Dives in Misericordia a Laborem Exercens. Četné projekty, jež připomíná učení o lidských právech, se přímo dotýkají problému osvobození člověka jako osoby ve vztahu k různým typům útlaku, jehož je obětí. V tomto ohledu je třeba zmínit se zejména o projevu k 36. valnému zasedání Spojených národů z 2. října 1979. 28. ledna téhož roku Jan Pavel II. při zahájení 3. konference latinskoamerického episkopátu v Pueble připomněl, že úplná pravda o člověku je základem skutečného osvobození. Tento text je dokumentem, jenž se výslovně vztahuje k teologii osvobození. 5. Celocírkevní biskupský synod se celkem dvakrát, a to v r. 1971 a 1974 obíral tématy, jež se přímo dotýkají křesťanského pojetí osvobození, postavením ve světě, otázkou vztahu mezi osvobozením od útlaku a plným osvobozením člověka. Výsledky práce těchto synodů umožnily Pavlu VI. vyjádřit v Evangelii Nuntiandi svazky mezi hlásáním evangelia a osvobozením či povznesením člověka. 6. Starostlivost církve o lidské osvobození či posvěcení je mimoto vyjádřena v konstituci papežské komise Spravedlnost a mír. 7. Rovněž četné biskupské konference ve shodě se Svatým Stolcem upozornily na naléhavost lidského osvobození a na cesty, jež k němu vedou. V této souvislosti je na místě zmínit se hlavně o dokumentech generálních konferencí latinskoamerických biskupů v Medellinu r. 1968 a Pueble 1979. Pavel VI. byl přítomen zahájení konference v Medellinu, Jan Pavel II. v Pueble. Oba dva se na nich zabývali otázkou obrácení a osvobození. 8. Ve stejné linii jako Pavel VI., který vytrvale upozorňoval na zcela zvláštní ráz evangelního poselství plynoucí z jeho Božího původu, i Jan Pavel II. ve svém projevu v Pueble připomněl tři pilíře, na nichž musí spočívat každá opravdová teologie osvobození, totiž pravda o Ježíši Kristu, pravda o církvi a pravda o člověku. VI. kapitola 1. Nelze zapomínat na nesmírně rozsáhlou a nezištnou činnost křesťanů, duchovních pastýřů, kněží, řeholníků či laiků, kteří z lásky k bratřím, žijícím v nelidských poměrech, se jim snaží poskytnout pomoc a úlevu v nesčetných [pageend111]110 Instrukce Kongregace pro nauku víry strázních, jež jsou důsledky bídy. Někteří z nich usilovně hledají účinné prostředky, jak by umožnili co nejdříve odstranit jejich nesnesitelné postavení. 2. Horlivosti a soucitu, jež mají přebývat v srdcích všech duchovních pastýřů, hrozí však nebezpečí, že budou svedeny na scestí a zaměří se na akce, které jsou pro člověka a jeho důstojnost stejně zhoubné jako bídy, proti nimž bojují, jestliže neberou dostatečně vážně určitá pokušení. 3. Pro úzkostlivý pocit, jak naléhavé jsou tyto problémy, nelze ztrácet z očí to, co je základní, ani nelze zapomínat na Ježíšovu odpověď ďáblu-pokušiteli: „Ne samým chlebem živ je člověk, ale každým slovem, které vychází z úst Božích.“ Tím se stává, že někteří vzhledem k naléhavosti dělit se o chléb se ocitnou v pokušení zapomínat na hlásání evangelia a odkládat je na pozdější dobu podle zásady: „Nejdřív chléb a pak teprve Boží slovo.“ Je základní chybou tyto dvě věci oddělovat nebo dokonce stavět proti sobě. Ostatně křesťanský smysl samovolně vede mnoho lidí k tomu, aby dělali jedno i druhé. 4. Někteří se dokonce domnívají, že nutný boj za spravedlnost a svobodu, chápaný v hospodářském a politickém smyslu, je základním a výlučným rysem spásy. Pro ně je evangelium omezeno na čistě pozemskou radostnou zvěst. 5. Různé teologie osvobození se právě proto od sebe liší jednak na základě přednostního zaměření na chudé, jednak to bylo zdůrazněno a bez dvojakosti potvrzeno v Medellinu a na konferenci v Pueble, jednak na základě pokušení omezovat evangelium spásy na pozemské evangelium. 6. Připomínáme však, že toto přednostní zaměření, jak bylo stanoveno v Pueble, je dvojí: na chudé a na mládež. Je významné, že toto zaměření na mládež se všeobecně přechází mlčením. 7. Řekli jsme již výše ve IV. kapitole 3. článku, že existuje opravdová teologie osvobození, totiž ta, která vychází z náležitě vykládaného Božího slova. 8. Z popisného hlediska je však vhodné mluvit spíše o teologiích osvobození, poněvadž tento výraz se vztahuje na teologická a někdy dokonce ideologická stanoviska, jež se nejen navzájem liší, nýbrž někdy jsou mezi sebou nesmiřitelná. 9. V tomto dokumentu pojednáme jen o těch výrazech myšlenkového proudu, známého pod jménem teologie osvobození, které navrhují tak dalece nový výklad obsahu víry a křesťanského života, že se závažně odchylují od víry církve, ba dokonce ji prakticky popírají. 10. Základem tohoto nového výkladu, který nakonec ničí to, co bylo ryzího v původním úsilí ve prospěch chudých, je nekritické přijetí prvků vzatých z marxistické ideologie a užívání tezí biblické hermeneutiky prosáklé racionalismem. VII. kapitola 1. Netrpělivost a vůle být co nejúčinnějšími přiměly některé křesťany, kteří ztratili důvěru v každou jinou metodu, že se uchýlili k tomu, co sami nazývají marxistickým rozborem. 2. Postup jejich uvažování je následující: Nesnesitelná situace hrozící výbuchem vyžaduje účinnou akci, kterou již nelze odkládat. Taková účinná akce však předpokládá vědecký rozbor strukturních příčin bídy. Nástroje pro takovýto rozbor vypracoval marxismus. Stačí tedy vztáhnout je na situaci tzv. Třetího [pageend112]O některých aspektech tzv teologie osvobozeni 111 světa a zejména Latinské Ameriky. 3. Je zřejmé, že vědecké poznání situace a možností cest vedoucích ke společenským změnám je opravdu předpokladem akce, schopné dosáhnout vytčeného cíle. Spočívá v tom i známka vážnosti příslušných snah. 4. Avšak výraz „vědecký“ má v sobě něco, co přímo mýticky okouzluje. Jenomže není opravdu vědecké vše, co je za takové označováno. Z toho důvodu přijetí určité metody, kterou se chceme přiblížit skutečnosti, musí předcházet kritický rozbor epistomologické povahy. Tento kritický rozbor však v nejedné z tzv. teologiích osvobození chybí. 5. Ve vědách o člověku a společnosti je přede vším ostatním třeba věnovat pozornost pluralitě metod a hledisek. Každá z nich odkrývá pouze určitý rys skutečnosti, která se pro svoji složitost vymyká jednotnému a jednoznačnému vysvětlení. 6. V případě marxismu, který se chce podle potřeby používat, předběžná kritika se přímo vnucuje. Tím spíše, že Marxovo myšlení je totalitním pojetím světa, v němž četné údaje, převzaté z pozorování a popisného rozboru, jsou stmeleny na filozoficko-ideologické struktury a tím předem určují význam a relativní důležitost, jež se jim přikládá. Ideologické apriorismy se tím stávají předpoklady k výkladu a zkoumání sociální skutečnosti. Oddělení různorodých prvků, jež tvoří tuto epistomologickou zkříženou směs, se pak stává nemožným. Proto také zatímco se někdo domnívá, že přijímá jen to, co se jeví jako rozbor, je strháván, aby současně přijal i celou ideologii. Z toho důvodu jsou to nezřídka právě ideologické složky, jež převládají v tom, co tzv. teologie osvobození přijímají od marxistických autorů. 7. Upozornění Pavla VI. zůstává i dnes plně aktuální. Uvnitř marxismu, jak se podle něho konkrétně žije, lze rozpoznat různé aspekty a problémy, jež se křesťanům kladou jako předměty k úvahám o činnosti. Přesto však by bylo klamné a nebezpečné, kdyby se nakonec zapomnělo na vnitřní svazek, který je pevně spojuje, přijímat prvky marxistického rozboru, aniž bychom si uvědomili, že mají vztah k ideologii, přijmout praxi třídního boje podle marxistického výkladu a nemyslit přitom na typ totalitní a násilím ovládané společnosti, s nimiž tento proces vedou. 8. Je pravda, že marxistické myšlení již od svých počátků, ale zvlášť výrazně v těchto posledních letech, se rozštěpilo a tím v něm vznikly různé proudy, které se navzájem značně liší. Tyto proudy podle toho, do jaké míry zůstávají skutečně marxistické, se však stále shodují v určitém počtu základních tezí, neslučitelných s křesťanským pojetím člověka a společnosti. V této spojitosti se určité formulace nestávají neutrálními, nýbrž si uchovávají význam, jehož nabyly v původním marxistickém učení. Platí to i o třídním boji. Tento výraz je stále ještě poznamenán výkladem, který mu dal Marx, a proto nemůže být považován za empirický ekvivalent výrazu „ostrý sociální konflikt“. Proto ti, kdo používají takovéto formulace pod záminkou, že v nich používají marxistického rozboru, který však odmítají v jeho celku, vzbuzují velký zmatek v myslích svých čtenářů. 9. Připomínáme, že ateismus a popírání lidské osoby s její svobodou a jejími pravý jsou ústředními body marxistického pojetí člověka. Toto pojetí tedy obsahuje bludy, jež přímo ohrožují pravdy víry o věčném údělu člověka. Mimo [pageend113]112 Instrukce Kongregace pro nauku víry to chce-li někdo začlenit do teologie rozbor, jehož výkladová měřítka závisejí na takovém ateistickém pojetí, uzavírá se tím do bludného kruhu zhoubných protikladů. Navíc ještě popírání duchovní povahy lidské osoby vede k jejímu úplnému podřizování kolektivu a tím i k popírání zásad společenského a politického života ve shodě s lidskou důstojností. 10. Ke kritickému přezkoumáni analytických metod, převzatých z jiných vědních oborů, je obzvláštním způsobem nucen právě teolog. Teologii dávají její principy světlo víry. Proto přínosy filozofie a jiných lidských věd mají pro teologa, jestliže je používá, jen hodnotu nástroje a nesmí se stát předmětem kritického rozlišování teologické povahy. Jinými slovy: Nejvyšším, rozhodujícím měřítkem pravdy může být konec konců pouze samo teologické měřítko. Pouze ve světle víry a toho, čemu nás učí o pravdě, o člověku a o konečném smyslu jeho údělu, je třeba posuzovat platnost anebo stupeň platnosti toho, co navrhují jiné obory, někdy jen jako domněnky, jako je pravda o člověku, o jeho dějinách a o jeho údělu. 11. Uplatňovat výkladová schémata, převzatá z myšlenkových proudů marxismu na hospodářskou, společenskou i politickou skutečnost, může na první pohled budit dojem určité pravděpodobnosti, pokud se v situaci určitých zemí vyskytují některé analogie se situací, jak ji popsal a vyložil Marx v půli minulého století. Na základě těchto analogií se pak zjednodušuje, přičemž se přehlížejí někteří základní specifičtí činitelé, a to fakticky brání opravdu podrobnému rozboru příčin bídy a vzniká tak zmatek. 12. V určitých latinskoamerických oblastech pozorujeme, že většinu bohatství hromadí ve svých rukou oligarchická vrstva vlastníků půdy a výrobních prostředků, jež nemá žádné sociální svědomí, dále že právě ze strany státu buď vůbec není anebo je jen nedostatečně uplatňováno, že tam vládnou vojenské diktatury, které pohrdají základními lidskými právy, že bují úplatkářství mezi jistými vedoucími představiteli moci a že se dravě prosazuje určitý kapitál cizího původu. Všechny tyto jevy posilují touhu po násilné revoluci těch, kteří se tak považují za bezmocné oběti nového kolonialismu technologického, finančního, peněžního či hospodářského rázu. Vědomí nespravedlnosti je doprovázeno určitým patosem, jenž často přebírá svůj jazyk z marxismu a neprávem jej vydává za vědecký jazyk. 13. První podmínkou správného rozboru je naprostá vnímavost pro skutečnost, kterou máme popsat. Proto užívání pracovních hypotéz musí být doprovázeno kritickým vědomím. Je třeba vědět, že tyto hypotézy odpovídají vyhraněnému hledisku, a to má nevyhnutelně za následek, že se jednostranně zdůrazňují určité rysy skutečnosti, zatímco jiné se ponechávají stranou. Toto omezení, plynoucí ze samé povahy společenských věd, si neuvědomují ti, kdo pomocí hypotéz, které se však uznávají jen jako pouhé hypotézy, užívají totalitní pojetí vlastní Marxovu myšlení. VIII. kapitola 1. Takovéto pojetí má i svou logiku a strhuje ideologie osvobození k tomu, aby přijímaly celý souhrn stanovisek nesmiřitelných s křesťanským chápáním člověka. Ve skutečnosti od marxismu přejaté ideologické jádro, jež máme na [pageend114]O některých aspektech tzv. teologie osvobození 113 mysli, působí jako rozhodující princip. Tuto úlohu získává díky tomu, že je považováno za vědecké, čili nutně pravdivé. V tomto jádru je nutno rozlišit dvě složky. 2. V logice marxistického myšlení je rozbor neodlučitelný od praxe a pojetí dějin, s nímž je tato praxe svázána. Tím se rozbor stává nástrojem kritiky a sama kritika je pouze rysem revolučního boje, čili třídního boje proletariátu vykonávajícího své historické poslání. 3. V důsledku toho správný rozbor může provádět jen ten, kdo se sám účastní tohoto boje. 4. Správné svědomí je tedy svědomí určité třídy. Jak vidíme, zde už jde o samotné pojetí pravdy, jež je mimoto zcela převrácené. Tvrdí se, že pravdu lze nalézt jen v praxi určité třídy a skrze ni. 5. Praxe a pravda, jež z ní vyplývá, je částečná, stranická pravda a praxe, poněvadž základní struktura dějin se vyznačuje třídním bojem. Odtud i nutnost zúčastnit se třídního boje, což je dialektický opak pranýřovaného vykořisťování. Pravda je třídní pravdou a lze ji nalézt jen v boji revoluční třídy. 6. Základním zákonem dění se tak stává zákon třídního boje a z toho logicky plyne, že společnost je založena na násilí. Násilí, jež je vztahem, v němž bohatí ovládají chudé, musí odpovídat revoluční protinásilí, v němž se tento vztah převrátí. 7. Třídní boj je tedy vykládán jako objektivní, nutný zákon. Tím, že se do něho vstoupí na straně utiskovaných, uplatňuje se pravda a postupuje se vědecky. Proto také chápání pravdy jde ruku v ruce s potvrzováním nutnosti násilí, a tedy i s politickou nemravností. Z tohoto hlediska již nemá smysl odvolávat se na etické požadavky, jež přikazují radikální a odvážné strukturní a instituční reformy. 8. Základní zákon třídního boje má univerzální ráz. Projevuje se ve všech životních oblastech: náboženské, etické, kulturní a instituční. Vůči tomuto zákonu žádná z uvedených oblastí není nezávislá, naopak , v každé je rozhodujícím prvkem. 9. Právě tímto využíváním tezí marxistického původu se uvádí hluboce v pochybnost samotná povaha etiky. Z hlediska třídního boje se totiž, aniž se to výslovně tvrdí, popírá nadpřirozený ráz rozlišování mezi dobrem a zlem, jenž je základem mravnosti. IX. kapitola 1. Teze marxistického původu se objevují v určitých spisech tzv. teologie osvobození. U jiných pak logicky vyplývají již z jejich předpokladu. Jinde se opět taková stanoviska předpokládají v určitých liturgických obřadech, jako je např, eucharistická oběť, přeměněná v oslavu bojujícího lidu, třebaže ti, kdo se jí účastní, si to ani plně neuvědomují. Tím vším se tedy navrhuje a vypracovává skutečný systém, třebaže někteří váhají dovádět jeho logiku až do krajních důsledků. Tento systém jako takový je zvrácením křesťanského poselství, které Bůh svěřil své církvi. Tzv. teologie osvobození uvádějí proto v pochybnost toto poselství v jeho celku. 2. Teologie osvobození nepřijímají tedy jako princip jen faktické rozvrácení [pageend115]114 Instrukce Kongregace pro nauku víry společnosti s nerovnostmi a nespravedlnostmi, jež s sebou přinášejí, nýbrž přímo teorii třídního boje jako základní strukturní zákon dějin. Z toho se pak vyvozuje závěr, že takto chápaný třídní boj rozděluje samu církev a že je třeba v jeho duchu posuzovat i církevní skutečnost a události. Kromě toho se též dokládá, že tvrzení, podle něhož láska ve své univerzálnosti může zvítězit nad tím, co tvoří hlavní strukturní zákon kapitalistické společnosti, znamená řídit se v bláhové víře klamnými nadějemi. 3. V takovémto pojetí je třídní boj hybnou silou dějin a dějiny se tak stávají základním měřítkem. Dospívá se k tvrzení, že sám Bůh se stává dějinami, a připojuje se k tomu, že existují jen jedny dějiny, ve kterých nelze rozlišovat mezi dějinami spásy a lidskými. Zachovávat toto rozlišení by prý znamenalo upadnout do dualismu. V podobných tvrzeních se obráží tzv. imanen- tismus v duchu historicismu. Tímto způsobem se tíhne ke ztotožňování Božího království a jeho příchodu s hnutím za osvobození člověka. Dějiny se tak stávají subjektem svého vlastního vývoje, chápaného jako proces sebevy- koupení člověka třídním bojem. Takové ztotožňování odporuje víře církve, jak ji vyznačil II. vatikánský koncil. 4. V tomto směru někteří zacházejí až tak daleko, že ztotožňují i samého Boha s dějinami a definují víru jako věrnost dějinám, což znamená věrnost uplatňovanou v politické praxi shodné s pojetím lidstva v jeho stálém vývojovém proudu, což je chápáno jako čistě pozemský mesianismus. 5. V důsledku toho víra, naděje a láska nabývají nového obsahu. Stává se z nich věrnost dějinám, věrnost budoucnosti, přednostní zaměření na chudé, což je vlastně totéž jako popírat jejich teologickou skutečnost. 6. Z tohoto pojetí nevyhnutelně vyplývá radikální zpolitizování článků víry a teologických účinků. Nejde jen o to, aby se upoutala pozornost na politické důsledky a dopad víry, jejichž nadpřirozenou hodnotu je třeba respektovat. Jde tu spíše o podřízení každého článku víry nebo teologie praktickému měřítku, které opět samo závisí na teorii třídního boje, jenž je hybnou silou dějin. 7. Následkem toho se jeví účast na třídním boji jako požadavek samotné lásky. Chtít milovat již od této chvíle každého Člověka bez ohledu na jeho třídní příslušnost a vycházet mu vstříc nenásilnými cestami dialogu a přesvědčováním, to se pranýřuje jako poraženecký postoj, odporující lásce k chudým. Netvrdí se sice, že takový člověk má být terčem nenávisti, avšak tvrdí se, že pro svou objektivní příslušnost ke světu bohatých se stává třídním nepřítelem a je proti němu třeba bojovat. Univerzálnost blíženecké lásky a bratrství se tak stávají eschatologickým principem, platícím jen pro tzv. nového člověka, který se zrodí z vítězné revoluce. 8. Pokud jde o církev, projevuje se tendence považovat ji za vnitřní historickou skutečnost, která je rovněž podrobena zákonům, pokládaným za rozhodující pro historický vývoj v jeho imanenci. Takové zplošťování však odnímá církvi její speciííckou skutečnost, dar Boží milosti a tajemství víry. Kromě toho se též tvrdí, že nemá smysl účastnit se eucharistické oběti křesťanů, kteří patří k třídním nepřátelům. 9. Tzv. církev chudých znamená ve svém pozitivním významu bezvý[pageend116]O některých aspektech tzv. teologie osvobození 115 hradnou přednost chudým, a to v jakékoliv formě bídy, protože i Bůh má nejraději chudé. Mimoto tento výklad též znamená, že naše doba si uvědomuje požadavky evangelní chudoby, a to jak ze strany církve, chápané jako společenství a instituce, tak i ze strany jejích členů. 10. Avšak tzv. teologie osvobození, které se sice zasloužily o to, že znovu nabyly důležitosti výroky proroků a evangelia na obranu chudých, dospívají k nebezpečnému směru falšování chudého z Písma s Marxovým proletariátem. Tímto způsobem je ovšem převrácen křesťanský význam výrazu „chudý“ a boj za práva chudých znamená pak třídní církev, která si uvědomila nutnost revolučního boje jako etapy na cestě k osvobození a která slaví toto osvobození ve své liturgii. 11. Něco podobného platí i pro výraz „lidová církev“. Z pastoračního hlediska je možno vztahovat tento pojem na ty, jimž je přednostně určeno hlásání evangelia, a na ty, k níž se pro jejich postavení obrací obzvláštní pastorační láska církve. Může se však vztahovat na církev jako Boží lid, tj. lid nové, Kristem uzavřené úmluvy. 12. Tzv. teologie osvobození, o nichž zde mluvíme, však rozumějí pod pojmem „lidové církve“ církev třídní, církev utiskovaného lidu, jíž je třeba předat uvědomění pro organizovaný osvobozovací boj. Pro některé se takto chápaný lid dokonce stává předmětem víry. 13. Z takového pojetí lidové církve se pak vyvíjí kritika samostatných církevních struktur. Zde nejde jen o bratrské napomenutí církevních pastýřů, v jejichž chování se neodráží evangelní duch služby a drží se zastaralých projevů autority, jež pohoršují chudé. Zde se uvádí v pochybnost sama svátostná a hierarchická struktura církve, takové, jak si ji přál náš Pán. Hierarchie a učitelský úřad se zde dosazují jako výkonní představitelé vládnoucí třídy, proti níž je třeba bojovat. Z teologického hlediska tento postoj znamená, že lid je zdrojem církevních úřadů a že si tedy může sám volit své vlastní představitele, jak to plyne z nutnosti jeho revolučního poslání. X. kapitola 1. Toto stanovisko ještě zesiluje třídní pojetí pravdy, jež se projevuje v revoluční třídní praxi. Teologové, kteří nesdílejí tuto tezi teologie osvobození, spolu s hierarchií a především s římským učitelským úřadem, jsou tímto způsobem již předem znevažováni a označováni za příslušníky třídy utlačova- telů a jejich teologie za třídní teologii. Jejich důvody a učení proto nelze zkoumat v jeho samostatném obsahu, protože zde se obrážejí jejich třídní zájmy. Jejich slovo je tedy ze zásady prohlašováno za falešné. 2. Právě zde se projevuje zevšeobecňující a totalitní ráz teologie osvobození. Proto tato teologie nemůže být kritizována pro ta či ona svá tvrzení, nýbrž pro třídní hledisko, které přijímá jako výchozí bod a které v ní má úlohu rozhodujícího hermeneutického principu. 3. Kvůli tomuto zásadnímu třídnímu předpokladu je krajně obtížné, ne-li přímo nemožné, přimět určité tzv. teology osvobození k opravdovému dialogu, v němž se vyslechne i druhá strana a o jejích důvodech se objektivně a pozorně diskutuje. Tito tzv. teologové totiž více méně nevědomky vychá[pageend117]116 Instrukce Kongregace pro nauku víry zejí z předpokladu, že pouze hledisko utlačované a revoluční třídy, které sami zastávají, je pravdivým hlediskem. Teologická měřítka pravdy se tak relativizují a podřizují zákonům třídního boje. Z tohoto hlediska se pak ortodoxnost jako správné hledisko víry nahrazuje tzv. ortopraxí jako měřítkem pravdy. V tomto ohledu by se nemělo zaměňovat praktické zaměření, jež je rovněž vlastní tradiční teologii, stejně jako spekulativní zaměření, za výsadní prvenství určitého typu praxe. Tato praxe je pak ve skutečnosti revoluční praxí, jež se tak stává nejvyšším měřítkem teologické pravdy. Zdravá teologická metoda samozřejmě bere ohled i na církevní praxi a vidí v ní jeden ze svých základů, ovšem proto, že je vzata z víry a není jen výrazem praktického života. 4. Sociální učení církve se s pohrdáním odmítá, protože prý vychází z iluze, že je možný kompromis, což je typické stanovisko středních tříd, které nemají historické poslání. 5. Nová hermeneutika, příznačná pro tzv. teologie osvobození, vede k novému v podstatě politickému výkladu Písma. Proto se přikládá obzvláštní důležitost Exodu, pokud byl osvobozením z politického otroctví. Navrhuje kromě toho i politický výklad chvalozpěvu Magnificat. Omyl nespočívá v tom, že se věnuje pozornost politickému rozměru biblického vyprávění, nýbrž v tom, že tento rozměr se pokládá za hlavní a výlučný, což vede k zploštělému výkladu Písma. 6. Mimoto se tím vstupuje na pole pozemského mesianismu, což je jeden z nejradikálnějších výrazů zesvětšťování Božího království a jeho pohlcení tokem lidských dějin. 7. Tím, že se politickému rozměru vyhrazuje výsadní místo, tíhne se k popírání zásadní novosti Nového zákona a především se neuznává osoba našeho Pána Ježíše Krista, skutečného Boha i člověka, jakož i specifický ráz osvobození, které on nám přináší a které je především osvobozením od hříchu, zdroje všeho zla. 8. Kromě toho přehlíží-li se právoplatný výklad církevního učitelského úřadu a odmítá-li se jako třídní výklad, znamená to i vzdalovat se od tradice. Kdo tak postupují, zbavují se základního teologického výkladového měřítka a prázdný prostor, jenž se tak vytvoří, se vyplňuje nejradikálnějšími tezemi racionalistické exegeze. Znovu se tak bez kritičnosti přijímá protiklad mezi historickým Ježíšem a Ježíšem víry. 9. Je sice zachováno doslovné znění článků víry, zvláště znění, jež jim dal Chalcedonský koncil, ale přikládá jim nový význam, což se prakticky rovná popření víry, jak ji hlásá církev. Na jedné straně se odmítá kristologické učení, jak je předáváno tradicí, a to ve jménu třídního měřítka. Na druhé straně se chce dospět k tzv. historickému Kristu, a přitom se vychází z revoluční zkušenosti chudých v boji chudých za osvobození. 10. Kromě toho je tu tendence znovu žít podobným způsobem, jakým žil Ježíš. Proto jen zkušenosti nabyté v boji za osvobození, jako to prý dělal Ježíš, mohou přivést k poznání pravého Boha a jeho království. 11. Je zřejmé, že takovýmto způsobem se popírá víra ve vtělené Slovo, jímž byl Kristus Bohočlověk, který zemřel a vstal z mrtvých za všechny lidi. Nahrazuje se Ježíšovou postavou, mající povahu jakéhosi symbolu, jenž v so- [pageend118]O některých aspektech tzv. teologie osvobození 117 bé ztělesňuje požadavky boje utlačovaných. 12. Tím dostává Kristova smrt výlučně politický výklad. Popírá se tak i její spásonosná hodnota a celá ekonomie vykoupení. 13. Závěrem lze prohlásit, že tento nový výklad v sobě zahrnuje křesťanské tajemství ve svém celku jako symbolické. 14. Všeobecně bychom tento výklad mohli nazvat převrácením symbolů. Například: místo abychom jako sv. Pavel viděli v Exodu předobraz křtu, v novém výkladu se Exodus stane symbolem politického osvobození lidu. 15. Totéž hermeneutické měřítko se přenáší i na život církve a na její hierarchické zřízení. Proto vztahy mezi hierarchií a tzv. základnou, tj. věřícím lidem, se stávají mocenskými vztahy, jež se řídí zákony třídního boje. Přehlíží se prostě svátostný ráz, na němž jsou založeny církevní úřady a služby a jejichž působením se církev stává duchovní skutečností, kterou nelze podrobovat čistě sociologickému rozboru. 16. Převrácení symbolů zjišťujeme i v oblasti svátostí. Eucharistie se již nechápe jako svátostní zpřítomnění Kristovy smírné oběti a jako dar jeho Těla a Krve, nýbrž stává se oslavou bojujícího lidu. V důsledku toho se radikálně popírá i jednota církve. Jednota, usmíření a společenství v lásce se již nechápou jako dar, který dostáváme od Krista. Jednotu tvoří historická třída chudých svým bojem. Třídní boj je cestou k této jednotě. A tak se i Eucharistie stává třídní Eucharistií. Současně se popírá i vítězná síla Boží lásky, kterou jsme také dostali jako Boží dar. XI. kapitola 1. Upozornění na závažné úchylky, kterých se dopouštějí určité tzv. teologie osvobození, nesmí být v žádném případě vykládáno jako byť jen nepřímý souhlas s těmi, kdo udržují lid v chudobě a těží z toho, anebo s těmi, kdo již ztratili naději nebo se vůči tomu stavějí lhostejně. Církev vedená evangeliem milosrdenství a lásky k člověku slyší naléhavé volání po spravedlnosti a chce na ně odpovědět všemi svými silami. 2. Co nejzávažnější a nejnaléhavější výzva platí proto církvi. Duchovní pastýři budou muset považovat odpověd na tuto výzvu za přednostní úkol — mnoho z nich už to dělá — a postupovat přitom odvážně a neohroženě, prozíravě a obezřetně, s horlivostí a neochvějností jakož i s láskou k chudým, která se nebojí ani obětí. 3. Všichni, tj. kněží, řeholníci i laikové, kteří slyší toto volání po spravedlnosti a chtějí pracovat ve prospěch evangelizace a povznesení člověka, budou přitom muset postupovat ve společensvtí se svými biskupy a s církví, a to podle svého zvláštního povolání v církvi. 4. I teologové si uvědomí církevní povahu svého povolání a budou spolupracovat loajálně a v duchu dialogu s církevním učitelským úřadem. Poznají, že tento úřad je darem Krista jeho vlastní církvi a budou přijímat jeho slova a pokyny se synovskou úctou. 5. Požadavky povznesení člověka a opravdového osvobození je možno pochopit tehdy, vycházíme-li přitom z evangelizačního poslání církve v jeho celistvosti. Nepostradatelnými pilíři tohoto osvobození jsou pravda o Ježíši [pageend119]118 Instrukce Kongregace pro nauku víry Kristu Spasiteli, pravda o církvi a pravda o člověku a jeho důstojnosti. Církev, která si přeje, aby byla v celém světě církví chudých, chce sloužit ušlechtilému boji za pravdu a spravedlnost, a to ve světle blahoslavenství, hlavně blahoslavenství chudých v duchu. Obrací se na každého člověka, a proto na všechny lidi. Je univerzální církví, církví Kristova vtělení. Není pouze církví určité třídy neb kasty. Mluví jménem samotné pravdy a ta pravda je realistická. Učí tomu, abychom brali na vědomí každou lidskou skutečnost, každou nespravedlnost, každé napětí a každý boj. 6. Účinná obrana spravedlnosti musí být založena na pravdě o člověku stvořeném k Božímu obrazu a povolanému, aby se stal Božím dítětem. Základem spravedlnosti je poznání skutečného vztahu člověka k Bohu, neboť jím se řídí i vztahy mezi lidmi. Proto také boj za lidská práva, na který se církev stále odvolává, je zároveň opravdovým bojem za spravedlnost. 7. Pravda o člověku vyžaduje, aby tento boj byl veden prostředky odpovídajícími lidské důstojnosti. Proto je nutno odsoudit systematické a úmyslné používání slepého násilí, ať se ho dopouští kterákoli strana. Spoléhat se na násilné prostředky v naději, že se tím dosáhne větší spravedlnosti, znamená být obětí smrtelné iluze. Násilí plodí opět jen násilí a snižuje člověka. Jeho oběti jsou zradou pro lidskou důstojnost, která je ponižována i těmi, kdo násilí dopouštějí. 8. Pro naléhavost radikálních reforem těchto struktur, z nichž se rodí bída a které jsou samy o sobě formami násilí, nelze zapomínat, že zdrojem nespravedlnosti je samo lidské srdce. Jen budeme-li se dovolávat etických schopností člověka jako osoby a stálé potřeby vnitřního obrácení, bude možno dosáhnout takových sociálních změn, které by opravdu sloužily člověku. Podle toho, jak budou lidé postupně spolupracovat, a to svobodně, z vlastního podnětu a solidárně, pro dosažení těchto změn a podle toho, jak si budou uvědomovat svou vlastní zodpovědnost, budou stále více opravdovými lidmi. Převrácení vztahu mezi morálkou a strukturami odpovídá materialistické antropologii, která je neslučitelná s pravdou o člověku. 9. Je proto též zhoubným klamem věřit, že nové struktury samy o sobě dají vznik novým lidem ve smyslu pravdy o člověku. Křesťan nesmí zapomínat, že zdrojem opravdu všeho nového je Duch svátý, který byl do nás vlit, a že Pánem dějin je Bůh. 10. Stejně tak ani odstranění struktur plodících nespravedlnost násilnými prostředky není samo o sobě počátkem nastolení spravedlivého režimu. Všichni, kdo si tak upřímně přejí skutečné osvobození svých bratří, musí vzít v úvahu jeden velmi důležitý fakt naší doby, že totiž milióny našich současníků touží po znovunabytí základních práv, kterých je zbavily totalitní a ateistické režimy, když se revoluční a násilnou cestou dostaly k moci, a to právě ve jménu osvobození lidu. Tuto hanbu nynější doby nelze přehlížet. Právě pod záminkou, že jim byla dána svoboda, celé národy jsou udržovány ve stavu člověka nedůstojného otroctví. Ti, kdo se snad i nevědomky stávají spoluviníky takovéhoto zotročování, zrazují chudé a ubohé, kterým chtějí sloužit. 11. Třídní boj jako cesta k beztřídní společnosti je mýtus, který brzdí reformy a zhoršuje bídu i nespravedlnosti. Ti, kdo se dají okouzlit tímto mýtem, měli by uvažovat o hořkých historických zkušenostech, získaných [pageend120]O některých aspektech tzv. teologie osvobození 119 třídním bojem. Pochopili by pak, že nejde o to, aby pro utopický ideál opustili účinný prostředek ve prospěch chudých. Jde naopak o to, aby se zbavili pouhé vidiny a opřeli se o evangelium a jeho sílu přeměnit společnost. 12. Jednou z podmínek nezbytného návratu ke správné teologii je znovu- zhodnocení sociálního učení církve, které naprosto není uzavřené, nýbrž naopak je otevřeno všem novým otázkám, jak vyvstávají během doby. Z tohoto hlediska je dnes nepostradatelný přínos teologie a myslitelů z celého světa pro reflexi církve. 13. Pro věroučné a pastorační úvahy církve jsou stejně tak nutné i zkušenosti těch, kdo přímo pracují v oblasti hlásání evangelia a povznášení chudých a utiskovaných. V tomto smyslu je třeba říci, že určité pravdy si uvědomujeme z praxe, jestliže se ovšem pod tímto pojmem rozumí pastorační a sociální praxe vycházející z evangelia. 14. Církevní sociální učení poskytuje velké etické cíle a směrnice. Aby však mohlo řídit činnost, vyžaduje osoby, které jsou na výši jednak z vědeckého a technického hlediska, tak i na poli politiky a humanitních věd. Duchovní pastýři musí pozorně dbát na jejich výchovu, aby žili hluboce v duchu evangelia. To se obzvláště týká i laiků, jejichž specifickým úkolem je budovat společnost. 15. Feze tzv. teologií osvobození jsou velmi rozšířené, a to ještě v zjednodušenější formě v osvětových kroužcích anebo v tzv. základních skupinách, kterým chybí katechetická a teologická spolupráce. Proto je přijímají i upřímní a velkodušní muži a ženy, aniž by je dovedli kriticky posoudit. 16. Duchovní pastýři mají proto bdít nad úrovní a obsahem katecheze a výchovy. Vždy je třeba předávat poselství spásy v celé jeho plnosti a v jeho rámci i požadavky a zásady opravdového osvobození člověka. 17. Při tomto plném a neztenčeném předkládání křesťanského tajemství jistě bude vhodné zdůraznit základní složky, které tzv. teologie osvobození nejraději vylučují či zneuznávají, tj. nadpřirozený ráz osvobození v Ježíši Kristu bez lidské zásluhy, dále to, že Kristus je opravdový Bůh i člověk, svrchovanost jeho milosti, skutečná povaha prostředků vedoucích ke spáse, zvláště církve a svátostí. Musí též mít stále na mysli skutečný význam etiky, pro kterou nemohou být jen relativními veličinami rozlišování mezi dobrem a zlem, opravdový smysl hříchu, nutnost vnitřního obrácení a univerzálnost bratrské lásky. Budou též dávat pozor, aby jejich život nebyl zpolitizován, neboť z toho pak plyne, že se neuznává jak specifičnost Božího království, tak i nadpřirozený ráz lidské osobnosti a nakonec se pak stane politika něčím posvátným a náboženské cítění lidu se využívá pro revoluční akce. 18. Obráncům pravověrnosti se někdy vytýká pasivnost, shovívavost anebo přímá spoluvina na nesnesitelných situacích, v nichž vládne nespravedlnost, a na politických režimech, které je udržují. Vyžaduje se proto ode všech a zvláště od duchovních pastýřů a od těch, kdo mají zodpovědné postavení, vnitřní obrácení, hluboká a upřímná láska k Bohu i k bližnímu, horlivé úsilí o spravedlnost a mír jakož i evangelní cit pro chudé a pro chudobu. Péči o čistotu víry nelze oddělovat od starostlivosti, aby sami ctnostným životem vydávali osobní svědectví o službě bližnímu a zejména chudým a utlačovaným. Tímto svědectvím neochvějné a činorodé lásky křesťané bu- [pageend121]120 Instrukce Kongregace pro nauku víry dou klást základy oné civilizace lásky, o níž po Pavlu VI. mluvila i biskupská konference v Pueble. Je ostatně mnoho těch, knězi, řeholníků i laiků, kteří se opravdu evangilním způsobem zasvětili budování spravedlivé společnosti. Závěr Slova Pavla VI., obsažená ve vyznání Božího lidu, vyjadřuje zcela jasně víru církve, od níž se nelze odchylovat, aniž by se tím vyvolávaly kromě duchovních škod i nové formy bídy a otroctví. „Vyznáváme, že Boží království, které začíná zde, v Kristově církvi, není z tohoto pomíjivého světa. Jeho růst nelze zaměňovat s pokrokem civilizace, lidské vědy a techniky. Království Boží znamená, že poznáváme stále hlouběji Kristovo nevyzpytatelné bohatství, že stále silněji doufáme ve věčná dobra, že stále upřímněji jsme přístupni Boží lásce a že se stále hojněji rozlévá milost a svatost mezi lidmi. Ale právě tato láska nutí církev starat se o skutečné pozemské dobro lidí. Zatímco stále připomíná všem svým dětem, že zde na zemi nemají trvalý domov, povzbuzuje je, aby přispívaly každé podle svého povolání a svých prostředků k dobru své pozemské vlasti. Aby podporovaly spravedlnost, mír a bratrství mezi lidmi a poskytovaly pomoc bratřím, zvláště chudým a potřebným. Usilovná starost církve, Kristovy nevěsty, o potřeby lidí a jejich radosti a naděje, o jejich tužby a soužení není nic jiného než její přání být pro ně zde, aby je osvítila světlem Kristovým a spojila je s ním, jediným jejich Spasitelem. Tato starost nesmí nikdy znamenat, že církev se přizpůsobí věcem tohoto světa anebo že ochabne její živé očekávání Pána a věčného království.“ Svatý Otec Jan Pavel II. během audience poskytnuté níže podepsanému kardinálovi prefektu schválil tuto instrukci, jak o ní rozhodla Posvátná kongregace na své řádné schůzi, a nařídil, aby byla zveřejněna. Podepsáni: Josef kardinál Ratzinger, prefekt Alberto Bovone, titulární arcibiskup Numidské Cesareje, tajemník Řím, v sídle Kongregace pro nauku víry 6. srpna 1984, na svátek Proměnění Páně [pageend122]Heřman z Drslavic O víře, náboženství, mladých a o jiných věcech Tam, kde kontinuita je klimatem národů sebe-vědomých, tedy vědomých svých dějin, které mám především za pohyb dějin duchových a teprve poté a následně za pohyb ve sféře ekonomické, technické, materiální, tedy tam je značně obtížné hovořit o klimatu národů sebe- nevědomých, vyprázdněných ze své mravní podstaty až po tu nej- zazší mez. U nichž národnost existuje, existuje-Ii vůbec, jako skrytá struktura paralelní v podvědomí velmi matném. Ve více méně zřetelném dissentu. Nejhorším rádcem bývá generalizování. Tak třeba sám pojem „mladá generace“ se vyjevuje jako sporný a budeme jej užívat pouze vzhledem k rodnému číslu v občanském průkazu, ale nijak jinak. Co spojuje spolu nesouvisející skupiny mladých, považující už rok 1968 za dávnou prehistorii? Otázka, — Co nám odkázali ti staří, ti schizofrenní otcové, ti rozpolcení dědové, nerozumějící sami sobě na pokraji nepochopitelné debility, není rétorická. Tak tohle je ten jejich údajně pro nás vybojovaný svět, který vrátili do minulého, až předminulého století, aby teď lačně a závistivě pohlíželi na životní úroveň třeba ve Švédsku či dokonce v Rakousku? Zní-li má odpověd holocaust vzdělanostní a kulturní, holocaust školský a mravní, holocaust ekonomický, vyznívá to, jako by ony mladé skupiny generalizovaly. Bohužel, generalizují bez ohledu na historický fakt, že proti únoru 1948 a s nasazením svého mládí, s veškerým mladistvým absolutismem po oběť svého vlastního života bojovala převážná část tehdy mladých před tímto dnem, v tom datu a po něm. Těm nyní mladým, tušícím právo na dějiny, uniká povinnost k dějinám. Vědí sice, že každý historický fakt, i ten včerejší, je systematicky falšován, avšak jen útržkovitě si získávají přístup k informacím a mnohdy v tomto smyslu abdikují, to jest abdikují na tvorbu vlastní osobnosti, na povinnost k informacím. Pojem „hypertrofie informací“ je jim absolutně nepochopitelný, přístup k soukromým knihovnám nebo ke knihám ve Sběrných surovinách omezený a střežený. Z této vyprázdněnosti se rodí negativismus, v lepším případě empirismus, zkusit „na vlastní pěst“ hořkost či poučení skrze osobní zkušenost, bez ohledu na vzty[pageend123]122 Heřman z Drslavic čený prst starších. Těch vztyčených prstů, pokynů, zákazů, povolení, směrnic, plánů! Všude? Tam, kde rodinné prostředí, třebas ve svém jediném členu, uchovalo a rozvíjelo vědomí náboženské, čili jediné vědomí, vysvětlující smysl lidského konání, počínaly první krůčky. Ale začínaly i jinde. V materialistickém prostředí, v němž dissent je motivován ekonomicky porovnáváním životní úrovně, osmnáctiletý hoch projeví přání být pokřtěn. Rodiče, jakkoliv nekonformní, věřící v ateismus — neboť ateismus není nic jiného než víra — se diví. Spolupůsobí u hocha pocit sympatií s něčím posmívaným, de facto zakazovaným a zatím jen trpěným? Jistě. Spolupůsobí tu příklad mladých u severních sousedů? Jistě také. V hochu vzrůstá jediný dissent, který lze brát vážně (politika ho nikdy nezajímala, tu dělají jiní), dissent mravní. Zaposlouchá se do pašijí Plastiků, sleduje cesty papeže Jana Pavla II. po světě, s kamarády si vyměňuje magnetofonové pásky. Mají svého Hutku, Kryla, ale také heavymetalové skupiny. Zamyslel se někdo nad tím, proč většina teenagerů tyto skupiny přímo zbožňuje? Nemíním to vysvětlovat, ale zpívá-li Ozzy Osbourne (jejich miláček), „oni nevidí, co já myslím, je to tak zřejmé / Schovávají se za zákony, které pro nás všechny dělají / Ministerstvo pravdy, které se zahaluje přetvářkou / Ministerstvo míru, které se obklopuje zbraněmi / Myjí si ruce od toho, co míní dělat / Lámu ty zákony pro ně i pro sebe / Jsem totiž rock’n rollový rebel a nechci vám lhát...“, nebo to známé přejaté ze Sex Pistols: „Není žádná přítomnost, není žádná budoucnost, dokonce neznám, ani co bylo“ (Bark At The Moon), vyslovuje tím jejich pocit, který obsahuje ještě cosi navíc. V kostelích, kde je oslovují mladí kněží (není jich mnoho, ale jsou) jejich mluvou, v homdiích s lidovými slovními obraty, v homi- liích, v nichž nepřesvědčují přesvědčené, ale hodnotí stav kolem nich — kdysi to dělávalo studentské Jitro a Akademické týdny — bývá přeplněno mladými. „Levočské“ poutě jsou i na Moravě, porůznu i v Čechách. Obroda náboženského cítění u mladých, ale také u střední generace má prohlubující se a vzrůstající trend. Přispívá k tomu sílící odpor proti starším generacím, které „zbabraly všechno na co sáhly“, dokonce i v tom vytouženém a slibovaném pozemském ráji blahobytu, v němž nedosahují ani úrovně minulého století, i vědomí „zakázaného ovoce“. To nelze zastírat, avšak fakt, že náboženství vyslovuje všechny otázky člověka celého, nikoliv částečného, zúženého k opičí podobě na článek výrobního procesu, nebo člověka biologického, ekonomického, konzumního, libidinozního atd., že náboženství hiararchizuje lidské hodnoty zvláště tam, kde vousatí klasikové materialismů všech odstínů po praktické materialisty demokracií nejenom- že nemají odpověď, nejenomže mlčí nebo „kecají“, oni nejsou [pageend124]O náboženství, mladých a jiných věcech 123 schopni většinou otázky ani artikulovat, tedy náboženský fakt, oslovující člověka celistvého, s jeho svědomím, odpovědností za stav společenství, s jeho touhou po řádu, s jeho Činností tvůrčí, nikoliv papouškující, oslovuje právě mladé v této střední části Evropy. Tento fakt jim dává svobodu volby svého údělu v rozvíjení osobní důstojnosti života v pravdě, v zaslouženosti, získané osobním vnitřním zápasem. Nedivte se, že se mocní tohoto světa hrozí. Být naneštěstí na jejich místě, hrozil bych se ještě více. Už jednou tato odrůda, představující člověka plného, odpovědného Bohu, církvi a svému svědomí, povalila pohanský stát. „Povalili jej, anebo ne?“, tázal se Georges Bernanos, když mluvil o miliónech svátých, „...známých jenom Bohu, svátých, kteří nikterak nezasluhují, aby byli zdviženi na oltáře, velmi nízká a drsná odrůda svátých, svati rodu málo vznešeného, kteří mají v žilách jenom kapku svatosti, kteří se podobají opravdovým svátým jako potulná kočka kočce perské nebo siamské odměňované cenami na výstavách. Nic je neodlišuje od davu obyčejných lidí, nerozeznávají se od nich ostatně ani oni sami, a sama Církev se má na pozoru, aby je v této věci nevyvedla z omylu, aspoň tak dlouho, pokud vyjednává s Caesarem. ...že jejich rasa neméně odolná než rasa potulných koček se najednou rozmnoží způsobem zázračným, jakmile se odváží mluvit svým jazykem, jakmile se zakouří krev mučedníků.“ Konzumní demokracie — v nichž je nepochybně těžké žít, vždyť Bůh po nich žádá tak málo obětí — dovolávajíce se na náhodné podobnosti totalitních režimů, zapomínají na to, že v Evropě vznikl systém apokalyptický, nepodobající se ničemu, co zde bylo před tím. Nesrovnatelný s ničím dřívějším. Lze sice tvrdit, že tygr i myš domácí jsou savci, zoolog to potvrdí a připojí i netopýra, kdo se však odváží je srovnávat? A dále se rádo zapomíná ve věku mikroprocesorů, newspeaku a doublethinku na dřevo kříže, na němž byli popravováni zločinci. Nikoliv vznešení, mocní, bohatí. Že Ježíš Kristus byl popraven jako zločinec. Že první apoštolové byli negramotní rybáři, kteří se svým Zmrtvýchvstalým změnili svět neústupnou službou lásky a pravdy. Že první řada našich papežů byla rovněž popravena jako zločinci. Že církev do našich dnů nese v sobě vryp dissentu lásky a oběti, dissentu vědomě volené oběti nevinných za viníky, a nechápajících. Proto bylo možné sloužit v koncentrácích mši svátou, skládající se mimo jiné z tohoto: z vězeňské lavičky pro dva, z kalíšku na vymývání nemocných očí, z oplatky, v níž býval lék proti chřipce zvaný Harburn, z několika kapek vody, v níž kvasily hrozinky, z kousku utržené košile. Nikdy jsem jasněji nepochopil, co to je ta una sancta catholica et apostólica Ecclesia, než tehdy a nikdy jsem neviděl v tak nepatrném prostoru větší počet žíznivých a lačných duší. A také, co to [pageend125]124 Heřman z Drslavic je výchova bolestí měněná v sebevýchovu. Netvrdím nikterak, že nejideálnější stav církve je v katakombách, tvrdím pouze, že je samozřejmostí-, že katakomby v sobě nese, má nést, ochotně na ně kdykoliv připravený křesťan každý, kdekoliv, třeba dnes v tuto hodinu. Vzdálí-li se křesťan vnitřně od nich, má si být sám sobě podezřelý. Také v otázce, zda-li tomuto dějinnému dechu církve umí dobře naslouchat. Krev mučedníků od první krve Bičování oslovuje autenticitu jeho víry. Tvrdím tím současně, že stav církve je v závětří a pohodlí nesrovnatelně nebezpečnější než ten, o němž tu mluvím. Uschopněnost k umění vcházet do katakomb, víc, připravenost k nim, i umění vycházet z nich, patří k přirozenosti křesťana. Na křesťanech, nesoucích tváří v tvář Caesaru vztyčený kříž na pouti, i na těch, nesoucích ho v srdci, dokonce i na těch, kteří jimi jsou, aniž by to tušili a přiznali si to (někdy dokonce prohlašují, že jsou ateisty, ale jejich život je usvědčuje z omylu), je nejpodivuhodnější to, čím se od sebe liší, ale i to, jak sami na sebe pohlížejí, či jak na ně pohlížejí nechápaví. K tomu obojímu velmi pěkně píše Léon Bloy. Ten dopis jednomu mladíčkovi mi stojí za připomenutí, ostatně za rok tomu bude sto let, co byl napsán. Století mu neubralo nic na aktuálnosti: „Milý příteli,“ píše Léon Bloy, „být křesťanem, pravíš, znamená být logický ve svých myšlenkách a ve svých činech, znamená být dokonalý ve všech věcech, znamená chtít trpět. Ale vždyť tohle, dítě, tohle je definice svatosti. Jako bys říkal, že nikdo není sochařem, není-li Michelangelem, ani romanopiscem, není-ii Balza- cem. Třeba kdy hodit do Barathru každého občana, není-li to Hercules, nebo atlet Milon? Hleď, Monchale, nejsme už přece školáci a nebrat žádný zřetel na lidskou nuzotu, popravit všechno ve jménu Absolutna, chtít zlézt pevnost ze všeho nejlépe hájenou po žebříčcích bez příčku, to je přece jenom trochu dětinské na váš věk.“ A dále: „Pokoj na zemi lidem dobré vůle. Zákon evangelia začíná od tohohle, a ono podivuhodné mravní zákonodárství, které se nazývá katolictvím, je všecko v tom: pozdvihovat slabou, poskvrněnou, zlomenou bytost tolikrát, kolikrát padne, očišťovat ji a posilovat pozvolným a postupným stoupáním k světlu.“ Nevím to zcela přesně, ale domnívám se, že tam, kde existuje vědomí spoluodpovědnosti za stav v tomto rozděleném kontinentu, k němuž se na jedné straně pojí tak nepřehledné množství svobodně volených obětí, vznikne „pozvolným a postupným stoupáním ke světlu“ něco velikého. Nástroje k tomu jsou připraveny. (Zasláno sympoziu „Československo 84 — život proti totalitě“, pořádaného Opus Bonům v listopadu 1984 ve Frankenu.) [pageend126]Bohumír Janát T. G. Masaryk a otevřenost české otázky * Zůstaňte ve mně a já ve vás. Jako ratolest nemůže nést ovoce sama od sebe, nezůstane-li při kmeni, tak ani vy, nezůstanete- li ve mně. Já jsem vinný kmen, vy jste ratolesti. (Jan, 15;4, 5) Ať se člověk jakkoliv brání pocitu osudové připoutanosti k vlastnímu původu myšlenkou, že lidská existence dochází svého naplnění terpve v rozměru zralého vědomí aktem svobodné volby toho, kde a kým chci být, každý z nás má kdesi na dně archívu své duše mezi cennými listinami uložen často zapomenutý dluhopis národu. Země jako planeta i jako vlast; jazyk coby kolébka myšlení a plavidlo ducha, dějiny jako oboustranné transcendence zrozením a smrtí limitovaného času individuálního života — tyto tři výchozí dimenze lidského bytí cítíme ve slově národ splývat v jediný rozměr prvního důvěrného setkání člověka a světa. Nic z toho není naším výtvorem, vše jsme přijali již hotové. Nechápejme tedy národ jako souhrn jedinců ve společenství země, jazyka a dějin. Pokusme se rozumět národu ve smyslu toho, co je trvalejší hodnoty, co je zde stále přítomno jako velká šance, co je nutno chránit, rozvíjet a tradovat už jenom jako dík za třebas i jednou prožitou radost z jasně spatřené možnosti smysluplného života. Vědomí dluhu, které je základem k vytvoření mravně reflektovaného vztahu k vlastnímu národu, vyvěrá z prožité radosti vyvolané reálným obrazem smysluplného stavu věcí. Bez naděje, která zavazuje, ocitá se vztah k vlastnímu národu vždy v dobách zlých v nebezpečí skluzu do letargické lhostejnosti, sebeodškodňujícího sobectví i pomstychtivosti za nedobrý úděl. A zde se naskýtá otázka: Z čeho se Čech ve své zemi na počátku let osmdesátých může opravdově radovat? Jaké obrazy v něm mohou vyvolat zakotvenou a tvořivou naději? Co pro nás může být zdrojem síly v našich snahách o duchovní, mravní a politickou obnovu a emancipaci národního života? Motivace a způsob kladení uvedené otázky se mohou různit podle individuality tazatelů. Podstatné však je to, že závažně a důsledně položená otázka po smyslu národa je klíčem k otevírání duchovního prostoru českého Přetištěno z „Cesty otevřeného osudu“, samizdat, Praha 1980, bez souhlasu a vědomí autora. [pageend127]126 Bohumír Janát myšlení a hledat zdroje konkrétní naděje někde jinde mimo tento prostor znamená dobrovolně svěřovat svou vlastní věc do cizích rukou, tedy zříkat se toho nejelementárnějšího, čím je určena obecná představa politické sovobody, o kterou konec konců nám jako o cílový předpoklad běží. Je však těžké tázat se z prázdna, ze vzduchu a bez opory. Každá otázka potřebuje stabilitu zázemí, určitý pocit jistoty v zádech, vědomí, že hledaná smysluplnost byla již nějakým způsobem zjevena. Učiňme v naší úvaze piedestalem současné české otázky dějinný zjev T. G. Masaryka. Zkusme se opřít o to, co v jeho myšlení a činech cítíme jako paradigma vítězné cesty. Budiž nám dovoleno hledat v Masarykovi světlý archetyp české duše. V řadě těch, kdo nyní tak či onak již vešli, vstupují či teprve vkročí do prostoru oživeného zájmu o Masaryka, nebudeme první ani poslední. Podstatou tohoto zájmu není nostalgické vzpomínání lepších časů ani slabošské odvracení pohledu od vlastního úkolu zpět do minulosti. Masaryka bezprostředně cítíme v dějinném zázemí aktuální současnosti jako poslední velkou vůdcovskou individualitu, jíž se dařilo formovat národní osud nezávisle a z české půdy bez cizích direktiv, náznaků a očekávání. Masaryk představuje základní kámen naší novodobé státnosti a symbol demokratické mentality, ztělesňuje duchovní sílu alternativy vzhledem ke všem formám totalitní moci. Je historicky nezamlčitelný a jeho jméno žije v paměti národa. Je autorem řady spisů významných pro naši vlastní historickou a politickou sebereflexi. Ve svém memoárovém díle „Světová revoluce“ zanechal národu unikátní zprávu o akcích a událostech vedoucích ke vzniku Československé republiky, jejímž byl prvním prezidentem. Bylo mu souzeno činem a myšlenkou působit v prostoru národního vědomí bezprostředně po dlouhé, více než půlstoleté období. Málokterý národ ve XX. století by si mohl přát výraznější personifikaci původu své státnosti a zřetelnější ztělesnění své duchovní kvality, jež se fakticky prosadila. Vzhledem k těmto skutečnostem stává se návrat k Masarykovi přirozenou tendencí ve chvílích, kdy se naše situace jeví jako náročný úkol znovuvydobytí národní identity. Tak jako každý člověk v průběhu svého života hledá a postupně nalézá to, čím je, v odhalování pravdy své podstaty, národy rovněž naplňováním rámce svého dějinného času konstituují vlastní totožnost v oblasti hodnot, k nimž je vztaženo jejich bytí. Česká otázka, v jejímž kladení spatřujeme povinnost, cestu a naději, je problémem naší národní identity. Obecně lze pojem identity chápat jako výraz pro stav, kdy nedělitelnost, bezrozpornost a jednota jakožto vládnoucí principy stojí v základu věcí, kdy pravda je pravdou, lež je lží, život je životem a smrt je smrtí. Je-li podstatou lidského bytí jednota těla a ducha, pak [pageend128]TGM a otevřenost české otázky 127 smrt jakožto jejich rozdělení je radikální krizí Člověka. Avšak za negativním významem slova krize lze cítit i soustřeďující se dynamismus volné expanze nové identity. Spatřujeme jaksi, že krize je pod kontrolou řádu a že řád spočívá na identitě, jež se musí prosadit. Pochopitelně ne každé rozdělení je krizí. Není jí přirozený rozchod a vzdálení věcí, jejichž řádem není společná cesta, i když se nesetkávají náhodně a mimo řád. Krize je násilné rozdělení toho, co k sobě bytostně náleží. O skutečné krizi můžeme mluvit, je-li matce vzato dítě, orlu volný prostor, rostlině živná půda, jazyku možnost vyjadřovat a myšlení právo hledat pravdu, člověku naděje, národu svoboda. Jestliže nyní položením české otázky hledáme národní identitu, musíme se po masarykovsku ptát i jaká je naše nynější krize, tedy v čem jsme bytostně rozděleni. Příčinou všeho není tragédie z 21. srpna 1968 ani ostatní nedobré precedenty naší národní historie v tomto století. I v nejdrastičtějších historických fenomenalitách se nabízí klíč k pochopení smyslu dějin, moudrost se učí především na vlastních nezdarech. Nemá smyslu oživovat trpkou minulost, měnit nezměnitelné, zůstávat v zajetí fascinace obrazy pokoření, ptát se, zda selhali vůdcové či lid, nenávidět směrem východním, vyčítat na západ od nás. To vše vede k bezcestí rezignace, kde vyhasíná síla, odhodlání a moudrost. Síla spočívá v klidu vyváženého postoje, jenž se nenechá ovládnout fantomy nejistoty, zmatku psychózy. Odhodlání je připravenost k činu na důkaz pravdě. Moudrost se vykazuje láskou k životu a věrností zemi. Sílu ztrácíme, jestliže opouštíme autentický rozměr své časoprostorové přítomnosti, žijeme-li plně vzdálenými událostmi, na jejichž faktický průběh nemůžeme mít pražádný vliv a přitom zanedbáváme věci ve svém reálném dosahu. Jedině v zabydlenosti ve své vlastní přítomnosti obdržíme sílu, která nás může uchránit psychotického neklidu, šířeného často na vlnách éteru třeba i velmi malou skupinou lidí. Ztráta odhodlání se projevuje jako dopředu jdoucí přesvědčení o marnosti svědectví pravdě, o předem utržené porážce v zápasu o ni. A z pozbyté moudrosti pak už jen zbývá záliba v soukromém kruhu egoistického přežívání a věrnost pozemku, na kterém stojí moje chata či dům. Sílu, odhodlání a moudrost můžeme chápat jako ideály české národní identity. Její podstatu však nejhlouběji vyjadřuje slovo pravda. Toto slovo, jako ostatně kterékoliv, může užít kdokoliv. Známe ostatně i situace, kdy vyslovení tohoto slova z některých úst působilo na nás jako plivnutí do tváře spoutanému. Patří již k základně alternativní možnosti člověka vytvářet mezi lingvistickou a ontologickou dimenzí slova jednotu či hloubit propast. Zanechme těch, kterým se [pageend129]128 Bohumír Janát již vžila orwellovská dialektika roku 1984 a kteří kladou svévolné rovnítko mezi pravdu a lež, neboť ti dožijí své životy po svém a stane se jim podle jejich nevíry. Nezastavujme se ani u těch, kteří propadají slepotě a lhostejnosti intelektuální pýchy a za něž vyjádřil krédo duchovní uzavřenosti již Pilát, který se tváří v tvář pravdě táže: co je pravda? Držme se cesty, na které pravda svou univerzální přítomností překračuje kolbiště intelektualistických tahanic rozumu majícího zalíbení ve vlastním ego. Zde vidíme, že pravda je cosi nesporného, s čím jsme konfrontováni tváří v tvář, co nás oslovuje a v nás samých vyvolává mohutnost řeči. Pravda stejně jako světlo má charakter apodiktické zjevnosti, bezprostřední skutečnosti, žité přítomnosti, a přesto ji člověk musí hledat, učit se jí, přivykat jejímu světlu. Fundamentální zkušenost pravdy, podobně jako zkušenost dýchání a vidění, je inherentní každé lidské bytosti a přesto mnoho lidí žije ve lži. Lež zapouští kořeny ve chvílích, kdy lidské vědomí podlehne schi- zogennímu principu dvojí skutečnosti. Elementární evidence lidského myšlení je stanovena zásadou, že buďto existuje realita pravdy, anebo není žádné pravdivé reality. Jakmile je pravda dělena na vnitřní realitu svědomí a vnější realitu světa, je tímto dělením již rozhodnuto, že žádné pravdy jako takové vůbec není. Svět ve smyslu panující moci a svědomí jakožto neochvějná věrnost pravdě již mnohokrát přišly do konfliktu a tento konflikt poznamenal tvářnost celého průběhu dosavadních dějin. Tento konflikt dosud trvá jako radikální lidské dilema — je zásadní a nesnese jiné než radikální řešení. Snaha o kompromis zde vede jen k narůstání vnitřních konfliktů. Každý z nás dobře cítí nicotnost v útrobách panující moci, přicházíme do styku s pomíjivostí světa, máme exaktní zkušenost s neúprosností časových lhůt, cyklů a období života. Moc časového světa, jejíž nároky, odměny i trestající ruku může na sobě pocítit kdokoliv z nás, však nikdy nemůže zcela uspokojit či vyhladit to, co jako pud sebezáchovy v nás trvale působí, to, co je nejsilnějším motivem a nejhlubším zdrojem identity člověka. Přijmu-li pomíjivost jako nezměnitelný úděl, smrt jako nepřekročitelnou hranici, dosud poznaný svět jako výlučný prostor života, pak vstupuji na stanovisko, kde již nemohu přijmout myšlenku absolutní univerzality pravdy, kde jsem u vědomí panující pomíjivosti spíše nakloněn k přesvědčení, že není žádné pravdivé reality, kde ztrácím schopnost čelit zlu z neotřesitelné pozice, ztrácím víru a otevírám se nihilismu. Pravda, jak už bylo řečeno, není záležitostí gnozeologů, noetiků či epistomologů, tedy intelektuálního zaobírání se vůbec. Pravda je věcí celého člověka, jeho radosti, bolesti, těla, ducha, jeho poznání a citovosti. Pravda je totalitou zorných úhlů lidského bytí. Budovat si [pageend130]TGM a otevřenost ¿eské otázky 129 vztah k pravdě znamená přistupovat celou svou bytostí k jejímu celku. Vztahovat se k pravdě znamená vytvářet si přístup k tomu nej- vyššímu, vztah k pravdě je vždy bytostně vztahem náboženským. V roce 1904 vyjádřil Masaryk svou představu základní dějinné alternativy slovy: „Náboženství nebo nihilismus — toť krvavá disjunkce naší doby.“ Je to vyjádřeno přesně a platí to dodnes. Vědomí této disjunkce se jako červená nit táhne celým Masarykovým životem a dílem coby všestranně motivující výzva. Proto také českou otázku důsledně formuloval jako náboženský problém. V této rovině Masaryk rezonuje s tím, co my sami nyní cítíme a prožíváme, když hledáme smysl vlastní současné situace a klademe si otázku české národní identity. Základní kontinuita dějin spočívá v existenci určitých trvalých a nezaměnitelných momentů situace člověka ve světě. V průběhu věků prochází změnami metafyzický nástin světového panoramatu, který představuje pozadí pro stále nové vykreslování lidského sebe- obrazu. Představa člověka o sobě samém jako by se měnila v závislosti na tom, zda člověk směr svého pohledu určuje spíše horizontálou země než vertikálou nebes, zda se zaklíná konečností či se otevírá nekonečnosti, zda se obrys své tváře snaží marně zafixovat na rozvlněné hladině času či zda bytostnou integraci vlastní podoby očekává od nahlédnutí do svrchovaně klidné rozlohy věčnosti. Totéž však zůstává slunce, tatáž zůstává země, stále je otevřena ta samá šance a neměnný trvá boj v lidském srdci. Vzhledem k základní identitě lidské situace dokáže současník rozumět tomu, co prožíval mýtický hrdina archaického eposu, o čem přemýšlel antický filozof, co zjevoval starozákonní prorok a zvěstoval novozákonní evangelista, co zobrazil středověký malíř či renesanční sochař, co leželo na srdci scholastikovi či osvícenci, i v čem je dilema moderního myšlení. V každém kulturním činu, který se dochoval, je potvrzena intence univerzální totality, jež je jako zárodek bytí přítomna v lidském jsoucnu. Člověk jako by pudově hledal jednotu, trvalost, velikost a svatost. Lidské dějiny jsou dějinami hledání Boha i historií zbloudi- losti tohoto hledání a odpadlosti od intence věčnosti. Bůh je jediným možným jmenovatelem lidského sjednocení. Náboženství tvoří osu dějinného úsilí a trnitou spletitost cest historie lze chápat jako reakci na jeho nezdary. V otázce náboženské pravdy je ve hře nejvyšší hodnota, a proto boj o smysl vztahu člověka a Boha v sobě chová silnější dynamismus než boj o hospodářské a politické panství nad světem, boj o moc nad člověkem a národy, boj o pozemský prostor či o vítězství té či oné ideologie. To vše jsou vnější a odcizené rekvizity duchovního zápasu, jehož první arénou je nitro každého z nás. Veškeré formy vlastnění, ať už jde o majetek, tělo, moc a slávu, jsou jen dočasnými úkryty, v nichž může přebývat [pageend131]130 Bohumír Janát vědomí nešťastně pojaté identity člověka. Trvalost duchovního bytí jakožto jediné řešení lidské situace zde nikdy nemůže být nalezena. Zabydlování se ve vyvlastnění je krachem či absencí náboženského vztahu. Určitý paradox lidské existence spočívá v tom, že člověk na světě nemůže trvale a opravdově nic mít, zároveň však bez ničeho, resp. s holou nicotou nedokáže ani na okamžik být. Nicota jako by stála po obou stranách lidské cesty. Je chybou spatřovat ji před počátkem a na konci této cesty... je chybou spatřovat ji vůbec. Úsilí o zbudování vlastnických vztahů jakožto útěk před nicotou může být právě oním osudovým krokem stranou, neříkejme již do nicoty, ale mimo bytí. Snad je to totéž, avšak výraz „mimo bytí“ na rozdíl od slova „nicota“ zachovává ontologickou identitu myšlenky. Chceme-li vše zjednodušit a užít obecně lidsky srozumitelného vyjádření, pak lze říci, že nicota — ať už vystupuje jako metafyzické strašidlo filozofického rozumu či působí nevysvětlitelnou prostou úzkost lidského srdce — představuje principiální lest dáblovu. S touto lstí se osudově střetli velcí myslitelé, jakými byli Dostojevskij, Nietzsche, Heidegger, tak či onak na ni naráží každé myšlení. Masarykova disjunkce „náboženství nebo nihilismus“ míní alternativu obelstěného či v pravdě stojícího lidstva. Jako lež je negací pravdy, lest je negací dobrého záměru a negace sama je stižena nejtěžším poutem závislosti toho, co samo o sobě nedokáže pohnout ani zrnkem písku. Ďábel v sobě nemá sílu k uzvednutí sklenice vody, dokáže však lstí narušit řád až ke srážce hvězd a zániku galaxií. Nihilismus je lstí jako slovo, doktrína i životní postoj. Je to však lest prazvláštní. Bezprostřední přítomnost bytí v našem životě je fundamentální evidencí lidského vědomí. Tato evidence nepotřebuje žádných spekulativních důkazů, lze ji procítit každým vdechnutím, vjemem, pohybem či myšlenkou v kterémkoli zde a nyní. Tato evidence coby sebejistota vlastního života je nesporná, úžasná a nevyvratitelná. Zcela zasahuje naši podstatu a beze zbytku vyplňuje náš světový prostor. Karteziánské vědomí „já jsem“ je zde překročeno v pocitu „bytí je ve mně nekonečně přítomno“. Nahradíme-li ontologickou kategorii „bytí“ slovem zcela určitým a každému důvěrně blízkým, pak principiální evidenci lidského vědomí lze vyjádřit větou: „žiji, neboť je ve mně přítomen Bůh“. A přesto jen nekonečně čisté srdce opravdového světce, jehož já dosáhlo průhlednosti světla, dokáže do sebe pojmout totální přítomnost Boha. U většiny z nás je však ego jen částečně vyvolaným negativem, takže k podstatě lidské bytosti míří Solženicynova metafora, že „čára, jež dělí dobro od zla, protíná srdce každého člověka“. Každý z nás má základní evidenci bytí a zároveň na každého [pageend132]TGM a otevřenost české otázky 131 z nás je nastražena lest nicoty. Smrt, nicota, je odjakživa spatřována jako principiální zlo. Vůle člověka zbavit se tohoto zla vždy byla, je a zůstane nejmohutnější silou dějin. Je to síla zakládající světová náboženství, je to síla budující spojení mezi člověkem a Bohem. Nic konečného nedokáže uspokojit tuto nevykořenitelnou touhu, tuto vůli k opravdovosti náboženského vztahu, v němž je již v člověku při práci Boží moc. Kristus, když hovoří o vůli Otce, stanoví věčný život jako jeho přikázání (Jan 12;50). Toto přikázání nemá charakter omezení ani restrikce. Je však nevyvratitelným imperativem lásky k životu, která podmanivě překračuje veškerý, tedy i časový limit. V ničem jiném než v tomto přikázání není lépe vyjádřena svrchovanost Boží lásky k člověku. Život věčný tedy lidská bytost dostává nikoliv jen jako nejvyšší dar, nýbrž člověku je od Boha přikázáno žít věčným životem. Bůh člověku přikazuje žít životem věčným, tak jako slunci přikazuje hřejivost a světlo primárního ohně, zemi věrnost slunci, hvězdám stálost dráhy, nekonečnosti svobodu od hranic, hranicím rozdělující určitost, či zlu alternativu vytvářet možnost svobodné volby. Přikázání života oslovuje bezprostřední žitou přítomnost. Je v ní zakotveno jako konstitutivní jádro její podstaty a ten, kdo již zakusil život, zůstává v nepřekročitelném prostoru této zkušenosti. Zážitek světla je nezapomenutelný. Paměť je mohutností totální přítomnosti. Je proto chybou vidět hranici věčného života někde na časové horizontále vedoucí k smrti. Horizontála představuje symbol světových cest a bývá polohou snu a smrti. Symbolem života je vzpříme- nost k slunci a věčný život sleduje vertikála náboženského vztahu. Věčnost se nám poprvé ohlašuje v prožitku otevřené přítomnosti. Svou přítomnost, řečeno obrazně, neotevíráme světu ani zemi. Z titulu a priori lidského života na zemi vždy již nějak stojíme a po světě vždy již nějak chodíme. Nebesa jsou tím, čemu se otevíráme. Cesta k věčnému životu musí tedy vést k překročení světa a k vymanění se z okruhu jeho výlučné jurisdikce. Člověk, který se staví pod Boží zákon, neopouští svět, ale zůstává v něm ne již jako jeho otrok, nýbrž jako právoplatný obyvatel země, jako strážce a naplňovatel velké možnosti, kterou země skýtá. Je to možnost transcendence konečného života, možnost nalezení souladu mezi cestou člověka a záměrem Boha. Vraťme se však k nešťastnému nihilismu a k povinnosti vysvětlit lest, kterou jsme v něm vycítili skrytu. Nihilismus jakožto doktrínu lze shrnout ve dvou větách: Bůh neexistuje a žádný věčný život pro člověka není. Z těchto dvou principů lze odvodit krédo prostého zločince i světový názor vědce, jenž hledá věčnost v abstraktní kontinuitě hmoty, přírody či dějin, vždy mimo prostor individuality člověka a vždy ve směru světových horizontál. V nihilismu se vyjadřuje [pageend133]132 Bohumír Janát svět zbavený Božího řádu. Avšak jaká potom univerzální organizace lidských věcí existuje v nihilistickém světě a kdo jsou jejími strůjci? Kde není Božího řádu, tam nastupuje světská moc, která proklamací smrti či fiktivnosti existence Boha vznáší zároveň pretenci totalitní světovlády. Základní lest nihilismu je mystifikována přísahou věrnosti zemi a slibem úsilí o pozemské blaho člověka. „Pryč se zásvětnic- tvím“, řekl by Nietzsche, „Revolučním činem změňme tento svět“, dodal by Marx. Pozemskost, konečnost, dočasnost je smyslem člověka. Honba za přeludem věčnosti je promrháním životního času, marná touha po věčném životě je nejhlubším zdrojem lidského neštěstí. Člověk je stvořen bytostí malomocnou, zlo sídlí v jeho srdci, není schopen unést břímě svobody. Nicota je jeho údělem i původem. Lidský úděl lze zlepšit jedině tím, že člověk už jednou provždy zapomene na Boha, svobodu a nesmrtelnost. Snad nej výstižnější vyjádření argumentů nihilismu podává mýtus o Velkém lnkvizitorovi, obsažený v páté kapitole knihy Dostojev- ského Bratrů Karamazových. Velký Inkvizitor je skutečný Antikrist. Ví, kdo je Kristus a ani na okamžik nepochybuje o jeho božství. Zásadně se však s Kristem rozchází v názoru na člověka. Nejmoudřejší autoritou je mu ďábel, tento „strašný a chytrý duch, duch sebezničení a nebytí“. Inkvizitor vytýká Kristovi to, že jako pokušení odmítl tři geniální Satanovy nabídky: proměněním kamene v chléb nasytit pozemský hlad lidstva a dostat pod svou vládu vzpurného a toužícího ducha země; skokem s vrcholu chrámu osvědčit víru a vyzkoušet Boha či spíše „rozbít se o zemi, kterou přišel spasit“; a konečně holdem Satanovi obětovat lidskou svobodu, toto bolestně křehké spojení člověka s Bohem a v navození trvalé amnézie náboženského vztahu navěky ustavit zřetelnou a definitivní autoritu moci. Inkvizitor odmítá vzhůru vedoucí cestu Kristova kříže a k nastolení pozemského řádu bere do ruky Césarův meč. Lidstvo je mu nemocno vírou, svědomím a vůli k věčnosti. Uzdravení může přinést nikoliv láska, nýbrž strach, jenž vládne silou zázraku, tajemství a autority. Kristus podle Inkvizitora přecenil člověka, jeho schopnost milovat a následovat pravdu, příliš mnoho na něm svým příkladem požadoval. Svým činem pozdvihl jen pár silných a vyvolených, zatímco většině lidstva se nedostupně vzdálil. Inkvizitor tvrdí, že miluje člověka víc než Kristus tím, že mluví jménem této většiny, z níž snímá břímě svobody a hledání pravdy. Ohněm chce vyzdravit duše „malomocných buřičů“ a dát všem „tiché, skromné štěstí malomocných“. Bere na sebe odpovědnost za všechnu krev a zločiny nutné k vyléčení lidstva z neduhů individuální víry a svědomí. Má odvahu říci při posledním soudu Kristovi do očí: ne Ty ale já jsem měl pravdu, „Suď nás, můžeš-li a smíš-li“. [pageend134]TGM a otevřenost ¿eské otázky 133 Velký Inkvizitor, stařec skoro devadesátiletý — tak jak ho v Do- stojevském líčí báseň Ivana Karamazova, kterou autor vypráví v hospodě U hlavního města svému bratru Aljošovi — potkává Krista v Seville šestnáctého století, pozná ho, dá ho zatknout a chce ho na druhý den nechat upálit jako největšího z kacířů. Nakonec ho však propustí poté, co Kristus místo odpovědi ukončí dlouhý Inkvizito- rův monolog ve vězení tím, že starce políbí: „Políbení plane na jeho srdci, ale stařec zůstává při své ideji“... Dostojevskému se zde podařilo odhalit lest nihilismu jako rozdělení rozumu a srdce. „Tvůj Inkvizitor nevěří v Boha, to je celé jeho tajemství“, praví Aljoša, spravedlivý člověk víry, Ivanovi, kterého intelekt nakonec přivádí ke zhroucení. Neštěstí a podstata nevíry Inkvizi- tora — a konec konců každého nihilisty — spočívá v tom, že přestože jeho srdce je přístupno dotyku lásky, tento dotyk nevede k vnitřní proměně a nemění nic na způsobu nazírání věcí. Spojnice rozumu a srdce byla přervána, rozum již existuje sám jen jako chladná abstraktní síla, srdce zůstává bez rozumu. Nastala krize člověka. Spojení horizontály světa s vertikálou nebes v symbolu Kristova kříže ro- zetnul Césarův meč. Bezduchá moc se v nihilismu stala vládnoucím principem, pláštěm i násilným prosazením jeho lsti. Nihilistický svět je drastickou scénou divadla totální absurdity, arénou k ničemu nevedoucích revolucí a válek, zahradou rozkoší pod- barvených úzkostí a údolím nezměrného lidského utrpení. Bují materialismus, konzumentalismus, narůstá úzkost, ztrácí se duchovnost a mravnost. Co však v nihilistickém světě člověku nakonec zůstává, je pocit základního obelstění. Torzo lidské bytosti nelze vylepšit ani tím nejmohutnějším piedestalem techniky, moci a spotřeby. Člověk instinktivně tuší prázdnotu v šarlatu či pancíři světské moci, sám čas v něm rozvíjí nadání prohlédnout nihilistickou lest. Odtržení země a nebes vždy v nás znovu srůstá jako rány živého organismu. Odstranění víry ze země a perfektní zbudování totalitní moci může být jen ideálem pomatených starců, nad jejichž nachýlenými postavami stáhne oponu čas, který je po zásluze uvede v prázdnotu skutečného panství nihilismu. Vztah k Bohu zůstane páteří člověka. Až dosud jsme se v úvaze nechali inspirovat Masarykovou intuicí základní alternativy doby z počátku tohoto století. Tezi o krvavé disjunkci vyslovil čtyřiapadesátiletý Masaryk, tehdy již významná osobnost českého národního života, mající za sebou rukopisný boj a hilsneriádu. Největší boj svého života měl tehdy Masaryk ještě před sebou. Masarykova disjunkce měla potvrdit svou krvavost — historie- [pageend135]134 Bohumír Janát ký čas stál dekádu před prahem konflagrace 1. světové války. Masarykovo filozofické myšlení i politickou koncepci čekala teprve velká zkouška. Z této zkoušky vyšel Masaryk jako první prezident nově zrozeného československého státu, dekorovaný vavřínem vidoucího vůdce a osvoboditele národa. Zánik Rakousko-Uherska a vznik samostatného Československa pochopil Masaryk jako konkrétní historickopolitické projevy skryté teologie dějin a v souladu s jejím globálním záměrem viděl svůj základní metafyzický odhad. Působnost providenciální dějinné superkompo- nenty, její přítomnost v našem světě a její osudotvorný vliv na životy jednotlivců i národů přiznává Masaryk jako tajemství své vítězné dovršené cesty. Je-li záměr člověka pravdivý a čistý, pak i v omylech, chybách a nedomyšlenostech se může manifestovat vnitřní logika samotné věci, která nás vede správnou cestou i navzdory okamžikem podmíněným intencím naší individuální vůle. Omylů se nemohly uvarovat Masarykovy činy a ani jeho úvahy vždy nejsou prosty nedomyšleností. Zde je zajisté otevřen značný prostor, v němž lze mnoho domýšlet, promýšlet, kritizovat, polemizovat. Šanci zde mají historikové, politikové, filozofové národních i světových dějin. Pole konkrétní historické zkušenosti současníků doznalo v mnoha ohledech dříve těžko předpokládané rozšíření Na vlastní kůži jsme již v tomto století poznali fanatickou, násilnicky bezohlednou rozpínavost Němců i prázdnotu, tupou surovost a proradnost ortodoxního samoděržaví. Je proto nutné znovu ocenit hodnotu Rakouska a zvážit reálnost koncepce Foederatio Danubica, tak jak o ní pojednává např. Erazim Kohák. Masarykovi lze vytknout, že ve své globální strategii podcenil vitalitu německého imperialismu, který způsobil zánik čs. demokratického státu pouhých dvacet let po jeho vzniku. Že v bolševické revoluci nestačil rozpoznat zárodek pro zformování nejmohutnější agilní nihilistické síly XX. století. Lze mu vytknout, že přecenil hodnověrnost spojenectví se západními demokraciemi i sílu jejich mravního idealismu a řadu dalších nedostatků jeho filozofickopolitické koncepce. I on býval v některých chvílích zasažen rozčileností bojujícího muže, rozčileností, kterou tolik viděl a kritizoval např. u Pavla z Tarsu či Luthera, stavem neklidu ducha, polarizovaným nadějí vítězství a rizikem prohry. Vědomí otevřenosti a nerozhodnosti krvavé disjunkce doby bouřlivě pulsovalo i v jeho tepnách. Přesto celkový obraz cesty k vítězství, tak jak jej v úhrnu podává jeho stěžejní spis „Světová revoluce“, vytváří pocit klidné a vyrovnané hladiny, mohutné a jasné rozlohy, pevných a vznešených cílů. Poslední věta tohoto velkolepého díla nalézá skutečné východisko z tíživé alternativní situace, je pravdivým řešením disjunkce, je výrazem stability dosaženého klidu. Lze ji pokládat za trvalý duchovní [pageend136]TGM a otevřenost české otázky T35 odkaz a Masarykovu politickou závěť národu. „Ježíš, ne Caesar, opakuji — toť smysl našich dějin a demokracie.“ Světlý archetyp České duse ztělesňuje Masaryk tím, co Václav Černý v tomistickém úzu vyjadřuje termínem „anima naturaliter religiosa“. Podstatu Masarykovy osobnosti lze opravdu vidět v jeho autentické nábožnosti, v opravdovosti jeho vztahu k Bohu, v jeho stále živém vědomí Boží přítomnosti, v jeho víře. Jsou lidé, kteří si světlo náboženského vědomí přinášejí na svět jako svou základní životní dispozici. Víra je pro ně čímsi bezprostředně jednoduchým, nezrelativizovatelně skutečným. Je jim přirozeným ontickým živlem, v němž se ke stále větší dokonalosti rozvíjí nadání vycítit v každém jsoucnu puls univerzálního života, spatřovat hrající si dítě času v bezpečí náruče věčnosti, nalézat smysluplnost lidské existence ve světě chráněnu zárukou přítomnosti Boha. Jiskru tohoto nadání si přináší každý. Potřeba víry, projevující se již u dítěte hledáním poznání, jistoty, zabezpečenosti, je centrální vývojovou potřebou a stimulem duchovního růstu. Ne u každého se však toto nadání rozvine k formě vědomého vztahu k Bohu, ne každý dokáže hledat svou jistotu v dokonalosti univerzálního řádu Pravdy. V základu člověka stojí touha po bytostné zajištěnosti. Nedokážeme žít bez svého domova, obydlí, intimity, familiární blízkosti, které jsou vždy coby azyl návratu zázemím našich cest. Univerzální řád je zárukou veškeré jistoty. Potřeba univerzálního řádu se v nás rozvíjí právě tím, že překračujeme domnělou univerzalitu jistot, které zjevily svou pomíjivost. Kráčíme stále dále až k jistotě nejvyšší. Zde vsak shledáváme, že nejvyšší jistota nepatří mezi ty kameny, jichž jsme používali při stavbě tvrze vlastní individuality. Zjišťujeme, že nedo- bytnost lidské pevnosti spočívá spíše v otevřenosti bran. Americký teolog J. S. Dunne charakterizuje situaci hledání náboženské jistoty současného člověka slovy: „Hledáním jistoty chráníme jen vlastní ego... V co však můžeme doufat je to, co měl Ježíš — přesvědčení, že milující Otec je s námi a že naše důvěra nevyjde nadarmo.“ Člověk v zásadě stojí na rozcestí dvou jistot: jednu nabízí Kristus, jednu Caesar; Masarykovo „Ježíš, ne Caesar“ představuje trvalou výzvu k rozhodnutí. Caesar je symbolem světové politické moci. Jeho devizami jsou meč a zlato. Každý z nás dobře ví, co Caesar může nabídnout, čím moc dokáže lákat a zastrašovat. Rozdílnost odměn a trestů se rozprostírá od roviny absolutní nekontrolovatelnosti, samolibosti a svévole přes privilegia a výhody až k milostivému udílení koncesí na zíti, zotročování a ubíjení lidí. Moc není ničím jiným než násilným tříděním a manipulací lidí, ničím než spoutáváním proudů života od [pageend137]136 Bohumír Janát mrtvých, abstraktně vyspekulovaných šablon. V tomto smyslu nemůže být nikdy totožná se státní organizací společnosti, což má být v podstatě přirozená, spontánní a ujednocující struktura lidského spo- lubytí. Stát je abstraktní, víceméně nutná instrumentální forma. Moc je pouhou negací, magií maskující se nicoty, oděvem k prázdnotě odsouzeného času. Caesar nebere ze svého a dává, co mu nepatří. Zlato a meč, kterými lze nad člověkem vládnout, nejsou atributy života a pozemskost, nad níž si moc přisvojuje panství, není darem ani vlastnictvím Caesarovým. Z hlediska země je Caesarovo budování impérií, říší a táborů jen kreslením do písku na břehu oceánu času. A přesto tyto kresby, smývané s každým přílivem, jsou magickými znaky poutajícími mračna lidských efemérek, zástupy obelstěných a do pasti konečnosti vlákaných tvorů. Jako by Caesar plnil funkci strážce prahu věčnosti — jeho zlato zatěžkává a svištění jeho meče nad hlavami brání pohybu vzhůru. Jako by země nerada pouštěla své děti na odvážnou cestu ducha do prostoru nekonečného života. Jako kdyby Caesar byl vykonavatelem soudu, že člověk provždy zůstane vězněm času a země, zajatcem, jemuž pestrobarevná opona světa bude stále zakrývat osvobozující průzor v perspektivě sub specie aeternitatis. Veškerá moc by takto mohla být mandátem vyššího řádu a její mnohdy tak odporní vykonavatelé a představitelé by mohli být služebníky vyššího pověření, věznícími člověka z titulu soudu jeho přirozenosti. Krvavá charita Velkého Inkvizitora a nenávistně pohrdající moudrost Antikristova mohly by vyslovovat smysl pozemského práva. Avšak nikdy nelze umlčet hlas, jenž pevně a klidně praví, že se takto na člověku děje veliké zlo, podvod a křivda, že věznění svobodné bytosti je neudržitelně nepřirozenou situací, že Caesarova moc ani na zemi nemůže mít trvalý základ, že země je v ochraně nebes. Čí je to hlas? Kdo k nám promlouvá v řeči svědomí? Jaký druh jistoty tato řeč sděluje? Ve světě neexistuje hodnota, která by dokázala uspokojit nevy- kořenitelnou touhu člověka po věčném životě. Zavázání se Caesarovi je příslibem smrti. Jen blázen uzavírá pakt s pomíjivostí. A přitom hledání věčného života připadá světu jako bláznovství. Toto hledání mnohým připomíná počínání toho, kdo opustil bezpečí rodné zátoky pozemské konečnosti a vydal se sám na malé lodi všanc neznámému oceánu. Čeká ho samota, bloudění, zánik? Kde najde pevný bod trvalého životního zakotvení? Podle Hegela nachází duch na cestě za poznáním svůj pevný bod ve svých pochopených dějinách, bez nichž by byl pouhou „neživou osamělostí“ (das leblose Einsame). Taktéž život, hledající věčnost, potřebuje k zabezpečení své cesty odhalení svého původního zdroje, místa všech míst, pevnosti [pageend138]TGM a otevřenost české otázky 137 všech bodů. Pro člověka je nesmírně obtížné přímé setkání s Bohem. Jak dlouho jenom trvalo, než se člověk mohl setkat s vlastní zemí mimo její gravitační pole, než mohl svou planetu na vlastní oči spatřit v globální perspektivě. Kolik času a úsilí je třeba, aby se dítě naučilo mluvit, aby se řeč rozvinula k úrovni básně, aby se člověk naučil chápat smysl slova Bůh! Cesta k Bohu si vyžaduje celý náš životni čas. Setkání, z něhož se rodí směr cesty a životní orientace, se však odehrává v jednom každém okamžiku. Zjevným okamžikem bezprostřední, živé přítomnosti Pravdy ve světě, místem viditelného setkání člověka a Boha je Kristus. Každá dějinná událost je vřazena do kontinua historického času, jehož číslo je dáno Kristovým zrozením. Hegel to vyjadřuje větou, že „Celé dějiny jdou ke Kristu a z něho vycházejí. Objevení syna Božího je osou světových dějin.“ V historickém kontinuu dějin křesťanské kultury prožívá svůj život každý z nás. Událost zobrazená v evangeliu je tradována již téměř 2000 let a za tu dobu neztratila na významu. Dosud je země, snad ve stále hojnějším počtu, poseta lidmi, pro něž slovo Kristus je pevným bodem vesmíru a dějin. Rozumní lidé, dosud neoslovení jeho jménem, rezervovaně mlčí. Caesarovy dvořané zamlčují a popírají. Množství dál žije zaujato přírodním cyklem vznikání a zanikání. Čím to, že dávná událost, jež se kdysi odehrála pod horkým nebem vzdálené Palestiny, zasáhla osud lidstva tak, že v ní i v současnosti jakožto obraz minulosti i index budoucnosti stále žije mythos a logos světových dějin? Čím to, že křesťanství je nikoli pouze jedním ze světových náboženství, ale vystupuje jako univerzální vědomí doby? Univerzální podstata křesťanství je založena na individualitě člověka. Každý z nás, má-Ii se stát křesťanem, musí se osobně setkat s Kristem: v evangeliu, v druhé lidské bytosti, v sobě samotném. Musí odmítnout Caesarovu nabídku: buď mým služebníkem! a přijmout Kristovu výzvu: staň se mým přítelem! Co znamená toto přátelství je jasně řečeno v evangeliu: „Už vás nenazývám služebníky, protože služebník neví, co činí jeho pán. Nazval jsem vás přáteli, neboť jsem vám dal poznat všechno, co jsem slyšel od svého Otce.“ Han 15;15) Zde se vyjadřuje podmanivá moc Kristova oslovení. Člověk je přítelem syna Božího a přátelství je vztahem rovného s rovným. Často bývá zdůrazňováno, že křesťanství našich dnů je ve stále větší míře imitatio Christi. Zajisté. Křesťan musí po vzoru Kristovu nalézt hodnotu vlastní humanity odhalením božské původnosti lidské podstaty, musí ve svém nitru rozlomit pouto konečné jsoucnosti, musí překonat svět a vrátit se do světa. Kristus je paradigmatic- kym obrazem cesty člověka k Bohu. Bez tohoto vzoru by bylo údělem lidské cesty jen dočasné a víceméně smutné bloudění světo[pageend139]138 Bohumír Janát vým labyrintem. „Kdyby nebylo drahocenného příkladu Kristova před námi“, praví Dostojevského Zosima, skrze něhož autor vyjadřuje kvintesenci své filozofie, „zhynuli bychom.“ Z pozice pochybnosti a nevíry zaznívá argument, že Kristovo oslovení má závazný smysl pouze pro duchovní kategorii lidství, kterou reprezentuje typ věřícího křesťana. Pro nevěřícího je křesťanství jen jedním z řady světových mýtů a Ježíš jako ukřižovaný židovský prorok jen jedním ze zástupu těch, kteří v dějinách sváděli marný boj za člověku nedostupnou hodnotu svobody a věčnosti. V praxi však nevíra nedokáže nic nabídnout; je postojem prázdných rukou, které lpí na své prázdnotě. Nevíra však tuší bezzákladovost svého ne a o to agresivněji a častěji jej vyslovuje. Trvá na svých rozporech, antinomiích, nesmiřitelnostech, při střetu stanovisek „věřím v Krista“, a „víra v Krista mi nic neříká“ proklamuje konec dialogu a definitivní rozchod světonázorových postojů. Netvořivě vyčkávací postup nevíry jako ostatně každé negace zdá se být snadnější a pohodlnější než zápas pozitivního hledání. Mizí však světlo či temnota při vzájemném setkání? Nejvyšší hodnoty lidské kultury jsou vytvářeny v ustavičném boji s tím, co se jeví jako člověku zásadně nemožné, nepřekročitelné a nedostupné. Víra však není pouze vavřínem na potom zalité a mnohdy zkrvavené skráni několika málo vyvolenců, kterým se podařilo pozvednout lidství do nadpozemské výše. Její trvalé nabytí je pro člověka vydobytou hodnotou, její ontická dimenze však podobně jako světlo vykazuje charakter na člověku nezávislé univerzální přítomnosti. Jako pozemské světlo pochází ze slunce, veškeré duchovní světlo pramení z Boha. Nevěřící duch je též světlem, které však nespatřuje zdroj svého původu, nechápe podstatu vidění a zjevnosti a mnohdy vlastním jasem bývá oslněno. Oslnění může vést až k oslepnutí ducha, k životu ve tmách. Smysl křesťanského náboženství spočívá ve sjednocení lidské a kosmické dimenze víry, v konjunkci Boha a člověka realizované v Kristu. Kosmická dimenze lidského vědomí je čímsi reálným a nepopiratelným. Vskutku neexistují žádní ateisté, kteří by dokázali tvrdit bohaprázdnost vesmíru či hlásat, že vědomí člověka nemá jiný než striktně pozemský rozměr. Je zde přítomno tajemství, pojmy jsou zde příliš obsáhlé a intelektuální schopnost negace se vyčerpává obyčejně již na přízemních věcech. Nikdo nedokáže popírat Velké Ano, kterým zní vesmír. Negace však nabírá dech v otázce vztahu Bůh a člověk. Goethe v dialogu Fausta s Markétou v Martině zahradě nastínil střetnutí křesťanské víry s názorem vědomí, které cítí svou kosmickou dimenzi v univerzální přítomnosti Boha, avšak odmít[pageend140]TGM a otevřenost české otázky 139 nutím Boho-Člověka se rozplývá v prázdnotě a neurčitosti. Faust odpovídá na Markétinu otázku, zda věří v Boha, rozvinutím poetického obrazu přírodní religióznosti, obrazu Boha bez člověka: „Kdo smí ho jménem zváti? Kdo smí se k tomu znáti: já věřím —? A kdo že říci odváží se: já nevěřím v Boha —? ... A neproudí všemocný vesmír do hlavy, do srdce tobě, a nevlá vše ve věčném taji nezřeno, zřeno po boku tobě?“ Markéta, jak známo, reaguje na Faustovu působivou, přírodně panteistickou tirádu přímočarým způsobem dětské opravdovosti: „Ty nejsi křesťan, to je ta věc.“ Nikoliv náhodou těžiště nevíry spočívá v odmítání Krista. Nevíra je krizí, rozdělující člověka a Boha, zemi a nebesa, lidský svět a vesmír. Hledat spojení člověka a Boha mimo a bez Krista je vydávání se všanc nezměrnému oceánu na nedokonalé lodi vlastního cítění, rozumu a zkušenosti. Ztroskotání a neúspěchy mohou vést ke ztrátě naděje, beznaděj otevírá dveře prázdnotě a neurčitosti. Prázdnota a neurčitost v nás budují dispozici pro vlídné přijetí světských poslů s Caesarovými nároky, což v důsledcích vede k propadnutí konečnosti. Není-li člověk v ochraně spojení s Bohem, stává se otrokem světské moci, desperátem nenaplněné touhy, materiálem smrti, kořistí démonů. Teprve v určitosti křesťanské víry nachází duch oporu ve vlastních dějinách. A není to vskutku malý zástup světců, myslitelů, umělců, pravdivých lidí Čisté duše, tvůrců duchovní stavby a hospodářů země, jenž se táhne dějinami křesťanské kultury až po současnost. Veškerá skličující osamělost vskutku mizí, dokáže-li současník ve svém vědomí zpřítomnit křesťanský obraz světových dějin. Neboť kde jinde lze nalézt pevnější základ kontinuity jejich smyslu než v Kristově ujištění: „Já jsem s vámi pro všechny dny až do skonání tohoto světa.“ (Mt. 28;20) ' Opravdovost Masarykova křesťanství spatřujeme v tom, že se Masaryk rozhodl ve své duchovní závěti zavázat svůj národ Ježíšovým jménem. Jeho myšlenka: Ježíš ano, Caesar ne, je hlubokým metafyzickým vhledem i konkrétní mravní maximou. Cítíme v ní Masarykovu intuitivní snahu vyslovit něco, co jde nad čas, co překračuje arénu dobových sporů, problémů a názorů, co může národu trvale osvětlovat celkový smysl jeho dějin a dávat i bezprostřední orientaci jeho konkrétní politické přítomnosti. Masarykovy spisy pokrývají tisíce tištěných stran. Ne každý současník bude ochoten věnovat svůj čas toulkám po cestách jeho myšlení. Mnoho je zde podmíněno historicky již antikvárními dobo[pageend141]140 Bohumír Janát vými zápasy. Nelze již vidět Caesarovo ztělesnění v habsburském duchovním a politickém absolutismu. Nemá pro nás žádný smysl teologicky neudržitelné rozdělování historického Ježíše a dogmatického Krista. Neoslovuje už příliš Masarykovo zdůrazňování reformace a brojení proti katolicismu a Římu. Křesťanské vědomí našich dnů snad již přerostlo rovinu nacionálních a církevních animozit — snad právě pro zvýšený totalitní tlak nihilistických ideologií sílí ekumenismus a katolicita v národech a mezi nimi. Masarykovo otevřené slovo o smyslu národních dějin a demokracie je však stále živé. Ne všichni novodobí myslitelé na své dlouhé cestě nalezli odvahu k poslednímu kroku otevřené náboženské konfese. Pro filozofa může být těžké přihlásit se před sebou samým i před světem ke Kristu. Leckdy tomu brání pýcha myšlenkové originality, titánství nezávislé síly, strach před nařčením ze slabosti. I tak velký myslitel jako Heidegger, filozof obecně uznávaného pověření položit za svou dobu otázku bytí, hlásá sice čekající otevřenost jako poslední stupeň dosažitelné moudrosti, avšak vlivem jeho epochě in causa Kristus nedosáhla jeho ontologie bytostného zurčitostnění. Jeho řeč o bytí zní enigmatickým tónem mýtu, a jeho Bůh-zachránce nezjevil svou lidsky dějinnou tvář. Î tak hluboká věta, kterou Heidegger vyslovuje na konci své Einführung in die Metaphysik: „Fragen können heisst: warten können, sogar ein Leben lang“, chápána mimo rámec křesťanské interpretace, dýchá jen prázdnotou samolibé ctnosti filozofického myšlení. Masaryk nemá metafyzickou hloubku německých myslitelů, je vždy zcela určitý, a i když jeho myšlenka někdy sugeruje plochou přímočarost, za jeho jednoduchostí cítíme vnitřní sílu pravdy. V tom, co lze považovat za jeho základní větu o dějinách, volá národ ke křesťanství a varuje nás, abychom se nenechali fascinovat světovládou, aby se z nás nikdy nestali vyznavači a přisluhovači politické moci. Němci již zreflektovali svůj nešťastně osudový „Griff nach der Weltmacht“, a ti, kdo dnes zotročováním jiných národů sahají po světo- vládě, mají krok žalostného sebenahlédnutí ještě před sebou. Z nouze mnohdy rodí se i ctnosti a je faktem, že Češi nikdy nemohli aspirovat na duchovní či politickou světovládu. Dějinný naturel našeho národa se spíše projevuje snahou o reformu, o zuŠlechtění a humanizaci daného stavu věcí. Tato snaha přes svou výraznost a originalitu nebývá vždy konsekventní a mnohdy nám proto bylo nést těžké důsledky předčasné a nedotažené iniciativy a prožívat cyklus vitální jarosti národního ducha a následné sklíčenosti, otupělosti, pocitů marnosti a depresivity dějinného vědomí. Historicky nejčernější aktualizací tohoto cyklu je rok 1968 a období po něm následující. [pageend142]TGM a otevřenost české otázky 141 Naše nynější postavení je situací národa, na jehož nezávislý duchovní a politický život bylo uvaleno normalizační moratorium. Čas dějinného bezcestí, absence konkrétní naděje, neprůzornosti budoucí perspektivy. Stojíme tváří v tvář historicky bezprecedentně mohutnému systému totalitní moci. „Zlé nevyslovitelné“ a „neštěstí bez míry a konce“, které Palacký již v roce 1848 spatřoval v možném utvoření univerzální ruské monarchie, stalo se v jistém smyslu skutkem. Caesar našich dnů vztyčil korouhev světovlády nad hlavami miliónů a jeho génius doplnil tvrdost vůle západního imperátora o lstivou krutost východního despoty. Ty, kdo mu odmítají vyslovit ano nebo se odvážili říci mu ne, zahání do ghett uprostřed strachem sjednocené společnosti, bere jim seberealizační možnost, práci, svobodu. Řady svých služebníků dál depersonalizuje strachem, ještě více je korumpuje výhodami na úkor většiny. Většinu usiluje zamorfizovat, vehnat do trvalé lhostejnosti, dostat pod snadnou a účinnou kontrolu. A přesto právě v Československu, které se stalo dějištěm smutného normalizačního experimentu s navozením historické amnézie kulturního národa, se zamlžením jeho dějinného vědomí a vykořeněním jeho původnosti, vznikla iniciativa Charty 77, která se stala slyšitelným akordem v harmonii globálního úsilí o humanitu v dnešním světě. Boj o zachování lidských práv je pro nás v současnosti jediným vlastním a konkrétním národně politickým programem. A je to zároveň ústřední causa světové politiky, causa, do níž se promítá dějinně konstitutivní problém utváření vztahu člověka, který je zde faktem, a lidství, které je zde hodnotou a ospravedlňujícím ideálem. Boj za lidská práva — chápaný jen sám o sobě — je negací absolutistických nároků totalitní moci, tedy reakcí na útlak, diskriminaci a nesvobodu, na zužování prostoru rozvoje individuality, na dehumanizaci člověka. V tomto boji rozeznívá ne, namířené proti Caesarovi. Moc sama však je negací a negace je bytostně stejnorodým živlem: každé ne se postupně slévá v oceán kalných vod bezvýchodné marnosti. A zde vskutku mohou utonout i ty nej šlechetnější intence a rozplynout se i ta nejlépe promyšlená hnutí. Boj za lidská práva může mít vítězné předznamenání jen tehdy, pakliže jeho dominanta zazní jako Ano vyslovené Kristu. Pakty, deklarace, charty, závěrečné akty summitových konferencí, ústavy a právní řády nemohou být samy o sobě zárukou dodržování lidských práv. Je v nich sice fixována podstatná historická zkušenost lidstva na dlouhé a trnité cestě k mravnímu vědomí, které však může Zit jen jako konkrétní individuální obsah obecných etických norem. Zákon bez vůle a odhodlání živého ducha vždy zůstává mrtvou literou, do níž se pak ráda odívá falešná legitimita mocenské svévole. Boj za lidská práva je charakteristikou situace, kdy v zákonech ko[pageend143]142 Bohumír Janát difikované civilizační hodnoty mají sice jako nevyvratitelná abstraktní síla oficiálně uznávanou platnost, avšak konkrétní skutečnost dané společnosti je stavem bezpráví a nezákonnosti, jenž vystupuje jako faktický mocenský status. Jediným porušením zákona padá legitimita moci. Volat nelegitimní moc k dodržování práva a zákonů, žádat po ní spravedlnost, znamená vystavit se riziku ještě tvrdší oprese. Do- mýšlíme-li takovýto postoj, pak jej musíme chápat jako vědomou oběť. A právě zde se rýsuje spojnice, jež uvádí v základní souvislost lidská práva a křesťanství. Vědomá oběť není volený martirismus. Před ním již dostatečně varoval Masaryk: „Ne násilím, ale mírně, ne mečem, ale pluhem, ne krví, ale prací, ne smrtí ale životem k životu — toť odpověď českého génia... Proč musil Hus podstoupit smrt, kdežto Wiklif nikoliv? ...byla ta smrt skutečně nutná a neodvratná? ...Proč Luther dovedl žít?“ (Česká otázka, odst. 55 a 82). Ostatně Hus a Masaryk představují dva vyhraněné dějinné archetypy české osudovosti — jeden zjevuje duchovní opravdovost na mučednické hranici, druhý tutéž na prezidentském stolci. Podstatou vědomé oběti není zřeknutí se či vzdání se něčeho, tím méně pak destrukce nebo negace čehokoliv. V jejím základu stojí Ano vyslovené tomu nejvyššímu, Ano, jež nesnese kompromisu a jehož vnitřní silou nedokáže otřást sebevětší počet zvnějšku útočících Ne. Docela dobře můžeme vědomé oběti odejmout gloriolu lidské ctnosti. Chápejme ji jako připravenost dostát za všech okolností nároku Pravdy, jako rozhodnost proti sebemocnějŠí lži, jako odhodlanost jít za nejvyšší hodnotou, kterou je věčný život, s vědomím možnosti krajního vystupňování ceny. Vědomá oběť je obětí pouze vnějškově, vnitřně je to jediné moudré a konsekventní řešení situace smrtelného života v konečném světě. Každý, kdo se neobětuje, bude obětován. Jsou oběti k oslavě života a jsou oběti na oltář smrti. V krajním vyhrocení lidské situace dospívá člověk životem k životu právě přes smrt. Nejkonstitutivnější silou života je láska a její lidskou míru stanoví Kristus větou: „Nikdo nemá větší lásku než ten, kdo položí život za své přátele.“ (Jan, 15:13) Je těžké domýšlet, jak velké riziko přisoudil Jan Patočka iniciativnímu pozdvihnutí hlasu na obhajobu pravdy a spravedlnosti. Je těžké domýšlet, nakolik tušil, jak vysokému vzedmutí vlny nenávisti, zloby a negace bude musit jako jedinec čelit. Jeho smrt však byla obětí, kdy padl bojovník a povstal nesmrtelný duch. A ten se řadí do zástupu žijících bytostí, oslavených Kristovým výrokem o lásce. [pageend144]TGM a otevřenost české otázky 143 Křesťanství a lidská práva představují dnes základní pilíře českého národního programu. Jedinec bojující za Lidská práva bojuje též za svůj národ — prosazovat humanitu znamená jednat ve prospěch národní věci. Souvislost těchto dvou věcí potvrdil Jan Pavel II. ve své první encyklice: „Je skutečně významný a častokrát i historickými zkušenostmi potvrzený fakt, že porušování práv člověka jde ruku v ruce i s porušováním práv celého národa, s nímž je jednotlivý člověk spojen organickými svazky jako s větší rodinou.“ (Redemptor hominis, 1979.) V souvislosti křesťanské humanity a lidských práv nalézá česká otázka svou světovost a svůj bytostný náboženský základ. Všechna ostatní hlediska jsou momenty odvozenými. Síla, bohatství, blahobyt a štěstí národa jsou podmíněny mravní hodnotou jeho duchovní opravdovosti. Pragmatický Utilitarismus, oportunismus, zdůrazňování mezinárodně politického, ekonomického či velmocenského hlediska, vědecká koncepce na mocenskou objednávku, ideologie, doktríny se státní koncesí jsou jen variantami nihilistické lsti. Faktem je, že zapo- meneme-li na Boha, budeme chudnout, hloupnout a upadat do stále většího hospodářského a politického marasmu. Nedojde-li v nás k opravdovému duchovnímu napřímení, budou nám vládnout stále horší domovníci, zatímco docenti filozofie budou dál mýt baráky, se smutným obdivem budeme pohlížet do sousedních zemí a jedinou útěchou ušlápnuté duše bude ještě větší neštěstí a bída někoho z okruhu bližních. V životě společnosti nemůže nic zastoupit fundamentálně konstitutivní úlohu náboženského ideálu, nemůže ji nahradit žádný sebehu- manističtěji deklarovaný sociální a ekonomický program.Dostojevskij to hezky vyjadřuje v odpovědi Dmitrije Karamazova Rakitinovi, který ho přichází pokoušet do vězení a nabádá ho: „Starej se raději o rozšíření občanských práv člověka nebo aspoň o to, aby nestoupala cena hovězího masa; tím lépe dokážeš svoji lásku k člověčenstvu než filozofováním.“ Zemitý Dmitrij prohlédl nihilistickou lest kariéri- stického lidumila a jeho odpověď je stručná: „Vždyť ty, neuznáváŠ-li Boha, sám hovězí maso zdražíš, jen dostane-li se ti do ruky, a budeš vydělávat rubl na každé kopějce.“ (Bratři Karamazovi, kniha 11, kap. Hymna a tajemství.) Myšlenka o nezastupitelném poslání křesťanské religiozity při hledání východiska z krize současné doby výstižně vyjádřil Eugen Ionesco v Salzburku v roce 1972: „Krize začala již dávno. Zánik naší kultury se připravoval snad již v 17. století. Stávala se čím dál tím víc humanizující, místo aby byla metafyzickou, stále více psychologizující, místo duchovní. V obličejích světců a archandělů nacházíme úsměv, kterému už nerozumíme. A přesto by nám právě veselá vyrovnanost [pageend145]144 Bohumír Janát těchto lidí mohla být vzorem.“ Bojujeme-h za lidská práva a dochází-li v nás zároveň k renesanci křesťanství, pak jsme již na cestě k překlenutí toho, co rozděluje me- tafyzičnost a humanitu lidského bytí, toho, co je nejhlubším zdrojem krize jakožto rozdělení země a nebes v člověku. Lidská práva jsou záležitostí ryze pozemské konkrétnosti a v jejich platnosti lze vidět nikoliv cíl, ale prostředek růstu lidské bytosti do rozměru autentické duchovní kultury, jejíž původní formou i finálním určením je pro nás křesťanství. Křesťanství a lidská práva jsou dvěma stranami téže mince, platidla, jímž je vykupován smysl života a dějin a na němž je zobrazen vpravdě humánní svět, jenž se otvírá příchodu Božího království. Jakožto námi samými osudově prožívaný aspekt celku světové a náboženské problematiky — česká otázka je a zůstane otevřená. Neexistuje síla, která by dokázala zlomit naši vůli k tázání, které je bolestí, nadějí i cestou našeho lidského a národního údělu. Ona je též nevyhasnutelným ohniskem smyslu našich dějin. Normalizační moratorium musí jednoho dne skončit a jestliže se sami neuzavřeme novým možnostem a velkým věcem, které nemohou nepřijít, pak léta zápasu s rezignací, léta boje o zachování čekající připravenosti a roky bolestného hledání naděje budou periodou utváření síly a potvrzením naší životaschopnosti. Emoce strachu a nenávisti, které způsobují krizové rozdělení lidí, nemají věčného trvání, postupně zvětrávají a jako plíseň hynou, jakmile v nás počíná vycházet slunce opravdovosti, lásky a odpuštění. Všechny duše bez rozdílu si oddychnou, až naše srdce přestane tížit kámen strachu, zloby a nedůvěry. A jestliže by normalizace byla pro nás školou pokory a vytrvalosti, pak už v tom lze spatřovat jistou kompenzaci škod, které způsobila. Absolutismus politické moci vyvolává v lidech vedle servility i opačné stanovisko — pokoru. Pokora (humilitas) je přichýlením k zemi, je zakotvujícím pohybem, jenž vede na cestě víry k odhalení nebeského tajemství země. A právě křesťanství je stanoviskem k nebi vzhlížejících pozemšťanů. Česká otázka jakožto naše vlastní sebehledání je otázkou po křesťanské podstatě českého národa. Je otázkou po smyslu naší identity a našeho postavení na dějinných souřadnicích světa. Nejsme středem vesmíru ani křižovatkou dějin. A přesto i zde, v našem národním bytí, je přítomno univerzální místo, v němž se v duchovní perspektivě sjednocují historické cesty lidstva. Tímto místem je pravda, která oslovuje každou lidskou bytost a nikdo se nevyhne povinnosti vytvořit si k ní lidský vztah, vyslovit před její tváří své bytostné Ano či Ne. Komunikace s pravdou neprobíhá soukromě a ve skrytosti, do dialogu s ní vstupujeme veřejně a právě národ představuje pro člověka jeden ze základních okruhů veřejnosti. [pageend146]TGM a otevřenost ¿eské otázky 145 V českém národě nikdy nepřestalo existovat to, co Masaryk nazval „neviditelná strana lidí opravdových a myslících, kteří se nebojí, když toho potřeba, dát pravdě svědectví i veřejně.“ Na jejich solidaritě, na jejich statečnosti, na jejich důmyslu záleží budoucnost. Solidarita, statečnost a důmysl jsou dary obdržené za svědectví pravdě, kterou netřeba tvořit, vymýšlet, budovat, neboť je zde věčně a univerzálně přítomna. Nabýt její hodnoty předpokládá vytrvalé hledání správným směrem. Jasná a zřetelná znalost původu a perspektivy současnosti je podstatou lidské orientace. V tomto smyslu je Ekumenický překlad Bible (1979) do českého jazyka současníků pro národní věc činem nedozírného významu, činem opravdové obnovy o znovu- založení perspektivy. Je pro nás povzbudivým znamením doby. V naší situaci se nám Masaryk jeví spíše než jako filozof a politik, konkrétně postižitelný podle vyjádřených názorů a předvedených činů, jako těžko definovatelný a přesto hluboce určitý homo religiosus. Náš obraz se nejlépe nalézá v tom, co o Masarykovi řekl jeho velký stoupenec Karel Čapek: „Někdy byl jako veliký chrám a jindy jako selská kaplička v polích; ale vždycky v něm sídlil Bůh.“ Věříme-li, že je tomu tak, pak Masarykův obraz nepřestane být živým a podnětným impulsem pro náš duchovní život i úsilí politické. Takto viděný Masaryk je precedentem tvořivého znovuotevření české otázky. Naše vítězství je přítomno v okamžiku, kdy nad naším duchem přestává mít vládu každé uzavírající definitivum, jež si naši svobodnou bytost nárokuje lstivě a neprávem. Výsledek faktického průběhu událostí pak už nemusí být zdrojem naší starosti. Původním momentem vítězství je okamžik vkročení na cestu otevřeného osudu. $ [pageend147]Bedřich Fučíky Píseň o zemi Nejenom v biblických textech se mluví o místě, na němž je člověk „doma“, jako o zemi dobré. Takto ji znají Číňané a Indové, Řekové i Římani, za které dobré zemi chvalořečil hlavně Vergil, ale také gotika, která zemi, šetrně s ní zacházejíc, jako dobroditelku laskala a milovala stejně jako doba barokní. Anonymní kniha „Země dobrá“ z roku 1754, jakoby shrnující všechny předcházející české hlasy chval, sice zužuje hranice a hloubku biblického slova, když v sebeobranném dobovém gestu klade důraz na to, že tato dobrá země je především zemí českou, ač je si nepochybně vědoma i širšího, původního významu, neboť také ona ví, že chléb je „plodem země a lidské práce“, za který nelze vzdávat dost díků — jen tehdy totiž země nepřestává zpívat. Ne dost na tom. V biblickém a antickém cítění — a ať je jak je, i někde dole v našem podvědomí — znamená dobro pořád ještě zároveň krásu, podle níž se orientují nejhlubší básníci všech dob a všech konců světa. V tomto osamostatnělém quasi „estetizujícím“ zaměření pak chápou v Čechách „dobrou zemi“ jak feudální, tak barokní lidé, až její melodie jedinečně a triumfálně zazní u nás naplno na prahu novodobé české poezie u Máchy. V jeho Máji jde v základní poloze a tónu o zemi-přírodu v celé její hmotné nádheře, žádoucnosti a přeměnách, o zemi, po jejíchž radostně slzavých údolích člověk putuje, ze které a skrze niž v bratrském sepětí a závislosti žije a sytí se nejen jejím chlebem, ale i krásou jejích tvarů a horoucích životních projevů. Nicméně toto je jen jedna podoba máchovské země. Druhá její tvář, v neustálém vzájemném dialogu s první, má zároveň ráz metafyzický — zde země hraje roli údělu člověka a jeho duchovního bytu, úlohy „vdovy po duchu“, jak říká Salda. Obě síly a mohutnosti na sebe poutané se kontrapunkticky vyvažují ve stavu bolestného napětí „dočasného“ trvání a nepřístupného prázdna za smrtí, kdy — jak se to jeví Máchovi — život promlouvá hlasem nejžádoucnějším. Právě v tomto průsečíku časnosti a věčnosti oslovuje zemi Mácha, když se s ní loučí hrdina Máje Hynek, odcházející do kruté nepozna- nosti toho, „co Nic se nazývá“. Děsivé Nic, u Máchy alternativní t Zemřel v Praze 2. července 1984. [pageend148]Píseň o zemi 147 pojmenování věčnosti, neznamená to, co není, nýbrž to, co je nedostupné poznání lidskému a s Čím člověk nemůže proto ve svém rozumu počítat. V této oblasti se rodí „nelidská“ úzkost pomíjejícnosti, v níž kapka vody neúprosně měří vyměřený lidský čas a kdy hrdina nejen časně, ale i navěky, do věčnosti, hyne. „Jak dlouhá noc — jak dlouhá noc,“ kvílí Hynek před příchodem dne, v němž se má uzavřít jeho život. Ač dlouhá, předlouhá ta poslední noc, ta další bude delší; a temnější; a proto se jí Mácha bojí: Temnější noc!-------- Zde v noční klín ba lůny zář, ba hvězdný kmit se vloudí — tam — jen pustý stín, tam žádný — žádný — žádný svit, pouhá jen tma přebývá. Tam všecko jedno, žádný cíl — vše bez konce — tam není chvil, nemine noc, nevstane den, tam času neubývá — Tam žádný — žádný — žádný cíl — bez konce dál — bez konce jen se na mne věčnost dívá. Tam prázdno pouhé — nade mnou a kolem mne i pode mnou pouhé tam prázdno zívá. — Bez konce bude ticho — žádný hlas -— bez konce místo — noc — i čas-------- To smrtelný je mysle sen, toť, co se „nic“ nazývá. Pochybující duch nevěří v příští život, nicméně jeho skepse — tak palčivá, že se mění v opak — stejně jako člověčská láska se vzepře naprostému zoufání, i když se odsouzenec Hynek utěšuje aspoň tím, že snad i život vezdejší je „pouhý sen“ a že „snad spaní je i život ten, /jenž žiji teď; a příští den / jen v jiný sen se změní“, a pootvírá nesměle dvířka touze duše, která by básníka mohla vyvést z popě- račného bludiště ducha. A hle — v Intermezzu I mu pak lidová báj pohotově nabídne variantu toho spásného snu, když sbor duchů na hřbitově nabádá nového příchozího: „Z mrtvého kraje vystup ven, /nabudiž život — přijmi hlas, / buď mezi námi — vítej nám.“ Tedy: buď živý mezi mrtvými! A navíc autor v třetím zpěvu jakoby mimoděk či proti vůli svého rozumu vyvádí Hynka na popraviště, „by ještě jedenkrát v růžový nebe klín / na horu vyveden, před bílé kaple stín, / nebe i světů všech pánovi svůj vzdal vděk“ — a aby „před Bohem pokořen v modlitbě tiché stál“. — [pageend149]148 Bedřich Fučík To všechno je ideově epická část Máje. Její lyricko-dramatické jádro, které v nerozlučné jednotě s ní tvoří vlastní smysl básně, mluví opakovaně a stále znovu z nových perspektiv o zemi, o její kráse, o její neopakovatelnosti a nenahraditelnosti; od prvního verše do posledního Mácha laská zemi. Skromná a jen nouzová nit dějová je vedena tak, aby při každé příležitosti poskytla prostor k vroucím výbuchům lásky a vděčnosti k zemi, aby ji zároveň proměnila v jedinou píseň ve chvíli, kdy se Máchův Hynek s konečnou platností loučí se svou „smutně skučící“ hvězdou, kterou miluje nekonečnou paradoxní láskou. Jak jinak rozumět Máchovu vyznání: „Já miluju květinu, že uvadne, zvíře — poněvadž pojde — člověka, že zemře a nebude, poněvadž cítí, že zhyne navždy.“ A právě skrze toto ztotožnění se vším, co hyne, skrze tento žal skeptickou negací a zoufalstvím vyhnaný na sám hrot, vyznává Mácha své věřícné evangelium lásky, když oslovuje mraky nad Hynkem, odsouzeným k smrti: Vy, jenl dalekosáhlým během svým co ramenem tajemným zemi objímáte, vy hvězdy rozplynulé, stíny modra nebe, vy truchlenci, jež rozsmutnivěe sebe v tiché se slzy celí rozplýváte, vás já jsem posly volil mezi všemi. Kudy plynete u dlouhém dálném běhu, i tam, kde svého naleznete břehu, tam na své pouti pozdravujte zemi. Ach zemi krásnou, zemi milovanou, kolébku mou i hrob můj, matku mou, vlast jedinou, i v dědictví mi danou, sírou tu zemi, zemi jedinou! — Máchův zpěv je z prvních charismatických vrcholů českého vztahu k zemi, vztahu, který ovšem není cizí ani jiným národům v poněkud jiné podobě (viz Čechova, Bunina, Jesenina, Whitmana, Stiftera nebo Saint-Exupéryho aj. aj.), který však nikde jinde, pokud vím a rozumím, nevyznívá s takovou naléhavostí a takovým vroucím přízvukem jako u Máchy. V něm krystalizuje svým způsobem zcela ojediněle a specificky česká milostná touha splynout s veškerým lidským prostorem a časem, ale zároveň též vůle propadnout se do Samého středu vesmírného dění a utkvět skrze něj ve věčnosti; zde se, připadá mi, jako nikde jinde, alespoň ne na tak malé ploše, soustředila veškerá duchovní zkušenost a poznání, esence české obraznosti a citovosti, zvrstvené do nehynoucí dějinné paměti. Motiv země, fixovaný takto Máchovým veršem, se stává výchozím bodem dalšího života tohoto existenciálního pocitu, jedním z hlavních vznětů, ne-li [pageend150]Píseň o zemi 149 samou duší české poezie. Tento zdvih se v ní projevuje — ne sice všude a ne vždy stejně uvědoměle a v samostatné podobě — napořád latentně všudypřítomný, jednou třeba jen svým rozptylem jako například ve skácelov- ském „věčném prachu“, podruhé předpokládaným pozadím nebo mlž- ■ r a-- vo gigantické vzepětí. I u básníků méně „vidoucích“, pohybujících se na vnějším obvodu českého básnického kosmu, je stále přítomen, byť jen jako výčitka, nebo teskným odrazem či tušením. Zaznívá silně v Erbenovi a hlásí se ke slovu ještě třeba dnes u Jana Skácela, jenž vytváří spíš nadčasový — jako každý mýtus — mýtus jihomoravské krajiny než zázračnou zvěst o kosmu, hlásí se i v Ivanu Slavíkovi, ve vědomých či méně vědomých odezvách, ohlasech a odstínech jako nejvlastnější mélos české senzibility. Přímo — spojená podzemními prameny — navazuje opět na Máchu Zeyerova „Země“, věnovaná významně J. V. Sládkovi, takto: Pode mnou krajina sladce snila k nebesům zírala, světlo pila nadšená žitím. Tu duše má duši pochopila dřímavé hmoty, jež se mnou byla mrákotným bytím. Já hluboko v květy nořil čelo a blahem tak se mi srdce chvělo, jakoby v střety milené bytosti letět chtělo, a mocného cos mě k tomu mělo v zem tisknout rety. A na jemnou výčitku, že už v noci nato na ni zapomene, básník Zemi „ubezpečuje“: Já pohleď na lesy, na modrých hor čnějící čelo, na plující chór bělavých mraků — a uchvácen něhou, já na úkor nadzemských snů, zvolal v šumící bor se slzou v zraku: Ó vzejde doba, kdy budu dlíti na prahu hvězd, však vím, že pak zříti bude mi sladko [pageend151]150 Bedřich Fučík v stranu, kde fantom tvůj zelené svítí, a budu toužit a budu nýti — po tobě, matko! O tom, že Zeyer se zde přímo inspiruje Máchou, svědčí nejen slovní výraz, nejen ritus tohoto vidění a celková situace, ale především niterná atmosféra lásky a vděčnosti k zemi, nítící se v somnam- bulním stavu hmoty, jež teskní a nyje jako člověk; také zde se například objevují bělavá oblaka, navoditel vryvné nostalgie loučení aj. I kdyby však nebylo přímé inspirace, nýbrž jen dotek, ba pouhé reziduum melodie kdysi dávno zaslechnuté, celou bytostí přijaté a dlouho pak prožívané horoucí duší a v daném vzplanutí přetvořené individuálním tvůrčím ingeniem v novou píseň — stačilo by to plně na tvrzení, že jde o bezprostřední básnický a duchovní kontakt Zeyera (a pak dalších následovníků) s Máchou; že básnické exemplum Máchovo je — kdysi jako dnes — takové mohutnosti a tak hlubokého ponoru v duši českého člověka, že je nebude možno nikdy z ní vytrhnout ani pominout. Zeyerova „Země“ však nikterak nepřestává na pozici, jakou má u Máchy. Naopak. Dochází v ní ke značnému posunu ve vnější i vnitřní situaci. Zeyer nazývá zemi rovněž „matkou“, ale loučí se s ní nikoli vzkazem přes letící oblaka, nýbrž přímo, rovněž synovským, tj. pozemšťanským oslovením („na úkor nadzemských snů“!) „se slzou v oku“, a slibuje, že ani ve chvíli, kdy se jeho duše octne „na prahu hvězd“, tedy už za hranicemi země, ji neztratí z mysli. Jeho loučení s pozemským životem je stejně vřelé a překypující podobnou něhou jako u Máchy, postrádá však naprosto onen drásavý vzlyk rozchodu na neshledanou. Vnější i vnitřní atmosféra promlouvá zde výrazem smíru, štěstí a harmonie. Zeyer — a to je velevýznamný posun — se loučí se slibem, že bude i v dalším životě, který klidně a samozřejmě předpokládá, na ni vzpomínat a po ní „toužit a nýti“. Máchovo Nic je zde vyplněno drahocennou smysluplnou budoucností i za prahem hvězd. Pozemská situace se mění ve zcela kosmickou, dvojpólovou, kontrapunktickou a nabývá neskonale na prostoru vnějším i duchovním. Místo zapřísahavých, zoufalých a úpěnlivě hromaděných apostrof a oxymor zaznívá melodie důvěřivé oddanosti a výraz nadějeplné víry v „budoucí vlast“. Zeyer jde prostě dál a po svém domýšlí Máchu tím, že metafyzickou nevěřícnost Máchovu integruje do smysluplné transcendence, která překonává Máchovu skepsi — a spoluurčuje perspektivu jeho dědiců. Zároveň a navíc zahrnuje také časnou hmotu země do sféry duchovní existence a trvání. [pageend152]Píseň o zemi 151 V myšlence a vidění Zeyerově pokračuje až samozřejmě Otokar Březina. Takřka všichni básníci, kdykoli se dotknou existence a hlíny země, jsou si napořád vědomi své závaznosti k ní, Březina však, podobně jako Whitman, jako by ji sledoval a mluvil o ní od prvního verše do posledního.* Březina ve svém díle v různých variantách znovu a znovu se ptá: „Řekni mi, duše má, kam jitra zbloudila, / poledne odlétla, / bohatství květů jak odkvetla?“ Nejsou tyto verše snad pokračováním Máchovy maximy: Miluji květinu, že uvadne...? Nezaznívá i z nich onen máchovsky ostrý přízvuk časnosti, která plyne a končí? Březinova „mystika“, zhruba a krátce řečeno, přenáší všechno dění na zemi do křižovatkového ohniska časnosti a nadčasovosti, hmotnosti a spirituality, života a smrti, tohoto světa i světa mimozemského, ve kterém se setkávají všichni mrtví, živí i nenarození v jednotě jednoho jediného společného osudu. A v rytmu jednoho jediného života od prvního člověkova pohledu a gesta až do posledního úderu lidského srdce: Země! Bloudící věky! Spoutaná sugescí věčného zraku, jenž za dne uzavřen září se otvírá v nocích a v zelených hloubkách fosforeskuje... Lodi, zakletá v jediném kruhu, plavíš se věky... však vlny, jež házíš, v tisíci kruzích se vlní až k břehům nového času. Země, u Březiny vždy dar a duchovní závazek, je plamennou výhní člověkovy tvůrčí vůle objevitelské, cílem neuhasitelné touhy do- byvatelské i dějištěm porážek, stejně jako vlastí chudých, uražených a bezbranných. Březina zaklíná slunce, vody, ohně, ale pořád je to země, která z něho promlouvá, zabírajíc veškeren známý i dosud netušený prostor, a to především duchovní. A po nej smělejších rozletech a výpravách do nejtajemnějších míst se znovu pokorně vrací k matce Zemi. Nikoli náhodou báseň, která roku 1906 uzavírá celé jeho veršové dílo, má název „Návrat“ s těmito závěrečnými verši, prostými veškeré „záhadné mystiky“: * Něco z této skutečnosti napovídají také údaje z Frekvenčního a konkordančního slovníku básnického díla Otok ar a Březiny, uspořádaného Petrem Holmanem, V této velezáslužné práci je substantivum „země“ hned na druhém místě (232 výskytů ve všech šesti sbírkách, v 80 básních) za slovem „duše“ (295-6-110) a daleko před světlem (179-6-84), nocí (182-8-81), sluncem (170-6-80), snem (121-6-78), písní (107-6-63), smrtí (105-6-61), láskou (80-6-78), stínem (77-6-51) atd., které jsou pro Březinův vesmír tak charakteristické. Ne dost na tom. Profesor Otakar Fiala, nejzasloužilejší badatel březinovský, dal Šesté knize Březinově, dlouho označované za torzo, titul Zemí a učinil tak nejen podle ducha celého díla, ale i podle poznámek samého autora. A v této souvislosti lze také připomenout ne nevýznamně, že i v Bibli se vyskytuje slovo země v mnoha a mnoha spojeních a vazbách mezi výrazy nejfrekventovanějšími. [pageend153]152 Bedřich l učík Známé jsou linie dalekých hor, modrá bratrská města, známé je všechno, čeho se zraky a myšlenky tkly: všechno je cesta, k domovu jediná cesta, tisíckrát tady jsme záhadní, mlčící, neznámí šli. Ze země do země bloudili, lovcové pravěku, u ohňů sedali, zraky ztracené v daleku, hlasy svých mistrů po věky slýchali, v pokoře ztišeni, v předvěkých nocí mlčení, v slavnostním jiskření hvězd, s osvobozenými zapěli, s přemoženými úpěli, se staviteli města a chrámy a říše jsme stavěli, s objevitelů lodstvy do nových zemí slavili vjezd. Zde je už závěr, který předpokládá dlouhou cestu z nadhvězdných výšin zpět do společnsti lidí-bratří, radujících se a pracujících na hlinité a skalnaté hvězdě, jejich lásce a rukám svěřené. Ve vstupní básni k Rukám je tato cesta zpět naznačena: Zem krásnou, jak nikdy nebyla po celé věky, co její let v temnotách prostorů víří, snů mých mi ukázal květ; viděl jsem průvody gigantských jar, v záři jejich pochodní slunce se tměla, tisíce pozemských jar do vozu svého zapřažených měla. Však viděl jsem také zem bolestnou, jak byla od věků, v úsměvu hořkém hovořící k člověku, zrak teskný zhroužený v daleku; zem jednu z nejchudších mezi svými sestrami ve vesmíru, na moři ticha ostrov, jenž mimo smrt nepoznal míru. Na prahu bratří usedal jsem, záhadný cizinec, podvečer, a v dalekém šumění vod a v písni větrů a zářících sfér o práci země a světě, jenž v hlubinách lásky se přede mnou šeřil, k útěše bratří jsem zpíval, Šťasten z úsměvu jejich, a věřil. Všechny tyto prvky a semínka obraznosti nejsou tak vzdálená Máchovi, jak se na první dotek zdá; jsou v něm obsažená in nuce jako neviditelné zdroje myšlenky a touhy, jako zárodečné stopy života a jeho ducha, pouhé náznaky otázek, na něž se Březinovi odpovídá. Obojí — otázky jako odpovědi — jsou v Máchovi nápověďmi, z nichž se niti podoba ideje a tvar obrazu, které přes všechnu originalitu a geniálnost nejsou konečné, čekajíce pokračování v nekonečném času, další posun k vysněnému cíli — ke slovu, které je u Boha totožné s ním. A takto krásná, úzkostná a skučící Máchova Země se u Březiny proměňuje v úsměv lehounký jako dým. [pageend154]Píseň o zemi 153 V jedné z nejkratších svých básní s příznačným tázavým názvem „Zem?“ mění Březina, ve srovnání se Zeyerem, znova vesmírnou situaci, když posouvá své vidění nesmrtelného života za Zeyerovo „na prahu hvězd“ ještě dál, za dokonanou už skutečnost v dramatu člověka a země, s kterou duše lidská, ponořena do nečasnosti, se neloučí, nýbrž na ni už jen hluboce vděčně vzpomíná jako na líbezný sen. Tak daleko se Březina od země odpoutal! Svět rozkládá se za světem, za hvězdou hvězda, když půlnoc se tmí, a mezi nimi je jeden, krouží kolem bílého slunce, a let jeho hudbou tajemné radosti hřmí, a duše těch, kteří nejvíce trpěli, do něho vejiti smí. Sta bratří řeklo: Známe tajemství jeho, mrtví v něm vstávají ze sna, živí v něm zmírají snem; milenci řekli: Přílišnou září oslepí zraky a čas jako vůně neznámých květů každého usmrtí v něm; a ti, kteří dovedli viděti tisíciletí; s úsměvem ptají se: Zem? Taková je odpověď Otokara Březiny, který, jak je patrno v celém jeho díle, protrpěl všechny třeskuté stesky autora Máje, na jeho drá- savé „prázdno“, aniž, byť sebevzdáleněji, odmítl, či dokonce popřel Máchovy úzkosti. Naopak, bratrsky pokračoval a nově instrumentoval píseň, která však ani v něm nedozněla... zdá se trvat na všechny lidské věky. V této souvislosti nemůže zde být pominut ani F. X. Salda, který ve svých Loutkách a dělnících božích ne na jednom místě se rozezpíval v básních v próze o zemi, neznaje větší chvály než na ni, zvláště pak ve své Knize chval, veršů z let 1908 až 1935. Jeho chvály žebráků, starců, umírajících, mnicha, vojáka, studny, stolu, mlatu atd. končí „Chválou země“, básní, která jeho díky a obdiv shrnuje. Salda není přímo tak těsně zapojen do písně Máchovy jako Zeyer nebo Březina, ani nemá jejich melodické vlahosti, když poému napořád konstruuje jak ve stavbě, tak ve výrazu, ale vyrovná se svým druhům v myšlence, na niž klade největší důraz. I u něho vyúsťuje všechna lidská a básnická vůle v touze blahořečit životu v jeho pravdě, dobru, kráse a jeho vytoužené dokonalosti. Slyšte několik slok: A přec jsi nejmilejší boží dceř nevinná, rozsévač tě chtěl mít krásnou jako svůj úsměv a hroznou jak bouři svých řas, [pageend155]154 Bedřich Fučík přes tebe voda moří odplývá a spadá ti jak vlas na šíji královskou a do snů ještě zní ti její pláč. A hvězdy v noci zazvoní rosou o tvých stromů listoví a červánků nach ti pelem lehá na víčkách. Před tebou člověk v kolena poklesá, jímá ho strach, co lesy tvé šumí z svých hloubek, zda tvář tvou mu dopoví. Já nejsem víc než zhaslý svit a prasklá bublina, jen mrtvý bod na proudu tvého odvěkého pramene — než dopíši ten řádek, možno, že v vteřině ztracené v nic se propadnu, věc, na niž se sotva vzpomíná... Nevím, zda Mácha znal Beethovenovu Sedmou a Devátou symfonii, které v časové blízkosti vzniku Máje mluvily zřetelně rovněž o zemi; nevím, ale je pravděpodobné, že Zeyer znal Dvořákovo Largo z No- vosvětské, oslovující zem stejnou melodií. Je však mimo jakoukoli pochybnost, že Jakub Deml, další v naší řadě, neznal Mahlerovu Třetí symfonii s její melancholicky zasněnou druhou částí, vracející se ve spodním tónu v Šesté, a zvláště v Písni o Zemi, nepochybně inspirovanou Čechami právě tak jako celé sloky u Rilkeho. A přece všechny tři hlasy, Mahlerův, Rilkův i Demlův, jsou intimně příbuzné, navzájem se doplňují, když dozrály v určité době do podoby osudového přilnutí k lidské zemi; nikoli jen k jejím krásám, nýbrž k jejímu géniu, hledajícímu výraz pro nejniternější touhy nepozemského zabarvení. A všichni, objímajíce horoucně planetu-zemi, myslí, aniž ji zradili, na „Novou zemi“. Ústa otevřená k blahořečení se bleskem zavřela, slova radostná, jak děti v hrách, zas do duše se vrátila, země zamyšlená, jako černým suknem prostřena, a z životů všech, silou nebojácnou dřív a barvou bezvědomě hýřících, dnes nový život, tajemnější vstal, a z místa jednoho, jež Vlastí nazvali, po zákonu větrné své růži prudce rostl dál. Zdál roditi se z lůna Smrti veselé, jež, samojediná, své krásy obraz na vše házela: zem, extatická poutnice, a v stanovišti svém štít slunce triumfující je vize jejích snů... V těchto i v dalších verších Demlových jsou patrny vrstvy, kladoucí se organicky na sebe — Mácha, Zeyer a především Březina, [pageend156]Píseň o zemi 755 z něhož Deml vychází a kterého domýšlí v nezadatelně vlastní podobě; nic zde nepřichází nazmar, všechno probíhá po zákonu života, ve kterém kořeny a kmen stromu už předpokládají příští listy na vyšších jeho větvích. Deml jako by při motivu země integroval všechno dosavadní české básnické poznání v tomto směru a poponášel je výš; znovu se u něho objevuje země stará a země nová ve vzájemné vazbě a jejich dvojhlas se stává melodií jedinou. Deml přitom zároveň navazuje zde i na Máchu dokonce daleko těsněji než kdokoli jiný. Je ve svém pozemšťanství velmi blízký básníku Máje, a navíc konkrétnější, příroda zdá se u něho na dosah ruky, postihovaná a hmataná ve zvláštnosti každého jednotlivého jevu; je mu blízký nejenom tím, že používá stejné nomenklatury (vlast, matka), ale i co do paradoxního významu některých slov, velmi příbuzného, ne-li totožného s obsahem, jaký v něj vkládá Mácha: také pro něho je noc onou kontemplativní chvílí času, v níž všemu navzdory vidí nejjasněji a poznává ve svém snění nejvíc z tajemství života. Deml následuje Máchu i v apostrofách země; činí tak ale přímo, nikoli symbolicky a prostředečně, splývaje s ní jak v jejím závrativém oslnění. „Proč mlčíš, ó Země?, zanaříkal jsem jednoho dne pod letní oblohou. Zašuměly borovice, pod květnatým břehem zacinkal potok, vyletěl pták, zaklátil se v azuru a jako mrtvá věc, kýmsi vyhozená, znovu padl do lesní tmy. Daleko přede mnou, jako na nejhlubším dně země, pod oceánem světla ležela louka, v popoledním slunci spaly vrby... ,A kdybys všechny mé pohyby a barvy i vůně zachytil svým hlasem a pohybem a barvou i vůní: mne nepoznals! * Ó Země, kde jest tedy nesmrtelnost tvého úsměvu, síla tvého obejmutí, hořkost a sláva tvých slz?“ Na tomto bodě se však cesty imaginace Máchovy a Demlovy příkře dělí. Místo úzkostné melodie autora Máje se u Demla stále silněji ozývá hlas světelné, nadějeplné radosti, v níž i Smrt je veselá a družná; sólové oslovení věcí přechází u Demla v dialog, v němž básník mluví oba party. Souznění a splynutí Demlovo se zemí je nejplněji vyjádřeno v Mých přátelích a tam především v Tulipánu: Ty z prsti saješ život svůj, svou krásu bereš v ohni; ó ani mni! ji nevzdaluj a k soucitu se pohni. Co chci? Mých slov se nelekej, jei duše moje čista; jen v květu svém jí místa přej, jej nezlomí, bud jista. A ros? a kveť tak jako dřív, mé duše vidět není; lze umřití a býti živ a spát až k probuzení. [pageend157]156 Bedřich Fučík Já věru, věru dlouho spal, v svém jako zaklet bolu; chceš, ustelu si opodál a procitneme spolu? A budu-li jak ty květinou, všechno se rázem změní a mnohé věci pominou, snad také utrpení. Noci svůj kalich uzavřen, bratrsky spolu sníce, že byla kdysi také zem, že však jí není více. Zde u nás kulminuje, zdá se, nejen ve slovesném umění, ale také v celém duchovním povědomí tento osudový pocit pozemského osudu člověka. Není dvojí zem, je jedna jediná, hmotně duchovní, a básnická velikost Demlova se projevuje tím, že nemanifestuje toto poznání abstraktní myšlenkou, nýbrž takřka lidově průzračným obrazem a podobenstvím... Demlem, třebaže u něho zazní píseň o zemi až orchestrální šíří a plností, se tento motiv z českého verše nijak nevytrácí. Zcela zřetelně se objevuje u mladého Nezvala, který svými kořeny vychází z Březiny a Demla, aby se vzápětí, stržen charakterovou hédonickou těkavostí, dal unést předpisy poetismu a surrealismu a zapomněl do jisté míry dokonce i na sebe sama. O tom, že v něm byla také tato struna živá, svědčí verše, které v Mostu, jeho první knížce, zní jako jasná ozvěna „zemské“ melodie: Má duše, děsíš se, jak žiji sen tvůj zemí? Pro tklivé oblačno je třeba žít, mámivou tíží věcí sám, tak sám a mezi všemi. Nedlouho poté pokračuje v této intonaci v Podivuhodném kouzelníkovi: Z hlubin k nebi a z nebe k hlubinám od konce do počátku se přelévám. A mezi věčným pohybem náhrobek kolébky mé je zem. Nedejme se však mýlit tím posledním veršem, kterým se Nezval přes přímou variantu spíš Máchovi vzdaluje, než aby jej stupňoval. Vydává se už tehdy napospas svodům dobových trendů a halasně a příliš snadno vykřikuje své tezovité zpěvy o kultuře, o barikádách, snadných revolucích a pantomimách, v nichž se po Edisonovi a Akrobatu kouzelnický nezávaznými proměnami propadá. Motiv Země takřka samozřejmě předpokládá jisté komponenty. Nezval je příliš [pageend158]Písen o zemi 157 dobrý básník, aby o nich nevěděl, a neopomine se aspoň s jednou z nich, například s „věčností", vyrovnat, nikoli veršem, jak by se dalo očekávat, nýbrž suchou tezí z dílny ideologické, jako s „jedem, který tě stále otravuje“. Tato otrava — nikoli nevšímavá lhostejnost — ho nepřetržitě znepokojivě doprovází, a trvá léta, než se Nezval, nedlouho před smrtí, rozpomene na ostny touhy ve svém mládí. Tentokrát, bohužel, už jen reminiscencemi, a navíc ještě v souvislosti s pouhým civilizačním entuziasmem a post-festum-prorokováním, když deklamuje svůj sen — sen, že po vítězství na zemi se vydá člověk do vesmíru a že jej celý přeletí, jak přeplní všechna svoje moře, že zanikne jednou lidské hoře a že nebude už trpě ti. Nezval neuzavřel zpěv Máchův a Březinův, jenom jej narušil a zkalil dobovými struskami. Závada, Holan, nevzpírajíce se „poutům“ duchovní tradice, zvedli melodii pohrdnutou Nezvalem i jinými a propůjčili jí novou tvář svými hlasy — jednotlivými slokami, verši a někdy jen podtextovým ohlasem nebo barvou hlasu, znakem nepomíjejícího vědomí milostného vztahu poezie k životu. V roce 1934 se přihlásil k motivům máchovské země Josef Kostohryz široce rozmáchlou básní „Prameny ústí“, v níž se povědomí božského původu světa a země vzájemně prolínají do struktury metafor této podoby: O zemi ustavičné bdící a sladké prostornosti na loži teskném na loži z hvězd k nimž rosa touhy milostné kvílíc raší a smavou nádherou pozdvižené prsti raduje se v oltáři zmítání vsáknuta vypita hroudou rosa ta čistá skřivánčí píseň O zemi prostornosti hluboce vnitřní azurem a černí mísícími se v srdci tvých proměn... ó zemi milenko s tváří nebes a smrti v tobě se zmítáme překrveni azurem tvorstvo tvé z tebe vyrazivší dechem jenž stále prýští hlas hlubin výsostný přemítá věčnou noc v pápěří hrudí vznosném... hlas hlubin dnes ve smutku prsti se rozpadá sám v sebe se vraceje voláním jako Fénix do hnízda ohně hlas hlubin nevýslovná tesknota srdcí jež stále příští je růže smrtící kov i smrt... [pageend159]158 Bedřich Fučík V této prvopočáteční podobě už později a přímo tato melodie u Kostohryze nezazněla, ale přes hymny Zahradníčkovy vplynula za války do obecného sboru hlasů, patrioticky vzpírajících ohrožený kout českých krajin a vyznávajících mu věrnost: Hora, Cassius, Halas, Seifert v čele všech ostatních. Zvláštní místo zaujímá mezi nimi Jan Zahradníček jako pokračovatel Březinův a Demlův zároveň především ve sbírkách Jeřáby, Žíznivé léto a Pozdravení slunci. Mocné povědomí motivu země, dědicky samozřejmé a plynulé, je v jeho verších organicky rozptýleno stejně jako u jeho mistrů v podobě strukturální živoucí tkáně duchovní i hmotné, i když na druhé straně nevystupuje do popředí do té míry, že by tvořilo osamostatnělé téma — například takto: Nohy v tmě kořenů a ¿elem hvězdné práce jsa vždycky účasten pro náhrady sladké se naučit ztrácet a zpívat jen. Když oblaka jdou a ve světě jiném se obráží krása a hrůza a hřích, osudů cizích se dotknouti vínem mít podíl v nich. Být zajedno s nimi, když vítr v bubny bije a vesmír se nedočkavě zachvívá, od propasti až k hvězdám tvůj pocit obsáhlý je a v každé smítce tvá účast vášnivá. Povědomí země zní u Zahradníčka velmi silně v převážné většině básní jeho prvého období, a vytrácí-li se navenek v části střední, zůstává pořád natolik přítomné, aby bylo s to — s obrácenými znaménky psychické intonace — přímo vybuchnout v období závěrečném, to jest po druhé světové válce. V Jeřábech i jinde jsme na hony vzdáleni jakékoliv výčtové a v podstatě popisné lyriky přírodní řekněme hál- kovského typu, s přírodou se zde naopak setkáváme v niterném, dramaticky vznosném vichření a proměnách. Zahradníčkova příroda-země plápolá ohnivými šlehy slunce a zelenými plameny slavnostních korouhví stromů, účastná na úhrnném životním dění lidském i mimo- lidském, sama jen pouhá část stvořeného světa, sdílející a podělující se na ustavičné práci společného díla je svou konkrétností a žárem blízká Demlově zemitosti a drsnosti, má však společný náboj transcendentní a charismatický s takřka všemi předchůdci. Verše Zahradníčkovy jsou jediné blahořečení, díkůčinění a shoda s řádem a uspořádá- [pageend160]Píseň o zemi 159 ním kosmu přijímaného a opěvovaného pokornou radostností. Není zde žádného loučení a rozchodů; a nebude ani v dobách mnohem chmurnějších. Válka skončila a čeští básníci, zcela přirozeně oslnění znovunaby- tou svobodou, se vrhli na témata bližší, „konkrétnější“: do jásotu nad zničenou hyenou hitlerovskou, nad dostavivším se mírem a nad skvělou budoucností, která přichází. Ale nad dvěma posledními nadějemi mířícími do času příštího se vynořují první otazníky; František Hrubín píše Novou zemi, proti které Zahradníček staví v básnické polemice Starou zemi. První věří naději v nastávající ráj na zemi, který se uskuteční jaksi samo sebou, druhý potvrzuje svou víru v odvěké duchovní a mravní hodnoty, které nikterak a v ničem neodmítají nutný vývoj a pokrok sociální — teprve ze syntézy obou sil se může zrodit šťastnější nový věk. Toto střetnutí dvou pohledů a názorů se událo bez povšimnutí. Druhé, závažnější, nemohlo být vůbec postřehnuto, protože se událo mimo veřejnost. Myslím tím sráznou propast mezi Nezvalovým Zpěvem míru a Zahradníčkovým Znamením moci, poémami, od jejichž vzniku se česká poezie příkře rozdělila na dva protichůdné tábory. Jedni jako očarovaní viděli jen jednu, tu ozářenou polovici naší planety, zatímco druzí zpytovali s úlekem její druhou, odvrácenou část; jedni nadšeně přitakávali, spontánně, ale ještě víc z pobídky vnější, bezstarostné rozjařenosti nikoli sice kosmické, ale přesto celoplanetární, druzí nazírali skutečnost za ní, rub vnějška, a ohromeni zaregistrovávali zlověstné signály té pravé nové doby. Zatímco Zpěv míru slavil triumfy na celém světě, Zmámení moci nesmělo vyjít a zůstalo Nezvalovi i ostatním občanům zcela neznámo; zatímco v básni Nezvalově se ve jménu míru a na znamení míru tančí valčík ve Vídni a v Tokiu se unyle usmívají půvabné gejši a všude jinde na padesáti místech panuje tingltangl a smích a jen a jen veselí. Zahradníček, v celém dosavadním díle chvalořečný oslavitel dobrot a krás naší planety, se zamýšlí nad tím, co je za tou veselou tváří světa. Zla, která vedla k druhé světové válce, se nevytratila, nýbrž znásobila, všechna semena zasazená do německých, stalinských a jiných koncentračních táborů vzešla, každá smrt z padesáti miliónů obětí války způsobila bolest a podnítila vůli k odplatě, aby byla „zjednána spravedlivost“ atd. Hirošima zmizela, ale páry z ní nakazily celý svět strachem a novou nenávistí a pomstychtivostí. A trvají a rostou dodnes. Zahradníček praví: Nastal podzim Bylo po veliké válce ulice rozbourány bylo před velikou válkou ulice postaveny... [pageend161]160 Bedřich Fučík A v tom šeru události větší a větší nosily do kouta revolucím které měly porodit nové slovo ale zmítaly se v křečích věštebných Pythie hrůzou šílené krev a nadávky vyplivující... A jenom lásky znatelně ubývalo jenom tratoliště marných řečí a marné krve rozrůstalo se v bahny. Co se to stalo s milovanou Zeyerovou zemí? Je to ještě matka, živitelka a dobroditelka? Co mají společného tato tratoliště a bařiny s naší modravou líbeznou planetou — je to ještě ona? Nepochybně ano, jen poničená, zpustošená a zhanobená krvelačností, vůlí k moci anebo slepou hrabivostí svého pozemského pána a vládce-člověka! Svět, jak jej vidí ve své La Salettě z roku 1947 a pak ve "Znamení moct z roku 1951 Zahradníček, jako by usvědčoval Nezvalův Zpěv z fikce, ba z přímé lži a slepoty, zřejmé už roku 1951 a tisíckrát stvrzované do dnešních hodin. Otravou zla všeho druhu je zachvácena celá zeměkoule, je to krok ke zkáze obecné, progresivně postupující a sálající až do mezihvězdných prostorů. Nastal klid a mír zbraní, ale trvá jedovatá infekční válka myslí a srdcí, živená všemi prostředky lidské vynalézavosti, a hrozící, že může být a bude zkázonosnější než zápas technicko-materiální. Vzpamatuj se, světe, vzpamatujte se, lidé, vezměte rozum i srdce a vědění do svých rukou! zní výzva básníkova, — pokořte se před svým lidstvím, nedovedete-li se sklonit před vůlí boží, pochopte zemi, na které a ze které žijete, podrobte se jejím zákonům, nerabujte ji, neničte její vzduch a vodu, které už ani pro nemluvňata nezbývá! Nechtě už slov jež sypou se hluchá a jalová — nejsou lidská není v nich člověka Tak hovoří obludy vymyšlené aby nás pohltily Dejte si říci za nějaký kratší čas nebude po nich slechu, Nabuchodonozor se také jen tak letmo připomíná... Není snad ani třeba upozorňovat na to, že Zahradníčkova báseň vychází ze stejných myšlenkových a imaginačních zdrojů jako Březinův zpěv o zemi a vydává počet ze svědectví o jiném čase, takže není divu, že tam, kde se u Březiny píseň vlní sladkou kantilénou, u Zahradníčka přechází do dráždivého hluku dnešní hudby, v nesmlouvavé varování, výzvu a zapřísahání — prosba a modlitba přeskakuje do zlobného, nemilosrdného pamfletu objímajícího rovněž celou [pageend162]Píseň o zemi 161 naši planetu. Všechno to ve jménu života a člověka, který — donucen klanět se modlám výroby a blahobytu — ztrácí své důstojenství a smysl existence. Nikoli z bohatství statků civilizačních může přijít obroda — není přec nikde dáno a psáno, že zaručují štěstí a blaho a plnost bytí, které jsou asi pravděpodobnější v chudobě a řádu. La Saletta a 'Znamení moci nejsou zcela osamělé, jak by se na první pohled zdálo, naopak, mají dnes stále častější a silnější básnické frekvence. Jsme však omezeni časově, a proto, byť byl tento stručný přehled — ničím víc nechce ani nemůže být — jen výběrem několika dokladových příkaldů a citací, nemůže v něm chybět ani Atlantida Vladimíra Vokolka psaná přibližně v téže době jako Znamení moci-, i tato báseň o šesti úsporných oddílech jako by chtěla dopovědět námitky Zahradníčkovy proti snadným mírotvorcům. Atlantis předchází o několik let dramatu Nezvalovu Dnes ještě zapadá slunce nad Atlantidou, která má v podstatě občansko-kritický úkol demonstrovat zhoubnost jednotlivcovy tyranské moci a zločinné zvůle (není-Ii zároveň kryptogramním či mimoděčným zrcadlem přítomnosti). Vokolkova Atlantis se naproti tomu zařazuje svým základním pocitem mezi „čisté“ písně o zemi. Vychází ze stejné lásky jako zpěv Máchův a ze stejné naléhavé úzkosti, která však má zdroj v apokalyptických znameních doby utvářené zcela jinak, než byl čas třicátých let minulého století. Spíše než melodie je to křik, volání na poplach a třeštění, spíš výraz hrůzy a děsu — katastrofická vize, v níž se naše „chůva vesmíru“, kolébka, vlast a matka řítí k svému zániku. Ani ne tak ve své hmotnosti, která bez lidí by koneckonců tak jako tak ztratila veškeren smysl, nýbrž ve svém poslání vyhrazeném duchu lidskému. Atlantis vznikla ve stínu války v Koreji a v sousedství berlínského vzdušného mostu, který bude za deset let vystřídán berlínskou zdí, trhající i navenek jeden národ ve dví, a tedy uprostřed míru, který všechny současné „zpěvy o míru“ usvědčuje z iluzionismu a předstírání. Skutečná tvář světa je rozrytá strachem z tohoto podivného pokoje, který je pokračováním války nevedené už zbraněmi, míru lítých zápasů březinovských „knížat noci“, novověkých magnátů moci a zisku, hlasatelů nenávisti, maskované všemi odrůdami humanismu, vyvracejícího všechen lidský řád a mír do základů. Nic už není přirozeného, lidského, jeden od druhého se ustavičně vzdalujeme a distanci mezi námi vyplňuje napořád jen prázdno, jež nás drží v krutém zajetí: obleženi obléháme kruhy v kruhu okolo středu z něhož -vyšel čas tajně za noci -ven a stále uvnitř z věčnosti kterou zradil čas [pageend163]162 Bedřich Fučík tajně a za noci obklíčil ji světem a ze světa zas vyšel jiný čas... Vokolek nazírá chaotické dění, v němž žijeme, orientujíce se takřka jen podle zlověstných signálů neustále temnějších a hřímavějších, a vidí svět, ve kterém si ženy, svírající v náruči děti ohrožené zkázou, „zoufají nad hloubkou nepřítomnosti“, a kterému nezbývá než zaniknout ve vlnách oceánu jako mýtická Atlantis. Přišla noc a rozbouřený oceán svinul svět jak starou mapu. Kdykoli vzhlédneš na hodiny uvidíš tonoucí srdce v záludném víru a jsi stržen v zápas chtěje pomoci sám nevíš komu... Vlna jedna a táž, která nás kolébala v roce čtrnáctém houpala na svém hřbetě archu Noemovu a již si nevzpomínáš — byla někde zem? Byla někde zem nebo pracovala jen do času, který končí, když ve- lehorami zločinů a běd, křivd, klamů a nepravostí ztěžkla tak, že se nemůže udržet ve své závislé rovnováze? Když člověk, jemuž byla svěřena pro radost života a práce, nepoznává svého bližního a mate se sám v sobě; když všechna zapřísahání těch, kteří vidí, jak se čas nachýlil, jsou marná a všechna slova zanikají neslyšena a jedenkaždý jsme sám a sám a všichni dohromady v houfech se třepotáme na telefonních drátech rozezvučených dotazy: Co je? Co se to děje! Nejde o to porozumět. Smysl je ztracen. Jde o to být uchvácen a probudit mořeplavce ani ne tak silou hlasu — ten přijde později — ale silou vidění jež předchází hromový výkřik když už je po všem a roztříští se v ozvěny zem zem... Když už je po všem... Po všem. Bude snad třeba dalšího „velikého třesku“, který zrodí novou Zemi a nového člověka s ní v budoucím věku... Nebylo by to však jen absurdní doufání, že se svět bude opakovat se stejným koncem? Vokolkova Atlantis, nepochybně jedna z nej výraznějších jeho básní, není děsem úzce osobním — promlouvá spíš za nás za všechny jako chmurné svědectví, nic víc; je to vize, vylisovaná pod velkým tlakem dnešních skutečností tak temných, až nám připadá, že jsme vzdáleni několik světelných let od úsměvného pozdravu Zeyerova a svrchovaně pokojné upomínky Březinovy. Přesto z každého verše Vokolkovy poémy a z každé další hrůzy, [pageend164]Píseň o zemi 163 kterou zaznamenává, prosakuje nezmarná lidská naděje, že to nepatrné smítko země uprostřed závratné prohlubně vesmíru, vteřinu za vteřinou se rozšiřujícího, potrvá navěky. Není jiné kolébky člověka. A bez ní by nemělo smyslu ani Máchovo Nic. „Veritas de terra orta est,“ praví pěvec žalmů David, pravda ze země vyšla, a nic na tom nezmění žádné bludy ani zapomnění. A z této pravdy se niti takováto naděje: „I když my umřeme, bude několik lidí, kteří tady na světě a tam na věčnosti nebudou moci na nás zapomenout. Umřeli jsme, a neumíráme. Odcházíme z tohoto světa, a přece reflex našeho života zůstává a zůstane na této zemi až do konce časů, neboť víra i věda praví, že žádná energie se nevytrácí: a my tolik trpěli a tolik milovali,“ říká moderní básník. Všechno za námi je gigantický hřbitov minulosti, která přechází s námi a s naší zemí do všech příštích dní, v nichž budeme bytovat navždycky. Ze všech biliónkrát větších hvězd a planet jsme poutáni právě jen ke své Zemi, jediné a ne jiné, svým zrozením, životem i smrtí, svou radostí a utrpením i prací; svým úžasem a obdivem ke skutečnostem Země, svým úchvatem, bez něhož drahocennost našeho světa vyzní naprázdno, bez vděčnosti a naděje. Každý sám za sebe; každý v závislosti na druhém, i když se někdy zdá, že jednotlivé duše jsou si navzájem cizí, „jako by každá z jiného světa / po tajemném ztroskotání zachránila se na zem“. Který jiný svět to má na mysli Březina? Někdejší ráj snad? I to ztroskotání bylo pak šťastné! Veritas de terra orta est. A pravda je báseň. I když každá báseň je jen část skutečnosti podle mohutnosti a síly svého tvůrce a může být i lží, umělci nikdy neustanou v toužném úsilí postihnout její pravdu celou — a nikdy neuspějou. Zde platí Březinovo moudré: „Jako umění i láska miluje zemi. Země zůstane vždy břehem, k němuž se vrací ze svých výprav.“ Má se ustavičně vracet k zemi Morija, doporučené v Genezi Abrahámovi, k zemi vidění. Ano, jako láska i umění miluje Zemi a zpěvů a písní o ní nebude konce. [pageend165]Jakub Deml Básně z pozůstalosti Ledové kvéty První a poslední slovo. Mluvte děti! První a poslední věc. Má za hlavou jako žlutá peříčka. Je to zakrnělá korunka. Chatrný pozůstatek vlády. V letopisech tohoto krále čteme, že se jednou vyrojili hadi a napadli vinohrad. A v spirálách stále užším lisováním hroznů tlačili se k břehům života, aby prorazili hráz tmy. Učilo se od nich nemluvně. Než dospěli ke světlu, ztrnuli v ledové květy a stékali v slzách. Potři je svou patou, Immaculata! Poslední kapitola Mých Přátel. V Tasově 8. 12. 1959 [pageend166]165 Triptych Už kolik dní pět tisíc lidí na poušti poslouchá Mistra. Nebylo slýcháno, co je tu hlásáno, co vidí oči, co mluví ty rty. Chór: Měl bys to slyšet i ty Vysoké nebe, hory a jezera, není v tom mezera: rorejsi, vlaštovky, je jich tu na stovky, supy a kondoři, ba i ty myši jen o tom hovoří, co tady slyší. Chór: Měl bys to slyšet i ty Láska zde obzírá ze své říše krajinu, bytosti, vábí je výše, snad je i pohostí. Chór: Qutnque panes, duos pisces 7. 9. 1960 — poledne [pageend167]166 Dlouho už vlečem se pouští, egyptské hrnce se prázdní, chvejem se bázní, síly nás opouští. Árone, Mojžíši, vůdcové naši, kam nás to vedete do země prokleté: takový život se těžko snáší! Žaloba roste, reptání sílí. Zrovna tu chvíli křepelky přiletí, konec je prokletí, tatam už hana: padá i mana. Chór: In omnivus tribublus eorum non erat infirmus 6. 9. 1960 [pageend168]167 Nebyl jsem tady už dvacet let, tenkrát junák, nyní kmet. Jak se zde všecko změnilo, nic nepoznávám, kdyby poručili, abych bojoval, napřed se vzdávám. Nohy mne ještě taktak nesou, jen krátí se dech, pustím se tudy, v některé chalupě vezmou mě na nocleh. Ta cesta z města trochu mně dodala, proč by zrovna ona šetřila horala? Hněte se, kosti, už to dlouho trvat nebude, za mlada, za stara, všude Bůh pamatuje na chudé. Ve jménu Otce i Syna — má vina, má největší vina — Ta tíha, Pane můj Bože, a hoře a hoře —------ Kam se ti lidé tak ženou, jsem tu na zapřenou štěká tam pes, on mne nepoznává, bude to jistě už jiný, rok co rok jiné je ovoce, jiná i tráva... Něco se tam slaví: svatba, krtiny? Poutníku, pojdte jen dál, Bůh sem Váš příchod požehnal. Odhodte brašnu i tu hůl a sedněte si uprostřed, jídlo přinesu hned — jen si sedněte za ten stůl naproti ženichu a nevěstě, nemusíte se ostýchat, vždyl nejste ve městě... [pageend169]168 A smím-li se ptát (jsem tady rád): Kdo to sedí vedle ženicha? Zrak mi už slábne, ledacos mi uniká — jsem kůže a kost, není to zvědavost, jen jakási malinká vzpomínka... Je to náš host. Rozmarýn voní, harfa i lyra srdce až svírá, růže prolamují strop — juchuchú, hopl Budou to asi lidé chudí, od Prosetína: mají dost lásky, nemají vína--------- Chór: Et erat Mater Jesu ibi 8. 9. 1960 [pageend170]169 Zjevení Hvězda se odloupla, nevím jak, sletěla s nebe do oblak a zkřehlá mrazem padla na zem. Kletba přestala odvěká, ihned se změnila v ělověka a zavřenými dveřmi vešla, jinam nešla. Pod jedinou střechu jako pro útěchu vlaštovka se vrátí, roky se tratí. Vzdychla si řeka, hnuly se ledy, snad naposledy někdo se za mne pomodlil. Kdo to byl? Zní to i cize, v pražádné knize není to jméno, leč by se řeklo Velký Dluh. Byl to duch. Vidím ho, vidím, až se stydím, běda mi — jen jako hvězdu mezi hvězdami. Co jen tu hledá tato tvář bledá a podmaňující? Těžko to říci. [pageend171]170 Přes •všechnu muku vzal jsem mu ruku — (nebylo potřeba světla) byla teplá. A potom zrovna na štěstí mrtvé bylo náměstí a od shora dolů šli jsme spolu a potom dále krajinou, nemyslili jsme na jinou. Líc jeho z alabastru, přemýšlím jen, jak to nastru, z alabastru byla líc, já neřekl víc, on zase nic. Myslil jsem, ze to dělá jen z ostychu, i opakuji potichu: Máš mě opravdu rád? (v duchu jsem to řekl kolikrát). Kdeže to jsem, či kde jsem to byl, já jeho oči pil. Obličej jeho kamení, jenom rty dávají znamení, a řekl to víc mezi zuby — ai to zhubí, řekl to, jak měl, a zas se odmlčel. Byl to večer, vlastně už ráno, řekl ANO — v plameni. 11. 9. 1960 [pageend172]Klement Bochořák Z Deníku hosta Na rubu tohoto sešitu čtu „brněnské papírny“. Na papír píšeme všelicos. Mnohá upřímnost je tak velice zajímavá, zatímco činy, k nimž se přiznává a které se očividně dějí mimo papír, jsou v očích čtenářů fádní, často nepohoršlivé, ačkoli by sami nechtěli, aby byly páchány na nich. Přistihuji se, že píši: spáchat čin. Zápis říká, že v roce 1699 byl Ondřej Pěta už nebožtík. Zemřel stár 98 let, prožil tedy skoro celé 17. století. Bydlel v protějším domě v mém rodišti a když jsem včera zas požil trochu alkoholu, seděl jsem s ním. „Ty bys už chtěl odejít, ty pachole jedno?“, povídal, „Co jsem měl říkat já? Patálie trvala třicet let, daleko pěšky i 50 mil jsem chodil a nebylo pokoje na cestách...“ Moudrého, málo gramotného rolníka má člověk vždycky rád. Je to jak elixír, jak cisterna v poušti. Někteří se domnívají, že putovat znamená daleko chodit nebo že poutník vždy musí být posmutnělý. Přitom ani nepěstují delší chůzi, ani se těsně kolem sebe nerozhlížejí. Někdy velká touha po studniční vodě. Mnozí na ni už zapomněli anebo neznají ty hluboké doušky. — Uprostřed města pramen, pramen! Jj. Někdo se k lidem (ke svým podřízeným) nepěkně chová, tak že by se mu člověk nejraději bránil nadávkou nebo pěstí. Zdržíte se však a řeknete mu: „Já se vás bojím“ a spolknete „jste nebezpečný“. Za to „já se vás bojím“ vás nemůže žalovat, za „jste nebezpečný“ ano. Ale pomáhá to. Jednou jednoho takového polila červeň, až mně ho bylo líto. A co se asi děje v člověkovi, jemuž řekneme, že je nebezpečný? Žaloval vůbec kdy koho soudně za to, že mu bylo řečeno: „Jste nebezpečný?“ sf- [pageend173]172 Klement Bochofák Na druhé straně neumíme někdy rozlišovat nutnou přísnost od svévole a pýchy. Ty toto musíš udělat a já totéž udělat chci často na sebe narážejí. A ví vždy dobře sám poroučející, co objektivně být musí a co ne? Chtěl bych si s někým pohovořit o květinách za výlohou v České ulici. Trochu trpké hluboké barvy zněly tichem, lampa za sklem se mírně otáčela: narozeniny, svatba, hřbitov — bylo mně dobře jak po těžké zkoušce, začal jsem stoje spát a měl klidný sen o sobě a o květinách, před nimiž stojím za sklem, dobře až k necitlivosti, každému bych to přál, lampa času se klidně otáčela — odpočinek, odpoutání, pohyb a klid byly jedno, květiny květinami a zároveň něčím jiným... Tak krásné, že bych si to už neměl přát? Při ranním probuzení (jindy) se mně zjevila jedna pravda ve větě: „Stavěli dům za protektorátu a později jej dostavěli.“ V nepřímé souvislosti s tím jsem zahlédl oknem verandy (později) hlavu mladé ženy, z jejích mírně rozcuchaných vlasů šel smutek, jako by vlál. Povstal jsem, abych na ni lépe viděl, a ona klidně a soustředěně četla noviny. Onen smutek byl můj klam. Vrcholné léto. Nepěkný dům v dlouhé ulici v Praze, propadlá dehtová střecha, snad na nějaké kůlně, v Praze, a div ne hnojiště. Tma všude, i nad tou zborceninou, ale ještě víc tichého, velkého, šeděpurpurového léta. Jak kužel se základnou ve vesmíru ústilo vrcholem do černého dvorka intimní, velebné večerní léto. Hostitel říkal, že tam bydlí jen z nouze, ale jak já se tam cítil ty čtyři hodiny šťasten, nedovedu vyslovit. Vím jen, že v zahradní kavárně při svitu luny den předtím to nebylo ono. Včera před spaním mě zas napadlo cosi, co v této chvíli odpoledne už neumím říci. Něco, o čem už dávno vím (o tom jsem přesvědčen i ted). Zajisté to ve mně dlí i v této chvilce. Prchá z nás jenom tělesná síla, to ostatní se, třeba neznatelně ukládá. „Zmizelo to v mých dálkách“, napsal by spisovatel, ale aspoň u mě tomu tak není. [pageend174]Z deníku hosta 173 Jeden člověk v trafice vyprávěl: „U Jemnice žil farář, při jedné návštěvě jsem se ho tázal, co to má za knihy na tom stole u okna. Odpověděl: „Já nevím, ještě jsem se do nich nedíval.“ A žil na té faře už 12 let. Pak přišla řeč na jeho zahradu; ptám se, co v ní má. Odpověděl: „Já nevím, ještě jsem v ní nebyl.“ Asi za rok, na Štědrý den, zmrzl v závějích. — Divili by se mu někteří nejmoudřejší, jak se mu divíme my? Četl jsem (zas po dlouhé době) čtyři knihy, jednu napsal Francouz Gide, jmenuje se „Nedokončené vyznání“. Každý člen rodiny si tam píše deník a dává do něho vše, s čím se nesvěří druhému, takže otec, matka a dcera se navzájem neznají. Ptal jsem se, co vlastně je pokre- venství. A proč potřebujeme papír a pisadlo, abychom vyřkli jistou pravdu? Pravdu (skutečnost) — literární, která je-li řečena mezi hovory všedního dne, vás deklasuje na blázna nebo trapného podivína? Proč to, co denně žijeme a kolem čeho chodíme, když se napíše, musí být vždycky tak zvláštní? Jako by se dělo někde pod námi nebo nad námi! Někdy uvíznou v hlavě výroky, které by měly být vtesány do skal, jako ten Tomáše ze Štítného, musím si ho znovu zapsat, dokud je čas: „Nač s láskou pohledíš, je tvoje.“ Říkám si to a zapisuji jako žáček, ale kéž bych to cítil rozpuštěno v krvi, dokud je čas! — Kdy budou z člověka vymeteny jeho temné kouty, kdy bude slovo i mlčení rovno čisté studánce a jeho noční i denní sny plny nezáludné- ho jasu? — — Ten sen! Odněkud zavolalo „nesmíš!“ a výčitky. Babice v čepcích ukazovaly na mne prstem a volaly: „On má rád, on je prase, on má rád!“ Jednu jsem bezradně chytil pod krk, ale probudil jsem se vida, že sám sebe škrtím a pod sebou jsem měl mokro. — — Odešla tenkrát do ciziny, a tak se ve mně odehrávalo potajmu, jak ve sklepení. Přišli dva zlostní starci a snad závidějíce mi zahučeli dvě sprostá, stydká slova, až jsem celý rozezlený a pokořený procitl, jakoby odcizen rannímu světlu, které polilo nad postelí svátý obraz — Pak přišla J., ta jediná snad — — Velký myslitel prý říká, že naštěstí nikdo nemůže druhému zabránit v činnosti, to jest v pohybu duševního života, v duševní i tělesné práci. Ovšem vězení! To neznám a nevím, jak bych v něm byl silný, ale dost dlouho jsem znal těžké vězení sebe, v posledních dvou letech z něho vycházím, pomalu, doufám, že jistě. Nikdo tedy nemůže druhému zabránit v činnosti, nutno si to prakticky opakovat. Je to proud chladné pitné vody žíznivému. [pageend175]174 Klement Bochořák A dále: věci, které mám, a kterých si správně necením, jsou důležitější pro život než ty, které nemohu mít. A opět kdesi jsem četl: „Přes štěstí vidění tak slepý, přes dar slyšení tak hluchý!“ Večer v červnu! Šel jsem kolem Janáčkovy opery, bylo o přestávce, lidé před budovou kouřili a rozmlouvali, mezi zábavou jako by odpočívali. Takový krásný večer, snad sobotní, tedy dvojnásob milý! Ve vteřině však mnou prošel smutek, a proč? Má to co dělat s následujícím? Téhož dne mne totiž pozval do večerního lokálu — zas jednou jsem tam šel a naposled — vše probíhalo tak, jak si návštěvníci přejí, a najednou, jako když spadne, jakási divná smutná chvilka, vše v pořádku, ale jakási smutná chvilka, a kdosi pozvedl prst a pronesl: „Smutek těla trvá.“ Kdosi druhý na to: „Baže, vždycky.“ Dodnes to vidím. Dobrá nálada pokračovala — ale jak to mám říct? Zbytek večera mně vyzněl nudně, tupě. „Nejhlouběj pode vším je radost.“ Slyšel jsem tuto větu od druhého nebo jsem o ní věděl už dávno? Ale není-ii pravda, co oznamuje, budtež prokleta všecka mluvená a psaná slova! Vymotat se z těch jistých věcí, aby po nich nezbyla už ani řeč, ani písmo!!! Toto pisatel poznamenává příliš těžkou rukou, jako by už nemohl nebo nechtěl nic psát. Naše česká spojka „a“ je tak krátká, v toku řeči se ztrácí. Německá „und“ řeč prodlužuje. Má obojí vliv na jakost mluvené myšlenky? Budeme mít, co nemáme — často máme, co nechceme mít. Kdy budeme plně mít, co potřebujeme? Nejen oni, ti budoucí. Mám silné podezření, že budou říkat: Budeme mít, co nemáme — často máme, co nechceme mít. Kdy se tomuto přestane říkat „život“? * ... prožíváš jisté vášně a myslíš si, že miluješ. Napíšeš tedy báseň, v noci, mysle na kohosi. Přičítáš mu takřka pomyslné vlastnosti, ale ten kdosi tě nechce nebo nemůže pochopit a vyslyšet — zatímco v té noční chvíli kolem tebe kdosi míjí. Dveře se neotevřou, okno neozáří jeho tvář — proč oči si vždy chtějí přijít na své? [pageend176]Z deníku hosta 175 Po létech bezpečně víš, že je poezie jako touha těla, někdy vypočítavě maskovaná, a poezie jako vyšší touha, jenže nevím, jsou-li tito dva hybatelé na sobě nerozlučně závislí. Jestli ano, dost snadno bych našel jednu z příčin vnitřní lidské nesvobody. A je tato vyšší touha obtížněji vyslovitelná než ta první? ...přese vše potřebuješ porozumění a ne jenom striktní příkaz (jako když se mávne rukou): musíš a nesmíš! Vyšší touha nachází však porozumění (ne vyplnění) spíš u přítele než u přítelkyně. Po letech poznáš, že duševně můžeš přijít spíš k muži než k ženě, zřídkakdy vytáhneš z osudí dvojí výhru. Když prodléváš s ní, zdánlivě cosi přebývá, překypuje, ve skutečnosti se však čehosi nedostává; chybí zde často — přítel. Ale přátelství je vůbec vzácné — taková otřepaná věta, a říká pravdu! Kdosi řekl, že některé věci jsou určeny jen jemu a zůstává s nimi sám, v „důvěrných sezeních“ i v plném sále a na náměstí, zcela sám. Moc dobře chápu, že to není projev pýchy a že od tohoto sevření neosvobozuje ani moderní doba. Ale což jedině tak se zraje a sílí a jedině tak člověk zlidští? Jsou chorobné samoty a něco jak z nouze ctnost, ale jedině tato je osudová a nutná? Ptám se a potřeboval bych, aby to bylo jinak! Aby vůbec nebylo samoty! ... ale: máš zájmy, zaměstnání, které tě dost baví (rýsovat je někdy docela milá věc), máš dívku, s kterou se oženíš, ale stále jsi plný jakoby ženské touhy (jak to říci?), ve spánku, bdění, na podzim i ve dnech žhavého léta, plný snad jen jistou hudbou sdělitelné touhy. A tak zraješ a zraješ, přes únavu a omrzelost sílíš a zraješ...? Někteří ti řeknou, že nejsi pravý muž, ale jejich rady bývají prázdné. Čehosi se nedostává a přerůstá to hudbu, poezii (zas trochu víc jsem četl), dobýváš to jak nádeník chléb. Onemocním, abych se uzdravil, uzdravím se, abych onemocněl; jsem unaven, abych si odpočinul a naopak a tak dále, den ze dne. I chuť k jídlu a pití je, k zábavě, jistému sportu, ale stále a stále... Ale snad jen zvíře může být plně spokojeno — kdo ví? Jedna velmi bystrá žena, která sama neměla život lehký, mně řekla: „Jste značně ješitný, zhlížíte se i ve svých nesnázích.“ Potají jsem měl na ni zlost, ale měla kus pravdy. Snad od té doby, když ráno vstávám, zašklebím se na sebe do zrcadla, notně zašklebím, ale zároveň je mi sebe trochu líto; přiznávám se: trochu líto. Něco mezi očistcem a peklem bude sebelítost, takové drásání ran, když to o sobě [pageend177]176 Klement Bochořák řeknete, každý jen pootevře ústa a uvidíte, jak dva si o vás šeptají. I výčitky krvavě se do ní vkrádají, ale to už bych musel blábolit — čtyři pět let jsem byl stár, jedl jablko, a to děvčátko chtělo po mně kousek. „Já ti dám tvaroh“, povídalo, ušpiněný kousek tvarohu drželo v ruce a snad i kvůli tomu, že byl tak nečistý, jsem děvčátku nedal ukousnout z jablka, a měli jsme velkou zahradu. Od té doby kolikrát, když jsem jedl tvaroh, jsem trochu trpěl (a tvaroh je tak výborné jídlo). Nezapadněte do takových těžkých oblastí, je to choroba, i když i očista, raději už od malička, pokud je na vás, pěstujte dobrý poměr k lidem i k sobě — a já to zde říkám komusi druhému a třetímu, a je to můj deník. Tak se totiž v jistých bodech sám před sebou ostýchám, že píši „vy“ a ne „já“. Pročítal jsem jistou knihu o vesmíru, ale přivedla mě do divných rozpaků. Už jsem chtěl přestat s psaním deníku, když to má tak malý význam pro vesmír, ale vzchopil jsem se a řekl si, že hvězdy jsou jen balvany a člověk, každý člověk, něco daleko cennějšího než celý hmotný vesmír, třebaže astrologové mluví poněkud jinak. „Hvězdy stálým trváním zevšedněly“, četl jsem na jednom místě, ale v dnešní době se zdá, že přes všechno zevšedněl i člověk a znudněl sám sobě, což může být důsledkem jeho opadlého vztahu k živému vesmíru, kde je nad námi někdo, nějaký živý přítel, kterému lze se i svěřit a bez něhož by celý kosmos i s námi byl cosi polomrtvého, nesamostatného; nesmírný vesmír, konečný nebo nekonečný, ledový, propastná tlama ozubená hvězdnými světy (slovo „hvězdy“ je jinak slovo intimní), takový leviathan! Ale proč zas je tak krásný, tak zdůvěrněný v letní i zimní jiskrné noci? Kdo v něm, třebaže v odlesku, září? Nevidíme jej, neslyšíme (proč oči si vždycky chtějí přijít na své?). Tak jsem přemýšlel a čemusi se bránil, až poštou mně přišla pohlednice, kde je On. Přestal jsem myslet na vesmírné hvězdy, když jsem uviděl slzu na jeho tváři, hvězdu slzy. Dlouho jsem hleděl do jeho tváře. Tak zajíkle se usmívá — já nemám slov — je v ní bolest i nesmírná síla. Všecko ví, ta tvář, a jako by čekala ránu. I podoba knížete Myškina je v ní, Dostojevského Idiota. Ten též mnoho věděl, i když daleko míň, a málokdo si dobře všiml jeho pozorné lásky, prozíravé a moudré nad mnoho knih. Zamiloval si děti a ony jeho, ty nejbezbrannější z nich měly tváře, podobné této: jako by čekala ránu, plivanec drzých, mocných a nevědomých, potupující, ale i očistnou ránu — nemám slov, musel bych se opít alkoholem, abych... Tvář zvláštní a silná. Všecko ví, rozumí, chápe. Jediný nejpotřebnější obraz na stěně, v srdci... [pageend178]Z deníku hosta 177 Je to El Grecův... A On a Aljoša a MyŠkin se vezmou s dětmi za ruce a udělají kolo, ruce několika velkých a všech malých se spojí kolem světa. Svět se zabíjí, svět má ránu, svět se hroutí, špatné a zlé i s námi se zhroutí — a bude mír a klid a radost. Je Přítel. Někteří o něm mluví hlavně jako o karateli, ale zdá se, že kde kárají oni, právě on chápe postiženého skutky i pomluvami. A i kdybych se zalekl jeho přísného obrazu, malovaného některými moralisty, hledal bych v této podobě jiného Přítele v něm, svou důvěrou na dálku nalezeného. A kdybych byl ohlušen ještě větší nechápavostí a přísností lidí, v tím důvěrnější jeho podobě hledal bych dalšího Přítele v něm. A kdybych o tomto Příteli zapochyboval, hledal bych dalšího v něm, jsa prosebníkem na stupních své touhy. Jsou oni já a znají mě, jak mě zná On? A ví někdo lépe než On, co jsem chtěl na tomto místě říci? Ta láska! Cosi o ní vyšlo z Božích úst. „... Bůh, který tolik potřebuje naší lásky!“ Tak jsem četl. Někteří říkají své básně jen Bohu, v noci, a mají dost síly nevyjít z ložnice pro papír a tužku; básně kratičké, nejpravdivější, větev, větvičku ze stromu života stále dorůstajícího, utrženou a danou v oběť. Ta láska! Paprsek ve tmě, světélko v kalužině, růžička v hloží. Je však žádost a touha, žádost — jakési zvíře v nás, neurvale pro sebe si žádá oběti, rozkazovačně, bezohledně. Řekněte, co stojí člověka potlačit soupeře v žádosti? Být bezohledným nic víc. Je však možné být bezohledným a sobeckým v touze? Slovo samo už znamená vytrvalost a cestu k cíli na vlastní pěst, let křídel a dálku. Cíl žádosti leží na dosah naší často sveřepé ruky, cíl touhy však čeká v dálce. Sehnsucht — touha. Hledati — suchen, viděti — sehen. Toužím — hledám viděné a chci viděti, míti hledané. Ale též naše slovo pro tu věc je krásné: touha, tou-ha. Ve dvojhlásce „ou“ je zde ona vzdálenost, dálka cíle. Touha! Jako bych vrhl bumerang a on se vrátil. A vím: v jistých vášních a žádostech se navzájem přetvařujeme. Říkám, že toužím, ale jen hrubě si žádám — jenže oči bývají tolik výmluvné, ty všelijaké oči. Za jedněmi je den, za jinými noc, dost smutná — Jen někdo, někdo rozumí... Ale nechtěl bych, aby ve mně vyschl zdroj touhy! Říkám si: Tak [pageend179]178 Klement Bochořák aspoň nejsi jen hrubým, přízemním člověkem. Planout pálí, ale nejmizernější je jen doutnat. To raděj být kamenem — a i když brodívám se v nepravostech a onen plamének, plamen je dušen nečistým spodním žárem — Ó, lásko, kolik jmen tobě dali! Žádost a touha, ó, halucinace! — Pak říkám si žalm: „Ty znáš mé ulehnutí i mé povstání“, Ty do mě vidíš, jediný Ty, a víš co mohu, co ne, a lidé jen posuzují. Někdo přece musí rozumět lidským pochybám, žádostem a touhám! A proč tepání křídel, ten plamen, je povzbuzováno a provázeno nikotinem a alkoholem? Když někdy piju, cosi se ve mně vzedme a znaví, znaví a vzedme, neklidná křivka jakási, a z duše je nakonec vyhnána přirozená veselost, někdy jasná a čirá, jako když pasáček píšťalku otlouká; veselost takřka neznatelná. Měl bych se napít vína, zakouřit sl, ale jak v mírném hudebním doprovodu, bez křeče, bez patosu, v provodu hudby, která je přece v nás! Tak klidně umírat, jakože každý umírá už od narození, a mezitím žít ódu na klid, na radost, žít jako ten, kdo taky zaséval, žitný chléb života a občas víno, z něhož se nehuláká, opojení, z kterého hlava nebolí; klid v po- hřmívání hodin, kmitu minut, svůj žírný, širý najít a slyšet klid; vzrušit se bez úleku, toužit beze strachu, nazírat krásné jako mnich, který se městu nevyhýbá, nazírat, mít a znát v hlubokém, nekalném víru! Kdyby se to nikdy nesplnilo, proč bychom na to vůbec mysleli? „Petře, miluješ mne?“ Tak třikrát po sobě ptal se, jako by to nevěděl. „Miluješ mne?“ Ne „máš mne rád?“ To říkáme ženským a ony nám a nevinné děti by nevěděly, co vlastně tím dospělí míní. Ale proč se ptal třikrát, když viděl až do Petrova ledví? Přemýšlel jsem o tom a cosi mně říkalo: Proč bys právě toto rozebíral? Snad to nebyla chvíle tak vážná, jak bychom chtěli, jsouce vykladači, ale chvíle velké pohody a míru; vždyť tenkrát a snad poprvé, vešlo ve známost naší řeči, co je láska. Skoro bychom, jsouce zvyklí dívat se složitě, v ní chtěli vidět zbrojnou, hrdinskou, ve střehu jsoucí a bolestí provázenou a kdoví jak patetickou lásku — jenom ne klid a mír —- — Kdyby řekl jak Matoušovi, tomu celníkovi: „Pojď za mnou!“ Prý to stále říká, a my nechceme nebo nemůžeme nebo zároveň nechceme i nemůžeme. Toto provokativní rčení (můžeš, ale nechceš) se hodí jistým teologům, kteří mluví taky jen ze zvyku a z naučení. Kdo to posoudí: Opět jsme u Přítele------ „Od této chvíle nebudu piti z tohoto vinného kmene až do onoho dne, kdy jej budu piti s vámi v království Otce mého.“ Tak řekl. Dovedeme si přestavit toto slíbené posezení, ten stůl? — — [pageend180]Z deníku hosta 179 Oběsil se, žárlivý, vyschlý, žlučovitý, nešťastný Jidáš. Zdá se, že v sobě nosil těžký pocit méněcennosti, jak se dnes říká, a že se v něm — píši to opatrně a s plachou domněnkou — svým způsobem mstila zhrzená láska. Láska a skutečné lakomství, i toto dvojí se může v člověku mísit (nejsnadněji sami sebe promítneme do Jidáše a do Petra. Do Jana ne). Moje dívka řekla, že by si možná taky zoufala nebo nevím co udělala, kdyby viděla, že na jeho prsou odpočívá Jan a ne ona. Píšu-li něco na stroji, překlepávám se, místo pokrm napíšu koprm a podobně. Pak mám vždy na sebe velkou zlost. Nevím proč zde o tom píšu, ale musím tak učinit, i když to nepomůže. Činím tedy, z pouhého nutkání, cosi absurdního. Stará paní u nás před smrtí — v agónii nebo před agónií? — volala manžela: „Václave!“ Byl mrtev už skoro třicet let. Proč ho volala, když nikde nebyl? Proč ne někoho z nás, o kterých ještě před hodinou věděla, že stojí u její postele? Voláme někoho, o němž víme, že někde je. Závist je hřích. Hřeší však i ten, kdo závist ve druhém probouzí? Můžeme se tak ptát? Nicméně zkoumejme se v tom. Aspoň se nebudeme vynášet tím, co jsme si jen koupili nebo dostali, nemajíce to v sobě jako dobrou vlastnost — — Podmínky pro nehřešení! Nikdo o nich nemluví, jako by ty kladné podmínky byly samozřejmé. Tak málo se vzájemně známe? Morálka často mluví i ze zvyku. Stále jen'. nehřeš, nehřeš! Už podruhé během několika let čtu Rothův román: „Kapucínská krypta“. Někteří Židé se tak jemně vciťují do jistých sfér! Pokřtění zvlášť. Tolik vědí a znají. Musí vědět a znát... Proč někdy tolik dráždí výroky o Bohu, pronášené člověkem? Zvlášť, je-li nám nesympatický. Ale co když právě takový člověk věc správně vystihuje? Víra není lehká záležitost. [pageend181]180 Klement Bochořák Večer na Zelený čtvrtek: noc velké úzkosti v Getsemane. A je i dobře, že teď slyším kohosi z venku se smát (ostatně docela mírně se smát) a že se dějí i obyčejné věci, jako je umývání nádobí atd. Budiž mně v tom, Bože, rozuměno! Už dosti paběrkování! Dosti pokoušení jen psát. Stále jak na konci éry? Proč ne uprostřed nebo na začátku? Intimně, prostě a s vírou, když mnohé ty nehody a smůly vlastně nejsou nic tak zlého. Sice ti nadají za porušení subordinace — ale i oni podléhají zákonům, aspoň fyzickým zákonům, co vládnou ve žlučníku, játrech a ledvinách, bohužel často proti naší vůli. A ať se děje cokoliv, víra vidí a ví, i kdyby smysly byly otupeny, víra ví, vidí a má. Moje dívka říká: „Až se vezmeme, budeme i v nepohodách jeden vesmír. A nakonec, načisto nakonec, všecko dobře dopadne.“ Má víru. [pageend182]Zdeněk Rotrekl Zpráva o pádu města5" Od jihu postupoval hlouček vojáků v šedivých unifromách směrem k velkému městskému hřbitovu. Obloha svítila modří a jasem. Klid ničím neporušitelný ležel na nebi čistě průsvitném. Od hřbitova se ozval třesk strojní pusky a tři první vojáci z útvaru, jemuž rozkázali dobýt město, padli, jeden naznak, druhý na tvář do prachu silnice znečištěné stádem koní. Ten, který měl oblečené kalhoty v barvě nepřítelově se skulil do příkopu a chroptěl mezi kameny. Ostatní skočili rychle k hřbitovní zdi a jali se ji přelézat. Za chvíli bylo slyšet hlasité chrčení. Vojáci vytáhli dýky a váleli se po hrobech. Mrtvoly padlých nechali ležet a postupovali dále. Jeden s dlouhou pistolí pronásledoval nepřítele, který se ukryl ve staré hrobce a zatarasil ji náhrobními kameny. Tu jiný s rukávem od čerstvé krve vyňal dynamitovou nálož s doutnákem a zapálil ji. Oba utíkali rychle pryč, majíce vytasené zbraně. Skrčili se u hustého cypřiše a sledovali situaci. Pojednou se ozval výbuch. Kruhem do výšky vyletěly kameny hřbitovního zdivá, větve okolních stromů, několik lebek, kusy uniformy a části zetlelých rakví s hlínou. Blízko u cypřiše pleskl krvavý kus paže. Zatím od silnice odbočil tank a jel přes zeď vyčistit hřbitov od zbytků nepřátelského odporu. Bořil se jednou stranou hluboko do hlíny a propadal se do starých hrobů. Motor hrčel, posádka na sebe křičela a gestikulovala. Někdo seskočil z věže tanku na zem, ale propadl se po pás do čerstvého hrobu, z něhož hned vyrazil těžký, tmavomodrý zápach. Hora kovu nedaleko se hlasitě smála a sunula se dál. Některé jednotky dorazily k prvním domům. Lidé zde shromáždění začali volat — sláva —. Krejčí odběhl pro praporec a uvazoval ho na konec okapu visícího se střechy. Ze sklepa domu stojícího o samotě v polích se ozval výstřel a krejčí padl z prvního poschodí na kočárek se svým dítětem. Shluklí vojáci se radili co počít. Konečně jeden přivlekl plechovku s benzínem a obcházel dům. Druzí se rozhlédli a sňavše pušky vešli do stavení, pravděpodobně dřevníku. * Ze sbírky „Sad a menší prózy“, samizdat 1980. [pageend183]182 Zdeněk Rotrekl Tam byla před bombardováním skryta žena mlynáře uprchlého z jihu země. Vojáci se jí chopili a trhali z ní šaty. Mlynářka křičela, ale byla už stará a brzo jen sípala. Když byl jeden vykonal co chtěl, odešel prohlížet stavení. V rohu za sudem se zkaženými okurkami nalezl sedmiletého synka mlynářčina, ležícího břichem na ocelové krabici. Muž mrštil hochem do druhého kouta na svého přítele a ženu, neboť se chtěl dostat do krabice domnívaje se, že jsou v ní šperky. Východní část města byla již z polovice obsazena. Kolem tanků se shromáždil dav a zpíval národní hymnu. Sotva dozněla, vojáci se počali dožadovat vína a kořalky. Ježto jim nikdo nerozuměl, dali se sami na cestu do bytů občanů, v nichž bodly rozsekávali nábytek. Někteří měli pytle a cpali do nich látky, připravené na výměnu za cukl' a mouku. Tu na toho, který Šel s benzínem zapálit sklep osamělého stavení a vrátil se, aby také něco získal, se pověsila žena v květovaných šatech a prosila ho s pláčem, aby je ušetřil. Byli vybombardovaní a teprve nedávno se sem nastěhovali k švagrovi. Voják ji uchopil do náruče a nesl k pohovce, na níž ležel vlčák. Žena jako v omámení popadala hlasitě dech, blízka bezvědomí. Nebránila se. Zato vlčák, shozený na zem mezi střepy vytlučeného okna, přiskočil k muži a zakousl se mu plnými čelistmi do levého stehna. Avšak zdálo se, že muž to nezpozoroval. Ulicí mezi mrtvolami, sutí zřícených domů a kusy nábytku chodili vojáci s pytli, jež házeli na nákladní auta, obklopeni dotírajícími, chtějícími jim vyrvat svůj majetek. Východní silnicí postupovala stáda dobytka. Bučení krav se mísilo s výbuchy granátů, křikem týraných žen, pláčem mužů, kteří hleděli za auty, vzdáleným zpěvem hymny a řevem postupujících vojáků. Z kanalizačního potrubí pálil do zmatku muž ze samopalu, nevšímaje si stáda, které se mu počalo valit přes hlavu. Vojsko zpité vínem — prošlo právě vinorodými kraji — dosáhlo středu města. Rozbíjeli výkladní tabule pobité dřevem, vytahovali odtud dámské punčochy, bedny s léčivy, psací stroje, a házeli vše na nákladní auta. Místní občané, využivší nastalého bezvládí, se vrhli na ostatní obchody a tahali se o kusy oděvů. Bylo vidět, jak čtyři ženy, nedbajíce nebezpečí, jež jim hrozilo od střel, vlekly harmonium. Měly krky obalené strženými záclonami a mušelínem. Děti z této čtvrtě se bavily zavěšováním vlajek a hrou kolem vojenských vozů. Vojáci se k nim s něhou schylovali a dávali jim na hlavu své čepice, do nichž drobotina zapa- dávala až po uši. U obchodníka s květinami věnčili občané vojáky a vynášeli jim cigarety. Za rohem s hukotem hořícího domu stál skrčen nepřátelský voják [pageend184]Zpráva o pádu města 183 s namířenou pancéřovou pěstí. Vystřelil na blížící se tank a snažil se rychle prchnout. Vzápětí ho však obstoupily ženy v uniformách, z nichž jedna, vytrhnuvši pistoli, ho začala bít pažbou do obličeje. Muž křičel se vztyčenýma rukama, žena ho vlekla pustou ulicí až ke klášterní zdi, kde ho zastřelila ranou do zkrvavělé tváře. Ustupující vyhazovali do povětří vojenské budovy a zapalovali domy. U kavárny Bellevue vzdalo se jich asi deset na milost a nemilost vítězům. Zajatí šli ulicemi a jeden stále opakoval — mama — tata —. Nesl v ruce botu a polní rýček. Město obsadila záplava vojáků, tanků a munice, stáda koní a hovězího dobytka. Pluky se připravovaly na noc. Z bytů vytažené peřiny a perské koberce se stlaly také pod koně. Velitel armády dovolil drancování po dobu čtyřiadvaceti hodin. Po třídě Ferdinandově, pak Masarykově, od nynějška třídě Vítězství běžela k pozdnímu večeru náhle zešílevší žena, kličkujíc mezi požáry a rozstřílenými vozy pouliční dráhy. Vyskakovala kolemjdoucím na záda a zpívala. Mladá matka kráčela mezi stromy, z nichž čněly jen na konci větví roztřepené pahýly. Pod paží nesla zkrvácenou hlavičku svého dítěte. Pták podobný papouškovi poletoval nad nimi, sedaje střídavě na zem a na rameno matky. Setmělo se už úplně. Hvězdy vyšly jako jasní, křišťáloví andělé a hleděly do vody požárních nádrží, z nichž však nikdo nehasil. Netopýři v hejnech přilétávali k ohňům, u nichž si vojáci opékali pochytané slepice. Postřelená kočka se vztekala v houští parku. Na druhém konci města nalévali muži do sklenic víno, odebrané ze zásob poražených armád. Připíjeli si na osvobození. Střela, zabloudivší sem otevřeným oknem, rozbila číše a muži spěchali do sklepa. V parcích a na náměstích plály ohně. Ulice zatarasily desítky obrovských tanků, stovky kolesek naložené trénem. Z města v zázemí se stalo město frontovní. Pluky se rozešly po příbytcích, chtějíce náramkové hodinky, cigarety, kořalku a ženy. Občané, zastrašení a dosud nechápající, prchli do krytů a sklepů. Nechali příbytky napospas. Několik mladíků s větvičkami šeříku v rukou a s praporky na kabátech jásalo kolem ženy. Vyzdvihovali ji na ramena. Den nato, k polednímu, bitva ustala. Půl města již bylo obsazeno, jižní část a východní. Mrtvoly nepřátel v zelených uniformách ležely u roztržených pytlů s moukou a krupicí, tam, kde je zastihla smrt. U pověstného městského baru nejnižší třídy ležely tři mrtvoly nedaleko rozbitého vozíku a koňské kůže. Týdny hladovějící obyvatelstvo řezalo z koně maso v pruzích. S hlavou roztříštěnou střepinou granátu, která měla jedno oko vypoulené a druhé vyhřezlé, si hrála holčička ka- [pageend185]184 Zdeněk Rotrekl deřnice. V prachu a úlomcích betonu byla zřetelná cesta, kudy se ranění vlekli, snažíce se dostihnout městských lavic. Jednomu z nich se podařilo usednout, leč smrt ho zaskočila. Měl vyceněné zuby a zelenavě bledou tvář, pokrytou prachem a sedlou krví okolo hlubokých, rozchlípených ran. Jeho druhové leželi opodál, dotýkajíce se rty země. Byli okradeni o kabáty a neměli boty. Dvě stařeny v šátcích přes uši se tahaly o hrnec, který ukradly ve zřícenině hlídané rozdrcenou mršinou psa. A jak se tahaly, jedna z nich jdoucí pozpátku, zakopla o mrtvolu a padla napříč přes ni tváří do koňské kůže. Do lesa za městem odcházela trojčlenná rodina, rozhodnutá zemřít. Sotvaže otec s matkou a téměř dvacetiletou dcerou vkročili do přítmí porostů, dcera se dala do křiku a pláče, že nechce zemřít. Její bledou a jakoby několik dní nemytou matku vedl otec, jdoucí uprostřed. Na mýtince poblíž skácených borovic si sedli a vytáhli společně láhev rumu. Ženy dychtivě pily, muž poodešel stranou k borovému chrastí, čistil pistoli a vkládal do ní náboje. Dcera se pustila do nového nářku a hledala v kožené tašce vínové barvy svou dětskou hračku. Rodina se objímala, plakala, říkali si na shledanou. Otec se pokřižoval a zvedl zbraň. Městem se rozléhalo volání o pomoc, které zůstávalo bez povšimnutí. Vyšel měsíc kulatý a mrazivý s tváří jako ve dnech zrození prvního člověka. Opilí chodili kolem obrněných vozů, močili do ohňů a snažili se mu prostřelit čelo. Zář požárů malovala na nebi podivné znaky. (1946) [pageend186]Vážený, milý Zdeňku Rotre de, víte, kde a kdy jsem se s V mi poprvé setkal? Psal se rok šestapade- sát, bylo mně dvacet a sbíral em materiál k diplomové práci o české poezii dvacátého století. V ur. verzitní knihovně jsem prohlížel poválečné noviny a časopisy, a prc.ože jsem měl cestu moderního básníka sledovat na díle Oldřicha Miki-áška a ten žil a působil v Brně, narazil jsem i na Vaše jméno. Na verb', na recenze i na titul knížky, která by mě velmi zajímala. Tenkrát i ; d. Měly v ní být Vaše rozhovory s brněnskými spisovateli a zmínka ní jako o připravované novince se objevila někdy na konci roku 1LH7 nebo v prvních dnech roku příštího. Ptal jsem se po ní u knihovní služby. Knížka nebyla. Ani v katalogu knih přístupných jen odborníkem. Do toho katalogu jsem pronikl díky liberálně formulovanému doporučení z fakulty, a tak jsem si právě v té době směl vypůjčit Sartra a C. muse a Číst, jak se přeli, zda psát o sovětských koncentračních táborech nebo ne. Nad titulem Vaší knížky se knihovníci shodli, že pravděpodobni nikdy nevyšla. O tom setkání jste tehdy samozřejmě neměl tušení, protože jste jako vězeň dobýval v Jáchymově ivan. O tom jsem zase nevěděl já. Ani o tom, že Vás později pustili a rak dokonce rehabilitovali a že jste dělal výběrčího plynu. Byl jsem naaějný příslušník oficiální mladé literární generace a měl plno jiné práce -i jiných starostí. Nenapadlo mě ptát se po Vás dál. Podruhé jsem se s Vámi setkal v roce osmašedesát. Po dvanácti letech. Deník, který se tenkrát velmi snažil vyrovnat svůj nevyrovnatelný dluh vůči Českým věřícím, otiskl interview s jedním Vaším starším spisovatelským kolegou, jehož potkal podobný osud jako Vás. Navíc byl právě těžce nemocen. Interview byl hněvivý a hádavý. Asi proto, že se tvrdošíjně pokoušel vrhnout světlo na některé téměř dvacet let staré brněnské okolnosti toho, co se později opisně označovalo jako padesátá léta. Rekriminoval také křivdy, které se staly Vám. Najde se aspoň ted pro Vás místo u redakčního stolí * ? Je strašné, že ta otázka musela zaznít. Ze se ji už dávno předtím někdo nezabýval. Že vůbec k tomu všemu došlo. Ale ani dnes nemohu zatajit svůj nedobrý pocit, i když se to těžko vyslovuje, protože má zkušenost ve snášení nespravedlnosti je u srovnání s Vaší mělká a krátká. Myslím, že má pravdu Holan: „Není takového svítání, aby se našly věci poztrácené v noci. “ Místo, postavení, majetek může člověk případně i dostat zpět. Hůř je s tím, co je nenávratné. Obvykle se o tom nemluví, protože je to nesdělitelné. Představuju si však, že kdo má tu hierarchu v krvi, ten stojí na svém, ale nehněvá se a nehádá. [pageend187]186 Milan Uhde Z interview vznikl malý skandál. Vzpomínáte? Proti Vašemu kolegovi zaútočil celý výbor brněnských spisovatelů. S plným vědomím své mocenské převahy. Členové výboru byli lidé nejrůznějších osudů a talentů, od velkých tvůrců až k literátům, kteří se psaním prostě živí, ale ani nejčestnější z nich si zřejmě nepoložili otázku, zda po téměř dvacet let, kdy s většími nebo menšími potížemi publikovali, nespásali trávu na hrobech autorů pohřbených zaživa, a zda by se tedy neměli chovat přinejmenším účastněji. A tak protože to byl výbor, který před veřejností reprezentoval také mne, považoval jsem za svou povinnost veřejně se od něho v té záležitosti distancovat. Tak jsem se s Vámi setkal podruhé, ale dodneška s tím nejsem hotov. Distancovat se, to je vnějškové gesto. Kdo stojí na svém, necítí k němu nutkání. Jeho postoj je i bez toho srozumitelný pro všechny, kdo jsou ochotni a schopni chápat. Ostatním je nevysvětlitelný tak jako tak. Veřejně manifestuje zpravidla ten, kdo je vnitřně nejistý a cítí potřebu něco a někoho překřikovat: mimo sebe i v sobě. Já jsem přece také spásal náhrobní trávu. Na omluvu naší generace se pak říkalo, že jsme to nevěděli. Něco na tom je. Když Vás zavřeli, bylo mně dvanáct nebo třináct. Ale o něco málo později už jsem vědět mohl a měl. Jak to vlastně bylo? Asi v šedesátém roce mi kdosi, kdo Vás osobně znal, vyprávěl, co se s Vámi stalo. Věřil ve Vaši vinu. Aspoň to tvrdil. Jenže já jsem v ni nevěřil. Dávno předtím jsem poslouchal rozhlasový přenos velkého politického procesu. Bylo mi patnáct a vedle mne seděl můj tatínek. Opatrný, zdrženlivý člověk, právník a straník, který žil dlouhá léta ve strachu a bál se ve mně budit neřešitelné rozpory a komplikovat mi život, a tak nikdy nepokoušel mou loajalitu svazáckého funkcionáře. Když se však ozval hlas syna jednoho ze souzených a zříkal se toho, kdo mu dal život, nevydržel. „Měl se nabídnout, “ řekl suše, když to skončilo, „že tátu sám oběsí. “ Najednou to přede mnou leželo v celé obludnosti. Neboř se může stát, že otec provede něco hrozného a syn je tím tak zasažen, že se pokusí rezignovat na nezrušitelné pouto k němu. Ale kdo ho v ten zlý okamžik postaví před mikrofon, proviňuje se proti lidskosti a nevěřím ničemu, co vzešlo z jeho rukou. To jsem tedy věděl. Také o vybrakovaných knihovnách, o zmizelých lidech i o mlčení zbylých. O tom, že kromě dvanácti pokojů existuje třináctý, do kterého se nesmí. Jenže já jsem se všemožně chránil do něho vstoupit. Byl jsem čtenář pohádek paní Němcové a tušil jsem, co v něm je: Kostlivec, který pokyvuje hlavou. Vždy? ten příběh znáte. Nakonec padne otázka: Cos tam viděl? Jak odpovědět? Přiznat? Zapřít? Ai se člověk rozhodne jakkoli, nikdy odtamtud nevyjde takový, jaký vešel. Také se spatří v ostřejším světle. Nemusí to dopadnout dobře. Snad proto jsem už v dětství nad tou situací váhal. Například nad [pageend188]Zdeňku Rotreklovi 187 tím, jak děti kradly se střechy perníček. Nemohly vydržet o hladu až do rána? Já bych vydržel. Nezavinily si pak to pronásledování samy? Nebo nad tím, jak Maryška ten třináctý pokoj otevřela. Babička k ní přece byla hodná a zakázala jí jen to jediné. Rozumem jsem chápal, že se to sběhlo tak, jak muselo, aby zlé kouzlo zaniklo a Maryška s ostatními byla šiastna. Jenže když odemykala osudné dveře, srdcem jsem při ní nebyl. Říká se tomu zbabělost. Nakonec mě do toho pokoje museli postrčit. Bylo mně třiatřicet a nechtěl jsem dovnitř, i když jsem tam už stál. Třeba v srpnu šedesát devět na Náměstí svobody. Uprostřed policejní psi na dlouhých úvazcích, aby se mohli rozběhnout a nahánět hrůzu. Měsíce, roky jsem se snažil zapomenout, abych mohl žít a pracovat jako předtím. Představoval jsem si, že mě jako autora zahnali od stolu jen na čas a zase mě vezmou zpět. Nebrali. Viděli, že jsem viděl, a nezapomněli. Jak by mohli. To přece oni tenkrát přinutili toho chlapce, aby se veřejně zřekl otce, a otec se přitom vůbec ničím neprovinil a oni to věděli, protože ho sami předtím dohnali k přiznání. Takoví nemohou na dobré slovo věřit nikomu. Vždy i ani jim nikdo nevěří. Jsou logičtí. Ten, kdo viděl a ví, získá jejich důvěru jen činem. Činem vědomé, nedvojsmyslné spoluviny. Jenže co je spoluvina? Dodnes tomu přesně nerozumím. Ještě ted se při- stihuju při úvahách, co bych jim případně nabídl oboustranně přijatelného. Původní hru ne, ale dejme tomu dramatizaci. Mám rád autory, o kterých tvrdí, že je mají taky rádi. Třeba Gogola. Znáte tu petrohradskou povídku, jejíž hrdina zešílí, když zjistí, že andělsky krásná neznámá, kterou sledoval a zamiloval si, je prostitutka? To by přece nebylo nic proti ničemu, jak říkal pan Werich. Jako v té pohádce: „Pověz, Maryško, cos viděla v třináctém pokoji.“ „Babičko, já tam nebyla. “ Lámu si hlavu s tou moudrostí. Zapírání že by vedlo k dobrému konci? Jenže proč Maryška zapírala? Bála se, styděla se za svou zvědavost, ale zároveň se ostýchala sáhnout do cizí otevřené rány. Vždyi ten kostlivec i ta babička byly jen různé podoby téže bytosti, zakleté princezny, kterou Maryščino mlčení nakonec vysvobodilo, protože bylo účastné. Ale to samo k vysvětlení nestačí. Zdá se mi, že v té pohádce rozhřešoval viny někdo nekonečně moudrý a shovívavý. Někdo, kdo byl na počátku všech pohádek. Na počátku všeho. A bude i na konci. Chci věřit, že naše rukopisy, naše životy, naše selhání bude vážit také on. Čím dál víc mi záleží především na tom, jakým mne shledá. Najde se pro mne místo u jeho stolu? To je naše třetí setkání. Po dalších dvanácti letech. Snad Vás potěší, a tak Vám ty řádky posílám s upřímným pozdravením. Milan Uhde [pageend189]Iva Kotrlá * Udice Odjela mu žena, už se to tak stává, přišel z práce a byl sám. Nenechala mu nikde lístek ani žádný vzkaz, snědl oplatky a sardinky s chlebem, pustil si televizi, díval se na fotbal a drobil po koberci. V noci šel na záchod, parkety vrzaly, sousední postel byla nafučená, odkopal peřinu, přilehl k jejímu polštáři, vzdálená chuť mandlového potu... Probudil se dřív, než měl, od sousedů hrčel budík, ty byty v paneláku, trvá to, než si člověk zvykne, na vše. Ležel a přemýšlel, za oknem bylo slunce či pod mrakem, hmatal po hodinkách, otáčel knoflíkem u rádia, Hi-fi souprava a žena mu přesto ujela. Z Vídně mu přáli německy dobrý den, nerozuměl přesně všemu, co říkali, ale myslil na to, co by mu také mohli říct. V ložnici páchly parkety, šel na záchod, kdyby mu ženu roztavili a spláchli Marťané, bylo by to stejné; v koupelně roztočil všechny kohoutky, jejich ranní zpěv. Zpěv? Ne, to pouze jejich hrdly klokotala voda a prodírala se k jeho tváři, voda jako živel; počítal do deseti, na vše měl ještě dost a dost času. Soused si vedle dle bohulibého zvyku prozpěvoval v koupelně, on seděl na vaně a čuměl na ženinu podprsenku, vyčuhující z koše plného špinavého prádla. Hrůza, tolik toho spolu prožili a teď zde ona zanechá takovéhle špinavé propriety; štítivě zasunul podprsenku zpět do koše: když si ženu bral, nebyla i přes své mládí panna. I teď si myslí, že jsem vůl, myslel si, vždy si to myslila. Žádost o rozvod podávají už natrvalo ze tří čtvrtin ženy, ohříval kakao v pánvičce na sporáku a podpaloval znovu a znovu plyn sirkami, když tím škrtátkem to neuměl. Najednou zjistil, že zpozdí-li se ještě chvilku, nechytí svoji tramvaj a přijde pozdě do práce. Myslí si, že jsem vůl, opakoval si v duchu úzkostně i rozhořčeně, a v tramvaji bylo nabito, ze všech stran se naň tlačila ženská těla, potil se, vůz se chvílemi pohupoval, aby mohl se všemi tím silněji smýk- nout. K oknům připlul vůz protější tramvaje, vozy se na zatávce vedle sebc táhle pohupovaly a lidé přes okna orosená špínou sjížděli po sobě pohledy tak, že se mu jako v akváriu chtělo otevřít ústa a zalapat. Po čem? * Vychází bez vědomí a souhlasu autorky. [pageend190]Udice 189 Prošel pak vrátnicí, příchod stihnul tak tak a pospíchal do domáckého přítmí svého skladu. Ta známá chuť žluklého oleje, sklad topenářského materiálu, roury půlcoulové, coulové, ze všeho se prášil rez. V současnosti nejsou peníze ani na opravu státní střechy, pod níž se k sobě tiskli umounění vrabci, kteří už neuměli ven ani vylétnout. Jako mladí Češi; a tam, kde roury vzadu přečnívaly, tam se uvelebil na své sedátko, začetl se do ohmataného Zápisníku F. X. Šaldy a šestičtvrtní rourou občas sledoval a pozoroval, zda za ním někdo nejde. Co by také chtěli za těch patnáct stovek měsíčně, svět je v uzavřeném kruhu a když svítí slunce, oslňuje. I ve skladu oslňuje, nejen když se naň hledí rourou. Opět si vzpomněl, jak kdysi jezdil na služební cesty, z redakce do redakce, a jak pohrdal jaksi vnitřně těmi obyčejnými, stálým a nesmyslným spěchem posedlými lidmi, z kterých sestával národ, údajně pracovitý... Kolem sebe ted žádné zvláštní pracovní tempo neviděl, čas od času povytahoval roury z regálů a nachystal je k odvozu, tak dvakrát za směnu. Jejich běžné metry ani neměřil, většinou ty roury měly délku přes čtyřicet decimetrů, decimetr tam nebo sem, v době všeobecné energetické krize budování malých kotelen stát stejně omezoval. Na svém sedátku v království řezu si četl znovu Šaldova slova z roku 1930: „...náš vývoj poválečný spěje krok za krokem nezadržitelně k všestranné státní všemohoucnosti nad námi. Stát stává se, není pochyby, kýmsi nebo čímsi vševládným až do tajemnosti, kdo nebo co za nás již myslí a zítra bude již za nás patrně dýchat i spát.“ Z kanceláře skladu zatelefonoval potom Jiřímu, a ten mu řekl, Pojď se mnou odpoledne k řece, ta vše spraví. Nedalo mu to ale, zajel si ještě domů, ve schránce na dopisy nebyl žádný lístek ani pozdrav zbytečnému členovi z míst strašně vzdálených, jako kdysi. Vzpomněl si, že tehdy byla na líci pohledu vyfotografována řeka a vysoký most, nad smrky baňatá špička věže... Šel nahoru do bytu, prohrabal několik šuplíků, až ten lístek našel v souboru jiných pohledů, všechny byly k sobě stažené gumičkou, protože je psala ona a teď ho ten dávný lístek svými růžky lehtal na prsou... Už zdáli viděl Jiřího, seděl u svých prutů, pokývl hlavou a díval se dál. Opřel se vedle něj o zábradlí, taky už rezavé, Jiří ukusoval chléb se sýrem a řeka plynula, od mostu byl cítit dým z výfuků aut a louka se vlnila, lidé chodili kolem svých chatiček s různým nářadím, před chatičkou měli vždy vyrýpnutý kousek trávy, zahrádku, ti majetnější ji měli s plotem. Jediná chatka z té řady byla nakloněná a vyzírala, vyšla z ní dívka v modrých plavkách a na trávníku udělala hvězdu, a v celé své délce [pageend191]190 lva Kotrlá lehla si na deku. Dívka krásná tak, že dítě s ní mít znamená rvát zdravý strom, to si myslel a chvíli na ni dělal unavené oči... Po řece jezdily nahoru a dolů lodky, uvědomil si, že své děti zapomněl v nějakém předminulém manželství, v jiném kraji a v jiném městě. Také si vybavil, že má někde jistě stejně velkou dceru, až moc podobnou té dívce na dece a že jeho první žena měla tichý úsměv. Jednou mu řekla, také na břehu řeky, Podívej se do vody, jak krásně vypadám. On jí tehdy odpověděl, Ano, ve vodě je všechno obráceně... Nyní poblíž něj Jiří házel do vody mlčky a odhodlaně nějaké bílé těsto, a ta návnada, sotva se do zhnědlé vody ponořila, už začínala sama od sebe ve výbušném chomáčku vodu špinit. Všichni nějak moc pospícháme, myslel si on, jedna tlustá paní si cpala vlasy pod žlutou koupací čepici, z vrby na ni padala slunéčka sedmitečná, a on se hrozil její postavy a toho, že by měla i odvahu se v řece vykoupat. Ke zrezavělému zábradlí se těsně vedle něj přitiskla malá holčička, stáli tak spolu, zírala uchvácená rybářským náčiním Jiřího a on tiše, aby ho někdo nezaslechl, řekl jí, Co je krávo, a ona k němu obrátila své dlouhé řasy: jen okamžik zůstala stát vedle něj, aby se úprkem vrátila k chatičkám. Jak se za ní ohlížel, uvědomil si, že ta dívka v modrých plavkách se na něj dívá, bočním pohledem. Stranou se na něj ještě jednou podívala, zarděl se, někde uvnitř a šejdrem; rozhodl se snad správně a šel k ní. V dálce hvízdal vlak? A když s ní mluvil, připadal si jako nažloutlý kačer Donald s mizernou kytičkou v klopě, neměl jí vlastně ani co říct, tak už si zvykl nadávat s druhými dlouze na režim, a dívka naň chvílemi hleděla ještě s pozůstatky dětství v zorničkách, s těmi zrnky chtěné pravdy, že jí nemohl říct nic podle své chuti, jak ji cítil vedle sebe... Překonával se tedy v tempu rychlého a vtipného rozhovoru, opět po letech mnohoznačně naznačoval, s kým vším se znal a ještě zná z těch a z těch kruhů, všiml si, že Jiří balí u řeky své pruty a prodal ho také, To je bývalý velitel Dubčekovy tělesné stráže, a dívka se divila, že Dubček měl tělesnou stráž. Ach to je běžné, ujistil ji a cítil, jak už skutečně nesnese, skutečně neunese další osamělou noc bez vlastní tělesné stráže... [pageend192]Ministru vnitra České socialistické republiky, Praha. V Brně dne 11. 10. 1984 Dovoluji si obrátit se na Vás jako na voleného zástupce lidu a člena vlády České socialistické republiky. Dne 24. 9. 1984 jsem v Brně porodila své páté dítě; toho stejného dne byla celodenně, až do půl třetí hodiny ranní, vyslýchána v souvislosti s mou literární tvorbou příslušníky StB v Hodoníně matka rovněž pěti malých dětí, Jindřiška Kozánková. Jedná se o moji bývalou spolužačku z gymnázia, jíž jsem občas své literární texty během dlouholetého přátelství půjčovala: dne 25. 9. 1984 byla o půl sedmé hodině ráno vzbuzena a ve výslechu bylo na služebně StB v Hodoníně pokračováno dále, dokud nedocílili příslušníci StB podrobné svědecké výpovědi, tak jak ji potřebovali. Téhož dne, 25. 9. 1984 provedli příslušníci StB více jak čtyřhodinovou domovní prohlídku v mém bytě a za mé nepřítomnosti mi zabavili rukopisy literární, a to až od roku 1966. Dne 28. 9. 1984 v 10.50 hod. vnikl do porodnice, kde jsem ležela (Brno, Veveří ul. 125) příslušník StB; před mými zraky odvedl manžela, který mě tam byl navštívit v předepsané době, z ulice do vrátnice porodnice. Údajně vypůjčit si od sestry, mající službu, tužku. Protože mi po porodu hrozil zánět žil, byla jsem v porodnici hospitalizována až do 5. 10. 1984. Ale už v pondělí dne 8. 10. 1984 dojel k našemu domu příslušník StB služebním autem, jehož číslo mám zapsáno, s tím, že vyšetřovatel StB potřebuje nutně provést se mnou výslech dne 9. 10. 1984, a to ve věznici v Brně-Bohunicích. Manžel trval na tom, že podobné vzkazy nelze vyřizovat ústně, ale pouze úředně. Dne 10. 10. 1984 mi tedy bylo poštou doručeno úřední předvolání k výslechu, které jsem ale nemohla převzít. I proto, že vyšetřovatel StB, jistě právnicky vzdělaný, neumí napsat na úřední předvolání mé skutečné občanské jméno a obsílku mi zaslal na jméno literární. A já se tomu nedivím: krajský prokurátor v Brně zase podepsal usnesení o domovní prohlídce v mém bytě s nesprávně uvedeným datem mého narození; rok mého narození je 1947 a ne 1944, jak je na listině, jejíž kopii mi zanechali, uvedeno. A výše jmenované Jindřišce Kozánkové podepsal krajský prokurátor v Brně zaslané rozhodnutí o uvalení vazby na jejího manžela ing. Petra Kozánka (opět v souvislosti s mou literární tvorbou) s tím, že je stíhán dle paragrafu 811, 122 tr. zákona. To ale nemůže odpovídat pravdě, neboř na usnesení o domovní prohlídce v mém bytě je úředně uvedeno, že ing. Petr Kozánek je trestně stíhán dle paragrafu 811, 112 tr. zákona. Když uvážím, kolik nedopatření úředních [pageend193]192 Iva Kotrlá je hned v počátku, před mými výslechy, které mohou rovněž trvat do půl třetí do rána — a kdo v tom příslušníkům StB zabráníš — propadám zoufalství. Snad tomu aspoň na čas zabráni člen vlády České socialistické republiky, řádně lidem zvolený: ten snad přihlédne k tomu, že jsem v šestinedělí a že jsem se pouze provinila tvorbou poezie či literárních textů. Já si totiž myslím — možná naivně — že mé výslechy či výslech ve věznici v Brně-Bohunicích může počkat. Aspoň do doby mého tělesného a psychického zotavení po porodu. Doposud, jestli se nemýlím, bylo zvykem se takto v Evropě chovat k šestinedělkám. Jako polehčující okolnost svého strachu z výslechu před vyšetřovatelem StB uvádím i to, že jsem doposud nebyla nikdy příslušníky StB jakkoliv vyslýchána {stejně tak ani příslušníky VB, či SNB), ačkoliv má literární tvorba probíhá už bezmála dvacet let. Snad k tomu aspoň Vy přihlédnete. Také doufám, že Vám můj dopis dojde v pořádku, neboi mě ode dne porodu přestala pošta doručovat jakékoliv listovní zásilky — i gratulace k narození dítěte od rodiny — jen ta pozvání k výslechu mi pošta doručí. Ivanka Kotrlá Elišky Machové 35 Brno 616 00 [pageend194]Ivan Divis Žalmy * Žalm 12 Má nemoc mystická rysice zavěšená nad mou hlavou na větvi sosny Neslyšně z děla vystřeluje sníh Stříbřitá prská varuje mne Ale už je pozdě Šelma se vrátila pro svou temnou daň chlemst krve sudbu kruhovou Ležel jsem ve sněhu před divadlem Dávali Růžového Kavalíra Hysterky na scéně tiskly satén prsou kdákaly: Er kommt schon, er kommt! Vystoupil eféb s Evinými stehny pradleně s pumlíči podal zlatou růži Ale já nešel odnikud nikam v mém mozku jak na palubě povalovalo se lano utržené od kotvy plachetnice Esperanza štíhlé to lodi ze země suchozemců * Na souboru Žalmů pracuje básník od roku 1981. [pageend195]194 Vyšli z divadla obkračovali mne obkračovali a přeskakovali Dámy si nadzvedaly sukně ohrnovaly své kočičí mrousky Gentlemani si přejížděli jelenicemi obočí špičkami střevíců oklepávali má žebra Zavilé vejce, světelný elipsoide o dvou ohniscích, těžišti nikde jak dlouho hodláš ještě mne rodit ze tmy do tmy s pauzami kalného ohně Zrcadlo roztříšti se — hlati v které vidím někoho jiného Spolehlivý otroku obsluho kolotoče nepřepínej síly Polož na tvář libelu smrt učiň ustydlým zvratkem na dně pánve [pageend196]195 Žalm 17 Je to z ducha? dechové inspirace? zkušenosti? městnání zloby? náhlého výbuchu? návalu neudržitelného semene? Démone bídných, démone obdarovaných, sešli mně bodový kristal vezmi meteorit, udeř prostřed čela: neprodlužuj existenci, potvrd bytí! zpečeť' souhrn, i kdybych už neměl, ano, i kdybych už zakrátko neměl... Někdo snad převezme Štafetu, na stvrzenou musí mně dát znamení, nestojím o stisk ruky Opakovaně se táži: je to z ducha? návštěvy inspirace? svrbu zkušenosti? výbuchu zloby? [pageend197]196 Žalm 33 Duch v modrém saténu střevících z batiky ne džin z láhve spíš svůdkyně bez klína Nic těžšího než pronést tři přání Lidé je vyhrknou už je tu ukvap smíš je pronést jedinkrát neodvolatelně Obrovskou pohlavní sílu milenku jak srnu Dmuchadlo do pánve řežavého uhlí Vidět chcípat stepního nepřítele moci přihlížet pomalým jeho mukám Duch je omezenec džin nevrlý jak česká náves když na ni prší Pokud se dostaví tento sluha — podmaníš si ho jen a jen mlčením Pohrdáním nepatrným gestem kterým odsouváš život smrt i duchy na solnou pouši Copak už neslyšíš dusat slony sám v sobě netušíš moc udělovat léna trpasličím manům a že ti líbají železný prsten na pravé noze? [pageend198]197 Žalm 100 Pane proč mne míjíš jako bych byl patník kámen chrobák proč mne tresceš svou netečností Musíš mne přece dopodrobna znát Nejsem si včdom žádného zločinu jen nevýslovné pošetilosti rouháni které vzápětí bičem vypráskne mé levé oko jen soustavného podrývání zdraví Ale tak jsem byl uklohněn tak mne uhnětly síly někde v hlubinách země draci v povětří Pohár vína jsem si pletl s věčností okraj sklenice s okrajem tvého roucha Proč jsi mi nikdy nedal okusit své bezprostřední blízkosti Proč mi nedáváš spát a v leže pouštíš do mé hlavy černé havrany Cítím že mne máš ustavičně ve vizíru jako by se na mne z rohu díval rytíř prázdné brnění které mne děsí neboř v tom ústroji tuším postavu Víš že moje kataraktové nadávky mají platnost tak jedné vteřiny Ty víš že ona rouhání ostatně řídká jsou jak natrhlá obálka [pageend199]198 ze které samovolně vypadne dopis s nakonec nečekaně dobrou zprávou Kdo vlastně jsem že si mne všímáš nemuč mne v noci vidinou krematoria pošli mi vidinu Ježíška spícího dosud v útrobě Panny Jak je tam zahalen zelenkavým světlem jak se chystá vydat mohutnou záři Přistihuji se že vyslovuji samá přání a sám ze sebe nehodlám podat ti nic Nevím jak na to nevím jak na to Dej mi někoho obejmout Vlož píseň do mých úst Pohled rovněž na mou zemi Uskutečni se dostav se už dnes Už dnes v poledne abych všechno pustil z rukou a zajásal Zajásal a všichni se mnou — [pageend200]Milan Jungmann Paměti jako memento Všechny dosud vydané svazky Pamětí Václava Černého jsou nepochybně zajímavé a osobitým způsobem zaznamenávají podobu urěité historické situace našeho národa a naší kultury, vypovídajíce ovšem také o tom, jak žil a jaký je jejich tvůrce. Avšak čtvrtý svazek je nejen svým materiálem, tj. vzpomínkami na léta 1945-1960, ale i svým vášnivým patosem zcela mimořádný. Hlasem „proroka naruby“ hřmí V. Černý do svědomí současníků, jako by nám předával poslední poselství posledního velkého individualisty naší doby, vědom si, že už nikdy nikdo jiný nedokáže tak znepokojivě oživit parněř těch, kdo tuto dobu žili a ovlivnit postoj těch, pro něž už je či bude jednou historií. Proroci jsou ovšem v moderní společnosti málo oblíbeni, neboř jejich požadavky jsou pro většinu lidí příliš nekompromisní, kladou na nás neúměrné nároky a neumějí odpouštět malost ani prostřednost. Proto je tato kniha pro jedny beze zbytku úctyhodným činem velké osobnosti a jiným je nepřijatelná nejen pro své provokativní formulace a závěry, ale i pro celkové „velikášské“ ladění. Vášnivost soudů V. Černého vzbuzuje naprostý nesouhlas či naopak bezvýhradné nadšení, a spory o ní se vedou i tam, kde je známa jenom z doslechu. Nic víc si kritik typu V. Černého ani nemohl přát. Ale tak jako v jiných případech i tady platí, že tyto Paměti mají být především pochopeny ve svém přínosu, nikoli jen zatracovány nebo vynášeny. «■ Duchovní struktura individualisty je pro dnešní generace už tak neznámá, že je prostě nepochopitelná. Ve Václavu Černém ji pomáhali konstituovat jeho velcí učitelé, ale i on sám pro ni měl nepochybně dispozice — zbytečně se nezabýval romantismem a otázkou titánství v literatuře. Jeho záměrně jednostranné, vyhroceně formulované a někdy přímo dráždící charakteristiky se zdají dnes zbytečně přepjaté a jeho polemický spár připadá mnohým až hrdopyšný, ve skutečnosti však by bez nich tato osobnost nebyla tou osobností, jakou je. Marnivě hýřivé slovní gejzíry a opětovně zdůrazňované vědomí vlastní neomylnosti a nezastupitelnosti tvoří konstitutivní prvek jeho inte[pageend201]200 Milan Jungmann lektuálního fondu. Pozastavovat se proto nad jeho pohrdavými invek- tivami vůči některým postavám naší literatury znamená zatarasit si cestu k pochopení podstaty těchto soudů, které jsou vždycky podnětné, ale v mnoha případech ovšem i rozporné, jak rozporná je sama osobnost tohoto individualisty. Autor Pamětí IV. se teď soustřeďuje především na ony momenty nedávných dějin, které mu dávají příležitost podejmout se úkolu neúplatného strážce mravnosti a charakternosti české kultury. Legitimaci k této úloze čtenáři nepochybně předložil celou svou minulostí, tím, jak v každém okamžiku svého života stál na svém přesvědčení, bez ohledu na důsledky. Černý ctí talent, ale zavrhne ho ve chvíli, kdy zjistí jeho mravní defektnost a zruší i letité přátelství, jakmile se třebas velký básník jen nepatrně odkloní od jeho rigorózního postulátu (viz rozchod s Frant. Halasem). Étos kultury je mu nade všecko a bez charakteru mu není kultury. Černý žádá na tvůrcích, aby byli intelektuálními vůdci, vskutku oním proskribovaným „svědomím národa“, aby si byli vědomi své odpovědnosti za mravní stav národa. V otázkách svědomí jsou „Mistři kultury“ ničím nezastupitelní, žádná instance, žádný kolektiv, žádný orgán nemůže plnit jejich hluboce intimní povinnost. Proto selhání v tomto ohledu je mu důkazem hluboké krize osobnosti, důkazem rozvratu oněch základů, na nichž spočívá a bez nichž se hroutí sám smysl kulturní tvorby jako projevu lidskosti. Tady u něho neplatí žádné taktizování a žádné ústupky, není ochoten dělat kompromisy nejen s jednotlivci, kteří vyznávají zásadu spojit se na chvíli s ďáblem, aby si zachovali možnost přežití, není ochoten dělat kompromisy ani s celou společností, jakmile popírá jeho morální normy, ba dokonce ani s dějinami, když svou mocí drtí jeho osamocený vzdor. Umí až titánsky vzdorovat, ale i pohrdat každým a vším, co popírá charakterotvornou sílu kultury. Proto například dílo J. Demla, jehož básnickou jedinečnosr rozpoznal F. X. Šalda, od sebe jaksi štítivě odsouvá, protože mu v něm vadí charakterové kazy příliš povážlivé, než aby je stačil vykoupit poetický půvab. Jen nepochopení či zlá vůle mohou stavět do jedné roviny individualismus a elitářství. Ve V. Černém je zásada mravnosti jako základního požadavku kultury naopak přímo vázána na požadavek demokratičnosti, demokratické tradice, vyplývající z našich dějin od obrození. Ve své nedávné masarykovské studii nenechal V. Černý vlastně kámen na kameni z filozofické a historické koncepce TGM, ale vyzdvihl ho nesmírně vysoko jako nenahraditelnou osobnost, jež poskytla novému společenství v právě vzniklém státě vzorce chování, ovlivňující utváření demokratických postojů. Poměřen těmito nároky zůstává mu E. Beneš pouhým politikem, nikoli státníkem s působením na duchovní procesy ve společnosti. V. Černý se dotkl činnosti [pageend202]Paměti jako memento 201 E. Beneše už v minulých svazcích, teď má příležitost demonstrovat na vývoji po r. 1945 tragický omyl celé demokratické garnitury s prezidentem spjaté, a v důsledku toho i její katastrofální porážku. O tomto tématu bylo už hodně napsáno. V. Černý si může připsat zásluhu, že sugestivním podáním svého osobního osudu ukázal propastnou hloubku rozporu, jenž se tajil už v tomto prvním osudovém okamžiku našich národních dějin po válce. V jeho líčení vynikne totiž názorně fakt, že vítěz nevědomky převzal něco z mentality poraženého, že si dal vnutit metody, neslučitelné s demokratismem. Benešův „syndrom Mnichova“ a myšlenka odvety ho zaslepily natolik, že byl i se svými spojenci ochoten přistoupit bez nejmenších obav z budoucnosti na zásadu, která je s demokratickým parlamentarismem vlastně v rozporu, totiž že jakákoli opozice by byla protivlastenecká, nepřátelská a rozbíječská, protože by byla proti jednotné vůli celého národa budovat novou, spravedlivou vlast. Od této chvíle se každá kritická připomínka mohla označovat za podezřelé rozvratnictví. Jednotnost, jednomyslnost, přitakavačství se měly stát základními postuláty i v kulturní politice. Pověstný „démon souhlasu“ se už tehdy tiše ujímal své moci nad dušemi lidí. Princip, jenž nepočítá s tím, že život je mnohotvárný a rozporuplný a že tedy není prakticky možné, aby byl v jakémkoli ohledu naprosto „čistý“, spočívá vlastně na starém inkvizičním přesvědčení, že životní pestrost je hřích a že jen přehledná, jednotně věřící společnost zaručuje spásu. Opakem tohoto principu je vědomí, že pro lidskou společnost neexistuje takový „tmel“, který by ji beze zbytku sjednotil a že mnohost a rozdílnost jsou naopak projevem plnosti života. Respektování této zásady předpokládá uznání prospěšnosti názorového střetání, respektování jiného mínění a jiných názorových směrů. V tomto smyslu se postavil ve 30. letech K. Čapek proti vylučování komunisty V. Nezvala z české literatury, neboť by to vedlo k jejímu ochuzení. Avšak onen inkviziční princip, jenž nepočítá s tím, co je jiné, odlišné, jenž chce mít všude „čisto“, ten naopak v zájmu ideální jednoty vyžaduje vylučováni ze samé své podstaty: nevidí v tom ochuzení, ale upevnění svých hodnot. V Černého Pamětech je s drtivou přesvědčivostí předvedena tato metoda vylučování v praxi. Jakmile byla jednou „v zásadě“ uznána, začne se agresivně zmocňovat stále dalších duchovních území a jejímu postupu není konce. Vyloučení politické opozice v r. 1945 bylo ve svých důsledcích takovým uznáním práva společnosti na „čistotu“ a jednotu, a tedy i na represi proti všem, kdo ji tam či onde porušují, kdo jsou kazisvěty jednotného snažení. Až bude ideálu „čistoty“ dosaženo, vznikne i kýžená nová kultura se zcela novou morálkou — mravné je pro ni to, co slouží socialismu; co se zdá být jen trochu „jiné“, odlišné, musí z ní zmizet. [pageend203]202 Milan Jungmann Umění, které se pyšní svou ideologickou čistotou, se vlastně hrdě hlásí k tomu, že není výplodem života, neboť ten je vždycky taky ušpiněný, zakrvácený a páchnoucí, zatímco jeho požadovaná čistota je pouhý ideologický klam. Je také zřejmé, že takové umění těžko objeví něco ze zázraků života. Počínání těch mladých, kteří v r. 1948 dostali volnou ruku k vylučování z vědy a umění, spočívalo ve víře, že zachraňují jejich pokrokovou čistotu před špínou reakce. Vycházeli z dogmatické jistoty, že rozdíl dvou postojů eo ipso znamená nepravost jednoho z nich, nikoli projev rozmanitosti subjektivního postoje. I ten, kdo sám v téhle akci neměl prsty a zažil pak její reprízu v r. 1969, má nad čím přemýšlet. Uvědomuje si, že i tento nový postih kultury byl jen v logice dogmatického uvažování a že patří k těm jevům, jimž se říká zlomyslnost dějin. Princip ideologické čistoty vyhledává své oběti neustále a vytrvale, vyžaduje nezbytně vždy nové odpadlíky, škůdce a po- mýlence, pěstuje si své věrné a kolísavé, loajální a podezřelé, jimž odměřuje pocty a možnosti, jak komu. V kapitole o důsledcích roku 1948 ve vědě a literatuře soudí V. Černý o svých tehdejších odpůrcích bezohledně a jeho invektivy plné pohrdání zní velmi osobně. Ale prokázal věc zcela nadosobní, a ta jediná je důležitá: že plně pochopit naši současnou situaci lze jen tehdy, když si uvědomíme, jak nezbytně povstala z té předchozí; jeho subjektivní přístup zde byl tedy ve službách požadavku objektivního historismu. Málo platné: situace roku 1969 povstala ze situace roku 1948, a ta zase ze situace roku 1945. Válka, časově už tak vzdálená, vlastně pořád ještě žne svou zlověstnou setbu. „Obrodný proces“, jenž chtěl mimo jiné odčinit hříchy roku 1948, zůstal jen pokusem zrušit neblahou tradici diskriminace. Kapitola věnovaná létům 50. a procesům shrnuje na malé ploše fakta a události, které člověkem otřesou. Citáty z projevů předních spisovatelů a básníků, schvalujících hrůzy doby připomínající shake- spearovské krvavé drama, se zdají dnes projevem davového pomatení myslí, ne-li šílenstvím. V každém případě selhal právě étos tvůrců, který je Černému hlavním smyslem kultury. Shrnutí otřesných skutků je sice drtivé, ale nestačí samo vysvětlit tragiku doby a jejích aktérů, a Černý si ani neklade otázku, jak k takovému masovému selhání mohlo dojít. Odsuzuje a pohrdá, nesnaží se pochopit a vysvětlit budoucím, aby se vyvarovali opakování. Abychom však nepodlehli iluzi, že to všechno bylo šílenství, že většina české literatury se vědomě dala do služeb zla, musíme se po vysvětlení ptát. Myslím, že zde je zapotřebí všimnout si sugestivního účinku marxistické, stalinsky ještě zdeformované doktríny na levicové intelektuály. Není přece náhoda, že hanebné, přisluhovačské „čecháčkovství“, [pageend204]Paměti jako memento 203 pojem, kterým V. Černý hýří, vůbec nebylo jen Českou specialitou, vyskytovalo se i v zahraničí — a vyskytuje se dodnes — a zejména ve Francii se, jak známo, našli lidé, ochotní přinejmenším mlčet o smrti svých přátel (P. Eluard) a nepozastavovat se nad „zradami“ kamarádů (Z. Kalandry např.). Tyto lidi spojuje mystická víra ve vykupitelskou sílu jejich doktríny a ve jménu její čistoty odsuzují, vylučují a upalují všechno jiné a všechny, kdo ruší jejich ideál. Na vysvětlení zrůdností oné doby nebude snad od věci ocitovat z knihy esejů známého etno- loga Konrada Lorenze Osm smrtelných hříchů civilizovaného člověka: „Něco, co není než nepotvrzenou vědeckou hypotézou... snadno zapustí kořeny jako článek víry, ovlivňující nejen vědecké názory, nýbrž i veřejné mínění... Lidé začínají bojovat za svoje doktrinářské přesvědčení s vehemencí, jaká by byla odůvodněná jen v případě obrany dobře prověřené moudrosti a vědění staré kultury. Kdokoli, kdo není s novým názorem konformní, je označován za odpadlíka, je pomlouván a pokud možno diskriminován. Stává se terčem vysoce specializované ,davové' reakce sociální nenávisti. Taková doktrína, povýšená na roven všeobjímajícímu náboženství, poskytuje svým stoupencům subjektivní uspokojení ,zaručeného vědění', které má pečeť zjevení. Všechna fakta, která jí odporují, jsou popřena, ignorována či nejčastěji potlačena...“ Zdůrazňuji, že autor nemluví v tomto případě o marxismu, ale obecně. A na tuto popsanou situaci navazuje další pozorování z téže knihy: „Kterákoli jasně diferencovaná kulturní skupina má sklon se považovat za oddělený druh, neboť neakceptuje členy jiných srovnatelných jednotek za rovnocenné. V mnoha domorodých jazycích výraz pro svůj vlastní kmen zní prostě ,člověk' (men). Zabít člena sousedního kmene tedy neznamená skutečnou vraždu... Nepřátele... můžeme beztrestně zabít, neboť pociťujeme, že to vlastně nejsou lidé. Podporování tohoto postoje patří samozřejmě mezi osvědčené techniky všech podněco- vatelů války...“ Cožpak nebyla v těch letech u nás atmosféra občanské války se vším všudy, s rodmýchávanou třídní nenávistí až za hrob? V. Černý se na několika místech vyznává, že není schopen nenávisti, že si však vyhrazuje pohrdání. Nenávist zbavuje lidi vskutku soudnosti do té míry, že po čase sami nedokáží ani uvěřit, jak se mohli určitých činů vůbec dopustit. Avšak v atmosféře davové (třídní) nenávisti se vytváří inkviziční mentalita s hrozbami represí zcela zákonitě a masově se objevují noví Galileo Galileové, kteří v zájmu přežití odvolávají svá učení, jakmile zahlédnou „mučící nástroje“, jak to u nás udělali tehdy J. Mukařovský, B. Havránek aj. V. Černý nikdy nepodlehl svůdnému triku smlouvy s dáblem a má tedy právo pohrdat. Galileové jsou smutným jevem lidské kultury, ale žel nevyhynou ještě dlouho, pro[pageend205]204 Milan J ungmann tože duchovní svoboda je stále vzácný statek. Jakmile je věda, umění a kultura vůbec vydána všanc jiným soudům než veřejné kritice rozumu, je v nebezpečí víc než jen charakter jednotlivého intelektuála. Pak si i geniální vědec, jakým byl např. sovětský fyzik I..D. Landau, vytvoří životní krédo z paradoxu „je lip být pět minut zbabělcem než celý život mrtvolou“ — a není to jen důsledek jeho charakterové laxnosti či zbabělosti (viz. E.I. Andronikašvili, Vzpomínky na kapalné hélium). Tu už je zřejmé, že selhání se netýká jen jednotlivce, ale celého společenství, a nezachrání je sebestatečnější čin — ten se však může stát onou „dračí setbou“, o niž V. Černý mluví v souvislosti se svou tehdejší činností. Zpustošení kultury, k němuž došlo po r. 1948, zpřetrhání pout k určitým tradicím, jímž vzala za své soudržnost celku, nebylo nikdy zcela překonáno a projevuje se dodnes např. i ve školství, kde zásady Zd. Nejedlého (Černým tak drtivě odsouzenéjzahájily permanentní a nekončící reformy, z nichž každá další ¡e horší předešlé a ještě víc rozrušuje humanitní cíle výuky a výchovy. Nové pogromistické tažení po r. 1968 jen prohloubilo ztráty už tehdy napáchané. Proto taky jsou tak farizejské nářky nad vandalismem a nekulturností mladých lidí, vždyť duch násilného vyhlazování hodnot národní kultury a pohrdání vším „jiným“ ovládl mysl právě těch, kdo nad vandalismem tak naříkají. Tajemné jsou však cesty tohoto ducha násilnictví. Jak víme, rozvrátil talenty ne právě nejmenší: jedni umělecky ochabli (Řezáč, Pujmanová), jiní zcela ochrnuli (Glazarová). Je však udivující, že V. Černý chápe sebevraždu K. Biebla jako oběť doby, nikoli jako zákeřný vliv tohoto ducha ničivosti — vždyť sbírka Bez obav může sloužit za školní příklad poezie živené ideologií stalinismu; zato však zironi- zuje několik básniček, v nichž jí podlehl Fr. Halas, ačkoli celek hala- sovské poezie s ní byl v zásadním rozporu, jak neomylně rozpoznal L. Štoll. Právě nad některými podobnými nesrovnalostmi soudů V. Černého si kritický čtenář uvědomuje meze jeho metody. Národní hrdost se leckde nebezpečně začíná podobat nacionalismu a mravní rigoróznost se zvrací v moralismus. A ten ve své statičnosti není s to postihnout skutečnost v její plnosti a pohybu a zahlédnout síly, z nichž vychází možnost překonání stagnace či krize. Autor Pamětí je někde doveden svou důsledností v moralistním chápání lidí a událostí až ke krajnostem, kde už nerozpozná, že se dopouští chyby, kterou jinde odsuzuje. Oprávněně odmítá uznat kolektivní vinu Němců za válku a nacismus, ale snadno přiřkne kolektivní vinu za zvrácenosti 50. let (při úvahách o úloze R. Slánského) Židům, formuluje to tak, že nejsme my jim, ale oni nám dlužníky. On, který je hrdý na přátelství s E. Hostovským a jemuž nikdo neupře zásluhy o dílo J. Ortena, dává [pageend206]Paměti jako memento 205 u každého českého Žida do závorky jeho původní německé jméno, jak to s oblibou dělá každý antisemita. A co je ještě závažnější: Černého metoda mu ani neumožňuje odlišit mezi těmi, kdo jaksi konstitutivně byli a tedy navždy zůstanou stalinisty, a těmi, kdo sugesci této doktríny překonali v praxi, celou další činností ve vědě či umění. Černý nemá smysl pro vysledování procesu, jenž vedl k „osvícenějším“ 60. letům; závěrečnou kapitolu jako by psal někdo jiný, je stroze kronikářská, popisná a takřka neosobní, lišíc se tím zásadně od předešlých. Naprostá neschopnost pokory, vlastní ovšem jeho individualistickému kritickému typu, ho vede k jakési udivující starozákonní nesmiřitelnosti a tvrdošíjnosti, jež nejen neodpouští, ale nedovolí mu ani teď vidět vědecké výkony protivníka objektivněji, když už se dnes uznávají všeobecně, jako tomu je v případě strukturalis- mu J. Mukařovského. Poněkud méně křiklavé je to u R. Grebeníčkové, kterou V. Černý degraduje na vědecky bezmocnou modrou punčochu, ačkoli ona se mezitím stala vynikající germanistkou a znalkyní českého romantismu. Pověstný je pak Černého odpor vůči Haškovu Dobrému vojáku Švejkovi, názorný příklad toho, jak moralismus není s to rozpoznat určité hodnotové protiklady. Jsou v Pamětech problémy, jež by si zasloužily speciální zamyšlení, např. pojem socialismu, který Černý nijak nespecifikuje, leda tím, že „není marxistický“. Poněkud neuvěřitelně zní, když prohlašuje, že se nebojí ani krve na rukou, neboť se považuje za revolucionáře, apod. Ale tím a mnohým dalším se budou jistě zabývat ještě další kritici jeho díla. Leckdo může popírat, že je V. Černý velký umělecký kritik, leckdo může odmítat jeho individualistickou vědeckou metodu, leckdo mu může vytýkat neskromnost, namyšlenost, sršatost, nesnášenlivost atd., ale jedno mu neupřeme nikdo: že za nejtěžších podmínek, šikanován a zostouzen, zachoval si nedotčenu svou vědeckou hrdost a lidskou integritu, že nikdy a v ničem neodpadl od svého základního přesvědčení o nezbytnosti mravního principu a demokratické tradice naší kultury jako součásti evropského vývoje, že vždy dovozoval, že bez těchto dvou živlů se z politického národa s určitým mravním posláním v dějinách stane pouhá masa výrobců ocele a obilí, neschopná nést svůj úděl. To je Černého zásluha, jí zaujímá v našich duchovních dějinách jedinečné místo a je jejich velkou osobností. Sám za sebe, jsa jedním z těch, kdo pochopil až po letech bludnost „uhlířské víry“, zjednodušující nepřípustně složité vlnění historie a ochuzující lehkovážně národní kulturu o vyloučené hodnoty „cizoro[pageend207]206 Milan Jungmann dého“ původu, vzdávám tomuto muži úctu především za jeho celoživotní statečnost a jasné zření k základnímu zákonu tvorby, jenž zní, že tvorba má být zdokonalováním lidskosti. Černého Paměti IV. jsou mementem, varováním, že demokratickou „kulturu lze sfouknout jako svíčku“ (K. Lorenz) — a zbude na ni jen vzpomínka. Ale život oponuje takovému pesimismu: touha po duchovní svobodě je nezničitelná a sebezáchovné síly v národě se po čase vždy podivuhodným způsobem znovu prosadí novou tvorbou s překvapivě novými kvalitami. V. Černý, znalec baroka, to jistě velmi dobře ví. Tento novozákonní tón naděje však už v závěru jeho Pamětí nezazněl a snad ani zaznít nemohl. Důrazněji ho nasadit je úkolem dalších generací. [pageend208]Jiří Grusa Poraženi společně... Narodil jsem se v Čechách na sklonku starého míru. Byl už skomíravý... sotva jsem začal pozorovat svět, jako by ho nikdy ani nebylo. Kolem našeho domu na kraji města pochodovaly řady Hitlerjugend — sevřené a přísné, cizí. Říkalo se mi, že je to německý zvyk, ba vlastnost tak chodit; napodobil jsem to — a všichni se tomu smáli. Toseví tajně, byla přece válka, měli jsme v ní být poraženi. Ba dávno už jsme poraženi byli, takže jsme čekali na vítězství jiných. Za kopcem, kousek od nás, ležela obec Zboží. Rennzáhn. Když jsem se narodil, zřídili tam hranici... byla tedy stará jako já. Mohl jsem — spolu s kamarády — až k ní. Nahoru na kopec, k domku se závorou. Za okýnkem vysedával jeden Rennzahňák, uměl česky, byl na nás hodný, ale podlézt nás nenechal. Potom se z těch, co nás porazili, a jak nám to naše čekání vycházelo, stávali lidé s plachýma očima. Ke klukům od HJ přibyli jiní, chodili v houfu — a byli rádi, že našemu městu hrozí míň náletů. A taky jedna celá armáda jela kolem. Odjížděla vlastně. Já stál v před- zahrádce a vyplazoval na ni jazyk. Mohli mě zastřelit, ale jeli dál. Jeden z česna na tanku si na mě dokonce namířil... ale pak, zdá se, mé vlastenectví — uznal. Když se usadil prach, běžel jsem spolu s ostatními dětmi do Rennzáhn-Zboží, podívat se, je-li tam co, zdali tam svět vůbec pokračuje. Byli jsme zklamáni. Všechno navlas stejné jak u nás, jen ověšené bílými prapory. Z domů nikdo nevycházel. Měli strach i z dětí. Byli poraženi, avšak narozdíl od nás, nezdálo se, že by směli čekat na jiná vítězství. Ostatně bylo dovoleno, chytit si některého z nich a pod nějakou záminkou si ho zastřelit. Kolem našeho domu vedli ti, co už unesli pánskou pušku, některé z tamtěch a z blízké Vyšší dívčí bylo slyšet výstřely. Pamatuji se, že ty výstřely přece jen jakoby znejišťovaly — ačkoli jeden bodrý muž z oné jiné armády, která taky přefrnčela kolem našeho domu, pravil na hlavním náměstí k shromážděným lidem, že je to první den nové svobody. Velmi jsme se radovali, sláva nepřestala, ani když den nato před nádražím řečníkovi vojáci zastřelili našeho člověka. Byl to řidič autobusu a odmítl je svést s poukazem že jeho autobus je městská linka. Tím se stal podezřelý, měli ho za Němce — pořádného člověka. Ale z Rennzáhn bylo Zboží. Hranice zmizela a za ní i Zbožáci — [pageend209]208 Jiří Gruía Rennzáhňané. Za to, že ji vytyčili, říkalo se nám dětem. Věřily jsme tomu, ačkoli by se bývalo dalo už i v našem věku přijít na to, že u takového vytyčování přinejmenším nemohli být kluci Zbožáci. Nikdo si vsak tuto otázku nekladl. Ne, počkat — jeden z nás to učinil, od něho ji znám, ale rozbili mu... já viděl jen okna. Taková otázka se zdála zcela nepatřičná. Nedůležitá. Mnohem důležitější nám připadalo to za kopcem. A ovšem i náš cíl, jak se říkalo: svět konečně bez útlaku a strachu. Jak se shodoval s Vyšší dívčí, nebylo sice jasné, ale kdo by nechtěl žít beze strachu a neutlačován! Zvlášť má-li vedle sebe a hlavně za sebou živé vítěze, kteří se tak rádi koukají, jak jde věc od ruky. O, byla to velkolepá lest, věděli, že takto se s nimi spojujeme jako s komplici, neboli — tak se to nazývá: bratrsky — na věčné časy. Ti vítězové věděli, že v Čechách ubyde i nás, prostě že ubyde Čech... které pak bude snáze přimět nejprve k poddajnosti a posléze k pohanství. Tvrdili nám už právě ústy svých domorodých překladatelů, že je to vlastně ta svoboda a že se tu odehrává historický proces, v němž budou konečně... s konečnou platností vyřešeny všechny dosud nevyřešené otázky. A také, že bude dosaženo spravedlnosti společně a pro všechny. Totiž skoro pro všechny, až na ty, kteří představovali dosavadní nespravedlnost, neboť — a to je logické — tvůrcové jakékoli nespravedlnosti se nemohou tvorby nového světa účastnit. Naložili jsme s nimi jako s obyvateli Zboží. Mnozí byli pobiti a statisíce jsme jich vyhnali. Čím více jsme se však blížili novému světu, tím více jsme se ocitali v kolonách mašírujících velmi urovnaným krokem. Náhle jsem se přistihl, že pochoduji v úplně stejném útvaru jako tenkrát němečtí kluci, ale že není dovoleno se této Gottwaldjugend („my jsme mládež nová, mládež Gottwaldova“) smát, ba že se nebezpečně zmenšil počet těch, před nimiž jsem mohl předvést svůj parodistický parádešrit. Potom mě poslali obdělávat pole. Ukázalo se, že v novém světě pořád něco leží ladem a že to lado vlastně nikdo nemá rád. Skoro jako by se ho každý štítil. Proto jsme bylí pod různými záminkami nuceni — ať už za odměnu nebo za trest — na ladu pracovat. Leč běda těm, kterým by z jejich zorného úhlu nový svět s ladem splynul! Já svůj kus dostal v obci Pomezí. Odměnou. Protože mi dovolili studovat, přikázali mi pole obzvláště zpustlé, v zpustlém kraji na samé mezi nového světa. Příkaz zněl na šest neděl. Nikoho nenapadlo, že na vzdělání lada potřebujete šest pokolení. Nikoho nenapadlo, že šťourat se v ladu jen tak — lado spíš povzbudí. Ostatně, když nás nikdo nehlídal, hned jsme se — jako všichni nucení pracanti — věnovali něčemu jinému. Já například v jednom vytlučeném domě našel pár zežloutlých obálek s adresou „Můhlbach“..., nikoli „Grenzdort“, [pageend210]Porazeni společně 209 jak jsem si původně myslel ve svém zpětném a chabém překladu... nýbrž Mlýnská. Mělo mě to hned trknout, už podle trosek starého mlýna. Pohnutka k hlodavé myšlence o čase, kdy pro jméno lidského sídla bylo vybráno něco tak užitečného jako je mlýn. To se ví, i mez... ano: hranice byla viditelná. Ba lépe — nepřehlédnutelná, přebíjela svou křiklavou přítomností úplně všecko. Táhla se přes protější kopec v noci osvícena a jinak obehnaná ostnatým drátem tábora... inu míru, neboť tak se náš tábor jmenoval — ba jmenuje se dosud. Ani mě nenapadlo ze zvědavosti a z legrace se pokusit podplížit nějakou závoru. Raději jsem — pokud to jen šlo — propadal hlodavým myšlenkám. Vsi se tu rozpadaly v jakousi archeologickou suť. První neděli jsme se spolu s dvěma přáteli vydali opačným směrem — Pryě od té hranice pustými dvory a obcemi, až jsme konečně prošli malým lesem a stanuli před budovou barokního kostelíka vprostřed paseky. Byl už jen ruina, vyvrácená vrata, okno za oltářem vybité, stmívalo se, slunce za tím oknem stálo vlastně uvnitř chrámu. Když jsme vešli dovnitř, zvedly se ve věži kavky, kroužily okolo a „kjákaly“ svými hrubými hlasy. Na opěradle kazatelny, k níž nevedly schody, se v tom večerním větru a slunci míhala dosud uchovaná krajka. Bylo to tísnivé a zároveň překvapující, probudivé. Jasně jsme cítili vzkaz toho místa — vzkaz nám. Neboť toto tu nebylo jenom „po Němcích“, ale taky jakoby už i „po nás“. Jako by se tu konala — chcete-li — jakási archeologie budoucnosti. Zde se na chvíli nezašminkován objevil budoucí svět, svět-lado, svět míru — v táboře, svět vyklizitelnosti čehokoli... Tento nám zachráněný svět. Zde však také bylo patrné, že není vlastně nic důležitějšího, než zachránit před ním sebe, je-li to ještě vůbec možné. Byl jsem v Čechách při tom, když se tam tahle myšlenka ukořeňo- vala, slibuji si od ní mnoho, i když mě odtamtud nakonec vyhnala. Jsem možná zatvrzelý, ale pánbůhví, že to není zatvrzelost světazá- chovy, ale postaru — chcete-li — dušezáchovná zatvrzelost. Stalo se mi: sledoval jsem nedávnou německou povolební TV-dis- kusi, když vtom hlavní mluvčí další barevné strany evropských dějin zcela vážně řekl, v despektním komentáři politického malohemžení svých konkurentů, že ho nezajímají jejich maličké, sobecké cíle, protože, no inu... protože je potřeba „zachránit svět“! Uhranuté jsem se zaposlouchal a zadíval. Byl to nadějný, inteligentní muž, několikrát opakoval gesto pravého proroka. Nebylo to nesympatické, už proto, že ti ostatní tři se chovali jako staří polochromí vlci, na které je smečka zrovna příliš rychlá. Ale ta dědičná věta padla — a moje zatvrzelost — nemohl jsem si pomoci — tu byla znova. Zas jeden dospělý člověk — neotřesenec! Pozor, to neříkám ve zlém, míním tím tu podivuhodnou neorřesitelnost majitelů klíčů, jimiž [pageend211]210 Jiri Grasa se údajně odemyká příští a lepší svět. Tedy: zase jeden, který si doopravdy myslí, že politika je prostorem Spásy a nikoli bludištěm us- molených slibů za sliby, nikoli oním lesnatým terénem, kde se přímo mají šourat staří kulhaví vlci daleko nejčastěji za svými — příliš rychlými — smečkami. Ne, nezkouším polemiku. Už dávno ne. V tomto světě plném neotřesitelných lidí hledám otřesené. Hledám ty, kteří nahlédli nebo prožili jeho bezdomoví, aniž ho zaměňují s ideologickým sirotčincem, kde věru rovněž jednomu nelehko. Ne zachránce světa, nýbrž svědky jeho vyvratitelnosti. Ostatně nejspíš už jenom odtud může být tiše odkázáno na jednu starou — „ekologickou“ hypotézu. Pracovalo se s ní celá staletí. Předpokládalo se v ní, že svět už zachráněn byl, avšak věřilo se zároveň — jaký paradox! — že ho zachránit nelze, protože je konečný. Ba, přímo se žilo, jako kdyby mohl být konečný každou chvíli našich životů. Jenže — a komicky — dokud se pole politiky vymezovalo pouze polaritou tohoto paradoxu, svět, tak nezachranitelný, trval. Od té doby, co jsme si usmysleli, že je ho třeba zachránit, nedá se v něm už pomalu bydlet — a brzy už budou všichni odněkud vyhnáni. To je snad důvod, proč jsem nervózní i při dobře míněných a letmo prohozených slovech nadějného TV-muže. Proto také nejspíš tohle mé věčné nutkání zde — kterým si ostatně všecko kazím — alespoň polohlasem poznamenat: ne tento svět, pánové, nýbrž onen, daleko spíše onen je potřeba zachraňovat. Jeho vědomí v nás, neboť to my vyvracíme své zdebytí skrze tu troufalou jistotu o jeho trvalé vylepšitelnosti. Ne spolčování neotřesitelných, společenství otřesených mě zajímá. (Tak o nich mluvil Patočka.) To oni ještě... ještě — snad — mohou vzdorovat uskutečňovatelům neskutečna, uskutečňovatelům čehokoli, těm, pro něž jsoucno už není stvořené, nýbrž a právě jen jsoucí... a tedy dobré a důvodné pouze, může-li být negováno a povýšeno na příští a lepší. Jako by skutečnost směla být dobrá a důvodná jen, upíná-li se k nějaké tezi. Proto dnes mluvím k vám někdejším spolu-Rennzáhňanům a v řeči obyvatelů Rennzáhn, já, pro jehož lepší příští jste byli vyklizeni z Čech: ó, nemylme se, v oné válce — dosud největší, jaká se kdy proti stvořenému jsoucnu vedla, jsme byli poraženi společně. Ba česká porážka — oč zpočátku nenápadnější — se ještě protahuje. Teze se stala skutečností, definitivně prokazujíc, že člověk je věru s to uskutečnit každou pitomost: hybris, pyšné domnění, že v nějakém příště zachráněném světě by nás tenkterý ismus mohl zbavit legitimního rizika našich životů, aniž by přitom naše životy zbavil legitimity. Že by nám mohl zabezpečit (ano, zachraňovatelé vůbec nejraději hovoří o péči, již na sebe za nás vezmou) trvalý mír, spoustu [pageend212]Poraženi společné 211 zábavné práce a svět jako klícku, krásnej svět; zkrátka že by nás některý ismus-stát navždycky zbavil útlaku všeho druhu. Tato hybris pracuje proti obyvatelnosti světa. Vyhání z domovů i z dějin, nastoluje bezdomoví i bezčasí. Otřesení o tom vědí. Proto jsou nepříjemní. Proto se od nich žádá, aby plánovatelům neriskantního lidství a totálního štěstí nepřekáželi. Ale je těžké nevadit, jste-li tak trochu pamětí. Zakopává se o vás, i když uhýbáte. Ovšemže, vyčuhovat není slast, ale jedna zkušenost otřesených spočívá přece v tom, že být takto vystaven, znamená vlastně být. Vyhnaní Němci a vyhánění Čechové tu mají — aspoň v mých očích — k vyčnívání specifické místo. To oni přece nejintenzívněji zakusili rozklad obyvatelného světa jako právě pád utopií. Těch sociálních zvláště. To by je vlastně uzpůsobovalo k velmi nemilitantní- mu a přitom zcela rozhodnému stanovisku vůči utopiím současným, to by jim mohlo propůjčit i jazyk, jímž by se v současných nadšencích alespoň částečně dala probudit jakási skepse. Němci a Češi, říkám, protože vím, že cosi takového je už i z české strany možné. Tam v Čechách se obecně, byť pomalu, ví, že bezdomoví a bezčasí jsou nakažlivé. Že křivdy nerozplozují pouze ukřivděné, nýbrž především křivditele. Jsou tedy Češi ve svém křivdi- telství konečně nesví. Ale připravují se vydávat — společně s vámi — svědectví, kudy a jak z tohoto začarovaného kruhu evropského uto- pismu. V Čechách se začíná vědět, že nevybředl nikdo, aniž by odpustil — a především, aniž by mu bylo odpuštěno. Prosím vás o pozornost k tomuto zrání. (Řeč k účastníkům semináře o česko-slovensko-némeckých vztazích, pořádaného Ackermann-Gemeinde ve Stuttgartu ve dnech 13. až 15. července 1984.) [pageend213]Alain Besanqon Orwell a naše doba * Orwell se pomalu stává nejdůležitějším z tvůrců anglické literatury dvacátého století. Už teď je nej oblíbenějším — nebo bychom snad mohli říct přímo nejmilovanějším autorem? V komunistických zemích se dokonce jeho knihy horlivě a s láskou ručně opisují. Vlastnit jeho knihu znamená v SSSR vystavovat se nebezpečí těžkého trestu. Podstupovat takové riziko pro knížku — existuje snad nějaké ctihodnější měřítko slávy? Na Západě však Orwellův posmrtný úspěch také rok od roku roste. Kdysi byl považován za okrajového autora, posedlého temnými vizemi, které nemají žádný vztah ke skutečnosti. Změnila se snad ona skutečnost? Předtuchy, které nás dnes pronásledují, však vedou zpět především k autorovi románu 1984. Letopočet 1984 zní jako umíráček; zdá se, že zvěstuje katastrofu kosmických rozměrů. Kdo vlastně dal tomuto spisovateli právo vytyčovat hranice dějin Vesmíru a dávat si schůzku s dějinnými hrůzami lidstva? Připadá mi, že dnešní Orwellova sláva vyplývá ze dvou okolností. První z nich je náklonnost, kterou vzbuzoval v lidech už za svého života. Druhou jsou pak odhalení, ke kterým docházel — ke konci stále jasnozřivěji — a která možná uspíšila i jeho smrt: totiž odhalení zla, jež ohrožuje celé lidstvo. Claudel kdysi prohlásil, že čisté, vznešené a nesobecké duše je možné najít mezi vědci a hudebníky, ale nikdy ne mezi spisovateli. Literární historie a kolegové — je vysoce nepravděpodobné, že by ze seznamu vyloučil i sám sebe — poskytovali Claudelovi pohled na galérii malicherných chvastounů, citlivůstkářských darebáků a závistivých skrblíků. Orwell však byl výjimkou. Z jeho života i díla dýchá počestnost, jednoduchost a smysl pro pravdu, z nichž se dohromady s naprostou neokázalostí skládá orwellovské pojetí mravnosti. Sám byl mravný a přál si, aby se i jeho spoluobčané chovali slušně a mravně. Nevyžadoval od nich žádné mimořádné oběti, nestylizoval se do role filantropa, nezneužíval výrazu „láska k bližnímu“; tvrdošíjně však trval na tom, že člověk ve své konkrétní situaci musí mít i konkrétní práva — že se má těšit přiměřenému pohodlí a vzdělání, přiměřené hygieně a důstojnosti. » Survey, č. 1. roč. 28, 1984. [pageend214]Orwell a nule doba 213 Idea mravnosti není revoluční, neboť není neomezená, ani eschatologická. Zde jsme daleko od Marxových prométheovských snů, od šílených projektů „proměny člověka“, a od Trockého hloubání o průměrném komunistickém člověku, který předčí „Michelangela a Goetha“. Jde zcela prostě o spravedlivou společnost, založenou na přirozené spravedlnosti podle klasického práva, jež dává každému co mu patří, nikomu neubližuje a skýtá možnost čestného života. Není to ani idea autoritářská, protože si nedělá nárok na kontrolu člověka, a tím méně na zasahování do lidských životů. V tomto ohledu byl Orwell skrznaskrz Angličan: měl velice přesný smysl pro nezávislost, jež musí být poskytnuta jednotlivci — pro hradbu, která musí chránit jeho domov, zvyky a soukromé radosti. První povinností socialismu bylo podle Orwella nechat občana na pokoji, dovolit mu, aby žil jak se mu líbí — nikoli v otroctví těžké a nezdravé práce. Mravnost, slušnost jsou úzce spojeny se soukromím; nejde tu tedy ani o ideu liberální. Jde o demokratickou ideu, která nesnáší snobismus, opovrhování druhými, ani rozdíly v postavení jednotlivých společenských vrstev a ony malé bariéry — těžko překonatelné — které rozdělovaly společnost Or- wellovy doby v každém směru. Anglie byla nepochybně svobodnější a méně demokratická (v tocquevillovském slova smyslu) než Francie. Orwell si cenil svobody a miloval demokracii, možná až přehnaně. Italský filozof Vittorio Mathieu trefně rozlišoval mezi rebelem a revolucionářem. Rebel horlí nad nespravedlností a pokouší se násilnými prostředky docílit spravedlnosti. Chápe však spravedlnost v obvyklém smyslu, a po jejím naplnění s revoltou končí. Pro revolucionáře však nespravedlnost není záležitostí svobodných lidí, kteří odpovídají za své činy. Je to strukturální vada světa — zlovolný sklon části společnosti. Změnou světa, změnou společnosti revolucionář potlačuje nespravedlnost, ale současně činí zbytečnou samu spravedlnost, neboť si je neosobně jist automatickým mechanismem dokonalé společnosti. Orwell není revolucionář. Je však ryzím příkladem rebela odmítajícího se smířit s nespravedlnostmi, které vidí kolem sebe. Bouří se — až k smrti vášnivě — proti absolutní nespravedlnosti moderního revolucináře, jenž odmítá (nebo chce zrušit) sám rozdíl mezi spravedlivým a nespravedlivým . Mravný a slušný rebel nesedí nečinně doma. Angažuje se osobně. Protože odmítal kolonialismus, Orwell se vzdal svého zaměstnání. Protože nenáviděl bídu, sdílel v Paříži a v Londýně život s chudinou. Když se zhrozil nad odpornými životními podmínkami, v nichž žili angličtí dělníci v době Velké krize, přestěhoval se do jejich domovů, fáral s nimi do dolů — a nechal tam i část svého zdraví. Když vypukla Španělská občanská válka, přihlásil se dobrovolně do milice POUM, s 29. divizí odešel na frontu, strávil zimu v zákopech, bojoval a nakonec byl raněn [pageend215]214 Alain Besançon kulkou, která mu prolétla krkem — taková zranění bývají obvykle smrtelná. Byl v tom všem samozřejmě prvek iluzí a romantismu. Orwell nebyl koneckonců ze své generace jediný, kdo bral ideály vážně a kdo za ně téměř zaplatil životem. Jeho nuzný život v Paříži a v Londýně v člověku vyvolává podezření, že pro něho chudoba měla jakousi zvláštní přitažlivost, podtrženou i jeho osobní snahou žít v přísné sebekázni světce, jakýmsi syrovým františkanismem. V hlavních pasážích, které o tom napsal (Na dně v Paříži a v Londýně) je cosi zmateného a strojeného: člověk dost jasně nechápe, zda tímto způsobem života trpěl nebo jej vlastně vyhledával. Aby mohl napsat svou Cestu k wiganskému přístavišti, nemusel se Orwell stát „socialistou“ vázaným přísnou kázní, ba nemusel se ani přihlásit do Nezávislé dělnické strany, levičácké frakce labouristického hnutí. A aby získal přesný obraz o tom, co se děje ve Španělsku, nebylo bezpodmínečně nutné, aby uvěřil anarcho-trockistic- ké analýze „Partido Obrero de Unificacion Marxista“. Krátce řečeno, až do války byla Orwellova rebelie promíšena prvky revoluční ideologie, a právě proto se zcela neshodovala s jeho základním instinktem. Nicméně právě ona k nám promlouvá z jeho prvních knih. Abychom ji mohli umístit do anglické tradice, nazvěme ji nominalistickou. Orwell nedůvěřuje generalizacím. Instinktivně se vždy přiklání k tomu co je v životě individuální. Má dar vyhýbat se abstraktním kategoriím jako jsou „dělnická třída“, „lid“ nebo „antifašistické masy“. Raději soustřeďuje pozornost na to, co je mu nejblíže — na tohoto horníka, tohoto továrního dělníka, tohoto milicionáře — jejichž životům se trpělivě snaží porozumět. Objeví-li se v jeho knize Na dně v Paříži a v Londýně sentimentalita, překrývají ji precizní popisy a barvité charaktery, pikareskní styl a humorný tón. Místo aby v Cestě k wiganskému přístavišti začal paušálně horlit proti brlohům, určí Orwell přesné míry jednoho z nich, změří tloušťku stěn, zjistí vlhkost a navrhne způsob nápravy. V Holdu Katalánii je jedna úžasná pasáž. Objevuje se v šesté kapitole po dlouhém výkladu o válce, jak ji vedli republikáni. Je o zrezivělých puškách, o vojácích, kteří neuměli střílet, o granátech, které nevybuchovaly, nepořádku, zmatku, nevýslovné neschopnosti, a o hrozné bídě, která vším proniká. Jeho pluk vyrazí k útoku, který je pro tentokrát úspěšný a Orwell má příležitost prohlédnout si zákopy frankis- tických povstalců. A zjistí, že nepřítel je přesně ve stejné situaci: je špatně vyzbrojen, nemá velení, zcela mu schází výcvik, a téže všudypřítomné bídě čelí s toutéž statečnou zarputilostí. Způsob, jakým Orwell bojoval — a city, které choval ke španělskému lidu, jsou modelovým příkladem ušlechtilosti. Připomínají člověku Velasquezův obraz „Kapitulace Bredy“, objevuje se zde tatáž nepřítomnost nenávisti, tentýž respekt k nepříteli, tentýž ohled na historii, která je stejně krutá ke všem, [pageend216]Orwell a naše doba 215 a tatáž zdvořilost a laskavost vůči poraženému. Uprostřed tohoto neblahého konfliktu, který učinila ohavným a nemilosrdným ideologie, lidskost a laskavost ušlechtilého bojovníka zůstaly nedotčeny. Hold Katalánii uznává celé Španělsko za nejvěrnější obraz občanské války. Téměř osamocena čelí tato kniha stohu špatně informované a fanatické mezinárodní literatury, jež byla o tomto námětu napsána. Pomáhá nám zapomenout na španělské eskapády Hemingwaye a Malrauxe. Orwellova morální velikost by ovšem sama o sobě nestačila zajistit místo, které dnes zaujímá, pokud by dříve než kdokoli jiný nebyl prokázal intelektuální bystrost, jež si svůj hluboký význam udržela do dneška. Jiskru jeho intelektuálního osvobození zažehlo Španělsko. Na jaře 1937 strávil totiž Orwell několik týdnů rekonvalescence v Barceloně. Kominterna si vytkla za cíl přeměnit Španělsko v lidovou demokracii a komunistická Čeká k tomu připravovala půdu. Za staženými roletami barcelonských obchodů byly instalovány mučírny, a v nich začali mizet Orwellovi přátelé. Rozpoutala se honba na bojovníky POUM, kteří byli likvidováni. Tehdy Orwell prohlédl. Pokud jde o pochopení komunismu, můžeme se při zpětném pohledu zaměřit na dvě věci. Předně na to, že buď jej pochopíme globálně, nebo vůbec ne. Komunismus sám vlastně není nijak příliš komplikovaný, je však obecné lidské zkušenosti cizí. Nepokusíme-li se ho tedy pochopit vcelku, nepochopíme ho vůbec; to je také důvod, proč se „odborníci“ — vědci i doktrináři — zpravidla mýlí. Pochopíme-li komunismus, je pak snadné předvídat jeho činy. K tomuto pochopení se ovšem dopracuje jen málokdo. V každé dané chvíli je možno nalézt v každé zemi jenom pár tuctu lidí, kteří jsou schopni informovaného úsudku a souvislé analýzy. Před válkou byl komunismus hádankou o to víc, že nacismus, jeho protivník, žádné takové problémy s pochopením nepřinášel — prezentoval se téměř bez masky. Mnozí antinacisté (nebo antifašisté, protože v té době se ještě příliš nerozlišovalo mezi Hitlerem a Mussolinim) se buď přikláněli ke komunismu anebo se jej vůbec nesnažili prokouknout. To je důvod, proč největší úspěch při hledání orientace měli lidé, kteří žili v intimním styku s komunismem, intuitivně postřehli analogické rysy obou režimů, a krůček po krůčku, srovnáváním, pochopili jeden režim prostřednictvím druhého. V těchto letech měli jasnou představu o komunismu jedině Boris Souvarine, Bertram Wolfe a Arthur Koestler — všichni bývalí komunisté, dále několik odborářů s volnomy- šlenkářskou tradicí a George Orwell. Konzervativní a liberální myšlení nemělo o komunismu příliš jasnou představu. Člověkem, který došel nejdále a který zcela pochopil filozofické kořeny systému, byl však Orwell. [pageend217]216 Alain Besançon Poznání přišlo náhle a bylo naprosté. To neznamená, že je byl Orwell schopen okamžitě formulovat a vysvětlit. Logika jej však dovedla až k nejzazším důsledkům. Zastávky na jeho cestě můžeme sledovat ve čtyřech svazcích článků, rozhlasových úvah a dopisů, které připravila k tisku jeho žena. Po dlouhou dobu se vyhýbal analogii mezi fašismem a komunismem. Tato analogie je svůdná a mnohé vysvětluje, ale jen do určité míry, neboť není přesná. Fašismus a komunismus jsou dva velice rozdílné jevy. Navíc stál Orwellovi v cestě obecný nesouhlas, neboť po vypuknutí války mezi nacisty a Sovětským svazem se takové srovnávání zdálo nevhodné. Ke změření Orwellova vývoje stačí porovnat jeho dvě poslední publikovaná díla, Zvířecí statek (1945) a 1984 (1949). V těchto svých dvou posledních knihách našel Orwell literární výraz, který ho mel proslavit. Je to známá forma, oblíbená především v anglické literatuře, která spojuje fantastickou cestu s pesimistickou vizí Utopie — typickými ukázkami tohoto žánru jsou například Gulli- verovy cesty, Robinson Crusoe, Ereivhon, Ostrov doktora Moreaua a Statečný nový svět. Zvířecí statek je dílo klasické. Bajka se rozvíjí půvabně, satira však s neúprosnou logikou míří přímo do černého. Cílem jsou dějiny SSSR. Na poklidné, starodávné a zanedbané farmě přijde prase s vykupitel- skou ideologií: s animalismem. Kořenem všeho zla je Člověk. Vyhnat člověka z farmy — to je jednoduchý a univerzální recept na všechny problémy. Ostatní zvířata tomu uvěří a před nimi se rozprostřou světlé dějinné vyhlídky. Vedeni Prasečí stranou se vzbouří a vyženou farmáře. Zpočátku jsou všechna zvířata šťastná. Jejich ústava jim zaručuje naprostou rovnost všech. Farma prosperuje. „Přeškolovací výbor“ učí všechny číst a vštěpuje jim animalismus, shrnutý do hesla „Čtyři nohy dobré, dvě nohy špatné“. Bývalí držitelé farmy zaútočí a jsou slavně poraženi. Prasata však nepracují: řídí práci ostatních a dozírají na ni. Brzo se začnou zabývat výstavbou animalismu. Dojde k „modernizaci“ a „industrializaci“ — ke stavbě větrného mlýna. Jeden z historických vůdců Prasečí revoluce je odstraněn. Prasečí policie narežíruje znovuobjevení jeho ducha právě v okamžiku, kdy je vztyčováno mauzoleum Prasete- Zakladatele. Zavede se nucená práce. Když bouře zničí větrný mlýn, najdou se viníci katastrofy a farma se stane jevištěm velkých soudních procesů. Začnou se přepisovat dějiny revoluce, začíná se rýsovat kult „Otce všech zvířat“, a jednoho krásného rána je chudák starý kůň, jehož mají všichni rádi, který nekladl žádné otázky a jenom tvrdě pracoval, diskrétně poslán na jatka. Nové situaci se „přizpůsobí“ i Sedm přikázání — jsou však nově zformulována: žádné zvíře nesmí zabít jiné zvíře bez [pageend218]Carmeli a nase doba 217 důvodw, všechna zvířata jsou si rovná, ale některá jsou rovnější než jiná. V závěrečné kapitole knihy prasata (která teď žijí jako lidé, chodí po dvou, spí v postelích a pijí whisky) dokonce uspořádají banket pro sousední farmáře a hrají s bývalými majiteli farmy karty, zatímco ostatní zvířata je užasle pozorují okny zvenčí a nejsou schopna rozeznat prasata od lidí. Ironie je účinná, neboť bajka odráží dějiny SSSR do značných podrobností. A stejně přesně odráží historii každé země, která se od té doby vydala na cestu „budování socialismu“. Habeas corpus vepsaný do ústavy Čínské lidové republiky stanoví, že nikdo nesmí být zatčen „bez policejního rozkazu“. Toť čistý Orwell. A přesto vada ve schématu brání v tom, aby demystifikace byla dovedena až do konce. Orwell zkoumá sovětskou historii jako revoluci, která se v astronomickém smyslu vrací ke svému východisku. Prasata svrhla privilegovanou třídu a obratem se sama stala privilegovanou třídou. Zvířecí statek vycházel z „levičácké“ kritiky stalinismu, kterou vedli trockisté té doby. Jejich koncepci měli v budoucnu převzít mnozí teoretikové, kteří označovali sovětský režim za „byrokracii“, za vládu „nové třídy“, za „stratokracii“, tedy za společnost, která je v zásadě založena na stejném modelu jako společnost naše, pokud si odmyslíme zvláštní charakteristické rysy její vládnoucí třídy. Orwell tu zůstal ve svém přístupu ke komunistickému světu vězněm této analogie, protože chápal pojmy jako „fašismus“ a „kapitalismus“ ideologicky, tak jak se jim rozumělo ve čtyřicátých letech. A právě od toho se odpoutal v románu 1984. 1984 vznikal daleko obtížněji než Zvířecí statek. Výzkum těchto děsivých oblastí je bolestný a vyčerpávající. Jazyk už nemá onu předchozí lehkost a styl onu plynulost. Románu 1984 je rovněž obtížnější porozumět. Isaac Deutscher, trockista až do morku kostí, byl toho názoru, že Orwell napsal satiru na Labour Party! V článku z Pravdy 30. května 1983 se dokonce prohlašuje, že zaútočil na... Spojené státy severoamerické! Toto poslední tvrzení jako by potvrzovalo Orwellova nejchmurnější varování. 1984 přejímá a daleko hlouběji zkoumá většinu pronikavých postřehů Zvířecího statku, avšak odděluje je od jejich úzkého sovětského kontextu. Nové totalitářství se neomezuje na území bývalého carského impéria. Není také pokračováním ruského imperialismu. To dává Orwelově koncepci značný náskok před de Gaullem, Kissingerem, Brzezinskim a všemi ostatními, kteří tvrdošíjně chápou komunismus jako záležitost výlučně ruského státu. V 1984 komunismus nebo „Ingsoc“ — na jménu málo záleží — triumfuje v celosvětovém měřítku a děj se odehrává v zemi, která byla kdysi Anglií. Má univerzální platnost; národní tradice před ním žádnou zemi nechrání. Orwella inspirovala utopie, kterou roku 1920 napsal málo známý [pageend219]218 Alain Besançon sovětský spisovatel Jevgenij Zamjatin. Když se podíváme na jeho román My, okamžitě si uvědomíme zásadní rozdíl. Zamjatin vykreslil obraz budoucí společnosti jako mravně hrůzné, ale materiálně úspěšné ve futuristickém triumfu technické modernizace a plánování. Orwell však s geniální předvídavostí vystihuje prostředí „reálného socialismu“, jak jej známe dnes, Anglie se mění v šedivou realitu, v níž ubohost devatenáctého století dovršuje rozkladem své zhroucení. Vše je špinavé a oprýskané. Gin zapáchá, chleba není k jídlu, káva a cukr mají podezřelou chuť. VŠím proniká smrad zelí, moči a nakyslého piva. „Proletariát“ je odsouzen k životu v chatrčích, k alkoholismu a pouhé kopulaci. Dostojevského Velký Inkvizitor sliboval hojnost výměnou za svobodu, a ti, kdo si pochvalovali kolektivizaci, pětiletky a čínský „Velký skok vpřed“, uvěřili jeho slibům. Orwell byl první, kdo předpověděl, že slavná miska rýže nebude nikdy naplněna. Prohlédl také totální neschopnost takzvaných „materialistů“ dělat něco jiného než kazit, fušovat a ničit. V 1984 je dokonce nárys socialistické politické ekonomie, stručný, ale promyšlený a zcela platný. Orwell pochopil spojitost mezi ekonomikou permanentní války a bídou, společenskou nutnost bídy, falšování statistik a sterilizaci tvůrčího myšlení. Politický obraz tak výrazně připomíná stalinistické Rusko — jemuž se v době, kdy Orwell psal svou knihu, velice špatně rozumělo — že člověk žasne, jak je mohl tak přesně rekonstruovat. Kult Velkého bratra, ideologické policie, kontrola informací, která má za následek nedostatek jistot, neustálé falšování historie („kdo kontroluje minulost, kontroluje budoucnost“), potlačování paměti, politická salta mortale, jež ústí v likvidaci bývalých vládců, vymazávání jejich jmen a tváří z dějin — to vše je součástí sovětského syndromu. A také čínského, kubánského, vietnamského a bulharského syndromu. Orwel odhalil nejobecnější zákony komunismu, aplikovatelné nejen na země, které už za jeho života revoluci prodělaly, ale i na země, na něž dosud řada nedošla. Dokonalost této analýzy je téměř geniální; můžeme dokonce říct, že platí dnes ještě víc než v roce 1949, neboť vývoj komunismu s sebou přináší některé aspekty, které tehdy existovaly pouze v latentní podobě. Snad lze jenom pozorovat, že role Velkého bratra je dnes méně personalizovaná než v době Stalinově; současně si však uvědomujeme, že Orwell pečlivě zbavil svého Velkého bratra všech osobních a charakteristických rysů do té míry, že mu vůbec nedal jméno. Orwell se ve skutečnosti dostal nad ekonomiku i politiku. Dospěl k metafyzice komunismu, z níž se pak politika a ekonomika vyvozují geometricky. V podstatě systému postřehl radikální zvrat toho, co klasikové označovali za „transcendentální“: tj. Pravdy a Dobra. Předvídal Solženicyna: podstatou takových režimů (v této souvislosti není sovětský systém ničím jiným, než jedním zvláštním případem, a hitlerismus [pageend220]Orwell a naše doba 219 druhým) není vláda tyranie, nýbrž vláda lži. Tato lež je zevšeobecněna do té míry, že se pravda zcela vytrácí, a s pravdou mizí i vztah ke skutečnosti. Lež nahrazuje skutečnost. Výstavba socialismu je výstavbou fikce. Jako umělec dává Orwell těmto abstrakcím hmatatelnou podobu. Ukazuje důsledky základního principu na každodenní život. Prvním důsledkem je inverze smyslu slov. Třemi hesly Strany jsou: „Válka je mír. Svoboda je otroctví. Neznalost je síla.“ Mašinérii mučení spravuje ministr lásky. Z této inverze jsou odvozeny myšlenková policie, kontrola minulosti, vymazání paměti, umění lhát a přitom nadále věřit — což básník Aragon, sám virtuos dvojsmyslů, charakterizuje jako „říkat pravdivou lež“ (le mentir-vrať). Vzniká tedy jazyk nového druhu, zobecňuje se a je vnucován každému; jazyk určený nikoli ke komunikaci, ale k ovládnutí, nikoli k označování skutečných věcí, nýbrž k označování věcí neexistujících; jazyk, který má svůj zvláštní slovník, větnou skladbu a sloh, jehož první gramatiku napsal Orwell ve své kapitole o „Newspea- ku“ a který je nyní ve Francii všeobecně známý pod názvem „zdřevěnělý jazyk“ (la langue de bois). Dalším důsledkem je degradace lidské bytosti, těla i tváře, znetvořených materiální bídou, aie především zohyzděných „zevnitř“, intelektuálním a mravním zmrzačením. Orwell předvídal „šedivé bezvýrazné tváře s malýma očima“, které se množí na tribunách a na chodbách ministerstev. 1984 je vyprávěním o úsilí jednoho z takových jedinců vrátit se k svému lidství, o úsilí předem odsouzeném k nezdaru. Ono vykoupení by muselo spočívat na přesvědčení (třeba nevysloveném), že dvě a dvě jsou čtyři. I to je však příliš obtížné. Zůstává láska; ba ani ta ne — pouze touha. Neboť co přitahuje muže k ženě, prostá touha, je již poslední známkou lidskosti, a tedy i prvním krokem k vysvobození. Proto také jde o podvratný čin, jenž bude hrozným způsobem potrestán. Tento svinský, opuštěný, mrazivý svět — v němž panuje nenávist a obyčejné rozhovory jsou zamořeny zdřevěnělým jazykem — obsahuje „ústřední tajemství“. „Tímto tajemstvím je...“, ale zde Orwell umlká a pokud mu bylo dáno aspoň náznak tohoto tajemství zahlédnout, neprozradil je. V knize Exodus je Mojžíš varován, že člověk nemůže pohlédnout ve tvář Boha, aniž by zemřel. Možná, že totéž riziko podstupuje ten, kdo se přiblíží na dohled k absolutnímu zlu. Poté, co publikoval 1984, Orwell zesnul 21. ledna 1950, ve věku 47 let. (Přeložil Karel Kyncl) [pageend221]Julius Slowacki Uprostřed neshod Pán Bůh udeří Uprostřed neshod Pán Bůh udeří v ohromný zvon, to slovanskému papeži připraví trůn. Ten před meči neuteče jak jeden Vlach, bát nebude se ani meče, vždyť svět je jen prach. Tvář jeho — Slovan planoucí, si>ětlo v něm uzří bídy druh. Za ním půjdou národy bloudící, do světla, kde Bůh, a jeho modlitby, rozkazy, poslechne nejenom lid, jestliže rozkáže i slunce zastaví, vždyť jeho moc je div. Hle, již se blíží obnovitel nový i pozemských sil. Ztiší se v cévách pod jeho slovy krev našich žil. V srdcích se rozleje světlostí Boží pramenný ruch. Co myslí pochopí, to také stvoří, neb jeho mocí je duch. Síly je třeba, abychom pozemský pozvedli svět, proto přichází papež slovanský jako bratr všech. Nalezne balzám léčivý na každou světa ránu, Andělé květy vyzdobí trůn pro jeho vládu. On rozdá lásku — sluhové mocnáře jakmile vezme svět ve svou dlaň. [pageend222]221 Holubice z úst mu vyletí, pronese hymnickou zvěst — novinu sladkou, že duch už svítí a zjevná je jeho čest: Nebe krásné se nad ním otvírá v každou světa stranu. Na zemi stane a požehná svět i lidskou vládu. Národy sbratří hlasem svým a v jeho pojetí půjdeme rádi za cílem posledním i za cenu velkých obětí. Svátostná moc mu sílu dá i podporu národu pozemskou, a moc ta bude duším patrná i před smrtí tmou. Toho muže uzříte brzy, nejprve stín a potom tvář. Výčistí světa rány a hrůzy, vytrhne červy a hady a obnoví zář. 7_ draví on přinese, zapálí lásku a zachrání svět. Prach z Církve vymete, vyvrhne ven. Tvůrčí moc Boha ukáže ve světě, jasně jak den. {1848) [pageend223]CENSORSHIP 39c Highbury Place, London M5 1QP I Politics & punk, I by Zsolt Krokovay | The Popieluszko murder trial (Poland) Chris Pszenicki The reasons for — and likel consequences of — the unprecedented trial of scci police officers y- fei Charter 77 in '85 (Czechoslovakia) WK On its eighth anniversary 77 issues a statement redefining its aims and answering its critics , Charier I Jan Vladislav: How the Czechs have treated Seifert [pageend224][pageend225]