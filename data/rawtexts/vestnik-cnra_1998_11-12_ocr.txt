VĚSTNÍK Informační Orgán Československé národní rady americké 2137 LOMBARD AVENUE, CICERO, ILLINOIS 60804-2037 Telephone 708-656-1117 • Fax 708-656-5611 Redaktorka - Olga Kovářová LISTOPAD - PROSINEC 1998 ČESKOSLOVENSKÁ NÁRODNÍ RADA AMERICKÁ [pageend1]NÁHODNÁ SETKÁN íZA STÁTNÍ NÁVŠTĚVY J. Richard Přijeli jsme do Washingtonu asi v tu chvíli jako prezident CR a paní Havlová; oni na pozvání prezidenta a paní Clintonové, my na pozvání br. Juraje Ľudovíta Jána Slávika a jeho choti Julie. Jejich sídlem byl Blair House, kdysi bydliště Harry a Bess Trumanových; naším byl panský dům, kdysi bydliště velvyslance a Gity Slávikových. Zatímco Havlovi mohli mít plné ruce politických a lékařských porad i závazků společenských, večer mě br. Slávik vzal na schůzi naší washingtonské odbočky, odborně ale laskavě řízenou ses. Miladou Hornovou. Když jsem se snažil ocenit jejich vlastně neocenitelnou práci od r.1956, vybral jsem si zesnulého br. Jaroslava Němce (byl to právník, vojenský soudce a prokurátor ve Francii, Anglii, SSSR; světově proslulý odborník v soudním lékařství, autor odborných studií i povídek, romanopisec, bibliograf, dějepisec, knihovník; člen výkonného výboru CsNRA a první předseda washingtonské odbočky; generální tajemník a pozdější předseda SVÚ, zakladatel pěveckého spolku Dvořák) pro jednotlivou chválu, aniž bych věděl že jeho paní je přítomna, nebo že pozítří přijme od prezidenta Havla medaili za zásluhy, in memoriam, šest let po úmrtí bratra Němce. Když jsem byl konečně svědkem oné pocty, zdála se jaksi skromným, pozdním uznáním; až se vedrala vzpomínka na jiného krajana, odsouzeného za »totality« k trestu smrti in absentia, jehož poctil demokratický soud v Praze posmrtným zmírněním trestu na pouhých třináct let těžkého žaláře. Inu, záleží výhradně na perspektivě a kontextu. Ve středu ráno br. Slávik a já přijeli v 8.15 podzemní dráhou k Bílému domu; Havlovi přijeli poněkud starožitnou limuzínou kolem půl desáté, za fanfár šestnácti trubačů, ku vřelému uvítání prezidentem a paní Clintonovou, stojícími na červeném koberečku. Pak si potřásli rukou s řadou hodnostářů, poslechli 21 dělových salv a národních hymn, načež oba prezidenti přehlídli vojsko a odebrali se k řečnickému pódiu. My (moje dcera a já) si potřásli rukou s krajanskými hodnostáři z Houstonu, Texas, Paul a Kimberly Hlavinka, a vzali si navzájem obrázky před jižním sloupovím Bílého domu. Sluníčko svítilo, ač v prezidentských úsměvech se zdál stín únavy. V poledne převzali roli hostitelů v sále Benjamina Franklina na State Departmentu vice prezident a Mrs. Gore. Oběd byl bez vady, od chlazené polévky ze sladkých brambor, až do dezertu Georgia Peach Charlotte. Příjemná společnost u stolu: zástupkyně státní sekretářky pro evropské a kanadské záležitosti, Ms. Malloy, s ředitelem politického oddělení kanceláře prezidenta CR, pan Jiří Pehe. Na výzvu hostitele jsme připili na zdraví prezidenta a paní Havlové, populární zpěvák Stevie Wonder si přiťukl s Havlovými. Snad naopak, jelikož on sám nevidí. Prezident zářil; po zdánlivé ranní únavě nebylo stopy. Potkali jsme tam známé a přátele, mezi nimi prof. Povolného koho zná každý; Ms. Paulette Will, kterou zná skoro každý; konzula Rafaeli, koho by každý měl znát. Než jsme odjeli, byly zjevné přípravy na tiskovou konferenci prezidentů, když se na střechách okolních budov objevily postavy v černých kombinézách, s dalekohledy a střelnými zbraněmi. Ulice byly uzavřeny a jen prověřené taxíky předjížděly k tzv. diplomatickému vchodu. Bylo nutno konferenci opominout, vrátit se "domů" k Slávikovým, dát umýt a vyleštit auto, převléknout se potřetí od rána a jet zpět do Bílého domu na večeři. Auto se nechá v podloubí u vchodu, projde se síní s Remingtonovými skulpturami, na jejímž konci jsme ohlášeni jmény, což se opětuje asi každých patnáct metrů. Po představení hlavám státu a jejich chotím náš doprovod (dva majoři; moje dcera na rámi vysokého muže, vedle mne dáma, oba ve večerních uniformách obšitých zlatém s řadami miniaturních medailí na hrudi) nás dopravil do salónu, kde bylo občerstvení a v davu hostů docela nenápadný dr. Kissinger. Jeho paní se bavila se skupinou dam a nositel Nobelovy ceny se zdál nějak osiřelý. Nenuceně se s námi bavil, až se objevil legendární "Charlie" Vanik s paní Betty. Čilý a bystrý pětaosmdesátník, zavolal "Henry!" a sotva se druhý ozval už se objímali a já jen poslouchal. Ti dva snad mezi sebou ztrávili více času v Bílém domě než leckterý prezident. Anekdot bylo bez konce. Večeře byla podávána s třemi víny; přípitek našim státním hostům byl šampaňským, Roe- derer "White House Cuvée" 1991. Zázvorem kořeněný odvar bažanta zahájil hostinu a druhým chodem byly neobyčejné ravioli: žluťouňké lišky se sladkými brambory. Velkolepý pečený losos s polevou kořeněného medu a rizotem byl hlavní chodem. 2 • VĚSTNÍK [pageend2]První dáma vybrala námět "raného podzimu" pro večeři a výzdobu jídelního salónu. East Room, v barvách zeleně a zlata. Šéfkuchař Walter Scheib údajně vytvořil i menu večeře a jednotlivé chody v onom námětu; jakým právem bych o tom pochyboval - nejsou snad pečené artyčoky s kozím sýrem podzimní??? Henry K seděl vedle paní Havlové, Zbigniew B vedle státní sekretářky Albright (neboli Máni Korbelové, podle prezidenta republiky). Který z obou mezinárodních stratégů vytáhl lepší kartu? Jen prostoduchý by otázku kladl; neo- peřený by hledal odpověď. Oslavenci, hostitelé i pozvaní hosté jsou účelně rozprášeni, aby seděli co nejdále od své choti či průvodce z přikázání nevyzpytatelné mysli, která vnutí pravidla hry, společenský protokol. Snad to zabrání podívané na rodinnou řevnivost. Diskuze hudebního programu byla už dávno vyčerpána. Dodám jen: 1. Lou Reed nebyl nabílen, s černými nehty, jako kdysi před čtvrtstoletím; naopak, vyhlížel celkem civilizovaně. 2. Moje dcera, fanda rocku, byla usazena víc než 30 metrů od podia; já, stařec který to jen trpí, seděl od něj dva metry. 3. Milan Hlavsa, věhlasný basista a lídr skupiny Plastic People of the Universe, kterého Reed pozval s nimi hrát, je skromný, skoro plachý muž, pravý opak Ŕeeda. 4. Oslavenec si nakonec zatančil, jako znovuzrozený. Címto? Amerika? Řekl o ní "já ji miluji...nevím přesně, co to je, ale přímo ožiju, když sem přijedt..." Den skončil po půlnoci, den nezapomenutelný, 16. září, zahájení státní návštěvy prezidenta republiky. VĚSTNÍK 3 [pageend3]Muzeum T. G- Masaryka Nadace muzea T. G. Masaryka v Lánech nás žádá o uveřejnění prosby o podporu rekonstrukce budov, kde se muzeum nachází. Je to velmi důležitá akce pro zachování historie a ukázky kusu života prvního prezidenta Československé republiky. Peněžní dary laskavě zasílejte na adresu: MUZEUM T. G. MASARYKA k rukám pana Františka Pošty, správce muzea 270 61 LÁNY 79 CZECH REPUBLIC Odešel z našich řad dlouholetý člen odbočky 28. říjen, bratr JAROMÍR VEIS. Byl to velmi zasloužilý vlastenec, obětavý a nápomocný. Odešel náhle 17. října 1998. Československá národní rada americká, Chicagský oblastní výbor a odbočka 28. říjen vyslovují hlubokou soustrast jeho manželce, sestře Božence Veisové, a rodinám jejich tří dětí. Čest jeho památce! In memoriam, k uctění památky JAROMÍRA VEISE, věnuje Božena Veisová, manželka ............ $50.00 československé národní radě americké. Zdravice došlé k našemu 80. výročí • OD ARCIBISKUPA PRAŽSKÉHO Vážení krajané, drazí přátelé, scházíte se k oslavě, která je spojena se svátkem země v srdci Evropy, která byla vlastí Vaší či Vašich předků. Vaše účast zde vyjadřuje touhu po vzájemném společenství, po sdílení toho, co charakterizuje č dotváří identitu každého z Vás. Přeji Vám, aby se toto Vaše společenství stávalo jakoby novou rodinou, která dokáže spojit duchovní kořeny staré vlasti s realitou vlasti nové, a tak prohloubit a obohatit život každého z Vás. Jsem rád, že Vás všechny mohu při této příležitosti pozdravit. Na každého z Vás, na všechny Vaše drahé pamatuji v modlitbě a všem žehnám. f Miloslav kard. Vlk v.r. arcibiskup pražský • OD ČESKOSLOVENSKÉHO ÚSTAVU ZAHRANIČNÍHO Vážený pane předsedo, vážení přátelé - krajané! dovolte, abychom v zastoupení správního výboru a všech členů Československého ústavu zahraničního pozdravili Vaše shromáždění dne 25. října k oslavě 80. výročí založení Československého státu a současně blahopřáli i k významnému jubileu Vašeho krajanského sdružení - 80. výročí založení československé národní rady americké, které připadá na 17, října 1998. 28. říjen 1918, který si Vy i my připomeneme, je památný pro všechny Cechy, Moravany, Slezany a Slováky doma v České republice či ve Slovenské republice a kdekoliv na světě. Pro Vás v Chicagu je to den o to významnější, že toto "české" město a jeho krajanská komunita bezprostředně prožívala a spolupodílela se na vrcholícím zápase prof. Tomáše Garrigua Masaryka, bojujícího za samostatný a nezávislý Československý stát a na jeho svobodném vývoji. Historické snímky z května 1915 i z pozdější doby nenechávají nikoho na pochybách, jak krajané v Chicagu smýšleli a konali. Československá národní rada americká, která vznikla právě v říjnových dnech 1918 sloučením Českého národního sdružení, Národního svazu českých katolíků a Slovenské ligy, se stala největší celoamerickou krajanskou organizací a nejvýznamnějším mluvčím Cechů a Slováků v Americe, osvědčila své postavení v roli v průběhu celých osmdesáti let a bude jím jistě i v létech příštích. činnost Československé národní rady americké a činnost Ceskoslovnského ústavu zahraničního se v určitých dobách ubírala po stejných cestách a sledovala shodné cíle a vzájemnou spolupráci. Několik osobností nás vzájemně propojovalo svým členstvím. I dnes a do budoucna můžeme na toto období navázat a vzájemné vztahy zlepšit a prohlubovat. Na tuto spolupráci s Vámi se upřímně těšíme. Za Československý ústav zahraniční v Praze Jaromír Šlápota, předseda v.r. Josef Kolínský, ředitel v.r. 4 VĚSTNÍK [pageend4]