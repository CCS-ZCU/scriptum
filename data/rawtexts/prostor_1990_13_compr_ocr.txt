PROSTOR NEZÁVISLÝ ČASOPIS ROČNÍK IV. ZÁŘÍ 1990 CENA 25 KČS 13 poznámky stati a úvahy myšlenkové proudy XX. století excerpta náš rozhovor reportáž anketa kultura dopisy, názory, polemiky slovník politického myšlení literatura [pageend1]PROSTOR, nezávislý časopis kulturně politická revue, vychází v Praze 4 x ročně Redaktor: Aleš Lederer Redakce: Rudolf Starý, Jan Vávra Cena tohoto čísla: Kčs 25, předplatné na rok 1991: Kčs 200 + poštovné. Pro zájemce ze zahraničí cena: US$ 4, roční předplatné US$ 20 (poštovné zahrnuto v ceně) Veškeré objednávky časopisu a knižní produkce nakladatelství Prostor zasílejte na adresu: Vladimír Hrách, Švermova 867, 386 01 Strakonice Bankovní spojení Korunové konto: Komerční banka, pobočka Praha-západ, Příkopy 3-5, 110 03 Praha 1, č. účtu: 2546-111 Devizové konto: ČSOB, a. s., Na příkopě 14, 11520 Praha 1, č. devizového účtu: 3483-49880 Uzávěrka tohoto čísla 9. listopadu 1990. Uveřejněné příspěvky nemusí vždy odrážet názory redakce. Nevyžádané rukopisy se nevracejí. © PROSTOR, soukromé nakladatelství a vydavatelství Aleš Lederer, U Prašné brány 3, Praha 1,11629 telefon: 2328205, 2328215 fax: 2328415 Návštěvní den: středa 14-17 hodin Obálku navrhl Pavel Hrách Grafická úprava Jaroslav Hradský, Jan Kortus, Aleš Lederer Vytiskly Tiskárny Vimperk, státní podnik Rozšiřuje Knižní velkoobchod a PNS ISSN 0862-7045 [pageend2]Září nezávislý časopis ročník IV. číslo 13 STATI A ÚVAHY Na současné téma III. Rudolf Starý Proměna střední Evropy? Aleš Lederer Generace pokoušená Jiří Sirotek, Milan Hanuš Máme hladovýho psa Ivan Špingl Pražské kavárny, kavárničky, cukrárny a bistra Josef Kroutvor O horoskopu sovětského Ruska Liz Greeneová MYŠLENKOVÉ PROUDY xx. s t o l et í Duše a smrt CarL Gustav Jung EXCERPTA Obnova univerzity Karl Jaspers NÁŠ ROZHOVOR Nekompromisní linie není vždy správná (rozhovor s Tomášem Hradilkem) REPORTÁŽ Mezinárodní filmový festival po našem Jiti Sirotek ANKETA Anketa na téma „generace" 1990 3 5 17 33 41 63 69 75 85 95 99 117 121 PROSTOR Odpolitizovat „poliš"POZNÁMKY [pageend3]KULTURA (divadlo, film, literatura, hudba) 129 DOPISY, NÁZORY, POLEMIKY 167 s l o VNík POLITICKÉHO MYŠLENÍ 173 LITERATURA V postýlce na věčné časy 181 Jan Vávra Básně Lukáše Malátka 190 ÚVODEM Ačkoli doba samizdatu skončila, řada časopisů stále čerpá z jeho mnohaleté produkce. Časopis Prostor, který se dosud představil dvěma oficiálními reprinty samizdatových čísel 11 a 12, tímto číslem období samizdatu uzavírá. K vytvoření ucelené řady Prostoru připravuje na přelomu roku ještě výběrový reprint nejlepších textů ze samizdatových čísel 1 až 10. Číslo 13, které se vám nyní dostává do rukou, vzniklo na podzim loňského roku. Obsahuje příspěvky, které jistě nebude nezajímavé si s odstupem a bezmála ročním zpožděním znovu přečíst. Jak dale ce názory zde vyslovené zastaraly, nechť posoudíte vy - čtenáři. Týká se to zejména rozsáhlého interview s loňským mluvčím Charty 77 ing. Tomášem Hradílkem, v té době ostře sledovaným mužem orgány ministerstva vnitra, a dnes přímo samotným ministrem vnitra v české vládě. Rovněž to platí o anketě na téma „generace“, kde se tehdy odhodlala promluvit v samizdatovém časopise řada známých osobností jako Oldřich Kaiser, Jiří Lábus, Jan Rejžek a další. Mnohé články díky tématicky nadčasovému ladění samozřejmě nezastaraly, ba právě naopak. Zbytek třináctky je pak vhodně doplněn aktuálními příspěvky: problémy s Tisem na Slovensku, reportáž z MFF v Karlových Varech a jiné. Tímto číslem se tedy v Prostoru definitivně uzavírá éra samizdatu a začíná náročná práce v konkurenci s nepřeberným množstvím jiných periodik. Přestože nezávislé časopisy čeká maximálně složitá situace, jsme přesvědčeni, že právě jako nezávislý časopis vstupujeme do dveří, které pro nás znamenají naději. V Praze, v srpnu 1990 Redaktor [pageend4]Jedním z prvořadých požadavků, bez nichž nelze uskutečnit obnovu politického života v zemi, je požadavek odpolitizovat život společnosti. Tento požadavek se může jevit na první pohled jako absurdní, protože by se naopak mohlo zdát, že jen co nejvšestrannějším zpolitizováním co nejširších vrstev lze uskutečnit proklamovanou přestavbu společenského systému, nebo ho zachovat v dosavadní podobě, nebo obnovit základní podmínky pro normální politický život-což jsou zhruba tři možnosti nabízející se v této převratné době. Přesto se domnívám, že bez důsledného odpolitizování „poliš" není možné pomýšlet na vytvoření prostoru pro skutečný politický život. K základním charakteristickým znakům uzavřené společnosti, na rozdíl od otevřené společnosti západního typu, patří totální zpolitizování veškerého společenského a do jisté míry i soukromého života. Co všechno se v tomto typu společnosti nestává „politikum"? „Politikum" je přijetí do zaměstnání, jde-li o řídící nebo ideovou sféru, protože rozhodujícím kritériem pro výběr uchazeče jsou tzv. kádrové předpoklady. „Politikum" je populární píseň vysílaná v rozhlase či televizi, protože musí vyhovovat především politickým kritériím. „Politikum" je divadelní komedie, protože ji musí nejprve schválit příslušný řídící orgán, vycházející při jejím posuzování především z politických kritérií. „Politikum" je výroba nedostatkového zboží, protože se stává politickým úkolem. „Politikum" je cesta do zahraničí, protože vydání výjezdní doložky je podmíněno politicko-kádrovým hodnocením. „Politikum" je sklizeň brambor, stejně jako koncert rockové skupiny, nebo účast dítěte v pionýrském táboře. Jestliže se typ uzavřené společnosti označuje jako totalitní, pak onou silou, která z této společnosti vytvořila totální systém, ovládaný jediným mocenským centrem, byla politika. A to přesto, že skutečným základem tohoto typu společnosti měla být podle původního Marxova utopického schématu ekonomika. Vytvo- ří-li se však monopolní politická moc jako údajně nezbytný předpoklad pro správné a hladké uskutečnění spásné ideologie, je jen přirozené, že nakonec ovládne veškerý život, počínajíc sférou politiky, a postupně zahrne do okruhu svého mocenského vlivu i všechny ostatní sféry společenského života: hospodářství, umění, sport, výchovu a vzdělání, cestování a rekreaci atd. Od kolébky až do hrobu prožije tak člen takové společnosti ve stavu nepřetržité a všestranné politizace veškerých projevů a forem svého života. Výsledkem tohoto totálního zpolitizování může být pouze jediné: naprosté umrtvení politického života, jeho přeměna v čistě formální, mocensky sankcionované rituály, a vypěstování krajního odporu vůči všemu, co se týká politiky. 3 ODPOLITIZOVAT „POLIS“! [pageend5]Má-Ii se proto v budoucnu obnovit prostor pro fungování normálního politického života, lze toho dosáhnout jen tehdy, přestane-li být politika sférou, která tíhou své absolutní, nekontrolované moci do se- be pojme všechny ostatní sféry společenského života. Nemá-li se udusit touto nepřirozenou zátěží, a spolu s ní i celá společnost, musí tuto zátěž vyvrhnout. Takto odpolitizovaná společnost si vytvoří podmínky pro skutečný politický život, který bude řešit politické problémy řízení a správy země. Víme, že jedním z charakteristických rysů uzavřené společnosti je paradoxní stav, kdy totální politická moc přestává být od jistého okamžiku schopna řídit a spravovat veřejné záležitosti, protože se sama stává hříčkou různých zájmových skupin uvnitř mocenského aparátu, výrobně-monopolních seskupení apod. Teprve v odpolitizované „poliš" se bude moci vláda ujmout skutečné vlády. Teprve pak vznikne možnost, aby se z každého člena uzavřené společnosti stal opět řádný občan-což je jedním z hlavních cílů obnovy normálního politického života. A teprve pak se vytvoří podmínky pro tolik žádoucí iniciativu jedince a občanských skupin, ať už v politice, umění nebo ve výrobě. Nejsem stoupencem čistě provozního nebo zcela odideologizovaného života „poliš"; domnívám se, že bez pevného ideového a náboženského základu západoevropské tradice není možné úspěšné pokračování takto obnoveného společenského života. Ale i za předpokladu takového ideového základu, či vlastně jen díky němu, bude nesmírně ozdravující provázet odpolitizování „poliš" velice praktickými, zcela odideologizovanými otázkami dotýkajícími se podmínek všedního života každého z nás: - Budu moci vykonávat zaměstnání na základě svých schopností? - Budu jako nestraník pokládán za občana druhého řádu? - Budu moci hospodářsky podnikat a řídit se přitom kritérii ekonomické efektivnosti? - Budu moci veřejně kritizovat vládu, o níž se budu domnívat, že špatně spravuje veřejné záležitosti? - Budu moci kandidovat jako nezávislý poslanec do některého ze zastupitelských orgánů?- Budu moci zaslat protestní dopis nebo petici veřejnému představiteli, aniž bych byl za to soudně stíhán? - Budu moci nakreslit karikaturu vedoucího činitele? - Budu moci vydávat nezávislý časopis a v něm svobodně vyjadřovat své politické a umělecké názory? - Budu se moci účastnit náboženského života, aniž by to bylo na překážku mému přijetí na pedagogickou fakultu? - Budu moci si u PNS objednat Timesy nebo Neue Züricher Zeitung? Atd., atd. Ani v jedné z těchto otázek není třeba, jak jste si jistě všimli, použít kterékoli z těch četných politických epitet - například „socialistický" - jimiž se zaklíná současná uzavřená společnost. Kouzlo těchto zaklínadel se v průběhu odpolitizování „poliš" samo rozplyne. říjen 1989 R.S. 4 [pageend6]Tiso dnes Před několika dny vzrušila Českou, ale i Slovenskou republiku zpráva, že v Bánovcích nad Bebravou byla odhalena pamětní deska dr. J. Tisovi. Obyvatelé České republiky byli šokováni, jak je něco takového možné. Mnohdy odsoudili zbrkle všechny Slováky bez rozdílu, přehlížejíce, že i mnozí Slováci projevili s tímto činem zásadní nesouhlas: pod pamětní deskou se sice objevily i květiny, ale na druhé straně někdo polil desku hnědou barvou; vyšly zásadní články kriticky se vyrovnávající s fenoménem dr. J.Tisa (srov. např. stať T. Münze v týdeníku Kultúrný život č. 14); i většina politických stran se od oslavování Ti- sa distancovala - i když některé až pod tlakem mezinárodního veřejného mínění. Stejně ale zůstává otázka, které politické síly přejí oslavám dr. J. Tisa a proč. Nemenší závažnost podržuje i otázka, jak je možné, že velebení tohoto slovenského politika nalézá rezonanci u slovenského národa. Protagonistou Tisová oslavování, či spíše kultického velebení se stal čtrnáctideník 23:55, opatřený podtitulem Časopis Slováků žijících doma a ve světě, podle všeho časopis bývalých členů Pudové strany - především asi emigrantů - a jejich sympatizantů (vznikl již před listopadem 1989, kdy byl rozšiřován samizdatově). V č. 7, z 18. května, je Tiso titulován „Prezident“ (s velkým P) a označován jako „národní mučedník“ - byl nespravedlivě zavražděn nepřáteli národa. Časopis cituje kázání otce A. Baníka na Slovenské národní pouti v Altöttingu dne 28. dubna 1990 (místo pobytu J. Tisa po jeho útěku ze Slovenska). A. Baník hovoří o slovenském národě. Říká: „Ne chartisté zažehli naději osvobození, ale ty zažehnuté svíce tisíců na Hviezdoslavově náměstí v Bratislavě...“, tj. slovenští katolíci, víra Slováků. Tisa přirovnává ke Kristu: “... ten, který za dobro svého národa musel podstoupit takovou potupnou smrt, kterou se připodobnil svému mistrovi Kristu...“ a jeho slova o několika zázračných uzdraveních, „které se udály na zásah přímluvy umučeného prezidenta Josefa Tisa“, jasně tvrdí, že J. Tiso splňuje předpoklady k uznání svátým. Jeho politickou činnost hodnotí neobyčejně vysoce: „Evropa v té době neměla odvážnějšího a moudřejšího politika a čestnější hlavu státu, než mělo tehdy malé Slovensko, které budilo obdiv u okolních národů. Italská akademička napsala o jeho sociální politice vědeckou práci, v které zdůrazňuje, že dr. Josef Tiso daleko převýšil politiky své doby, kterou svými koncepcemi předběhl...“ Časopis uvádí i úryvky z knihy vzpomínek Tisová osobního tajemníka dr. K. Murína. Tiso je zde podle redakce charakterizován jako „vysoce morální, humánní a vnitřně pevný člověk“. Dozvíme se z úryvků, že prezident byl na Slovensku oblíbený, na kněze byl přísný, staral se o to, aby každý dělník měl práci... To vše působí spíše než dojmem vážného zamyšlení jako sbírka laciných sentimentalit. O co opírá redakce časopisu přesvědčení, že její stanovisko nalezne na Slovensku ohlas? Ponecháme-li stranou ty, kteří se bezprostředně identifikovali se 5 POZNÁMKY [pageend7]Slovenským státem, může pro ostatní představovat J.Tiso velkolepé spojení tradice slovenské náboženské víry a sa- tisfakce národní nerovnosti - a to i přesto, že Západoevropan má jiné představy o křesťanství a státní suverenitě. Ale vskutku právě to, že i přes nedemokratické „rysy“ Slovenského státu a přes jeho vazalský charakter může dané období představovat pro mnohé nosnou tradici, ukazuje, v jaké hloubce leží pocit nerovného postavení, potřeba odkázat na jediné období formální státní samostatnosti. Právě Tiso jako kněz a prezident Slovenského štátu se mohl stát symbolem, jeho násilná smrt pak symbolizuje nejen konec státní samostatnosti Slovenska, podřízení Slovenska pražskému centralismu, ale i násilný nástup období protináboženského, nerespektující duchovní zvláštnost slovenského národa - a v tomto smyslu se mohl Tiso pro část slovenského národa stát dokonce národním mučedníkem. Ačkoli čtrnáctideník propaguje Tisa a ludovou stranu, nenalezneme zde ani řádku, která by výslovně propagovala ideje nacismu, rasismu nebo národní nesnášenlivosti. Někde naopak postřehneme snahu Tisa před těmito obviněními hájit. Člověk by si tedy snad mohl říci (předpokládaje, že zde propagace fašismu absentuje nikoli jen z obavy z trestního postihu), že je lhostejné, jaký Tiso skutečně byl, že jde spíše o to, jaké hodnoty do něj jeho dnešní vyznavači vkládají - vždyť požadavek nezávislého státu není sám o sobě nedemokratický. Ale nelze se vážně domnívat, že netuší nic o tom, co politické vedení Slovenského štátu a přičinlivá část jeho obyvatelstva, především gardisté, podnikaly proti Židům, Romům apod. A skutečnost, že o tom mlčí, nepovažují za důležité se s tímto tragickým faktem vyrovnat, zdá se nasvědčovat, že sama idea nezávislého slovenského státu má pro ně nepoměrně vyšší hodnotu než úsilí o ustavení státu demokratického, státu slušného lidského a občanského spolužití. Jestliže časopis 23:55 zcela přehlíží, že při zrodu Slovenského štátu podstatně asistovalo hitlerovské Německo, M. S. Ďurica, profesor padovské university, ve své asi čtyřicetistránkové brožuře Slovenský národ a jeho Státnost’, kterou nyní nabízejí slovenská knihkupectví, tyto okolnosti uvádí. Nicméně nepovažuje je za diskvalifikující pro suverenitu Slovenského štátu. V kapitole Historický význam 14. března 1939 píše: „Nic neubírá na hodnotě a historické důležitosti 14. března 1939 ta skutečnost, že vyhlášení slovenské samostatnosti bylo chronologicky podmíněné donuco- vacími faktory mezinárodní situace, zejména zájmem Německé říše. Odkdy je svět světem, počtem a vojenskou silou slabé národy musely a musí přizpůsobovat své touhy a uplatnění svých práv zájmům a nejednou i svévoli mocností.“ V dalším odstavci pokračuje: „Podobně nic neubírá na hodnotě a historické důležitosti 14. března 1939 ani ta skutečnost, že po vyhlášení samostatného Slovenského státu jeho vláda byla přinucená přijmout ochranu Německé říše, která znamenala bezpochyby určité omezení státní suverenity Slovenska. Odhlíže- je od toho, že státní suverenita je dost pružný pojem..., i dnes zdrcující většina samostatných států se musí uspokojit s určitými omezeními své suverenity.“ „Suverenita Slovenské republiky byla omezená, ale stáleji zůstávalo tolik, kolik Slovákům stačilo, aby se cítili a byli uznáváni jako subjekt v mezinárodních vztazích a aby si uvnitř státu spravovali své záležitosti podle vlastních národních potřeb a tradic.“ Přijatelnější se jeví jeho soud, že po druhé světové válce „Nikdo se neptal slovenského národa, ani jeho legálních představitelů, či se chtějí zřeknout své státnosti“ - záleží však na tom, koho považuje za tehdejší legální představitele slovenskéno národa. Nicméně v roce 1968 „zase, využívajíce oslabení moci českého partnera a přízně 6 [pageend8]cizí velmoci, Slováci dosáhli uznání své státnosti vyhlášení Slovenské socialistické republiky.“ Tedy opět cizí mocnost - tentokrát SSSR. Autor není nikterak předpojatý, i když tentokrát se zásadně mýlí a historická fakta interpretuje svévolně. Ale zpět, z naposledy citovaného plyne závěr: „Tento historický fakt je nej přesvědčivějším důkazem, že Slováci už dospěli na takový stupeň kolektivního etnického sebevědomí, že se nespokojí s žádným státoprávním postavením, které by nebylo odrazem jejich úplné národní identity. A takovým je v dnešních historických podmínkách jedině vlastní státnost, ať už ve formě nezávislého národního státu či ve formě konfederace dvou suverénních států...“ Popis odtržení Slovenska po Mnichovu klade i některé závažné otázky Čechům. Ale opět zarazí jednoznačnost přitakání vzniku Slovenského štátu „podmíněnému“ jednáním hitlerovského Německa - jistěže, i jiné státy vznikly za spoluúčasti zahraničních faktorů, ale záleží přece na tom, jakých! A je-li pravda, že si Slováci do jara 1944 „uvnitř státu spravovali své záležitosti podle vlastních národních potřeb a tradic“, pak by nebylo marné podívat se na tyto tradice a potřeby kritičtěji. Každopádně opět vidíme, jakou zásadní hodnotu alespoň pro část slovenské reprezentace státní suverenita představuje, když její zastánci hledají dějinnou oporu ve Slovenském štátu a jsou schopni omluvit nebo přehlédnout i jeho nejstinnější stránky. Snad jedinou politickou stanou, která se v souvislosti s odhalením pamětní desky alespoň částečně dr. J. Tisa zastala, zůstalo Křesťansko-demokratické hnutí. Slovenský denník, jeho noviny, uveřejnil 16. července prohlášení rady strany. Rada zdůrazňuje, že odhalená pamětní deska upomíná na založení římskokatolického učitelského ústavu a že jméno dr. J. Tisa s označením jeho pozdější fukce prezidenta se na ní objevilo jen v této souvislosti, nejedná se tedy o oslavu jeho osoby. Pokud jde však o ni, formuluje rada své stanovisko takto: „Uvědomujeme si zodpovědnost dr. Tisa za celý průběh období, v kterém stál v čele republiky. Uvědomujeme si ne- omluvitelnost deportací židovského obyvatelstva ze Slovenska. Budeme požadovat, aby se toto naše slovenské historické období zpracovalo a objektivně zhodnotilo. Do té doby nepovažujeme za opodstatněné vyvolávání nových vášní ani proti dr. Tisovi, ani proti kolektivu, který desku na budově umístil.“ Jak sami křesťanští demokraté připouštějí, reagují vlastně až na protesty obyvatelstva. Ač sami osobu Tisa nepropagují, neshledávají nejspíše na její propagaci nic pobuřujícího tušíme zde skryté sympatie: Křesťansko-demokratické hnutí nahrazuje v politickém spektru Slovenska někdejší ludovou stranu jedná se o stranu zaměřenou autono- misticky a opírající se o katolíky, která také aspiruje na vedoucí postavení na Slovensku. Jestliže se křesťanští demokraté nerozhodli s tradicí J. Tisa ostře rozejít, může to znamenat jen tolik, že zvažují, zda ji akceptovat, či nikoli. Přiznání zločinů, kterých se Slovenský štát dopustil, ale dává naději, že by tak učinili přece jen opatrněji, při respektování rozpornosti Tisový osobnosti. Požadavek přezkoumat historickou úlohu J. Tisa lze považovat za přiměřený a podstatný potud, že po válce bylo ve hře přece jen mnoho aktuálně politických zájmů, což mohlo celý soudní proces v té či oné míře ovlivnit. V konečné fázi by však měla kompetentní komise nebo jiný orgán rozhodnout, zda propagace J. Tisa spadá pod trestní čin propagace fašismu a podobných hnutí. Již v pátek 20. července uveřejnil Slovenský denník článek o dr. G. Medric- kém, členu ludové strany a ministru hospodářství v letech 1939 1945. Vzpomínka zdůrazňuje, že G. Medrický považoval za vrchol národního snažení au7 [pageend9]tonomii, a vyhlášení Slovenského státu chápal jako nutný obranný akt proti obsazení a rozdělení Slovenska, že patřil mezi tzv. umírněné křídlo ve vládě - jako další ministři měl spory s radikálním dr. Tukou, a to především při řešení židovské otázky. „Vydáním hospodářských výjimek ve svém rezortu zachránil asi 12 tisíc židovských pracovníků včetně jejich rodinných příslušníků, což uznal i Národní soud.“ Zde, jak se zdá, se potvrzuje úvaha, že Křesťansko-demo- kratické hnutí se nezříká odkazu Slovenského štátu, ale usiluje o jeho diferenciaci - zříká se genocidy Židů a snaží se prokázat, že v popředí ludové strany stáli i lidé úctyhodní. Snad takovým člověkem G. Medrický vskutku byl, když mu Jan Pavel II. udělil v roce 1981 osobní apoštolské požehnání. Jeho názory uvedené ve vzpomínce patrně konvenují oficiálnímu postoji křesťanských demokratů. Vývoj národa ke státní samostatnosti považuje za přirozený, ale praktickou realizaci by odložil až na vhodnou dobu, až na chvíli, kdy bude dovršen národní vývoj. Řešení židovské otázky na Slovensku pokládá za „skvrnu“ na slovenských dějinách a požaduje objektivní zpracování tohoto období „s ohledem na tehdejší situaci, kdy Hitler byl na vrcholu moci. Ničím se však nedají omluvit činy jednotlivců proti lidskosti, které vykonávali iniciativně, bez přinucení.“ Toto stanovisko sice není bez vady, neboť nikoli jakékoli „přinucení“ zprošťuje právní viny, natož „viny politické“ (tj. bez právního postihu), ale na druhou stranu by nebylo moudré přehlížet rozdíly v „iniciativě“, které z hlediska mravního váží nemálo. Snad je tato kritika Slovenského štátu míněna upřímně. Nicméně přeci jen ve Slovenském denníku postrádáme snahu skutečně se s rasismem (genocidou) a fašistickými rysy Slovenského štátu vyrovnat. Deník přiznává jen to, co musí - ale chybí mu vlastní iniciativa v odhalování historických faktů o Slovenském štátu, neuveřejňuje články o těch, kteří Tisův stát zaplatili životem, neusiluje o opravdu sebekritické - a diferencované - zhodnocení úlohy a viny slovenské politické reprezentace (včetně kléru) a národa v oněch hrůzných činech, které se děly. Ačkoli, jak se zdá, mají na přijetí dr. J. Tisa do panteonu slovenských dějin zájem především síly navazující tak či onak na činnost bývalé ludové strany, je postava dr. J. Tisa přijatelná i pro širší vrsty. Souvisí to bezprostředně s tradičním pojetím slovenských dějin. Slováci, nebo alespoň jejich část v okamžicích, kdy se zvýslovňuje problém identity jejich národa, začínají hledat oporu ve svých dějinách. Především v obdobích slovenské samostatnosti. Dokládá to i nezvykle četná tématizace Velké Moravy. Některými slovenskými intelektuály jsou i dějiny Velké Moravy využívány k „povznesení národního sebevědomí“ v maximální míře (stejné jako postava dr. J. Tisa). Zmíněný prof. Ďurica se domnívá, že Slováci založili Sámovu říši a že Velká Morava byla říší Slováků; český stát se později zmocnil její západní části - dnešní Moravy. (Nepřipomíná nám to naše národní obrození?) Jiným výrazně pojednávaným bodem slovenských dějin byla znovu učiněna smrt M. R. Štefánika. I když se k této události vracejí politické síly, které nechtějí mít nic společného s Tisem (srov. např. Sloboda č. 29, týdeník Strany svobody), překvapuje až nápadná shoda s tradováním Tisa, jež také zřetelně odkazuje na společný zdroj obou těchto mýtů: Tiso zemřel násilnou smrtí, protože mu Beneš neudělil milost, Štefániko- vo letadlo bylo sestřeleno. Nepřáteli slovenského národa byli tak zabiti jeho hlavní představitelé, kteří byli zárukou slovenské rovnoprávnosti či samostatnosti. Oba zemřeli nepřirozenou smrtí v okamžiku nástupu pražského centralismu a politické a kulturní ne- 8 [pageend10]rovnoprávnosti Slováků. Historické trauma nalézá tak svůj výraz, Štefánik a Tiso se stávají „národními mučedníky“. A v tomto ohledu jsou Tisový názory a politické jednání vedlejší, nejsou hlavním důvodem jeho oslavy. 1.8.1990 Martin Pokorný Univerzita po totalitě Jaspers - světoznámý německý filosof - napsal svou úvahu o situaci a úkolech německého univerzitního života po kritickém období nacistické totalitní manipulace. (Viz uvnitř čísla v rubrice Excerpta - K. Jaspers: Obnova univerzity, str. 95) Jeho analýza a výzva je i pro nás nanejvýš aktuální. I my musíme zvažovat - a zvažujeme čím minulost dolehla na univerzitu, čím byl deformován její bytostný smysl a co jest úkolem těch, kdo vysokému školství zasvětí svůj život. Neboť - vězme - univerzity jsou jedním ze zdrojů vzdělanostního pohybu v evropské i postevropské společnosti: pokud máme na mysli dnešní školský systém, tedy dávno v středověku vznikly univerzity, potom se teprve ustavilo školství střední - např. gymnasiální školství -, a teprve koncem osmnáctého a v průběhu devatenáctého století vznikalo školství základní - ostatně systém tohoto třístupňového školského vzdělávání byl legislativně u nás zakotven v r. 1869, takže naše školství nese dnešní podobu pouhých 120 let, zatím co Karlova univerzita oslaví v roce 1998 šest set padesát let od svého založení! Jaká to odpovědnost! Jaspers vidí stavbu univerzity spočívat na dvou sloupech: na odpovědnosti pravdě a na úctě k člověku, jinými slovy na vědeckosti a humanitě. Tyto dvě stránky se v úsilí Univerzity Karlovy po listopadu 1989 neustále prolínají. To se týká nejen změn v personálním obsazení fakult a kateder, tedy nejen toho, že kritériem při proměně učitelských a vědeckých sborů jsme se snažili, snažíme a budeme snažit co nejpoctivěji řídit jednak odbornou, vědeckou i učitelskou způsobilostí dosavadních členů akademické obce či uchazečů, ať už z řad rehabilitovaných či nově se hlásících, jednak jejich lidským - říkává se dnes zpravidla občanským - profilem. Týká se to ovšem též pojetí univerzity vůbec: i to by mělo přece reprezentovat oba zřetele. A tak kromě přirozeného akcentu na náležitou úroveň přípravy studentů v pregraduálním, gradiačním i postgraduálním studiu univerzita je zodpovědná dbát i na probouzení povědomí o horizontech, které přesahují hranice té které disciplíny, dbát na to, aby odbornost se nestala uvězněním a omezením, předsudečným tkvěním, které, místo aby otevíralo, uzavírá, místo aby umožňovalo široce soudit, pěstuje předsudečné závory. Němci takovým omezencům říkají „Fachidioten“. Proto od tohoto podzimního semestru zahajujeme činnost kateder, které pracovně nazývám katedry základů vzdělanosti. Univerzita Karlova má 16 fakult a na naprosté většině z nich už takové katedry jsou ustaveny - ovšemže pod různými názvy, podle specifičnosti a volby té které fakulty. Tato výuková pracoviště by měla přispívat k tvorbě „humanity“ v širokém slova smyslu: k pochopení spirituality vlastního oboru v rámci širším, k občanskosti, k porozumění proměnám v kulturním dění ve světě, k znalosti o různých duchovních hodnotách, k zamyšlení nad vlastním posláním a životem. Zajisté že bude velice záležet na těch, kdo budou učiteli na těchto katedrách. Zajisté uspějí na výbornou jen někteří z nich, takže jen někdy se zdaří základní záměr, totiž aby posluchač byl zasažen niterným náhledem, který je potom s to působit v jeho dalším životě jako to, co ovlivní jeho lidskost. Avšak již samotný záměr je významným a ne- opominutelným počinem a může mít 9 [pageend11]svou působnost i tam, kde budou úspěchy jen částečné. Proč to říkám? Rád bych nejen prokázal, že problémy nové doby, doby, která již nechce být totalitní, jsou společné, a že Jaspersova analýza nás aktuálně velice hluboce postihuje, ale že kromě výzev k individuálním pracovníkům univerzitního společenství se snažíme uplatnit ony dva zřetele v konkrétním univerzitním provozu. Kéž je nám další vývoj pří zni v tak, aby alespoň něco z tohoto našeho náročného výhledu fungovalo reálně. To jest, aby absolventi naší „almae matris“ byli vzděláni jak odborně, tak lidsky, aby byli odpovědni pravdivému nároku jako takovému: ve svém oboru i jako občané a pozemšťané. Ony dva jaspersovské sloupy jsou totiž v jistém smyslu pleonasmem: vždyť úcta k člověku a odpovědnost pravdě jsou pouze dva pohledy na totéž. Jde přece o odpovědnost vůči tomu, čemu člověk odpovídá. 28.7.1990 Radim Palouš Disidentská křižovatka Když vznikla Charta 77, označil její signatáře jeden můj známý, člověk, který si v životě ledacos odbyl, za „Salz der Erde“. Jako sůl země se chovali i v dalších letech. Pokud někomu připadne jako přehnané tvrzení, že bez disidentů bychom nebyli tam, kde jsme, nemůže ovšem odmítnout fakt, že jejich postavení v současné společnosti je morálně a lidsky sotva otřesitelné. Většina občanů naší země tak velkým morálním kreditem nedisponuje. Vypadá proto celkem přirozeně, že po zlomu 17. listopadu převzali správu země do rukou právě ti, kteří jsou prokazatelně její solí. Problém je, že u nás občané se svou geneticky zafixovanou servilností k těm „rozhodujícím“ a faktickou pasivitou vůči věcem veřejným (kompenzovanou divokým hospodským politikařením) považují příslušnost k disentu za jakousi vyvolenost. Morální kredit se stal kvalifikací. V řadě případů bezvýhradnou. Je to proto, že disidenti si získali svoje postavení bojem či mučednictvím. To je pro prostého Čecha neřešitelný problém. K bojovníkům vzhledem ke své zakódované nebojovnosti vzhlížíme se strachem. A druhá strana českého groše? Mučedníci vzhledem k také zakódované národní touze po utrpení (pokud možno o knedlících a pivu) jsou pro nás ti, kdo podávají důkaz, že pronásledovaní jsme všichni. Ochota povýšit je po vítězství se stává samozřejmostí bez ohledu na jejich kvalifikaci. Kdyby nám bylo dáno přirozené myšlení, snažili bychom se, abychom dokázali, že jsme také slušní lidé, že morální kvalifikaci máme v sobě, a stali bychom se konkurencí. Přestali bychom v sobě pěstovat uzlíček obav z toho, že nám může někdo vytknout fakt, že my jsme v disidenci nebyli, a vstoupili bychom do volné soutěže, kterou tento stát právě teď tolik potřebuje. Jenomže k tomu bychom potřebovali velkorysost antických heroú. Diktys Krétský uvádí: „...pravil Diomédés:,Minulost je třeba nechat už stranou a rozumný člověk nemá vzpomínat na to, co se stalo, když už to nikdo nemůže ani při nej lepší vůli vzít zpěť.“ Čímž samozřejmě nemyslím, že bychom měli zapomínat na minulost proslulých rošťáků. Ba ani na zásluhy těch, kteří s těmito rošťáky nesouhlasili veřejně v dobách, kdy my jsme veřejně mlčeli. Jde mi o to, aby se nevrátila nomenklaturní „zásluhovost“. Ať si říká kdo chce co chce, neseme ji v sobě a není to pouze dědictví minulých čtyřiceti let. Bude-li se rozhodovat mezi dvěma stejně schopnými lidmi a jeden z nich bude 10 [pageend12]mít kredit disidenta a druhý ne, budiž, ať minulost rozhodne. (Byť i to vypadá vlastně nesmyslně, ve skutečně demokratické zemi by rozhodlo třeba to, že má hezčí úsměv, jenomže nehrajme si na demokracii, když ji neumíme). Pokud ale bude jeden schopnější, a přednost dostane ten méně schopný jenom proto, že to byl on, kdo solil tuto zem, měli bychom se ozvat. Bohužel, někdy se mi zdá, že dvacetiletá nemožnost uplatnění v minulosti je největším kvalifikačním předpokladem k uplatnění v současnosti. Na řadu vedoucích míst se dostávají například tzv. „osmašedesátníci“, lidé, kteří mnohdy nebyli ani příliš vynikající ve své profesi před těmi dvaadvaceti lety, lidé, kteří (samozřejmě ne svojí vinou) byli odloučeni od praxe, lidé, kteří dospěli do věku, v němž se, jistě ne náhodou, už pobírá důchod, protože fyzická i duševní kapacita je přece jen vyčerpatelná. Řada odpovědných funkcí se tak stává jakousi „trafikou“. Ve skutečné trafice ovšem je jedinou zodpovědností nesplést si cenu viržinka a kubánského doutníku. Disidence se stala rozhodující kvalifikací, přestože by se často našel někdo lepší a schopnější, a také perspektivnější. Děje se to proto, že případný konkurent prostě v minulosti „mohl“. Mnohdy mohl prostě proto, že si nestačil vzhledem k věku udělat žádný malér. Přitom ti, kdo „nemohli“, se dostali do tohoto maléru často jakýmsi omylem a neúprosností matičky strany, a jejich disidentství spočívá v pouhém profesionálním a společenském vyřazení. Nemluvě už o tom, že rok 1968 trval jenom dvanáct měsíců. To říkám proto, aby si někteří uvědomili, že před ním bylo mnoho jiných let a jiných měsíců a poměřili svoje skutky v době. Možná, že by svoje jednoleté nadechnutí přestali považovat za až tak heroický akt. Disidenti rozhodujícím způsobem přispěli k tomu že se tato země bude radikálně měnit. Měnit se bude za bolestí blízkých porodním přes problémy, jaké bývají s pubertálními dětmi, až k okamžikům, kdy si řekneme: „Ale to není ještě konec, ono se musí pořád dál!“ Vzhledem k tomu, že bojovníci a mučedníci tuto dobu přivolali, pohřbili svoji nutnost. Není čas na mučedníky a bojovníky. Je doba odborníků. Ti morálně výjimeční byli nutní tehdy, kdy bylo v rámci národního obrození potřeba nosit samizdatovou mravnost a čestnost v kapsách na podšívce kabátu tak, jako páter Vrba nosil kdysi české knížky. Dnes (aniž by samozřejmě morálka měla absentovat) by bylo vhodnější začít tam nosit odborné příručky. Jenomže neděje se tak. Obrovská prestiž disidentů či lidí, kteří mají alespoň částečně disidentskou minulost, jim dává neomezené právo do všeho mluvit a zasahovat. Jsou ti slušní, kteří jsou k tomu ostatním davem v podstatě nuceni, a pak neslušní, kteří si tato práva skrytě či otevřeně vynucují. A ostatní k tomu mlčí, čije v tom často i podporují, protože oni nebyli ani bojovníky ani mučedníky. Mají máslo na hlavě. Někdo čtvrtku. Někdo pár kilo. Proto neříkají, že je špatné to, co neposkvrnění teď mnohdy dělají. Žijí s pocitem, že sami dělali špatné dvacet minulých let. Pokud se toto nezruší, můžeme skončit prachmizerně. Automatizované podřizování se změní v poddanství, automatické nadřazování v autokracii. Bylo by vhodné připomenout si Friedricha Nietzscheho, v jehož Zara- thustrovi v této souvislosti stojí za přečtení celá promluva O ctnostných. Ocituji pouze malou část: „Milujete svou ctnost jako matka miluje své dítě: ale kdo kdy slyšel, že matka za svou lásku chce plat?“ Nevím, od koho impuls ke změně v našem chování očekávat. Od samotných disidentů? Těžko chtít od Nazaretského, aby sestoupil z kříže, který ho učinil vyvoleným. Od nás ostatních? Těžko přesvědčovat Švejka, aby necho11 [pageend13]dil z Tábora do Budějovic přes Putim. Přitom je ta změna nevyhnutelná. Protože nedojde-li k ní, budeme si zase brzo klást neodbytné otázky. V Brech- tově hře Galileo Galilei říká hvězdářův učeň ve chvíli, kdy se jeho mistr vrátil z míst, kde odvolal: „Nešťastná země, která nemá hrdinů“. A moudrý astronom odpovídá: „A ještě nešťastnější je ta, která hrdiny potřebuje.“ Pokud budeme bývalé (a slovo bývalé bych podtrhl) disidenty zbožňovat a považovat za nezvratně nutné, aby vykonávali všechno důležité v této zemi, pokud nebudeme kriticky hodnotit jejich kvalifikaci a způsob, jak s ní zacházejí, vznikne absurdní situace: zbožští sami sebe, své koně povolají do parlamentu, dojdou k závěru, že oni jsou jediní možní, a budeme se potýkat s paradoxem, který se nabízí: této zemi a jejímu pokornému lidu bude potřeba nových disidentů. 1.8.1990 Vladimír Kučera Kam s národem? Konec totality přinesl mimo jiné i podstatnou změnu v aktuálních formách uplatňované kolektivity. V předcházejících desetiletích jsme byli pracujícím lidem - jednotným a stále znovu stmelovaným -, nyní jsme se stali po dlouhé době opět občanskou společností, a k tomu navíc i národem. Obojí totiž spolu úzce souvisí. Jako všechny změny, i tato na nás klade nové nároky, jimž jsme mezitím stačili odvyknout. Přirozeně bychom dali přednost tomu, abychom v nových, svobodnějších podmínkách mohli být už jen „pouhými“ občany, tj. bytostmi veskrze politickými, bez rozdílu rasy, národnosti, pohlaví a vyznání. Kdybychom tedy nemuseli být kromě toho ještě Čechy, Slováky a Maďary. Ale tak jednoduché to bohužel není. Demokracie představuje opak totali- tárního universalismu. Universalismu doktrinářského, který mocenským tlakem prosazuje homogennost společenského organismu, homogennost falešnou, protože každý organismus, a tím spíše společenský, skládající se z jednotlivých individuí, je nekonečně diferencovaným celkem. Demokracie je dobrovolným spojením v odlišnosti, čili předpokládá tuto odlišnost jako svůj základ. A tato odlišnost, která je rozhodující měrou výsledkem vědomého indivi- duačního úsilí, vyrůstá ze společně sdílené danosti. Touto kolektivně sdílenou daností je národ. Národ je rodová záležitost par excellence, není to tedy něco, co bychom si mohli předem zvolit, nebo po čase případně vyměnit, potom co jsme zjistili, že se to neosvědčilo nebo že jsou jiné, lepší varianty téhož. Jedním slovem, národ je osudová, biologická i kulturně dějinná podmíněnost. Z politického hlediska, z hlediska občanské společnosti, se může zdát, že národ je něčím, čemu se lze správným pojetím obratně vyhnout nebo co lze ponechat za sebou jako relikt kmenové primitivní minulosti. Takové snahy jsou zvláště po zkušenostech z dějin 20. století víc než pochopitelné. V tomto století jsme mohli být nesčetněkrát svědky toho, jak zfanatizované národy ničí demokratické instituce, rozbíjejí státní útvary a podrobují si okolní národy, nebo se dokonce pokoušejí je vyhubit. Na pozadí dějinné scenérie 20. století se národ jeví jako mytická obluda, jejíž chování je iracionální, nálady nevypočitatelné a přístupnost rozumovým a etickým úvahám minimální. Probudí-li se jako bájný drak k politické aktivitě ve formě nacionalismu, má to katastrofální následky, zejména pro ty národy, které pro svou nepočetnost nebo nepříznivou polohu nejsou s to vzdorovat národům větším a mocnějším, jimž jsou proto na dlouhá období vydány na pospas. Daleko nej lepší by proto bylo, kdyby národy vůbec nebyly. Má to ovšem své háčky. Kdyby ne12 [pageend14]existoval český národ, neexistovala by ani čeština, v níž se tak dobře filosofuje (a ještě lépe tlachá) - jak správně dovozuje L. Hejdánek ve své úvaze v Lidových novinách (Polezeme po stromech?, 22. 6. 1990). To je asi tak jediný opravdu rozumný důvod, proč by podle jeho názoru Češi měli i nadále existovat. A L. Hejdánek ve své filipice proti národovectví pokračuje: „Národ není dán, aby se ve svých příslušnících pak jenom projevoval, ale je vždycky jen tím, co z něho udělají ti, kdo se k němu hlásí.“ Potíž je v tom, že národ není nikdy JEN tím, co z něj jeho příslušníci udělají. Národ je především tím, čím JE, a to ještě předtím, než jsme ochotni jej vzít vůbec na vědomí a podrobit svým obrozeneckým či jiným programům: totiž souhrnem určitých kolektivně děděných vlastností, sklonů, zvyků a vzorů chování, jimiž se odlišuje od národů ostatních. V tomto smyslu představuje národ komponentu, resp. vrstvu psychického ustrojení každého jednotlivého příslušníka daného národa. Národ je tedy část kolektivního psychického založení, je to kus psychického „těla“, s nímž se rodí každý, ať už se mu toto tělo zamlouvá či nikoli. Hejdánkem citovaný příměr, pocházející od Rádla, podle nějž být Čechem nebo Slovákem znamená něco jako „náš župan a pantofle“, do nichž se odíváme a obouváme, mi připadá postavený na hlavu. Národ v nás je s prominutím spíš onen holý zadek, s nímž přicházíme na svět a který odíváme do roucha politické a občanské společnosti, přičemž rozměry a střih tohoto roucha se do značné míry ponechávají našemu vlastnímu výběru. Výše uvedený fenomén, jenž tvoří obsah tohoto roucha, našemu výběru nepodléhá. Chtít jej odbýt poukazem na to či ono „neblahé pojetí“, je počínáním poněkud riskantním. Těžko totiž popřít něco, co „mecum porto“, a to viditělně a prokazatelně. Pak se může snadno stát, že národ ve své svébytné a spontánní danosti nevezme jakkoli dobře míněné teorie o své nevhodnosti a zpozdilosti na vědomí a prosadí se jako holá skutečnost. V takových vskutku neblahých chvílích je pak obvykle veta po občanské společnosti i po občanovi, jemuž má tato společnost zajišťovat politická práva a svobody. Jedinec tedy udělá nejlépe, vezme-li svou více či méně obtížnou národní danost vážně a pokusí se s ní vyrovnat, jak nejlépe dovede. Proto by ji měl znát a respektovat, neboť jen tak si vytvoří podmínky k tomu, aby ho v jeho individuálním rozletu nepřipoutala definitivně k „nízké existenci“. Její nároky jsou totiž autentické a legitimní, a rozvinout jakýkoli individuální či sociální program bez zřetele na ně by bylo krátkozrakostí, která se dříve či později musí nutně vymstít. Popřít tento údajně primitivně kmenový relikt by totiž znamenalo pozbýt pevné opory, ztratit kořeny, jedině z nichž jakákoli individualita může vyrůst; zapomenout na kolektivní „tělo“, na něž jsme naroubováni a z nějž volky nevolky čerpáme mízu. Je to tělesná obdoba duchovního „vinného kmene, jehož jsme ratolestmi“. Bez této dvojí, tělesné a duchovní zakořeněnosti by člověk nedokázal zvládnout, co je cílem každého civilizačního vývoje, totiž vyrůst z této kmenové danosti a dospět v trvalé konfrontaci se svými plně respektovanými kolektivními kořeny ke své lidské a občanské individualitě. Jedinec bez kořenů, z nichž vyrůstá a jež v duchu pohybu „contra náturám“ čili „contra nationem“ překonává, je pouhý přízrak. Z opačného hlediska opět platí, že teprve ten, kdo dosáhne individuality - díky přijetí západoevropských duchovních principů - může svobodně shledat, že je Čech, Slovák, nebo Maďar, aniž by podléhal komplexu méněcen- nosti ve vztahu k ostatním národům, nebo aniž by propadal nacionalistickým vášním. Jedinou oporou a zárukou proti těmto 13 [pageend15]nebezpečným vášním je individuální, občanská existence. K té však nelze dorůst ignorováním osudových daností, kterých se člověku dostane vřazením - vrozením do určité národní kolektivity. Ať už se nám to zamlouvá či ne, národ a národnostní problematika se dostávájí v současné době silně do popředí a představují v mnoha oblastech světa jeden z nej palčivějších politických problémů. Některé příčiny tohoto jevu jsou zjevné: po desítkách let potlačování se tato mocná vrstva kolektivního psychického života začíná znovu prosazovat. Jsou tu však i tendence, jejichž příčiny lze jen stěží odhadnout. Je to především tíhnutí k absolutní autenticitě jednotlivých národních celků, projevující se radikálním úsilím o vyloučení všech cizorodých, nebo přinejmenším jako cizorodé pociťovaných prvků z národního organismu. Současná politická scéna poskytuje bezpočet příkladů ze všech končin světa o tragických událostech národnostních třenic, ozbrojených střetnutích a vyhánění celých etnických skupin z lůna vlastní národní pospolitosti. Ignorovat tyto tendence a mohutné emoce, jež je provázejí, a otálet s jejich politickým řešením, například s poukazem na jejich intelektuální zaostalost, znamená ve skutečnosti přispívat ke zbytňování národa jako mytické iracionální bytosti, a tím ohrožovat křehké postavení jed- notlivce-občana ve společnosti. To, že leckterý národ má dnes v čele nové vůdce s humanistickým politickým programem, ještě neznamená, že nebezpečí nacionalismu je zažehnáno. Demokracie může naopak znamenat, že dosud nedostatečně respektované přirozené potřeby národa se mohou stát účinným nástrojem k získání moci, která bude mít v důsledku to spíše „národní“ než ob- čanskopolitický, a tedy demokratický charakter. 1990 R. Starý Potřeba politické vědy Kdybychom se otázali těch, kteří se v té či oné míře skutečně zasazují o proměnu stávajícího společenského stavu, o co vlastně usilují, nejspíše by většina z nich odpověděla, že o ustavení demokratické společnosti. Kdybychom se jich dále ptali, co je to demokracie, většině, jak se domnívám, by na mysl připadly jen tyto dva znaky: pluralitní politická struktura (parlamentní systém, více politických stran) a svoboda tisku. Někteří by snad zdůraznili i nezbytnost nezávislých soudů. Ale jakými principy se má řídit pluralitní politická struktura, kdy a jak se v ní má a může uplatnit princip prosté většiny, v jaké míře se v demokracii nutná tolerance k jiným stanoviskům musí a může vztahovat i na totalitní hnutí, které prvky jsou nezbytnými podmínkami stabilní demokracie, v jaké míře a jak má být politik vázán příslušností ke své politické straně a okamžitým míněním svých voličů, kam až může sahat svoboda tisku a podnikání, jaké mini- málmí fukce musí plnit stát, co může vyžadovat na občanu atd. atd. - na tyto otázky odpovědět svede již málokdo. Po desetiletích deformovaného výkladu pojmu demokracie a po desetiletích jejího komunistického uplatňování není di- vu. Důsledkem jsou i časté iluze o tom, že po pádu principu vedoucí úlohy strany nebude těžké ustavit stabilní demokracii, jakož i časté iluze o demokracii sa- mé jako dokonalém společenském uspořádání (historická zkušenost sice ukazuje, že demokracie je ze všech společenských řádů nejlepší, ale nelze se domnívat, že je v každém okamžiku ke každému „spravedlivá“ a že nemůže učinit chybná rozhodnutí s dalekosáhlými důsledky - v této souvislosti se někdy charakterizuje demokracie příhodně jako „nejméně špatná“ politická forma společného života lidí). Tázat se po podmínkách stabilní de14 [pageend16]mokracie, po způsobech jejího ustavení i uchování je nezbytné nejen vzhledem ke zkušenosti posledních čtyřiceti let. Právě období první republiky a první roky po druhé světové válce ukazují - jak nás o tom přesvědčují bohužel těžko dostupné neoficiální historické studie a úvahy že představy o demokracii zde nebyly dostatečně hluboké. V třicátých letech se politická činnost jednotlivých politických stran omezovala na boj o stranické pozice, v čele politického života nestáli žádní skuteční politikové, E. Beneše nevyjímaje. V činnosti mnohých stran se projevovaly totalizující prvky - československé voličstvo je však podpořilo. O hlubokých demokratických tradicích nesvědčí ani ochota poválečných stran k přijetí omezené demokracie, jak ji představoval komunisty prosazený program Národní fronty, a jejich neschopnost včas se postavit proti totalitnímu jednání KSČ. O demokratických tradicích nesvědčí ani nezájem obyvatelstva o protizákonné postupy komunistů a jejich přisluhovačů, a především komunistického ministerstva vnitra před únorem 1948. V těchto dějích působící politické iluze a převaha stranického taktizování byly důsledkem přehlížení podstatných vazeb a důsledkem zapomenutí na nosné principy demokracie jako takové - v plné míře se zde projevil nereflexivní poměr k demokracii. I když zde byli mužové, kteří se obraceli k fundamentálním základům demokratické politiky a byli schopni vidět souvislosti i podstatné nedostatky československé demokracie, nepodařilo se jim založit tradici působící na praktickou politiku. Mezi nej proslulejšími můžeme jmenovat například novináře Ferdinanda Peroutku, který ve své obsáhlé knize Budování státu (1933-1936) vylíčil vznikání československého politického systému v letech 1918-1921 a který se otázkám demokracie věnoval i v mnohých svých článcích a esejích, historika Josefa Pekaře, který trvale podroboval historické kritice oficiální koncepci českých dějin a který ve své knize Omyly a nebezpečí pozemkové reformy (1923) poukázal na její pragmatické zneužívání a na to, co to znamená pro politický řád československé republiky, a pak především filosofa Emanuela Rádla, který ve vynikající knize Válka Čechů s Němci (1928) přesvědčivě prokázal, že základem československé státnosti je národní idea zaměřená protiněmecky, idea, která proniká celý politický řád československého státu, a tak činí z československých Němců občany „nižšího statutu“, znemožňuje jim přijmout tento stát za svůj, a vytváří tak do budoucna možnost jeho rozbití. Jiná situace byla a je v řadě západních zemí. Zde obecná politická reflexe získala statut speciální vědy. „Politická věda“ má nejstarší tradice v anglosaských zemích, v zemích nej stabilnější demokracie. Její studium leckde patří k nezbytnné části vzdělání vedoucích osobností veřejného života. Je příznačné -jak na to poukazují historikové politické vědy -, že její existence je spojena s demokratickou, „otevřenou“ společností, i když nikoli všichni její představitelé se pro demokracii jednoznačně vyslovují. Pro nás je neocenitělně důležitým příkladem západní Německo. Politická věda zde byla po druhé světové válce i přes počáteční odpor universit a počáteční nejasnosti o jejím předmětu institucionalizována - na všech universitách a i na některých technických školách byly ustaveny katedry vědeckého zkoumání politiky. Politická věda zde sehrála významnou úlohu při převýchově Němců v demokraty a při vytváření nové demokratické politické elity. Z výše uvedeného je snad patrné, že vzhledem k slabosti naší demokratické tradice a vzhledem k absenci pozitivních znalostí demokracie se ukazuje jako nezbytné ustavit a rozvíjet obecnou reflexi politického konání a demokracie. Jen 15 [pageend17]tak dokážeme rozlišit podstatné od méně podstatného a jen tak se můžeme již dnes vyvarovat činů, které by mohly mít nedozírné následky pro podobu budoucí československé demokracie. Naši neoficiální historikové již mnohé udělali v oblasti zkoumání našich dějin, souvislostí politických rozhodnutí a jejich důsledků (zde si vedle čtvrtletníku Svědectví a revue Historické studie zaslouží být především zmíněna revue Střední Evropa). Je také potěšitelné, že v samizdatu vznikají překlady filosofů politiky (viz vytvořené překlady děl H. Arendtové, R. Arona, K. R. Poppera aj.). Ale to vše nelze považovat za víc než za první krůčky. U většiny lidí, a často i u lidí z neoficiálních struktur stále převládá nereflexivní poměr k demokratickým principům - postoj jakési domnělé samozřejmosti. Proto je potřebné věnovat této oblasti systematickou pozornost jak při samotném studiu, tak v běžné publicistice. Jsem přesvědčen, že v demokratické společnosti jsou úvahy o demokracii jako takové předmětem všeobecné veřejné diskuse. Bylo by třeba, aby tomu bylo i u nás. Vývoj společnosti totiž neurčuje pouze stav ekonomiky a konkrétní politické události, ale působí zde neméně i představy (i iluze) občanů o kýženém stavu společnosti, v našem případě demokracie. červenec 1989 Martin Pokorný HRABALIANA (Sborník prací k Hrabalovým 75. narozeninám) Připravuje: PROSTOR 1990 U Prašné brány 3, Praha 1,11000 16 [pageend18]STATI A ÚVAHY NA SOUČASNÉ TÉMA III. (pokračováni rozhovoru s doc. Karlem Krejzou CSc. z Ústavu pro astrosofii a společenský výzkum v Praze) R. S.: 1/ našem předcházejícím rozho voru jste se v zá věru zmínil o sekuíariza - ci tradičních náboženských symbolů jako o „jádře věci", a to v souvislosti is takovými vysloveně světskými postavami, jako byl Stalin. K. K. Ano, jádro věci je v tom, že „bohové se stali nemocemi", jak se lapidárně vyjádřil Jung, a to v somatickém i sociálním ohledu. R. S.: Ale Bůh je přece přinejmenším od dob Nietzscheových mrtev! K. K.: Ne tak docela. S bohy je totiž potíž. Bohové nikdy neumírají, aniž by znovu vstali z mrtvých, někdy dokonce v ještě horší, archaičtější podobě. Zemřelý křesťanský Bůh se Nietzschemu už v jeho devatenácti letech zjevil v podobě starogermánského Wotana. Nietzsche mu ovšem jako klasický filolog dal jméno Dionýsos. Na jménu však tolik nezáleží. Jméno se může změnit, avšak „psychická mocnost", korespondující s příslušnou božskou postavou, zůstává v lidské duši v jádru táž. Vůbec všechny archetypické postavy jsou věčné, pouze mění v průběhu dějinného času svou podobu a své převleky a proměňuje se i historická scéna, na níž předvádějí svá „zhuštěná dramata". Ale to, co svou hrou v nekonečných obměnách představují, zůstává v psychologickém smyslu trvalou hodnotou, a ta je co do svých nových možností nevyčerpatelná. Ať už se „theatrum mundi" rozvíjí jakkoli, vždy se na jeho scéně vyskytují tytéž archetypické postavy: hrdinové, vůdci, zrádci, otcové, synové, šibalové, milenci a vrazi. I takového směšného paňácu, jako je Stravinského Petruška, můžete rozsekat šavlí na kusy, a než se nadějete, bude na vás odněkud dělat dlouhý nos. Když se na konci antické epochy ozývalo volání „Velký bůh Pán je mrtev!", zdálo se, že tento pohanský bůh za nějaký čas zmizí z povědomí lidí. A do značné míry se tak i skutečně stalo. Ale ty nutkavé a svévolné a v antickém smyslu božské, nebo chcete-li dábelské procesy, které antická mysl spojovala s typickými projevy boha Pána, jako panika, znásilnění, masturbace, křečovité stavy a noční můry, nepřestaly existovat, jen se změnilo jejich jméno. Dříve se jim říkalo boho- 17 [pageend19]vé, démoni, duchové, mana apod., dnes se jim říká komplexy nebo syndromy. R. S.: Ale v tom to přece vězí! Nejsou to bohové ani démoni, ale přirozené psychické nebo jiné procesy. Zakladatel hlubinné psychologie Freud dokonce pokládal náboženství za pozůstatek infantilního, animistického pojetí přírody. K. K.: Jeho „korunní princ" Jung, jak ho Freud sám označil, došel naopak k závěru, že v lidské duši se vyskytují nezávisle na čase, místě a přes rozdílné kulturní prostředí zhruba tytéž kolektivně vyznávané obrazy náboženského charakteru, které lidská duše prožívá jako cosi numinózního, to je mimořádně mocného a citově působivého, a to bez ohledu na to, že tyto prapůvodní obrazy se v průběhu času mění. Jinak řečeno, v lidské duši nepřestaly působit síly, které jsou ve vztahu k individuální vůli natolik mocné a svévolné, že je člověk odedávna prožíval jako cosi nadosobního a absolutního, tj. božského, čili jako působení duchů, démonů apod. Vztah (re-ligio) k těmto obrazům, nadaným nu- minózním působením, pokládá proto Jung za základní podmínku zdravého psychického života. Říká o tom: „Ať už člověk světu ARCHETYPŮ rozumí nebo ne, musí si k němu uchovat vědomý vztah, protože jen v tomto světě je stále ještě součástí přírody a je tu spojen se svými vlastními kořeny. Světonázor, který ho zbavuje těchto primordiálních obrazů života, nejen že nepředstavuje žádnou kulturu, ale stává se stále víc vězením nebo chovatelskou stájí. Jestliže primor- diální obrazy zůstávají v té či oné formě vědomé, pak energie, jež se k nim váže, může volně proudit do lidské psýchy. Jestliže se však styk s nimi přeruší, pak obrovské množství energie... se vrací zpět do nevědomí. V nevědomí se tak hromadí síla, která působí jako neodolatelná ,vis a tergo' (síla působící odzadu) na jakýkoli názor, ideu nebo tendenci, kterou si náš intelekt vybere, aby se jako lákadlo vznášela před našima očima." R. S.: To zni dost zlovéstně. K. K.: Zlověstně to mohlo znít v době, kdy to J ung psal, to je někdy kolem roku 1938. Dnes, po padesáti letech, je to už jen střízlivá analýza toho, co se stalo. R. S.: To se ovšem týkalo, pokud tomu dobře rozumím, celoevropské duchovni krize, a ta trvá podnes, a netýká se jenom střední a východní Evropy. K. K.: To je jistě pravda, ovšem stou výhradou, že Západ měl a naštěstí stále ještě má dostatek imunních látek proti chorobám, kterým východní část Evropy podlehla. Kořeny této krize jsou nepochybně společné, ale rozkladný proces, jenž ji provázel, neměl všude stejnou intenzitu a stejný průběh. Konečný výsledek samozřejmě stvrdily mocenskopoliticke faktory. Pokud jde o východní Evropu, je to jasné, ale často se přehlíží, že i druhá polovina Německa, které se stalo ve třicátých letech epicentrem davové psychózy, je dnes svobodným a prosperujícím státem jenom díky tomu, že byla okupována západními spojenci a že 18 [pageend20]ti jí vnutili svůj způsob života. Britové dnes například zjišťují, že systém školství, který v západní části Německa zavedli po roce 1945, je dokonalejší než jejich vlastní. R. S.: Mluvíte o davové psychóze. Ale cožpak sekularizace sama mohla vést k tak obrovskému výronu mocichtivosti a ničivosti, jak jsme toho byli svédky v nacistickém Německu? K. K.: Sama o sobě jistě ne, ale vytvořila pro to nezbytné předpoklady. Na počátku každé takové sociální krize jsou vždy změny probíhající v individuální lidské duši. Uvažte například důsledky sekularizace v tak veskrze obyčejném a civilním sociálním útvaru, jako je rodina. Minule jsme hovořili o „rodinném románu" a o paternalismu a v rámci toho i o vztahu mezi otcem a synem, jemuž se dnes běžně říká otcovský komplex. Tento komplex se může v plné míře rozvinout jenom proto, že už předtím došlo k vážnému narušení tradiční psychické struktury. Takto narušený vnitřní vztah mezi archetypy Otce a Syna se pak zcela přirozeným způsobem přenáší i do osobních vztahů mezi otcem a synem, občanem a státem atd. Narušení tohoto vztahu spočívá především v tom, že ARCHETYP OTCE se zredukuje na čistě osobní lidské vlastnosti otce rodiny. Tím se otcovství jako „potentia", můžeme-li si vypůjčit tento tomistický termín, zúží pouze na otcovství jako „actus". Archetyp Otce jako vrozený a přeformující faktor, obsahující nekonečné bohatství významu - řád, spravedlnost, moudrost, ochrana, autorita, hierarchie, odpovědnost atd. -, se tak říkajíc vtěsná do čistě osobních dimenzí jednoho smrtelného člověka, který je shodou okolností naším otcem. Tento zjevný a psychicky neúnosný rozpor řešila tradiční kultura tím, že-jak říká Jung - „vždy instinktivně předřazovala nějaký božský pár osobním rodičům a že nově narozenému dítěti určovala kmotra a kmotru (v angličtině zvlášť výmluvně: ,god-father' a ,god-mother'), aby nedošlo k tomu, že bychom z čiré nevědomosti nebo v důsledku krátkozrakého racionalismu přisuzovali svým rodičům božské atributy". Archetyp Otce není jenom abstraktním shrnutím všech potenciálních otcovských vlastností, nýbrž je to živé fascinózum, je to síla, která v lidské duši vyvolává pocity obdivu, úzkosti, nenávisti apod. Archetyp Otce je psychická mocnost vážící se k určitému obrazu Otce a k určitému nositeli tohoto obrazu. Další velké nebezpečí sekularismu spočívá v tom, že otec rodiny se sám cítí být totožný s archetypem Otce, čímž jednak psychoticky zatíží své chování, jed - nak tím vykonává na svého syna tak drtivý a nesnesitelný nátlak, že ho nutně více či méně deformuje ve všech funkcích, jež souvisejí s paternalismem, ať už v osobním nebo společenském životě. Jako výsledek takové deformace si můžeme uvést bud * Kafkův Ortel, nebo Wassermannův Případ Mauricius. V prvním případě syn přijme a sám na sobě vykoná rozsudek smrti, rozsudek, jež nad ním vynese jeho vlastní otec, který jako by byl ztělesněním samé božské Autority, v druhém případě se syn z velmi podobných důvodů vzbouří proti svému otci a svým mladickým radikalismem ho dožene až k šílenství. 19 [pageend21]R. S.: Jak je tomu ovšem v případe, kdy nedojde k takové ničivé sebeidentifi- kaci a záměně božského s lidským, ale kdy v lidské psýše vznikne vakuum v důsledku toho, že velká část archetypických obsahů se ponoří do hlubin nevědomí? K. K.: Zůstaneme-li u archetypu Otce, znamená to, že otec rodiny je naopak „depotencionalizován" jak ve svém tradičním otcovském obraze, tak i ve svých funkcích, a to v důsledku toho, že racionalistický a rádoby demytologizující pohled, zvláště na jeho méně imponující lidské stránky, odstraní z jeho obrazu vše, co by mohlo poukazovat na nějaký nadosobní význam. V takovém případě se otec stává „nic než" lidským individuem, zbaveným svého otcovského „officia" i všech obřadných funkcí, jež k němu příslušejí. Úctyhodné otcovství mizí, místo tradičního otce je tu už jen starší kamarád, který se, jak jsme toho často svědky kolem sebe, oslovuje křestním jménem. Tato desakralizace archetypu Otce vede k neblahým důsledkům, které nezůstávají omezeny jen na rámec jedné rodiny. Náhrada za ztracený obraz Otce, vposledku „imago Dei" židovsko-křesťanské tradice, je za těchto okolností složitým procesem vnitřní proměny, přičemž nosi - telem tohoto obrazu se nejčastěji stávají nějaké „ismy" a jejich hlasatelé a představitelé. „Naši obávaní bohové pouze změnili svá jména: končí nyní na -ismus," říká Jung. V novověku se tímto novým univerzálním božstvem jak známo stala „Déesse Raison", která byla před dvěma sty lety triumfálně instalována v chrámu Notre-Dame v Paříži. Od té doby tato bohyně, nejčastěji pod jménem Vědy, vládne proklamativně i tam, kde se společnost utápí v moři iracionality. Abych opět přenechal slovo Jungovi: „Čím nezávisleji se Rozum tváří, tím víc se mění v pouhý intelektualismus, který dosazuje na místo reality doktrínu a ukazuje nám člověka ne takového, jaký je, ale takového, jakého chce vidět." Sekularizace tak nevyhnutelně vyúsťuje ve vyznávání některých dobových módních ideologií, jejichž společným rysem je, že více či méně znásilňují život, a to právě proto, že postrádají živý styk s jeho kořeny, to je s oněmi archetypickými mocnostmi, které nepřestaly vládnout v lidské duši. Proto jsou tyto ideologie ve své podstatě nihilistické. R. S.: Máte-li na mysli ideologie 20. století, pak lze tvrdit, že všechny, nezáviste na svých rozdílných citech, byty přece vyloženě budovatelské. Chtěly vytvořit tu „novou Evropu", tu pozemský ráj na zemi, a já nevím co ještě. Proč si myslíte, že byly jaksi od počátku nihilistické? Je stále ještě hodně Udí, kteří jsou přesvědčeni, že tragické důsledky těchto ideologii má na svědomí jen špatný způsob jejich realizace. K. K.: Na tuto otázku vám mohu dát jen odpověď, která vás asi nijak neuspokojí, ale která logicky vyplývá, jak si alespoň myslím, z toho, co jsme dosud řekli. Domnívám se, že tyto ideologie a režimy na nich založené jsou nihilistické proto, žesi ryze sekularizačním způsobem osobily božský majestát Tvůrce. Je pravda, že v některých atributech se mu dokázaly poměrně hodně přiblížit, alespoň 20 [pageend22]v okruhu své nejbližší působnosti, tak například v usurpaci veškeré moci nad životem a smrtí (Bůh je všemohoucí), usurpaci všech pozemských statků (byl to starozákonní Bůh, kdo dal lidem zemi k užívání), vševědoucnosti a špehování (Bůh vše vidí), ale ať už jsou tyto dílčí úspěchy jakékoli, v jednom rozhodujícím bodě, totiž v tvořivosti, tyto režimy naprosto selhaly. Možná se vám bude zdát tato charakteristika totalitarismu poněkud přehnaná, ale zamyslíte-li se nad tím, zjistíte, že chování totalitního režimu, zvláště jeho budovatelská megalomanie, stanovující si utopické cíle, vycházelo ze samozřejmého přesvědčení, že tento režim je moderním sekularizovaným Tvůrcem, který dokáže vše stvořit tak říkajíc „ex nihilo" během několika málo dnů. R. S.: Ekonomické a sociální důsledky této budovatelské megalomanie začínají dnes být zřejmé i těm, kteří mají jinak sklon strkat hlavu do pisku před nepříjemnými stránkami našeho života. Nás tu ale především zajímá, co se v takových podmínkách děje s tím, co tradiční kultura nazývala duší člověka. Vím, že současná vědecká psychologie se k tomuto pojmu chová dost štitivě, protože v něm spatřuje cosi amébicky rozplizlého a neuchopitelného exaktními pojmy. K. K.: Ktomu bych chtěl především říci, že v současné době se tomu, co jun- govská analytická psychologie chápe pod pojmem DUŠE, nejvíce přiblížila JADERNÁ FYZIKA. Zní to jistě neuvěřitelně, ale je tomu skutečně tak. Posuďte sám. Pokusím se nejprve ukázat některé z těchto shodných bodů a teprve potom bych se vrátil k vaší otázce. Newtonovská přírodověda, zvláště její mechanika, byla založena na představě hmoty jako substance, kterou lze měřit, vážit a řadit do kauzálních souvislostí. A protože lidská duše žádnou takovou substanci nemohla vykázat, stala se z ní časem pouhá básnická metafora. Hmota v tomto substančním pojetí se však současným jaderným fyzikům, abych tak řekl, rozplynula mezi prsty. Podle názoru E. Schrödingera se v jaderné fyzice nyní stává základním pojmem forma, a nikoli substance. Základem dynamiky hmoty se stávají přeformující síly. Nebo jak se vyjádřil A. Eddington: Na místo aristotelské představy o uvádění různých forem hmoty do pohybu dosadila moderní fyzika představu o formování pohybu. Opouští se dokonce i představa substančního jádra, přičemž vlastnosti elementárních částic hmoty se nyní vztahují k energetickému poli, v jehož okruhu působnosti se tyto části nacházejí. Pole se definuje jako jistý druh napětí nebo stavu napětí, které mohou existovat v prázdném prostoru, v němž se nevyskytuje žádná hmota. Poznatelným se toto pole stává tím, že hmotné objekty nacházející se v okruhu působnosti tohoto pole se projevují určitým charakteristickým způsobem. Pole tedy představuje jakýsi formující potenciál, který se uskutečňuje ve viditelných materiálních manifestacích. Jungovský psycholog E. C. Whit- mont to shrnul do formulace, že pole je jistým druhem transcendentní entity, kterou nelze pozorovat o sobě, kterou však lze poznat z množství jejích konkrétních manifestací. Zcela obdobným způsobem vymezuje Jung povahu archetypu jako elemen21 [pageend23]tárního prvku psychické struktury. Archetyp je podle něho „facultas praefor- mandi", čistě formální schopnost utvářet, dávat celistvý tvar psychické zkušenosti. Tato přeformující schopnost je dána a priori, je vrozená, zpočátku však bez jakéhokoli obsahu. Jung přirovnává archetyp ke krystalické mřížce, která podmiňuje stereometrickou strukturu individuálního krystalu, ne však jeho faktickou formální podobu, jež může mít nekonečný počet variací. „V každé psýše," abych citoval přesně Jungovu formulaci, „se vyskytují formy, které jsou nevědomé, avšak přesto aktivně působící - jsou to živoucí dispozice, ideje v platónském smyslu, které přeformují a trvale ovlivňují naše myšlení, cítění a chování." Druhým bodem, v němž se analytická psychologie stýká s výsledky soudobé jaderné fyziky, je nekauzální princip souvislosti, který, jak jistě víte, má u Junga podobu teorie synchronicity. V subjaderné oblasti, stejně jako v oblasti nevědomí, přestává platit princip kauzality; přinejmenším jej tu nelze uspokojivě aplikovat. Proto bylo třeba jej nahradit principem diskontinuálního, nekauzální- ho spojení, synchronicitou nebo určitým jednotícím významem. Podle slov E. C. Whitmonta jde v těchto procesech o spontánní, diskontinuální výskyt „svazků" událostí, které jsou analogické kvantům energie v mikrofyzice. Tyto události spolu nesouvisejí kauzálně, nýbrž - protože se nacházejí v působnosti určitého „pole významu"-jejich vztah má charakter synchronicity: co je spojuje, je stejný nebo obdobný význam či smysl principiálního a přeformujícího rázu. ' Lidskou psýchu si tedy můžeme představit jako polycentrickou krystalickou mřížku, která může existovat, stejně jako pole v mikrofyzice, v „prázdném prostoru", bez jakéhokoli konkrétního psychického obsahu, přičemž se manifestuje viditelným způsobem tak, že se diskontinuálně a nekauzálně inkarnuje do individuální psychické zkušenosti a projevuje se vytvářením určitých obrazů, celkovým chováním atd. Goethovo „Přijď, duše světa, a prostup nás!" není tedy pouhá básnická licence, ale velmi přesná, věcná a zároveň povznášející myšlenka. Proto také Jung zdůrazňuje, že větší část lidské duše („Anima mundi" - „Duše světa") se nachází mimo tělo člověka, což střízlivým uším musí znít dozajista mysticky, ale přitom jde ve skutečnosti jen o střízlivé konstatování „teorie pole lidské duše". Přísně vzato, není správně říkat, že člověk MÁ duši, nýbrž že JE v duši. R.S.: Mohl byste uvést nějaký jednoduchý přiklad nekauzálnich souvislosti založených na stejném „praobraze" nebo stejném „poli významu"? K.K.: Pro nejnázornější příklad bychom museli jít do některé ze starších nauk, třeba do astrologie, která si po tisíciletí udržuje smysl pro afinitu věcí a je jí zcela cizí novověké členění světa na subjekt a objekt. Astrologie je založena na analogických jevech, na vyhledávání významových podobností mezi věcmi, které spolu zdánlivě vůbec nesouvisejí, a to na všech úrovních lidského i přírodního světa, počínaje nerosty, rostlinami, lidským tělem a konče lidskou povahou 22 [pageend24]a postavením planet. Jde o zvláštní vertikální řetězec fenoménů, které mají svůj významový počátek v jednom určitém principu či praobrazu. Tak například Saturn jako jeden z takových praprincipů k sobě významově váže různé fenomény, jejichž údajná podobnost se může na první pohled jevit jako absurdní. Do vertikálního řetězce Saturna patří olovo, kosti, stáří, zemská tíže, černá barva, bodlák, kůra stromů, tradiční sociální forma života, odpovědnost atd. Souvislosti mezi těmito fenomény mají ryze nekauzální charakter, a bylo by marné pokoušet se je nějak kauzálně sřetězovat. Přesto lze empiricky na jednotlivých příkladech ukázat, že spolu inherentním, významovým způsobem souvisejí, je mezi nimi vztah vzájemné KORESPONDENCE. Mimochodem, jedním z posledních, kdo si v novověku uchoval smysl pro tento druh nekauzální souvislosti, byl Baudelaire. Vzpomeňme jen jeho báseň Spojitosti (Correspondance): „Jak dlouhé ozvěny, které se z dálky mísí / v tajemnou, hlubokou a temnou jednotu, / objemnou jak ta tma a jak to světlo tu, / tak vůně, barva, zvuk též odpovídají si." Je paradoxní, že právě moderní věda, která tento druh souvislostí mezi věcmi neuznává, přináší stále nové důkazy, že taková „významová izomorfie" skutečně existuje. Britský astrolog D. Elwell uvádí ve své poslední knize pěkný příklad toho, jak kosmické lékařství dnes potvrzuje některé ze souvislostí, jež jsme uvedli pod záhlavím Saturna. Tak se například zjistilo, že kosti se ve stavu beztíže rozkládají. Nedostatek pohybu tento proces demineralogizace kostí urychluje. Ukázalo se však, že cvičení vleže nebo vsedě nemají na tuto nemoc vůbec žádný vliv. Jestliže však pacient denně tři hodiny stojí, a vystavuje tak své tělo působení zemské tíže, nastává zlepšení. Rozhodujícím faktorem je tu tedy zemská tíže, která na tyto osteoporické potíže působí blahodárně. Staří astrologové, kteří si tuto afinitu kostí a zemské tíže „vymysleli", nemohli jistě tušit, že kosmická medicína jejich názor o několik tisíc let později potvrdí. Jiným novým poznatkem současné medicíny je, že olovo, které rovněž patří do saturnských korespondencí, má zvláštní afinitu ke kostem a projevuje sklon ukládat se v nich. Přitom je zjištěno, že koncentrace olova ve tkáních lidského těla zůstává během celého života poměrně stabilní, zatímco s přibývajícím stářím, což je další fenomén patřící do uvedené významové řady, se tato koncentrace olova zvyšuje. A ve výčtu těchto nekauzálních souvislostí bychom mohli pokračovat. R. S.: Přijmu-íi vaši představu duše jako jakési přeformující krystalické mřížky, v jejichž dimenzích platí spíš analogický než kauzální vztah, pak vzniká otázka, jaké postavení má v této struktuře lidské vědomi. Vztah vědomi a nevědomí má přece subjekt-objektový charakter, a je proto kauzální. K. K.: Myslím si, že tento vztah je mnohem složitější a že zahrnuje i jiné formy souvislostí, včetně analektických. Skutečná psychická harmonie, a v tom i vztah mezi vědomím a nevědomím, předpokládá spíš dokonalou korespondenci na různých úrovních života člověka, tak jako je tomu například v hudbě, nejnápadněji snad v barokní hudbě, než sebedokonale propojený kauzální řetězec. 23 [pageend25]Funkční a významový soulad mezi vědomím a archetypy zajišťuje světonázor, jejž si člověk vytváří o sobě a o světě a jehož obsahem je stále znovu korigovaná interpretace světa. A ta by měla být co nejadekvátnější, měla by významově korespondovat se základními hybnými motivy působícími v lidské duši. Jinak mohou vznikat nejrůznější poruchy a disharmonie. R. S.: Tím se znovu dostáváme k naší původní otázce. K jakým poruchám ve struktuře a projevech lidské psýchy podle vás dochází v podmínkách života v uzavřené společnosti? K. K.: To je velmi obtížná otázka, na kterou nám současná věda zůstala bohužel dlužna odpověď. Mohu se pokusit jen o odpověd * velice nedostatečnou. Uzavřená společnost je zvláštním druhem sociální laboratoře, v níž lze na základě bezprostřední životní zkušenosti pozorovat velmi mnoho zajímavých procesů, souvisejících s postupným rozkladem tradičních sociálních a psychických útvarů a hodnot. Jsou to procesy, které mají nesporně celoevropský význam, protože, jak jsme řekli na začátku, jejich zárodky se vyskytují ve všech společnostech, avšak jejich konkrétní průběh závisí na sociálně-psychické odolnosti těchto společností. My, kteří žijeme v bezprostřední realitě uzavřené společnosti, si dokážeme jen velmi obtížně zjednat patřičný odstup, nezbytný pro analytický úhel pohledu. A Západ se obvykle spokojuje s globální charakteristikou, protože východní Evropa je pro něj ztělesněním Stínu v jungovském smyslu čili ztělesněním všeho toho, před čím každý, jde -1 i o jeho vlastní Stín, raději odvrací pohled, a to s velmi smíšenými pocity. Myslím, že si teprve začínáme pozvolna uvědomovat, k jakým hlubokým zásahům došlo v podmínkách totalitarismu nejen do okolní přírody, ale zejména do lidské „přírody", do duše člověka. Vcelku se těžko ubránit dojmu, že tu došlo k úplnému zhroucení vnitřních vazeb, celé dosavadní, po tisíciletí budované struktury, jejíž sociální obdobou je kultura v nejširším slova smyslu, a že obnova této struktury je vůbec nejdůležitějším úkolem naší doby, pokud jeto vůbec ještě v lidských silách. R. S.: Co podle vašeho názoru provázelo v sociálně-psychologickém ohledu toto zhrouceni vnitřních vazeb? K. K.: Domnívám se, že to nebylo nic menšího, než že se člověk vzdal v průběhu dobového hnutí rekolektivizace a velkého snu o uskutečnění Utopie své individuální existence. EXISTENCE je pojem, který se ve filosofii používá možná až příliš lehkovážně. Tento pojem však nabývá v současné dějinné situaci zcela konkrétního významu. Je to pravý opak vegetování na kolektivistické, stádní úrovni, jehož základní atributy známe všichni až příliš dobře: absence samostatného myšlení, bezbřehá přizpůsobivost v zájmu zachování životní úrovně, obava chovat se jako svébytná individualita, rezignace na odpovědnost za svůj život utvářený podle určitého hodnotového praobrazu. Tato „subsistence", aby24 [pageend26]chom to tak nazvali, na úrovni „obščinové pospolitosti“ je navíc provázena zvlášť destruktivním druhem sobeckého individualismu, chytře parazitujícího na všeobecném rozvratu. R. S.: Existence jako něco, co není dáno samočinně pouhým faktem lidského života, ale jako kulturní výtvor? K. K.: Přesně tak. Bez existence není možná individuace. Proto jsou všichni „chovanci“ uzavřené společnosti tak zoufale stejní. Sebepozoruhodnější zvláštnost netvoří ještě skutečnou odlišnost. Právě odlišnost - v názorech, vkusu, někdy i v pouhém účesu - je nejtrestanějším přečinem uzavřených společností. R. S.: Jak ale mohlo vůbec dojit k tomu, že se člověk vzdal něčeho tak cenného, co teprve vlastně zakládá jeho humanitu, a to ve století, v němž se humanita stala nejvyšší proklamovanou hodnotou? K. K.: Na to jsme narazili už v našich minulých rozhovorech. Existence je přijetím pravého lidského údělu, kdy životním programem se stává hledání individuální cesty k sobě samému. To v sobě zahrnuje jistý druh rozpornosti se sebou samým a se světem. Existence bolí. Vede nevyhnutelně k existenciálním a existenčním problémům. Proto dobový sekularizovaný idál spásy předpokládal vzdát se individuální existence a pohroužit se do maternálního bezpečí beztvaré kolektivní masy. Historicky neobyčejně cenné zkušenosti uzavřených společností svědčí o tom, že člověk se svého údělu nedokáže jen tak jednoduše vzdát. Je tu pořád něco nebo Někdo, kdo mu v tom nepřestává bránit. Není to jen otázka ekonomická nebo morální, kdy společnost ztrácí schopnost vyrábět efektivně a v dostatečném množství a postupně zbarbarští. Je to, s prominutím, v rozporu s řádem vesmíru. R. S.: Mohl byste blíže charakterizovat ony narušené vnitřní psychické vazby? K. K.: Když dovolíte, použil bych k tomu opět analogie ze současné fyziky. Zlaté pravidlo hermetické nauky, totiž „Jak nahoře, tak i dole“, nezní současné jaderné fyzice nikterak cize. Nemohla si nepovšimnout, že výstavba atomu vykazuje zjevnou příbuznost s výstavbou sluneční soustavy. Konfigurace prvků atomické soustavy se jeví jako opakování vztahů mezi vesmírnými tělesy. Korespondence mezi makrokosmem a mikrokosmem, o níž hovořil například Paracelsus, se dnes ve světle vědeckých výzkumů názorným způsobem potvrzuje. Již citovaný Eddington, jeden z nejvýznamnějších soudobých astrofyziků, mohl proto klidně přirovnat naši sluneční soustavu k atomu kyslíku, kde kolem jádra (Slunce) krouží sedm elektronů (planet). Podobnost struktury makrokosmických (vesmírných) a mikrokosmických 25 [pageend27](jaderných) světů ukazuje na to, že hmota se z větší části skládá z prázdného prostoru. Jestliže si představíme atomové jádro ve velikosti jablka, pak nejbližší elektrony, v odpovídající velikosti hrachových kuliček, by je obíhaly zhruba ve vzdálenosti několika stovek až tisíců kilometrů. Hmota, obsahující centiliony atomů, se tedy z větší části skládá z ničeho, totiž z prázdného prostoru. Kdybychom mohli atomová jádra a elektrony, z nichž se skládá čtyřpatrový dům, stlačit podobně jako kusové zboží tak, aby mezi nimi nezbyl žádný prázdný prostor, pak by se tento čtyřpatrový dům vešel do krabičky od zápalek. Rozumí se, že bychom takovou „ZTUŽENOU SUBSTANCI" asi ztěží mohli nosit v kapse kabátu. Co mě na těchto úchvatných souvislostech makro- a mikrosvěta poněkud děsí, je právě tato představa ztužené hmotné substance, jakési ztěžklé hmoty, zbavené vnitřního provzdušněného prostoru. A to proto, že se k ní pojí představa zvláštního druhu smrti: hmota sice nezanikne, ale tím, že se odstraní veškerá souvztažnost mezi jednotlivými prvky, z nichž se skládá, zmizí mezi nimi napětí, a tím i život. Odhaduje se, že mezi pozitivním jádrem atomu vodíku a jeho negativním elektronem je napětí asi 300 tisíc voltů. A teď uvažte jednu velice důležitou okolnost. Zatímco v neživé přírodě se tato struktura udržuje jaksi sama se- bou, v živé přírodě a hlavně pak v psychickém a sociálním světě závisí udržování této složité a jemné struktury do jisté míry na člověku, na jeho přístupu ke světu, na jeho světonázoru a na tom, jakou úlohu si v rámci tohoto světonázoru přisoudí. Vnucuje se otázka, co se stane, jestliže v důsledku destruktivních zásahů člověka dojde k vážnému narušení těchto struktur, které se pak začnou podobat právě takové ztužené substanci z našeho příkladu se čtyřpatrovým domem. R. S.: To je ovšem námět na sci-fi román. K. K.: Přesto si myslím, že stojí za to uvažovat o reálném nebezpečí, jež by lidskému světu hrozilo, kdyby se taková deformovaná a zhuštěná struktura vytvořila. Co když zrušení autonomních politických, ekonomických a jiných sociálních prvků (soupeřících politických stran, konkurujících podniků atd.) v rámci systému uzavřené společnosti je analogické „zrušení" napětí mezi jádrem atomu vodíku a jeho elektronem? Co když některé události, k nimž v rámci tzv. ekologické katastrofy dochází, mám na mysli především hynutí celých druhů fauny a flóry, naznačují, že je-li domněnka o afinitě makro- a mikrostruktury světa správná, pak opravdu nelze vyloučit možnost, že si člověk může vytvořit takové ekoprostředí, přesněji socioprostředí, v němž bude od základu ohrožena ne snad ještě jeho druhovi existence, ale přinejmenším jeho „lidská kvalita". Tato možnost tu podle mého názoru už existuje a množí se příznaky, které svědčí o tom, že nový lidský mutant je když už ne na světě, tak aspoň na cestě do světa. R. S.: Ponechejme tuto hrůznou vidinu raději stranou a omezme se jen na ty empiricky známé negativní procesy, které bezprostředně ohrožují integritu lidské psýchy. 26 [pageend28]K. K.: Strašidlo oné ztužené substance si ale ponechme jako memento v pozadí našich úvah. Když jsme dnes hovořili o sekularizaci v souvislosti s archety- pem Otce, zmínili jsme se o dvou možných případech narušení tradiční struktury, v níž lidská duše od pradávna prožívá tento archetyp. První možnost spočívala v tom, že tradiční symboly otcovství, například křesťanské „imago Dei", pozbudou své numinózní hodnoty a nositelem archetypu Otce se stane některá světská mocenská instituce nebo některá otcovsky impozantní postava politického vůdce, třeba právě Stalin. Druhá možnost spočívala v tom, že bud * v důsledku deziliuze z takto zesvětštělého otcovství a jeho lidských slabostí nebo v důsledku radikálního „odmytologizování" údajně jen přirozených lidských vztahů v rodině se otec stane „nic než" otcem, tj. vykonavatelem určitých sociálních funkcí. V obou těchto případech, jak je zřejmé, dojde k porušení nesmírně důležité vazby vědomého Já k archetypu Otce v jeho nevědomé, transcendentní dimenzi, a tím se naruší jedna z životodárných nitek, které nás spojují s neviditelným zdrojem života. Zmizí formotvorné napětí mezi dvěma částicemi psýchy. Duše, jak jsme se snažili ukázat, je zvláštní energetická síť přeformovaných vztahů, je to jedním slovem souvztažnost, a jestliže se naruší třeba jen v jednom bodě, pak se ztíží, nebo se rovnou znemožní naše spojení s kořeny našeho bytí. Proto Jung zdůrazňuje, že archetypy nejsou ani tak problémem vědeckým jako spíš naléhavým problémem naší psychické hygieny. R. R.: Jak hluboce se podle vašeho názoru projevila REDUKCE těchto složitých souvztažnosti v sociální sféře? K. K.: Především se projevila světonázorově, filosoficky, a odtud se odvíjí složitý řetěz důsledků fatálních pro život společnosti. Znevážení a popření transcendentní souvztažnosti světa našly svůj adekvátní výraz v jednostranném, vskutku vulgárním materialismu, jehož prvním činem bylo ztotožnění hmoty se substancí toho nejhrubšího druhu a prohlášení všech vztahových a zejména pak duchovních fenoménů za pouhé deriváty této jedině skutečné substance. Tak se hmotou par excellence stal z hlediska tohoto světonázoru hrubý kovový odlitek - ingot, kdežto myšlenka se proměnila v pouhý „flatus vocis". Jediným opravdovým světem byl svět ingotů, za jedinou produktivní práci se začala pokládat práce fyzická (tavič vysokých pecí jako vzor tvůrce hodnot), jedinou národohospodářskou koncepcí se stala „železná koncepce" (dokonce i republika měla „ocelové plíce"), jedinou dárkyní života se stala společnost ve smyslu tvrdě reálných mocenských struktur a jedině vědeckými poznatky byly tzv. železné zákony dějin, nemluvě už o famózním „kole dějin", které semlelo vše, co se mu postavilo do cesty. Stačí, když uvážíte, jak katastrofální důsledky mělo marxistické pojetí produktivní práce: Práce dělníka zpracovávajícího kovový, pokud možno co nejtěžší a nejobjemnější výrobek byla produktivní povýtce. Práce technika navrhujícího výrobek byla už jaksi méně produktivní, a práce řídící, podnikatelské sféry byla už vyloženě neproduktivní. A pokud jde o vědce a umělce, ti žili, jak všichni 27 [pageend29]víme, jen z dělnických peněz - tak alespoň zní jedna z okřídlených frází této IN- GOTOVÉ CIVILIZACE. V denním tisku jsem se nedávno dočetl, že dělníci jednoho slévárenského podniku pozvali ostentativně do svého cechu umělce, kteří se připojili k protestní podpisové akci v souvislosti s lednovými událostmi v Praze. Pozvání bylo provázeno výhrůžkou, že v prostředí slévárny se jim jejich pravda bude jevit poněkud jinak! Myslím, že lze opravdu litovat, že pozvání těchto slévárenských dělníků nevyužili členové některého ze světoznámých českých kvartet, aby jim vysvětlili, že svou tvrdou ingotovou práci mohou stále ještě vykonávat jen díky tomu, že smyčcové orchestry na ně ve světě vydělávají tvrdou valutu. R. S.: Tak mě napadá - jak je tomu vlastně s heavy metal a rockovou hudbou? Není tu nějaká souvislost s onou zhuštěnou substanci? K. K.: Možná tu nějaká analogická souvislost skutečně je. Rocková hudba mi připadá jako zvlášť účinný homeopatický prostředek, pomocí něhož se „stejné léčí stejným". Každá hudba má přece v sobě netušené terapeutické účinky. Není vyloučeno, že heavy metal představuje terapeutický zápas, tvrdý, drsný a křečovitý, o vymanění ze „ztužuj ícího" a depersonalizujícího vlivu současné „ingotové společnosti". R. S.: Produktivní pojetí práce, o němž jsme hovořili, je ovšem součásti širšího materialistického pojetí základny a nadstavby... K. K.: Jistě, vše, co patřilo do takzvané nadstavby, bylo odvozené, a proto druhořadé. Chyběla tomu vlastní hodnota a svým způsobem to vlastně ani nebylo plně reálné. Jenže stejně jako se jaderným fyzikům rozplynula hmotná substance mezi prsty, tak se dnešním ekonomům rozplývá i celá železná koncepce národního hospodářství. A stejně jako se ve fyzice ukázala primární úloha dynamických formujících procesů, ukazuje se dnes, jaká obrovská a nezastupitelná je úloha těch duchovních a psychických fenoménů, které dosud platily za vyloženě okrajové a zcela nedůležité. R. S.: Které například? K. K.: Mám na mysli takové okrajové fenomény, jako je například obyčejný lidský stud. Stud je zdánlivě čistě subjektivní, emocionálně psychický jev, který se z materialistického hlediska ukazuje jako vcelku bezvýznamný průvodní derivát skutečných sociálních procesů. Stud je zvláštní sklon konfrontovat se s nějakým mravním nebo jiným ideálem, přičemž výsledek této konfrontace dopadá pro nás obvykle více či méně nepříznivě. Proto právě vzniká pocit studu: opět jsem neobstál tak, jak bych si přál, a proto je nezbytné, abych přezkoumal své postoje a své nároky kladené na ostatní. Stud je skutečně nepatrný a nenápadný jev, odehrávající se kdesi v nitru člověka. Klidně se bez něj obejdete, budete-li 28 [pageend30]chtít vykreslit pokrokové dějiny lidstva. A ted * si představte dnešního nového mutanta, jehož základním charakteristickým rysem je indolence, zvláštní druh „ztužené" necitlivosti vůči přirozeným potřebám života a zvláště vůči jemnějším formám kulturních hodnot. Jak byste někomu takovému dokázal vysvětlit, že stud je nicméně jedním z pilířů civilizovaného světa? Stejně jako třeba svědomí. Nebo věrnost svému přesvědčení. Nebo slušnost. Mohu jen opakovat, že pokud skutečně existuje významová afinita mezi formujícími procesy moderní fyziky a mezi „facultas preaformandi" lidské psýchy, pak všechny tyto zdánlivě okrajové „nadstavbové" fenomény nabývají významu prvotních utvářejících civilizačních faktorů. R. S.: Stále se mi vnucuje otázka, jak mohlo vůbec dojit k tak závážné deformaci této spontánní a autonomní „facultas preaformandi' v lidské duši? K. K.: Na to je velmi obtížné odpovědět. Člověk má zřejmě ve „vesmírné ekonomii" mnohem závažnější zprostředkující úlohu, než si uvědomuje nebo než je ochoten si připustit. Není tu ovšem výhradním suverénem, jak mlčky předpokládá, ale pouze rovnoprávným spolupracovníkem. Toto „pouze" je samozřejmě kamenem úrazu, ale to teď ponechme stranou. Zprostředkující úloha člověka, zahrnující odstup, reflexi a postupnou kultivaci, předpokládá především určitý jazyk - „logos", který je třeba rozvíjet současně s tím, jak se rozvíjí vědomá kultura. Podle Jungova názoru je nesmírně důležité, aby se prastará a tradicí ověřená zkušenost překládala stále znovu do moderního současného jazyka. A adekvátní formou takové zkušenosti nebo poselství je symbolický METAFORICKÝ JAZYK. Jestliže tento jazyk v důsledku prosazení jednostranného materialismu dozná vážné úhony, jak se to v nejširším měřítku skutečně stalo, pak se toto poselství vytrácí nebo zkresluje. To je jeden z mnoha důvodů narůstající hluchoty vůči těm informacím, které dnešním odborníkům na informace přicházejí z jejich vlastního nitra. Jinou možnou příčinou je karteziánské rozštěpení světa na subjekt a objekt, které se stalo základním modelem vědeckého přístupu ke světu. Jestliže se tento model zcela nekriticky a necitlivě aplikuje i na oblast lidského světa, je deformace nevyhnutelná. Etickým ideálem vědce je jak známo osobní nezúčastně- nost na poznávacím procesu. Získaný poznatek je o to cennější, oč méně se poznávající subjekt vměšuje do poznávacího procesu. Tento ideál je však v oblasti humanitních věd zcela neudržitelný, a to tím spíš, že se dnes od něj upouští i v moderní fyzice. Problémy lidského světa nelze ani vyjádřit ani pochopit, aniž by člověk riskoval adekvátní zapojení všech svých, ryze lidských poznávacích schopností, tedy kromě rozumu a vnímavosti i citu (hodnocení) a intuice. Na- slouchám-li světu jen svým rozumem, ve snaze učinit právě jej jediným arbitrem svého poznání, promění se velká část nabízejících se informací v pouhý informační šum. R. S.: Vzpomínám si, že jste v této souvislosti citoval na začátku Jungova 29 [pageend31]slova: „Čím nezávisleji se rozum tváři, tim vic se mění v pouhý intelektualismus, dosazující namísto reality doktrínu..." K. K.: Tady se opět dostáváme blízko k jádru věci. Jestliže zprostředkující vztahy mezi Já a nevědomím byly narušeny, vzniká velké nebezpečí, že archety- pyjako spontánní a autonomní psychické faktory se začnou prosazovat nezprostředkovaně, takže vznikají nejrůznější formy znevolnění a posedlosti. Vědecký racionalismus, který měl nejlepší úsmysly tomu předejít, vytvořil pro to naopak ty nejlepší předpoklady. Pod drtivým náporem kolektivního nevědomí ve formě nejrůznějších „ismů" se nechal nakonec degradovat na pouhého služebného racionalizátora nejiracionálnějších ideologií. Jestliže tento původně jen přírodovědecký model nezúčastněného poznávajícího subjektu se prosadí jako všeobecně platná norma chování i v mimovědeckých oblastech života, například v oblasti politické, vyvine se v důsledku toho zvláštní druh PSYCHICKÉHO ROZŠTĚPU, kdy je možné ponechat stranou vše, co tvoří subjektivní stránku člověka, a navenek konstatovat jen to, co má zdánlivě pouze ryze věcnou, pragmatickou hodnotu. Tady je však třeba namítnout, že to, co je „jen" subjektivní, v sobě zahrnuje i všechno to, co dělá člověka člověkem, například svědomí, o němž měl ještě středověk za to, že je to hlas Boží v člověku. A rozumové konstatování vyslovené s- příslušnou mírou takzvané vědecké objektivnosti může být docela dobře jen více nebo méně obratnou racionalizací nějakého zcela neracionálního zájmu nebo snové vize. Výsledkem tohoto rozštěpu tedy je, že co si člověk skutečně myslí a co cítí, nemusí nikterak souviset, ba často je v přímém rozporu s tím, co navenek říká. Tak se Orwellův obávaný „double-think" může stát naprosto běžným, každodenním jevem veřejného života v uzavřené společnosti. Právě „double-think" je zvlášť drastickým příkladem nesouvztažnosti vnitřního a vnějšího světa. Je to zcela zvláštní druh účelového funkcionalismu, kdy jazyk a argumentace se promění v pouhé nástroje v rukou mocensky zaštítěného subjektu. Výklad reality se pak v rámci takového jazykového instrumentalismu dostane dříve nebo později do Nietz- schem předpovězené dimenze „jenseits von Gut und Böse". Svět je bílý nebo černý podle momentálně vyhovující „účelové funkce", definované jako společenský zájem nebo jakkoli jinak. R. S.: Jak je tomu s oním specifickým, v podstatě metaforickým jazykem, který má zajišfovat adekvátní transponaci vnitřního světa archetypů do vědomi člověka? K. K.: Řekli jsme, že spojení těchto dvou světů naruší bud to, že se jednostranným racionalismem úplně zredukuje symbolika tohoto zprostředkujícího jazyka, nebo to, že tradiční symboly se přenesou ve smyslu psychické projekce na některé politické instituce, osoby nebo země. V prvním případě vzniká zvláštní druh zploštělého, konkretistického, doslovného myšlení, v druhém zvláštní hybridní jazyk, který tragicky nabubřelým tónem transponuje tradiční symboly 30 [pageend32]spásy, země zaslíbené, zázraků a lásky k bližnímu do dobově ideologické terminologie. V prvnímn případě jde o konkretismus racionalisticky redukciona- listický, v druhém o konkretismus pseudonáboženského rázu. R. S.: Dnes, kdy prožíváme období všeobecné deziluze z pseudonábožen- ských ideologii, se stává takmér pravidlem co nejsťrizHvějšia nejvěcnějšipřistup k veškeré meta fyzice, dokonce se zdá, že je to jediná cesta, jak uchránit poslední zbytky své integrity. K. K.: Potíž je ovšem vtom, že většina rozumných lidí se domnívá, že IDEJE jsou pouhé abstraktní pojmy, zobecněné výtvory naší mysli. A protože jsou to výtvory naší mysli, stačí, když si je jednoduše „odmyslíme". V tom je jisté nebezpečí rozumářské střízlivosti. Ideje jsou ve skutečnosti mocné instinktivní síly, a zmocní-li se lidské psýchy, pak jsou s to zcela ovládnout vědomé Já, z nějž se tak může stát znevolněný a zaslepený vykonavatel jejich inherentních tendencí. Žádná životní zkušenost, byť by byla sebetrpčí, žádná kritika, žádná fakta nedokáží pak otřást takovým znevolněným vědomím, které bylo infikováno a asimilováno obsahy kolektivního nevědomí. Myslím, že vůbec nejcennějším poznatkem z realizace materialistického světového názoru je poznatek o prvořadé úloze idejí v životě společnosti. Četl jsem kdysi u Junga větu, že kritériem ducha je život. Doba, kterou jsme prožili, byla dobou doktrinářských idejí, které dokázaly úplně zdeformovat život v jeho tradičně osvědčených a jemně vyvážených formách. Zkušenost uzavřené, totalitní společnosti, vzniklé na základě realizace takových doktrinářských idejí, je velmi draze zaplacená zkušenost. Oproti zjednodušeným schématům o „všech dobrých rodácích" na jedné straně a těch ostatních na druhé je třeba, jakkoli je to dnes nepopulární, zdůraznit, že totalitarismus nevznikl a neudržuje se při životě pouze mocenskou zvůlí, nýbrž je zároveň výsledkem určité PSYCHICKÉ NOUZE moderního sekularizovaného člověka. Vakuum vzniklé v takové psýše musí nutně vyplnit nějaký náhradní program spásné cesty z vlastní mizérie - čili ideologie a hrozícímu rozpadu psychické struktury je třeba čelit i za cenu úplného umrtvení života násilně vnucenou jednotou. Stěží si lze představit dlouhodobé fungování totalitarismu, aniž by se tato „ztužená jednota" prosadila nejprve vlastní vahou v duši depersonalizovaného a dezintegrovaného člověka. Je to jednota z nouze, z nedostatku duše - oné zprostředkující souvztažnosti lidského vědomí s tím, co je přesahuje. R. S.: Děkuji vám za rozhovor. (1989) „Nic není řevnivějšího než pravda.“ (C. G. Jung) 31 [pageend33]Rudolf Starý potíže s hlubinnou PSYCHOLOGII Esejistická studie o analytické psychologii C. G. Junga Připravuje: PROSTOR 1990 U Prašné brány 3, Praha 1, 110 00 [pageend34]PROMĚNA STŘEDNÍ EVROPY? * * Stať měla být přednesena na sympoziu „Humanitární a kulturní záležitosti v Evropě", pořádaném ve dnech 14.-19. června 1989 v Bonnu, západním Berlině a v hlavním městě NDR Berlině jako následná schůzka KB SE ve Vídni. Sympozium pořádal západoberíínský Aspen Institut. Autor se tohoto sympozia nezúčastnil z důvodů nevyřízeni nutných cestovních formalit pasovými orgány ČSSR. Text přinášíme v plném zněni. Aleš Lederer „Když se jednoho rána Řehoř Samsa probudil z nepokojných snů, shledal, že se v posteli proměnit v jakýsi nestvůrný hmyz" (Franz Kafka, Proměna) Na sklonku 20. století jsme svědky zvláštního jevu: v souvislosti s Evropou zrodila se myšlenka společného evropského domu. Zároveň vyvstala otázka: Co je Evropa, kde je Evropa? Stejnou otázku si položil názvem svého článku i britský historik Hugh Seton-Watson. Co však chtěl vyjádřit takto zacílenou otázkou? Jaký smysl svému tázání mínil dodat? * * * Dějinné obrazy tvoří nedílnou součást naší historické paměti. Franz Kafka, rodák z «magické Prahy» (A. M. Ripellino), města dlouhé plejády nesmrtelných básníků, jako jsou Jaroslav Hašek, Vítězslav Nezval, Bohumil Hrabal, Milan Kundera a mnozí další, vytvořil svým dílem nepřeberné množství literárních obrazů, jež se staly svým uměleckým přesahem neodmyslitelným prvkem evropské kulturní paměti. Franz Kafka přináleží k tvůrcům, jejichž dílo čeká vždy znovu na své originální objevení. Absurdita obrazů Kafkova literárního světa nám někdy zůstává natolik nepochopitelná až hrůzná, že nezbývá, než se pokusit uchopit ji jako realitu v extrémní poloze, a současně se odhodlat a dodat této absurdní realitě i ty nejfantastičtější podoby výkladu. Přesně ve smyslu obměněného Kafkova aforismu, že „výkladů je nespočet, realita jen jedna, ale možností reality zase tolik co výkladů", se právě objeví v parafrázované podobě hned celá řada možných výkladů oné záhadné Řehořovy proměny. Zde je tedy jeden z nich: „Když se jednoho májového rána Evropa probudila z nepokojných válečných dnů, zjistila, že se střed jejího území proměnil v jakýsi ošklivý hmyz." * * ♦ 33 [pageend35]Evropu určují nejen zeměpisné souřadnice, ale též duchovní diagonály, vymezující její pomyslné kulturně politické hranice od severu k jihu a od západu k východu. Britský historik Seton-Watson rovněž nemínil Evropou jen jakýsi zeměpisný útvar od Atlantického oceánu po Ural. Svým tázáním chtěl vyjádřit hlubší význam existence tohoto starého kontinentu. Seton-Watson totiž míní Evropou jisté kulturní společenství, jež je historicky odvozeno z příslušnosti ke křesťanstvu. A dospívá k závěru, že „jednota evropské kultury je konečným výtvorem tří tisíc let námahy našich rozmanitých předků. Je to dědictví, jehož zavržením se sami okrádáme." Jak si však nyní představit evropský dům v Evropě rozdělené železnou oponou? Jak v takové situaci naložit s myšlenkou evropského domu? Předznamenává snad zrod této myšlenky změnu duchovní orientace pro země střední Evropy? Či pro ně tato idea znamená - řečeno slovy Seton-Watsona - přihlášení se (byť jakkoli zdráhavé) právě k onomu «zavrženému dědictví» našich otců? Je zřejmé, že otázka se bude stále vracet jako bumerang: Co je tedy Evropa a kde je vlastně Evropa? A také: Kryje se historický pojem Evropy, jenž se po dlouhá staletí vyvíjel k jakémusi pocitu příslušnosti či zakotvenosti v daném kulturně politickém celku, s nově formulovanou myšlenkou společného evropského domu? Dále: Odpovídá tento pocit Evropy, jak jsme Evropu uvykli chápat během posledních čtyřiceti let, této nově vzniklé koncepci? A konečně: Kam patří onen «ošklivý hmyz» střední Evropy? Metafora společného evropského domu (slovo «společný» okamžitě vyvolává u Středoevropana oprávněnou nedůvěru) je typickým projevem ideologické ofenzívy Východu, jeho sklonu vytvářet neustále nové utopické vize, zatímco všední realita zde má pokleslou a nevábnou podobu. Myšlenka naráží u některých západoevropských národů, když ne přímo na odpor, pak zjevně na rozpaky, pocity nedůvěry, a především obav. Proč tomu tak je? Abraham Lincoln se tázal, co je vlastně konzervatismus. A sám sobě odpověděl otázkou: „Neznamená prostě dávat přednost starému a osvědčenému před novým a nevyzkoušeným?" Netkví právě v tomto definování konzervativního postoje kořeny současných váhavých, opatrnických, zároveň též pragmatických postojů západní Evropy? Čtyřicet let neměnnosti poměrů víc než politické stability na evropské scéně vytvořilo u národů hluboký psychologický návyk. Tradiční konzervativní sklony spíš podporují námitky proti oprávněnosti případných změn statu quo než naopak. Kromě toho nedostatečná ideová iniciativa Západu je vyvážena daleko pádnějším argumentem v podobě spořádaného, svobodného a prosperujícího každodenního života. Pro středoevropské národy je myšlenka evropského domu nesporně přitažlivá. Je lákavá především proto, že je spojena s nadějnou představou svobodně uspořádané a řádně spravované pospolitosti, v níž každý bude mít své důstojné 34 [pageend36]místo. Pochopitelně je třeba počítat s tím, že o uplatnění jejich domovského práva, pakliže se některé středoevropské národy pevně odhodlají nastěhovat se do evropského domu, rozhodne tak jako vždy mocenská politika velkých «majitelů domu». Neblahé dějinné zkušenosti s mocnými správci a domovníky tohoto domu vyvolávají u středoevropských národů mnohé pochybnosti a výhrady. Předně stále není jasné, zda v domě tyto národy doopravdy bydlí, neboť skutečnou Evropou v jejich povědomí zůstává toliko Západ. A poválečné dějiny těchto národů jsou dějinami odpoutávání a oddělování od politického Západu, v Kun- derově pojetí jakéhosi «únosu Západu». Toto pozvolné vytrácení se příslušnosti k dějinami společně utvářenému celku znamenalo především porušení jejich historické kontinuity, což mělo, a dosud má, pro duchovní a civilizační vývoj střední Evropy tragické důsledky. Kundera ve svém eseji Únos Západu píše: „Po tisíc let byly jejich národy (myšleny jsou národy Poláků, Čechů a Maďarů, tedy národy středoevropské - pozn. aut.) součástí Evropy, jejíž kořeny tkvěly v římském křesťanství. Podílely se na všech peripetiích evropských dějin." Výsledek druhé světové války výrazně zasáhl do existence národů této části Evropy. Vznikla situace vpravdě schizofrenní: v kulturním smyslu tyto národy nadále spočívaly na Západě, v politickém se octly na Východě. „ Proto také země střední Evropy cítí," píše dále Milan Kundera, „že změna, která nastala po roce 1945, není pouze politická katastrofa: je to zároveň útok na jejich civilizaci. Hluboký smysl jejich odporu tkví právě v zápase o zachování vlastní identity - nebo, jinak řečeno, o zachování jejich západního charakteru." Neboť ať už se tyto národy nacházely třeba jen na půl cesty do Evropy, vždy s ní byly nerozlučně spjaty svými kořeny i způsobem života. Ale jelikož „zůstaly nejméně známou a nejkřehčí součástí Západu," soudí konečně Kundera, „nebyly nikdy plně integrovány do evropského vědomí." Z uvedeného vyplývá, že metafora společného evropského domu je pro středoevropské národy spojena s představou návratu do dědictví otců. Tento návrat je však dnes natolik problematický, že se mnohým zdá téměř nedosažitelný. V době, která uplynula od posledního přerozdělení Evropy, si tyto národy navykly žít podle zcela jiného domovního řádu, jenž se ukázal být naprosto neživotný, takže dnes jejich vlastní domy vykazují nápadné znaky zchátralosti a neuspořádanosti. Existence těchto poničených domů někdejší noblesní střední Evropy má (kromě jiného) pro Západ jednu neocenitelnou hodnotu: zvýrazňuje hranici mezi prosperitou a svobodou na jedné straně a nedostatkem téhož na straně druhé, čili vymezuje jasný předěl mezi světlem a stínem, čímž napomáhá udržovat v defenzívě rozvratné síly uvnitř západního evropského domu. Nedůvěra Západu, pokud jde o přijetí nových nájemníků do společného evropského domu, je víc než pochopitelná. Současný «Drang nach Westen», kterého jsme svědky zatím v mírné a regulované podobě, vyvěrá především z touhy po západním zboží, občanských právech a celkovém způsobu života. Pro Západ 35 [pageend37]je tak metafora společného evropského domu spojena s hrůznou vizí milionů nomádů zaplavujících jejich část domu a sytících se hodnotami, na jejichž vzniku nejen neměli podíl, ale dlouhou dobu se k nim stavěli vysloveně nepřátelsky. „Nějakým způsobem, mně nepochopitelným," píše Franz Kafka v povídce Starý list, „pronikli (nomádi - pozn. aut.) až do hlavního města, které je přece velmi daleko od hranic. Bucf jak bud, jsou tedy zde; zdá se, že jich každého rána přibývá." A pokračuje: „Z tohoto tichého, vždy v úzkostlivé čistotě udržovaného náměstí udělali učiněný chlév. Občas se sice pokusíme vyběhnout ze svých obchodů a uklidit aspoň ten nejhorší neřád, ale stává se to čím dál řidčeji, neboť je to zbytečná náma." „Co potřebují, to si vezmou," píše dále Kafka. „Nelze říci, že používají násilí. Sáhnou-li po něčem, ustoupíme stranou a vše jim necháme. I z mých zásob si vzali nejeden pěkný kus. Ale nemohu si naříkat, vidím-li příkladně, jak se vede řezníkovi naproti. Sotva přinese zboží, hned se mu vyrve z rukou a nomádi je zhltnou. /.../ Řezník má strach a netroufá si dodávky přerušit. Máme pro to pochopení, skládáme peníze a podporujeme ho. Kdyby nomádi nedostali maso, kdo ví, co by je napadlo udělat; ostatně kdoví, co je napadne, i když denně maso dostávají." Hrůzyplný obraz nomádů drancujících a rozvracejících jakési fiktivní hlavní město zajisté není pro představy Západoevropanů zcela nereálný a iluzorní. Vždyť «imaginární situace» v «imaginární zemi», jak nám ji popsal Franz Kafka, jeví tolik realistických prvků, že každým okamžikem hrozí průlom fantazie do světa skutečnosti. Takže: „Co bude dál?" ptáme se všichni společně s Franzem Kafkou. Projekt evropského domu byl předložen. Nezbývá, než jej přijmout se všemi riziky a následky z této skutečnosti vyplývajícími, anebo myšlenku evropského domu odmítnout jako celek. Dějiny zřejmě neznají příklad toho, aby strana, která se stala ve válce vítězem, se ujímala zdráhavé a neochotně mocenských výhod, po nichž vítězové vždy přímo prahli. A přesto, vítězové v této zdlouhavé válce, třebaže jen „studené", na niž byly vynaloženy dosud neslýchané materiální, finanční i duchovní prostředky, se o své «výhody» nehlásí. Jak je to možné? Odpověd * je prostá: protože o kořist, která jí dnes leží u nohou, není co stát. Kořist v podobě nových, nedůvěru vzbuzujících nájemníků ve vlastním domě je jistě nevábná. Anglický publicista Timothy Garton Ash přirovnal situaci ve východním bloku k Otomanské říši, která se stala, jak píše, „zajatcem strnulého, archaického hospodářského a fiskálního systému, který neodpovídal požadavkům moderní průmyslové ekonomiky, jež kolem něho vznikala, a nebyl schopen soutěže se Západem". Ashova metafora «otomanizace» nabízí v obecném smyslu relativně nadějnou perspektivu pro země střední Evropy. Tato «relativní nadějnost» spočívá na jedné straně v uvolnění z podřízenosti vůči imperiálnímu centru a současně z totálního tlaku státní moci uvnitř jednotlivých národů, na druhé straně s sebou přináší celkový úpadek, morální rozklad společnosti a hospodářské za36 [pageend38]ostávání. K osvobozování jednotlivých států a jejich společností, a zároveň k celkovému rozpadu impéria dochází podle Gartona Ashe „nikoli reformou naplánovanou imperiálním centrem v kontextu trvalého růstu a celkové modernizace, nýbrž hlavně v důsledku nekoordinovaných nezávislých akcí, ať už individuálních, kolektivních či národních, tlakem zdola nebo zvenčí, v celkovém kontextu rostoucího relativního zaostávání ve vztahu k většině vyvinutého světa“. Alfou a omegou současného úsilí středoevropských národů je zvládnutí úkolu navrácení se zpět do lůna západoevropské kultury, byť s nepříjemným přívaž- kem v podobě celkového materiálního a duchovního úpadku. S tím souvisí samozřejmě jedna závažná překážka, a tou je existující rozdělení sfér vlivu mezi velkými «majiteli klíčů» na Východě a Západě. Jen zásah shůry umožnil kdysi národu Izraelskému přechod přes Rudé moře, když se egyptský farao pokoušel mu v tom zabránit vojenskou silou. Podobně středoevropské národy nejsou schopny uskutečnit svůj návrat do evropského domu pouze vlastními silami. Pro středoevropské nájemníky se tak celá problematika evropského domu soustřeďuje především okolo pomoci, kterou mohou nyní očekávat od východních a západních «domovních důvěrníků». Protože - ať už jsou ochotni či nikoli si to připustit - oni to byli, kdo přinejmenším stvrdily dnešní uspořádání domovského práva v Evropě. Nebude-li tedy pomoc dostatečně specifikovaná, důrazná a účinná, může se stát, že ve středoevropském křídle společného domu dojde k nepředvídatelným událostem, jaké si zajisté nepřeje ani jedna z obou stran. Timothy Garton Ash sice soudí, že „tak zcela beznadějné (pro země střední Evropy - pozn. aut.) to však přece jen není“, a vypočítává řadu důvodů pro optimistický tón svých tvrzení. Podle Gartona Ashe je to slibné především proto, že: 1. „...v rámci všeobecného rozkladu existují možnosti individuální a skupinové emancipace, svobodného projevu, vzdělávání, bohoslužeb, cestování, produktivní práce a svépomoci, které ještě před deseti lety neexistovaly.“ 2......tyto země dnes mají aspoň teoreticky manévrovací prostor, v němž by mohly docílit vyššího stupně vnitřní suverenity.“ 3. „...velmoc na Východě se sama zmítá v křeči změn, jejíž výsledek nikdo nemůže předpovědět.“ A konečně: 4......velmoci na Západě dnes vytvářejí pro střední Evropu otevřenější, úspěšnější, přitažlivější a příznivější konstelaci než kdykoli předtím v moderních dějinách." Garton-Ashův optimismus nelze sdílet bezvýhradně, i když se závěry, které předkládá, je možné vcelku souhlasit. Jeho soudy jsou však pouze jednou polovinou pravdy o situaci ve středoevropské části východního bloku. Znamenají jakési vymezení podmínek, za kterých by bylo možné tyto změny uskutečnit. Avšak mnohem podstatnější zdá se být druhá polovina pravdy, a tou jsou vnitřní dispozice jednotlivých národů střední Evropy. V té souvislosti je třeba položit ještě dvě zásadní otázky: Je také dnešní Západ ochoten vytvořit středoevropským národům nezbytné podmínky pro onen «přechod Rudého moře», či bude raději spekulovat s tím, že se nynější správce středoevropské části domu časem zcivilizuje natolik, až se stane pro všechny 37 [pageend39]nájemníky přijatelný? Ostatně - a to je druhá, neméně důležitá otázka - pokud jde o samy tyto národy, je jejich touha po západním zboží a svobodách v souladu s jejich odhodláním přijmout jako integrální součást vlastního hodnotového systému též veškerá herní pravidla západního způsobu života? Metafora společného evropského domu je skutečně mimořádně přitažlivá. Ale ať už nabízí sebepozitivnější program dalšího sbližování Východu a Západu, svým původem i obvyklým výkladem je příliš poplatná utopické obrazotvornosti. A té jsou dnes středoevropské národy vzdáleny jako dosud nikdy. Obrovské hospodářské, morálně politické a ekologické problémy nutí k vystřízlivění a vedou k zaujetí velmi praktického stanoviska, a to v zájmu pouhého přežití. Nejde tedy o problém, který lze obrazně vyjádřit pomocí metafory nastěhování se do evropského domu nebo příslušných úprav domovního řádu, který nakonec stejně nikdo nemusí dodržovat. Ve skutečnosti jde o to, zda středoevropské národy budou schopny opustit temné zátiší velkých utopických a megalomanských cílů a znovu vstoupit do reálného dějinného času. Zda se dokáží vyrovnat se zklamáním, že se jim nepodařilo vybudovat sekularizovaný pozemský ráj a že skutečnému lidskému údělu nelze uniknout tím, že se člověk rozpustí v davu a vzdá se své individuální samostatnosti a odpovědnosti. Jde také o to, zda středoevropský člověk je dnes připraven podívat se na sebe do nemilosrdného zrcadla a uznat, že nic není vzdálenějšího idealistickým představám o údajně novém člověku, který měl vzniknout s nástupem nových společenských poměrů, než on sám. A že jeho přirozené lidské sklony se v zásadě nijak neliší od těch, které vidí všude kolem ve svobodném světě, kde se lidská přirozenost může volně projevit v dobrém i zlém. Běží o to, zda je ochoten vzdát se laciné, zato však velmi pohodlné představy, že jeho stín je na druhé straně uměle vytvořeného předělu, že všechny neduhy, nemoci a zvrácenosti se vyskytují pouze u těch druhých, zatímco jeho vlastní štít je bez poskvrny. Jedná se také o to, zda je dnešní Středoevropan znovu připraven na situace, kdy bude muset volit z několika možností, zda je ochoten vzdát se snadného pseudovolebního rituálu a zvolit si zástupce, kteří by ho skutečně zastupovali a které by oplátkou on zpětně respektoval. Zda je připraven vzdát se utopické představy, že lze efektivně hospodařit bez peněz, zisku, tržního hospodářství a cen, které vyjadřují skutečné náklady, a rovněž bez podnikatelského rizika i všeho, co s ním souvisí, včetně nezaměstnanosti. Zda je ochoten přijmout nezbytnou podmínku sociální nerovnosti, bez níž je občanská svoboda nemyslitelná. Zda je ochoten smířit se s existencí lidí, kteří jsou schopnější a podnikavější, a proto též bohatší než on sám. Zda je jako občan zralý natolik, aby se vzdal pohodlného vegetování v průměrnosti a vystavil se volné soutěži i s těmi spoluobčany, kterým osud či šťastné okolnosti přály víc než jemu. Zda je ochoten uznat existenci vůdčí elity, bez níž je národ jako kulturní entita nemyslitelný. Zda je připraven slyšet o sobě a o světě plnou, ničím nezastřenou a nepřikrášlenou 38 [pageend40]pravdu, a přijmout fakta svědčící, že jeho dosavadní úsilí bylo poznamenáno marností a přijatý způsob života byl lidsky nedůstojný. Zda je ochoten nechat promluvit i druhou stranu, aby pravda mohla vyjít najevo. Zda je i jako příslušník vládnoucí vrstvy či strany ochoten vzdát se privilegií, jimž se dosud těšil. Konečně zda je ochoten připustit existenci soukromého vlastnictví coby základní podmínky skutečně svobodné občanské společnosti a právního státu. A tak dále. Tohle všechno je na rozhodnutí dnešního Středoevropana. Nelze, aby za něho tyto problémy řešil někdo jiný. Musí on sám. V těchto otázkách leží gordický uzel všech dalších úvah o metaforické proměně onoho „ošklivého hmyzu" střední Evropy, neboli o možném návratu středoevropských národů do tvrdého souručenství západoevropských zemí. Zatím se lze bohužel obávat, že přítomný středoevropský člověk z uvedeného není dosud ochoten k ničemu (nebo jen k dílčím opravám). Dlouhodobě pěstované ideologické předsudky, nepochopení souvislostí mezi podmínkami a výsledky, strach před otevřeností, konkurencí a závaznými pravidly hry mu v tom brání. Chtěl by plody západní civilizace - zboží, občanské svobody, možnosti cestování -, avšak není ochoten přijmout i nezbytné podmínky, bez nichž jsou tyto plody nemožné. Nehodlá žít jako dosud, přeje si, aby se jeho život změnil klepšímu. Odmítá zrůdnou podobu Řehoře Samsy a žádá prosebe PROMĚNU. Současně má obavy, že by případnými změnami mohl víc ztratit než získat. To je velké dilema, v němž soudobý středoevropan žije. Budoucí vývoj událostí se bude utvářet přesně v intencích, jak se středoevropskému člověku bude dařit se s tímto dilematem vyrovnat. Do té doby zůstane bydlet samozřejmě tam, kde dosud bydlí, a čekat, co se s ním stane. Dějinné otřesy, které zažil, byly příliš drtivé, takže ho dnes ani nenapadne, že by mohl nějakým podstatným způsobem ovlivnit průběh událostí ve světě. Je příliš středoevropanem, než aby dokázal zapřít touhu po jakémkoli spásném řešení svých neduhů. A tak krátce potom, co vystřízliví, hotoví se vypracovávat nové utopické programy či jiné snové vize o ideálním společenském uspořádání, a své naděje do budoucna opět upne k těm, kteří mu budou slibovat pod různými hesly globální vyřešení jeho neřešitelné situace. A historie se bude opakovat podle důvěrně známého scénáře. Nebo snad přece jen dokáže středoevropský člověk překročit svůj vlastní stín? Nad tímto místem se vznáší až příliš mnoho otazníků. A odpovědi na všechny vyvstalé otázky leží někde v nedohledné dálce, v neproniknutelné mlze budoucnosti národů této oblasti. A řešení se děsí jak on sám, tak též Západ, a samozřejmě ještě víc Východ. Vždyť Evropou obchází strašidlo, strašidlo kapitalismu! (Praha, květen-červen, srpen 1989) Autor dekuje Rudolfu Starému za pomoc při sestavování textu. 39 [pageend41]Petr Pithart DĚJINY A POLITIKA Historické úvahy a eseje na politická témata Připravuje: PROSTOR 1990 U Prašné brány 3, Praha 1, 11000 [pageend42]GENERACE POKOUŠENÁ (Pokus o dialog k tématu „Generace" mezi Jiřím Sirotkem a Milanem Hanušem) J. S.: Už pětatřicátníci! A přitom tak málo za námi. Alespoň u sebe mám pocit, že jsem toho moc nenadělal. Počátkem sedmdesátých let, kdy jsem odmaturoval a měl jsem „takzvaně" život před sebou, ovládl mě intenzivní pocit životní neintenzity, stopstavu, nesnesitelné lehkosti marnosti. Nevěděl jsem, kam zamířit. Nic mne nelákalo. Společenské příležitosti pro člověka humanitně zaměřeného byly zoufalé. Literaturu okupovali Rzounkové a filosofie se proměnila v doktrínu. Literatura a filosofie - to byly mé dva hlavní zájmy. „Vyřešil jsem" tehdy situaci tak, že jsem nedělal nic, nebo jsem nedělal to pravé, což je téměř totéž. Doplácím na tu časovou ztrátu dodnes. K pojmu generace: Dříve mi zaváněl zaprášenou historií či touhou začlenit se, sgrupovat se. Snad jsem se obával začleněním do generace ztráty individuality. Ted * se po dlouhé době objevila potřeba generační sebedefinice i u mne, a zřejmě nejen u mne. Proč? Snad proto, že člověk prostřednictvím generační auto- reflexe hledá ještě hlubší poznání sebe, anebo proto, že hledáme partnery pro cestu ke svým cílům. Kolem třicítky si člověk daleko víc začne uvědomovat útěk času, své stárnutí a dočasnost mládí. Cítím - li nějaký pohyb času, musím se a chci se srovnávat - se staršími i mladšími. V čem jsou jiní a kým jsou oproti mně. Potřeba něco vykonat se stává naléhavější. Vidíme kolem sebe, často v plné aktivitě, předchozí generace: Hrabala, Tatarku, Koláře, Vladislava, Škvorecké- ho, Vaculíka, Klímu, Kunderu, Havla, Bělohradského, Grušu (jmenuji namátkou) nebo také Formana, Chytilovou a Menzla nebo třeba Kryla, Hutku,a náhle mám na jazyku Třešňák - a dostal jsem se až k nám: Třešňák je ročník 1950 a je nám generačně blízký. Hutka, například, je sice starší jen o šest let, ale už ho neberu jako vrstevníka. Byl jinde a jindy. H utká je spojený s šedesátými léty, kdy už byl aktivní, zatímco já jsem tak sotva poslouchal jeho písničky. Hutka věkově- ovšem i díky svému talentu - zachytil nám ujíždějící vlak šedesátých let a dařilo se mu ta šedesátá léta protahovat téměř až do půli sedmdesátých, ale pak už to prostě nešlo. Dějiny mu nastavily nohu. Při určování generace jde v prvé řadě o to, na jakou významnou dějinnou událost byla ta která generace nabalena, jakou událostí byla zasažena, a to nejspíše v mládí nebo v pozdním dětství, tedy v době, kdy je jedinec nejcitlivější, kdy se zásadně formuje. Pro nás těmi dějinnými událostmi byly Pražské jaro, intervence Varšavské smlouvy a likvidace reformního hnutí. Ano, rok 1968 je pro nás uzlovým bodem, protože jsme ho již spoluprožívali, ale ještě jsme nebyli natolik dospělí, abychom se na jeho akcích mohli cílevědomě podílet. Vezmeme-li rok 1968 jako epicentrum zážitků, které zásadně poznamenaly naši generaci, potom by se dala 41 [pageend43]vymezit ročníky 1950 a 1958, tedy těmi, kterým bylo tehdy alespoň 10 let a maximálně 18. Ovšem, jsou to jen orientační body. Rok 1968 se i dnes - možná čím dál víc - jeví jako meč, který rozťal Československo jak historicky, tak lidsky. Pro nás tedy těžko mohl být mravní výzvou, na niž bychom mohli zrale odpovědět. Tou se paradoxně stala, ovšem spíše v úvozovkách, následující etapa Normalizace, ten traumatický až fantasma- gorický zážitek brežněvismu. Poslední dva roky nabírají dějiny jiný kurs a snad ta epocha skutečně končí. A přece si myslím, že uplynulých dvacet let na nás bude ležet jako kamenný monolit. Tento lis dějin udělal naši generaci. Už delší dobu je - i z oficiálních médií - stav společnosti označován jako demoralizovaný. A tou dobou jsme určeni, ale zároveň iniciováni koncem šedesátých let, jejich kulturou, étosem, dílem, liberálností, atmosférou. To si pamatujeme. Ale v Normalizaci jsme začínali své vyšší vzdělání, tehdy jsme dospívali mravně, lidsky, v té době jsme sbírali zkušenosti, hledali vzory, tvořili si názory a životní filosofii. Normalizace nás přeformovala a deformovala. Každý z naší generace si musel vybrat a musel k té době zaujmout nějaký postoj. M. H.: Nevím, jak je tomu u Tebe, příteli, ale já měl vždycky potíž s definicemi. A což teprve, týká-li se vymezování něčeho tak mnohotvárného, jako je život jedné generace. Asi bychom se měli hned na začátku smířit s tím, že stěží dospějeme k jednoznačné a obecně přijatelné pravdě o naší generaci. Sám bych se přimlouval za pohled osobnější, možná i subjektivnější, těžící však z konkrétní zkušenosti, ze společných a i rozdílných zážitků. Jinými slovy: úvaha o generaci by měla vyplynout z poctivé bilance vlastní životní cesty... S Tvým vymezením uzlových bodů souhlasím: pubertální či postpubertální zážitek osmašedesátého a zátěž normalizační éry. K sebedefinici ovšem patří i vědomí vlastní jedinečnosti, zvláštnosti, jinakosti. V čem je náš generační pocit a úděl jiný ve srovnání s těmi, kteří prožili osmašedesátý už v plné aktivitě, a v čem se liší od těch, kteří znají ten zlom už jen z doslechu a z Poučení? Napadá mě, zda bychom zvláštnost naší generace neměli hledat právě v tom „mezi": mezi dvěma odlišnými desetiletími, mezi dvěma dobovými náladami (naději, skepsí a znechucením), mezi tím, co v křeči dokonává, a tím, co se v bolestech rodí. Z tohoto pohledu zdá se mi nejpřiléhavější pojmenování „mezige- nerace". Podstatný rozdíl mezi dnešními pětačtyřicátníky a námi vidím například v tom, že v období čistek a existenčních represí, kdy vycházeli ze škol do praxe, byli nuceni volit: Bud * sklonit hlavu, projevit loajalitu se samozvanou mocí a chopit se nabízené příležitosti, anebo „společenskou angažovanost", tj. kolaboraci odmítnout, a tím se existenčně vyřadit z mocensky ovládaných společenských struktur. Ti, co infarktózní atmosféře čistek podlehli a vědomě přikývli lži, pootevřeli si tím dvířka ke kariérám a funkcím. Ti ostatní - a patřili mezi ně i zmínění písničkáři - stali se outsidery, možno říci doživotními. Vynucené rozhodnutí a jeho následky pak vedly k rozpadu, či lépe k rozpolcení této generace do dvou téměř protilehlých táborů: Zatímco ti nejambicióznější kariéristé se 42 [pageend44]nyní derou na mocenské výsluní, tak naopak ti nejaktivnější nonkonformisté ze stejné generace sedí za katrem. Rozštěp je totální. Naše generace si postoj k normalizační éře už vybrat nemohla, v tom bych s Tebou polemizoval. Vstupem na střední školu jsme do té „epochy“ jaksi samočinně vpluli, a když jsme se měli po vysoké společensky zařadit, stala se v průběhu let přizpůsobivost už bezmála společenskou normou. Nestáli jsme před volbou přijmout shnilý kompromis, či odmítnout - už jsme si jej totiž nesli s se- bou. Naše generační dilema se postupně zformovalo do jiné otázky: etablovat se, a zabředat do lživé konformity ještě hlouběji, anebo hledat jiné východisko, autentičtější postoj... Tak mě napadlo, neměli bychom začít s tou bilancí ještě před rokem 1968? Třeba už v našem dětství bylo v zárodečném stavu obsaženo něco z těch generačních sklonů, které se rozvinuly později, jakési generační předznamenání. - Sám nosím v paměti jeden zážitek, takovou „nevinnou“ špatnost, v jejímž dávném stínu, jako bych dodnes žil. Je to ryze osobní zkušenost prvního vědomého selhání a možná zrcadlí i něco podstatnějšího z našeho společného generačního údělu. Končil školní rok, první v mém životě. Mával jsem nad hlavou svátečním listem, na němž se vypínala vysoká, štíhlá známka. V druhé ruce jsem vlekl brašnu s výkresy a písankami. Neumělé výtvarné pokusy byly škaredé a písmo v sešitech svědčilo o zoufalé neobratnosti mé ruky. Dobře si vzpomínám, jak jsem ty vlastnoruční zmetky a zpackaniny tiše proklínal. Byly to důkazy mojí nešikovnosti, svědčily proti pyšně vztyčené jedničce. - Vlastně jsem si domů odnášel jednu lepší a jednu horší část pravdy o sobě. Jednu jsem nenáviděl, v druhé jsem se vzhlížel. Poctivě přiznat před vyšší autoritou rodičů pravdu celou by zároveň znamenalo uznat svou nedokonalost, pokořit se. Daleko přitažlivěji a lákavěji působila jiná možnost: učinit z jedné - pochopitelně té lepší - pravdy jakousi výkladní skříň vlastního já. Stačilo „jenom" něčeho se zbavit a něco zapřít... Kus od školy stál venkovský kostelík a za ním se táhl lán zeleného obilí. Zabočil jsem k němu a kompromitující mazaniny, stejně jako naškrábané písanky jsem rozesel po všech koutech té obilné skrýše, která dýchala bezpečím. Domů jsem pak odnášel jen úřední doklad své výborné školní způsobilosti. Rodičovská pochvala se dostala ve vrchovaté míře... A na světě bylo o jednu špatnost víc. S odstupem let se mi vynořuje otázka: Za jakých okolností bych asi tenkrát dokázal vzdorovat pokušení? Snad kdyby Ukřižovaný na kostelní zdi, kolem níž jsem procházel, promluvil k dětské duši a přikázal: Nesmíš! Bázeň před jeho trestem by mě možná zastavila. - Nebo kdyby rodičovská autorita a důvěra byla větší, možná by se nečestný úmysl vyjevil dětské duši v jasnějším světle: nikoliv jako drobný švindl, nýbrž jako oklamání těch, kteří mi věří. - Nebo kdybych byl varován zdviženým prstem naší učitelky, že takové chování žáka je hanba a ostuda... Je to však náhoda, že mi tehdy nezabránil v pokušení ani jeden hlas? Svědčí to o přepjaté dětské ctižádosti a sebelásce, anebo též o tom, že přirozená autorita rodiny, školy a kostela byla podlomena a ztrácela pomalu 43 [pageend45]účinek, neboť obyčejný život kvasil a „vychovával" nás podle zcela jiných pravidel? Mám-li dát své rané neřesti nějaké jméno a naznačit její souvislost s určitým generačním rysem, řekl bych nejspíše: lákavé sebeprosazení klamem, zastíráním, vypočítavostí, anebo falešným kompromisem... J. S.: S termínem „mezigenerace" bych souhlasil. Ovšem Tvoje argumentace, že naše generace si nemohla vybrat, že jsme „jaksi samočinně vpluli" a že přizpůsobivost se stala normou, mě nepřesvědčuje. Ať je normou jakékoliv chování, člověk - má-li svědomí a jisté IQ - velice přesně rozlišuje, cítí, co je dobré a co špatné. I napohled docela přesvědčivé tvrzení, že jsme si nesli „shnilý kompromis" již v sobě, na druhý pohled neobstojí. Právě čtu paměti světce Augustina, který žil před šestnácti sty lety. Ten pohříchu neprodělal komunistickou indoktrinaci, a navíc se mu dostalo od zbožné matky včasné křesťanské výchovy, a přece měl v dětství a v mládí značně podobné, a ještě větší problémy než Ty! Ve „Vyznáních" pečlivě analyzuje své dětství, objevuje již u kojence hřích závisti, později byl neposlušný, nebavilo ho učení a byl vychováván k ambicióznosti - měl se stát, a stal se řečníkem. Když Augustin hovoří o tom, co ho vedlo k hříchu, mluví o obecných lidských či dětských vlastnostech, jako jsou neposlušnost, marnivost, není zde řeči o výchově, a už vůbec ne o politice. Zdá se, že díky přepolitizovanosti své epochy poněkud přeceňujeme vliv politiky. Pedagogický problém naší generace může být také vtom, že našemu sobectví, přirozené marnivosti nebyl postaven zjevný, účinný mravní protipól, který Kristus nabízí téměř dva tisíce let. Evangelismus polidšťuje, anebo - může polidšťovat, i evangelium bylo přece zneužíváno. Jeho humanizující funkci těžko však mohl nahradit stalinismus (či jiná forma totality). A dnešní alternativy? Zůstaly sice relikty křesťanské tradice mezi lidmi, ale často opovrhované. Zbyly jakési ozvěny demokracie západního životního stylu, ovšem naše generace si je přinejlepším spíše dedukuje, než že by tento styl mohla skutečně poznat. Napadá mne, že ty naše hříšné zážitky z dětství - Augustinovy , ale i naše - jsou vlastně okamžiky, kdy dítě vystupuje ze svého egocentrismu a střetává se se světem, s lidmi. Zážitek hříchu, střet světa a Já nás zasahuje nejvíce. Pamatujeme si ho; někomu jsme ublížili. Je to mravní zážitek. Jak to koreluje s marxismem a materialismem? Zdá se, že cesta člověka životem je cestou od blaženého spočívání v egu do jeho transformace v Já, jež by vnějšně, ale i niterně se harmonicky vklínilo do světa. Chceme-li rozumět sobě, musíme se zamyslet také nad generacemi předchozími. Jejich hodnoty určily naši výchovu, naše životy, a tím pádem, zprostředkovaně - skrze nás - určí i výchovu generací dalších. Myslím, že zlomová generace moderních dějin je generace našich rodičů. V ní se zformovalo a dokonalo vítězství socialismu. Oni ho prosazovali, souhlasili s ním, anebo mu nebyli s to zabránit. Jak a proč se to stalo? Nedávno jsem mluvil s jedním sedmdesátiletým komunistou. Za první repub44 [pageend46]liky byl dobře placený dělník, za války se účastnil odboje, potom dělal revoluci a budoval jako poslanec socialismus. Dnes nadává na současnou i minulou politiku komunistů. Předpokládám, že dělníci, kteří prosazovali Únor a socialismus, byli mu podobní: nepříliš vzdělaní, tvrdí, s nevelkým politickým rozhledem, poznamenaní krutou zkušeností s Mnichovem, německou expanzí, bez zkušeností se stalinismem. Myslím, že tihle staří, předváleční nebo těsně pováleční komunisté zapomněli, nebo vůbec neuvažovali o tom, že jejich poctivost (byla-li nějaká) vyrostla na náboženském humusu 19. století, na jeho etice, tedy etice prastaré. Křesťanství krátkozrace zavrhli, ačkoliv si jeho principy nesli z části stále v sobě. Teď se diví, že vládne demoralizace. Jistě, chybí hodnoty 19. století a staletí předchozích, příliš rychle jimi pokrokáři opovrhli, příliš rychle je odepsali. Zklamaní komunisté, jichž máme určitě přehršle, se v různých obdobích od komunismu nějak distancovali - anebo byli distancováni - znám to z nejbližšího okolí. Někteří se navrátili ke křesťanství nebo k nějaké variantě demokratického myšlení, jiní stále v srdci vyznávají ten pravý socialismus. Pokusy těch, kteří se snaží o ideový odklon či návrat, bývají sympatické, ale jejich postoje zůstávají většinou mlhavé a produkují mlhavé činy. A z té mlhy vyrůstala také naše mlhavost. Ale my se potřebujeme z mlhy zformovat v pevný, ostrý tvar. Potřebujeme z ní vyvstat jako ta Werichova Sirael. A k takovému ztvarování sebe je třeba cesty a je třeba vzoru. Mlhavost se mi nelíbí. Bohužel, vše nasvědčuje tomu, že jsme vesměs mlhavá generace. Naším úkolem budiž z mlhy vystupovat. Zpátky k létům šedesátým, tedy k dětství. Pominu existenciální zážitky a vyvolám jen ty politické. Tak to byly: Nudné pionýrské schůzky, velký Dům pionýrů, který mne nezaujal. Na druhém stupni ZDŠ už Pionýr nějak nefungoval. Příjemné vzpomínky na pubertální školu nemám. Učitelé na naší škole byli buď neosobní, anebo různí dosluhující zoufalci. Absence pedagogických osobností. Rok 1968. Ještě jsem četl verneovky a mayovky, ale už jsem začínal Tolstého a Dostojevského. Byl jsem velký čteč. Vzrušenou atmosféru roku jsem vnímal, byla živá, činorodá, nadšená, nadějeplná, extatická, nacionalistická, lidská. Příjezd Rusů nás doma zase tolik nepřekvapil. Vzpomínám si, že jsme při kdejaké ráně žertovali: Už jsou tady. A pak tady skutečně byli... Malá válka. Lidé u nás hlavně frontovali na potraviny, sundávali označení ulic, a dokonce(l) sundávali v domě označení pater. Pár dní po vpádu jsem se konečně dostal do centra. Výlohy i podstavec sv. Václava byly polepené letáky, už se také vtipkovalo, lidový humor vzkvétal vtipy á la Sovětský cirkus opět v Praze, Nedráždit, nekrmit. Vládla euforie. Pak nás humor postupně přecházel. Na střední škole jsem ještě zastihl dohořívání demokracie. Mám dojem, že tam ještě chvíli fungoval Svaz pražských studentů, který vznikl na troskách zrušeného ČSM. Sympatizoval jsem se vším, co bylo nové, spojené s demokratizací. Na jedné schůzi někdy v roce 1968 nebo 1969 jsem ve škole zažil atmosféru, jakou jsem už až do února letošního roku nezažil. Sál byl nacpaný. Na pódiu seděl výbor a probíhala výměna názorů mezi ním a auditoriem. Jeden student žádal výbor, aby rezignoval, a nazval jej žábami na 45 [pageend47]prameni, vše říkal s klidem a usměvavě za souhlasu lidu, na závěr vyhlásil FRAKCI. Nevěděl jsem, co to je, ale velice se mi to líbilo. To neznámé slovo znělo slibně. Jedna členka výboru tomu tribunu studentů odpovídala téměř hystericky. Tribun s ní hovořil a usmíval se. To byl - pro mne - konec demokracie. Potom už jsem nic takového nezažil. O tom frakcionáři jsem se dozvěděl, že šel po maturitě dělat kopáče nebo něco podobného. Brzy bylo počato dítě SSM, embryo monopolního schůzování, přikyvovačství, mlčení, konformismu. Už žádné hysterie, ironie, hádky. Začala léta sedmdesátá... M. H.: Nejdříve odpověď na tvou kritiku. Máš pravdu, žádný katechismus, ať katolický nebo komunistický, nemůže dětskou duši odvrátit od hříchu. Lék proti pokušení neleží v církevní výchově, i ta může být tupá a bezduchá. Oč větší odpor vzbuzuje výchovný despotismus či formalismus, o to víc je dítě naopak vnímavější k čistým hodnotám a k ideálům. V téměř dvoutisícileté tradici je nositelem těchto hodnot Ježíš. Jenomže také z něj byla učiněna modla - alespoň v dětských očích. Nebo snad na nás někdo z živých působil v duchu odkazu lásky a úcty k životu? V našich duších byl ubit, proto nepromluvil. Temné znamení generace, jakousi generační zátěž vidím v tom, že jako „novotnovská" dítka jsme do sebe podvědomě nasáli roztržku mezi ideálem a životem. Jako by ideál nepatřil k životu: Četli jsme v čítankách o spravedlnosti, přátelství, odvaze - ale zároveň jsme zakoušeli, že život je jinde, a od dospělých slyšeli, že i pravda je jinde. Pomalu a nepozorovaně v nás uzrávalo vědomí, že o ideálech je možné jen mluvit, ne jimi žít a že nikomu nevadí zašvindlovat si trochu ke svému prospěchu, když to dělají všichni. Život k nám promlouval různými hlasy: zval nás ke hrám, lákal ke klukovským dobrodružstvím, vybízel k poznávání, nabádal k poslušnosti..., ale k pokoře a úctě vůči pravdě nás nevyzýval. A jak by také mohl, když v něm ta pravda nebyla obsažena. Napsal jsi, že uzlovým bodem pro naši generaci byl rok 1968. Souhlasím, ale vyžaduje si to zpřesnění. Naše biologické a citové „jaro" se podivuhodným souběhem událostí protnulo s Pražským jarem. Přirozeně, dráždivě tajemství druhého pohlaví nás přitahovalo a vzrušovalo neskonale více než mítinky, 2 000 slov a nezcenzurované myšlení. Dovolím si dokonce říci, že i jeden jediný dotek dívčího ňadra byl pro mne tehdy silnější zážitek než vpád okupačních vojsk. A přesto nám společenská euforie a později velké zjitření pronikly hluboko pod kůži a uložily se někde v citové paměti. Zatímco dnešní čtyřicátníci byli tehdy připraveni k oběti, organizovali studentské stávky, protestní hladovky - k nám tohle dění doléhalo jako zprávy z velkého světa a zabarvovalo naše platonické lásky a první erotické vzněty zvláštním přísvitem historické chvíle, pocitem Dějin. Konec šedesátých let na nás tedy působil v podobě eroticko-dějinného zážitku spíš povzbudivě jako mihotavé světlo v mlze, které přitahuje, zárověň zneklidňuje a vybízí k ujasňování, co se tehdy doopravdy stalo. Když jsem v roce 1972 četl zapovězený a stažený záznam IV. sjezdu spisovatelů, byl jsem reformním a nezávislým myšlením nadšen a do krve jsem jej hájil v debatě s ka46 [pageend48]marádem, který uvěřil báchorce o kontrarevoluci. To mi však kupodivu nebránilo, abych bez velkého váhání vstoupil s ostatními spolužáky do SSM. Hromadným vstupem jsme sami před sebou zlehčovali vážnost rozhodnutí. Nástup normalizace jsme tenkrát jako sedmnáctiletí „starci" nebrali příliš vážně, ale pod slupkou té švandy a lehkomyslnosti se skrývala i vypočítavost a kalkul: mluvilo se o tom, že bez členství je přijetí na vysokou školu víc než nejisté. A opět: ideály jsme pro tento případ odložili stranou - vždyť je to jenom hra a v ní je prosazení soukromého zájmu přirozené... J. S.: S tím, jak charakterizuješ rysy životního stylu v šedesátých letech (a sedmdesátých), v podstatě souhlasím. Je to adekvátní mým zkušenostem, a ta adekvátnost, protože nejsme z jedné dědiny, signalizuje, že ten společenský proces probíhal dost podobně na různých místech. Teď bych rád zavzpomínal na sedmdesátá léta, jak jsem je cítil a viděl. Do toho úseku se mi vejde střední škola, pokus o vysokou, vojna, první zaměstnání a další vysoká škola, tedy její začátek. Na gymnáziu v jedné části Prahy jsme se sešli z různých škol, aniž bychom se, až na výjimky, znali, takže jsme zřejmě představovali jistý reprezentativní vzorek středoškoláků. Když to hodnotím z dnešního hlediska, mám pocit značné ne- sourodosti, nekamarádství, řevnivosti, nedůvěry. Může to být ovšem pocit pouze můj. Žili jsme v duchovním klimatu společenského, národního krachu a jeho doznívání -jinak to těžko nazvat. Tím krachem nemyslím jenom intervenci, ale ten proběhl vlastně až dodatečně tím, že bylo zrazeno všechno, co se po Pražském jaru lidem naslibovalo. Pokud je mi známo, nevznikaly spontánně ve třídě nebo ve škole žádné skupinky umělecky, natož politicky zaměřené - jak to bývalo běžné mezi studenty Rakouska-Uherska, neřkuli první republiky -, žádné studentské časopisy. Střední škola kdysi bývala a měla by býti i nadále pro inteligenci vzdělanost- ním gruntem, ale tím sotva mohla být za nás, přestože ještě doznívala obroda konce šedesátých let. Řekl bych, že úroveň profesorů na gymnáziu nebyla právě nadprůměrná. Pochopitelně nejen jejich vinou. Režim eliminuje osobnosti. Školství nepřipouštělo svobodnou diskusi. Vládl přece již strach, demoralizace musela učitele zasáhnout ještě víc než nás, protože si uvědomovali dopad toho, co se stalo. My jsme byli ještě přiblblí. Jenomže když učitel nesmí říkat, co si myslí, těžko může být vzorem pro své žáky. Byly tam velké bariéry a to mrzačilo nejen kulturně, vzdělanostně, ale i lidsky. V době, kdy já jsem přišel na gymnázium, už tam neexistoval - pokud vím - žádný výraznější společenský tvořivý studentský život. Zpočátku studia se ještě konaly koncerty, například Hutkovy, ale to postupně ustalo. Jednou za rok se pořádaly jakési literární soutěže a jejich vítězi kráčeli do celostátní soutěže Marušky Kudeříkové. Právě nějakého literárního života bylo mi zapotřebí jako soli, ale téhle soutěže jsem se z trucu nezúčastnil. Bojkotoval jsem tím tak trochu Nový Pořádek, a snad jsem se i styděl. Ze spolužáků se účastnili celkem 47 [pageend49]úspěšný dva mně známí - z děvčete se stala scénáristka, ze spolužáka je - zatím - podružný spisovatel. Řekl bych, že nám chyběly vzory, již zmíněné ideály, a zejména důvěra a naděje v budoucnost. Na gymnáziu jsem zažil zákaz politicky nepřijatelných autorů. Začala doba indexů. Na index se dostali autoři, které jsem miloval a respektoval. Vždyť jsem brzy nasával atmosféru Kafkova světa, už v devítce jsem si zamiloval Škvoreckého Zbabělce. Literárním zasvěcováním do světa dospělých byly pro mne později Kunderovy Směšné lásky a jeho Žert; znal jsem Sidonovy prvotiny a soucítil jsem s jeho excitovaným, ukřivděným viděním světa. Na gymnáziu jsme se kochali Camusem. Existencialismus mne fascinoval. 0 přestávkách jsme o něm diskutovali. Zdá se mi, že vztahy mezi kluky byly příliš naježené, zároveň už jsme se uzavírali nedůvěřivě do soukromí. Ve škole mi chyběl lidský rozměr otevřenosti, autenticity, spontánnosti, ale hlavně lidské dobroty, na kterou jsem narazil až po odchodu do zaměstnání, mezi dospěláky. Ten lidský rozměr však postrádám dodnes. Říkám tomu: ztráta duše. Bylo ve třídě jedno děvče, taková spontánní, snad dosti naivní holka. Nedožila se ani pětadvaceti, spáchala sebevraždu. Možná ta doba podobné lidi ničila. Přežili jen ti nejtvrdší, naježení, bezohlední, nelidštější? My. K tomu SSM. I já tam vlezl. Myslím, že to u mne bylo zákonité. Bylo to z nedostatku jasna, jasných hodnot a jasného vidění správné životní cesty. Pořád člověk kolem sebe slyšel: musíš studovat, musíš se trochu přizpůsobit, zapojit, vstoupit. PŘIZPŮSOBIT SE. To bylo heslo doby těch, co se báli, že o něco přijdou, že se nedostanou k teplé židli. Co to s sebou nese, nechtěli vidět. U mě to byl snad i takový pitomý cynismus a masochismus a taky, pod tím, v jádru nejistota a nevědomost. Byl to postpubertální, nedomrlý pokus o negativistický titanismus? Chtěl jsem být démonem. Kundera říká v Žertu, že mládí chodí na vysokých koturnech. I my jsme chtěli hrát nějakou velkou roli. Ale co je na vypočítavém, hromadném konformismu velkého? Člověk si to musel nějak pro sebe přetlumočit. Nebyl jsem démonem, nikomu jsem neuškodil, jen sobě. Systém klidně spolykal statisíce takových démonků vypočítavosti, aniž by mrkl. Jistě, nevstoupili všichni; a ta menšina námi pohrdala. Řekl bych, že většina naší třídy vplula do života bez konfliktu, část se snaživě konformovala, ale jiná část s nechutí a s potížemi hledala svoje místo v podivném světě dospělých. Jeden spolužák emigroval. Jednou jsem nešel na schůzi SSM, bylo to pár měsíců před maturitou. Potkal mne Karel, budoucí emigrant, a volal za mnou, že se nedostanu na vejšku. Tak se myslelo. A dostal jsem se na ni, tím totiž můj masochismus vyvrcholil. Šel jsem na školu, která mi byla z gruntu cizí. Dnes se mi to jeví tak, že jsem si pěstoval schizofrenii. Nevydržel jsem to vykořenění psychicky, a ze školy jsem odešel. Naštěstí. Následovalo první zaměstnání, tragikomické úředničení, potom vojna. Po vojně znovu do úřednických služeb. Po dvou letech jsem konečně udělal zásadní krok a zamířil do kultury s tím, že budu studovat vysokou. Začal jsem ve 48 [pageend50]skladu. Nacházel jsem tam různé vyděděnce establišmentu, od kterých jsem se leccos naučil a dověděl. Můj návrat k sobě se prohluboval, i když pozvolna. Po dlouhé literární nečinnosti jsem začal znovu psát. Psaní zůstalo po celou tu dobu mým tajným cílem. Období od konce 60. let do konce 70. let byla vlastně kamufláž, v níž jsem tajil sebe jako psavce. Sklad mne zachránil. Našel jsem tam katolíka chartistu, evangelíka, politizu- jícího donchuána, filosofa samouka. Tihle známí a kamarádi mě — snad nevědomky — vytahovali z mého indiferentna. Byli všelijací, ale v zásadě opravdoví, odtržení od establišmentu, kráčejícího pod heslem PŘIZPŮSOB SE. Základní výstup ze světa lži, kamufláže, indiferentna, ze světa ustrašenosti, mlhavosti a neosobního pro mne znamenalo zatčení mého kamaráda. Tehdy už jsem cítil nutnost nějakého činu, jímž bych se oddělil od říše lži. Odešel jsem tedy ze SSM, kde jsem pořád setrvával. Ale to už jsou léta osmdesátá. Začátkem a v půli sedmdesátých let jsem na politiku úplně kašlal, takže jsem ani nezaregistroval konec vietnamské války nebo vznik a význam Charty 77. Nevěřil jsem v možnost nějaké skutečné politiky, žil jsem ve svém světě zjednodušeného, stereotypního a částečně mylného politického povědomí. Dlouho jsem například věřil v jakousi nadřazenost socialistického vlastnictví nad kapitalistickým. Ani nevím proč. Oči mi otevřela až Djilasova Nová třída. Byl to pro mne naprostý obrat ve vidění světa, v němž jsem žil. Podobně jako později Sol- ženicynův esej Nežít se lží, informace o procesech v 50. letech či nakonec Souostroví Gulag. Abych to shrnul. Katastrofa šedesátého osmého a šedesátého devátého roku znamenala pro mne zároveň i osobní niternou katastrofu, počátek hroucení se do sebe, protože znamenala ztrátu perspektivy, víry v něco dobrého ve společnosti, v budoucnost, v profesní vývoj. Já chtěl například být původně novinářem, ale být novinářem, když jsem končil školu, to byla téměř ostuda. Řekl jsem si, že se tedy budu flákat a přitom psát. Ale protože jsem se flákal příliš, ani jsem psát nemohl. Systematicky jsem začal psát až v roce 1978. Jenomže kvůli škole jsem novelu nedopsal a na čtyři roky jsem si přetrhl vývoj. Studoval jsem takový nemastný neslaný obor. Stále mne lákaly literatura a filosofie, ale režimní literaturou a literární vědou jsem pohrdal a studovat 4-5 let marxismus jsem taky netoužil. Zvolil jsem tedy kompromis, opět v intencích doby. Politická situace byla vyostřena, v kultuře neexistovala nějaká zóna úniku, ale ta není ani dnes. Každý se nějak přizpůsoboval, přinejmenším tím, že odříkával, co se po něm chtělo, anebo mlčel. Jsme také generace kompromisníků. Dnes si myslím, že přizpůsobivost byla naše největší tragédie. Tehdy začíná člověk ztrácet duši. Upsali jsme duši jako v pohádce, ale náš ďábel nám za naše dušičky nic nenabízel: ani zámek, ani slasti. Dostali jsme mzdu strachu: chabé úřednické platy, zpochybněné tituly, nerespektované postavení a špatné vzdělání. Budoucí generace se snad budou ptát, proč jsme to tedy vlastně dělali. A my musíme odpovědět už teď: protože nás to naučili. Málo bylo těch, co ukazovali cestu pravdy. Jako by celý národ zvolil po roce 1970 kompromis. Ti, co ho ne49 [pageend51]zvolili, odešli si odsedět své dlouhé roky, anebo zmlkli. Voda kriminálů se za nimi zavřela. 0 některých lidech jsem ani nevěděl, že seděli. S Chartou 77 začala politika, a i to vězení jako by náhle dostalo smysl. Předtím to byl jen výmlat, ždaření. My jsme kompromis zdědili. Říká snad v tomto národu někdo: Raději zemřít ve stoje než žít na kolenou? Naše historická morálka zní: Přizpůsob se a mlč. On nepřítel nakonec odtáhne. My jsme chytřejší a lepší. Já se tomu tolik zase nesměju. Máme historickou zkušenost zanikání národa pod Rakouskem. Máme novodobou strašlivou zkušenost s nacismem a s Němci; je tady úplně nová zkušenost se stalinismem. Bez precedentu. Kdo si uměl v Čechách v roce 1938 představit stalinismus? Obyčejný člověk nevěděl nic. Škoda že po Dubčekovi přišel Brežněv. Dvacet let demokracie by zachránilo desetitisíce emigrantů před emigrací, milióny odborníků, milióny charakterů, milióny duší, zachránilo by nám sebeúctu, víru v budoucnost, v lidskost. Bohužel jinudy šly dějiny. Resumé. Mlhavá, kompromisnická, pokrytecká a já nevím jaká generace, ale je nutné vědět, že takovými nás udělali. Což nás zároveň z hlubšího hlediska neomlouvá. Pouze to vysvětluje. Myslím, že nejde o to, ukazovat prstem na viníka, ale že jde o to shrnout, co bylo špatné, co byla zásadní chyba - bytostně, hlubinně lidská - a potom se pokusit stavět svůj vlastní, ale i politický život tak (pokud ještě nějaký bude), abychom se vyvarovali těm hlubinným chybám, protože ty vidím jako zkázonosné, byť nenápadné. M. H.: Měli bychom průběžně rozlišovat: Jedna věc je, jak se nám období normalizace jeví dnes, druhá, jak jsme jej prožívali tehdy. Na několika místech tvého textu mám dojem, jako bys stanul na stupínku a udělil naší generaci známku, přirozeně nedostatečnou. Takový učitelský nadhled neprospívá, myslím, našemu záměru. Každý verdikt, byť sám o sobě platný („mlhavá, kompromisnická generace"), je nutně omezený svou definitivností. Nyní mám pro změnu zase já příležitost upozornit Tebe: Nespěchej s jednoznačnými závěry. Zachovejme si prostor pro pohled z více stran. Vždyť přece každá generace - naši nevyjímaje - má více vlastností, stránek a podob. I možností. - Jinak mě ovšem tvé rozpomínání velmi zaujalo hlavně proto, že se tolik liší od mé zkušenosti. Jako bychom prožívali každý jinou éru! Zatímco tys byl vynucovaným konformismem a diktátem kompromisu drcen až k nihilistické vzpouře, já je vnímal jen jako málo zřetelné a v podstatě nedůležité pozadí svého života. Ten se totiž dostal rokem 1970 na úplně jinou dráhu: Jako vesnický kluk, který neviděl za horizont venkovských her a často dosti primitivních zábav, jsem odešel studovat na výběrovou průmyslovku do „bohémského" prostředí budoucích „umělců", na školu vzdálenou od městských center, do jakési enklávy s česko- -moravsko-slovenským studentským živlem. V exkluzivním prostředí (škola v barokním zámku) plném romantiky (přivát v selském stavení obstoupeném lesy) ocitl jsem se mezi kamarády, kteří byli mnohem, mnohem dále - mentálně, znalostmi, zájmy. Usilovně jsem doháněl ztracený čas... A před námi se začal 50 [pageend52]vynořovat nový obzor velké přitažlivosti zvaný umění. Nastala doba silných vjemů a objevitelské euforie: Dostojevskij (přečetli jsme téměř kompletní dílo), Karel Čapek, Halas, Orten, Kundera, Dali, Buňuel, Bergman, Tarkovskij... Těch nekonečných debat v hospodě U matky, končících v chmelovém opojení! Jeden kamarád psal verše (pochopitelně zabarvené nešťastnou láskou), druhý natáčel burcující filmové drama Vietnam, třetí maloval surrealistická plátna. Já to zkoušel s verši, moc mi nešly, a tak jsem přesedlal na kritické zápisky z četby - říkali mi „Saldo", což lichotilo. Umění se nám stalo posvátnou krávou, uctívali jsme jej téměř vášnivě - bylo pro nás skutečnější než skutečnost sama. Měli jsme z té nízké reality kolem splíny, netýkaly se ani tak vstupu do SSM, jako spíše důvodem byly neopětované lásky, marná vzplanutí, pocity osamocení. Jak vzdálena byla od nás sféra politiky! Cítili jsme sice, že režim je prolhaný, ale nevadilo nám to zase tolik - žili jsme jaksi mimo něj. Celé tohle období má pro mě význam - řečeno mírně nadneseně -„privátního vzkříšení ducha". Bez něj bych se těžko vzpamatoval. Děkuji hlavně kamarádům... I pobyt na vysoké škole měl pro mě zcela osobní příchuť: Hned v prvních dnech jsem poznal svou budoucí ženu. Byla z toho studentská láska a nebylo divu, že víc než školou jsme byli zaujati ochutnáváním dosud zapovězeného ovoce. Cit občas i bolel, milování se neobešlo bez provinění, ale mělo nepoznanou sílu. - Z odstupu let vidím, že můj láskyplný idealismus neměl daleko do hříšné nezralosti. Skutečné porozumění a chápání lidského vztahu, lidí a věcí kolem sebe jsem jaksi bezděky nahradil sebevědomými iluzemi, a často volun- taristickými představami. Ten idealismus, ta nezralost byla - a jistě je - založena v nadměrné sebelásce a egoismu. Jak milovat bližního, alespoň jako sebe Samého? Jak vykročit ze svého milovaného autoportrétu? I v těchto otázkách jde o duši. Kladou si je dnešní třicátníci, nebo nám už tahle duchovní dimenze života uniká? Vztah ke studiu jsem měl dvojaký: Nebylo nijak těžké rozpoznat, že obor teorie kultury, který vhodně vznikl po reorganizaci výuky na fakultě, je muzeální pavěda, jíž by se těšil jen Jára Cimrman. Stali jsme se hromadnou obětí a já se zařídil po vzoru ostatních: šidil jsem nudné přednášky, jak se dalo. Z druhé strany jsem ale pociťoval živelnou potřebu poznání. A tak jsem poslouchal a poctivě studoval to, co vypadalo aspoň trochu seriózně. Jenomže všechny hlasy - ty hloupě doktrinářské i ty zdánlivě, či skutečně seriózní - zněly unisono: marxistický světonázor, marxistická výchova, marxistická etika. Ozývalo se to ze všech stran, všemi dírami a škvírami to vnikalo do našeho vědomí, až se to nepozorovaně stávalo pravdou - přesně v duchu Goebelsova výroku. Pod soustředěnou palbou klíčových slov bylo z našich hlav učiněno řešeto, z něhož pomalu vymizelo vědomí alternativy. Aniž jsme si to pořádně uvědomili, myšlení se na marxismus nenápadně adaptovalo, přivyklo na určité otázky odpovídat určitým způsobem - v duchu marxistických klišé. Toto násilí páchané na intelektu, násilí, které ovšem nijak nebolí, neboť vychází vstříc myšlenkové lenivosti, způsobilo částečně vymytí našeho mozku. 51 [pageend53]Státem řízené vzdělání, kterého se nám jako danajského daru dostalo, bylo, a ještě asi dlouho bude prostoupeno mánií třídění a organizování znalostí, přičemž klíč je znám předem. Ke zkoušce bylo důležité vědět, co je reakční a co pokrokové, nikoliv jaké to je doopravdy a proč je to takové. Zacházení s myšlenkami jako s mrtvými věcmi, které je možno libovolně ideologicky známkovat, vedlo k vyprázdnění pojmů. Z termínů a kategorií se vytratila živá vnitřní náplň, skripta se podobala vrakovištím slov, troskám zmrzačeného jazyka. Naše vzdělání se redukovalo na inventář pouček a floskulí. Tento způsob studia v nás pomalu a vytrvale zabíjel živé individuální myšlení a nahrazoval ho schématy. Studenti si začali zkracovat cestu: namísto obtížného hledání pravdy se většinou chytili nějakého marxistického systému, který nabízel vrávorajícímu chodci pomoc. Tady se musím doznat, že jsem pokušení kalkulujícího rozumu nakonec neodolal a také si našel oporu. Stal se jí Sáva Šabouk, který tehdy vítězoslavně dobyl uprázdněný Olymp české estetiky. Napsal jsem Šaboukovým patajazy- kem diplomní práci. Marxistický Šaman, tvůrce scientistních zaklínadel (interferenčně - m imetický interval - ústřední termín jeho estetiky) mě dokonce pozval na konzultaci a udělil požehnání. Jak jsem byl pyšný, že aspoň něčemu rozumím! Ta pýcha mi zakrývala holou skutečnost: racionálními spekulacemi jsem se vzdálil živému myšlení, přijetím metajazyka jsem ztratil vlastní jazyk, přistoupením na jiný zorný úhel jsem ztratil ten svůj. Odcizil jsem se vlastnímu myšlení. Netušil jsem, jak těžko se člověk osvobozuje z tohoto druhu zotročení. Moje studium bylo poznamenáno ještě tím, že s námi studovala parta rychlokvašek - čtyřicetiletých tatíků od rodin, kteří byli stranou pověřeni upevnit řady kulturních pracovníků. Tito kováři, truhláři, opraváři lokomotiv sfoukli za rok maturitu, během dalších čtyř roků diplom, a pak je čekala kariéra inspektorů kultury, církevních tajemníků, ředitelů kulturních domů. Elitní kádři nebyli s to přizpůsobit se úrovni výuky, takže se jednoduše snížila laťka. To jsme vítali, bylo míň biflování. Stalo se však něco nečekaného: straničtí tatíci nejenže ne- rozložili skupinu dvacetiletých zelenáčů, ale naopak. Celkem pohodlně do ní vpluli, a dokonce mezi námi vznikly kamarádské, byť nehluboké vztahy. Vysvětluji si to dnes oboustrannou ochotou přizpůsobit se. My jsme neměli potřebu ani pomyšlení přít se s nimi o vedoucí úloze strany a srpnové invazi, oni zas neměli potřebu nás agitovat, ani poučovat. Společný zájem - v klidu dostudovat - byl silnější než názorové rozdíly. Existovaly vůbec ? Vždyť naše postoje se nijak výrazně nelišily od postojů jejich. Tedy nikoliv pluralita, nýbrž zni- velizování mozků bylo předpokladem našeho smíření a sbratření. Přesto však ve mně tato zkušenost vyvolává jistou polemiku s tvým jednoznačně záporným označením kompromisnická generace. Zdá se mi totiž, že v kompromisu může být obsaženo i něco lidsky pozitivního, záleží přitom na povaze smlouvy. Kompromis s potlačovatelskou mocí znamená ztrátu duše a kapitulaci, potud souhlasím. Ale kompromis s druhým člověkem znamená přece toleranci. Není v tom našem kompromisnictví zahrnuta i vcelku sympatická vlastnost uznat názor druhého? Vlastnost vypěstovaná právě tím, že jsme byli přinuceni vycházet i s takovými lidmi, kteří si mysleli něco jiného, anebo spíš nemysleli vůbec... Ani 52 [pageend54]vznik Charty 77 - byli jsme v povině třetího ročníku - nepronikl do našeho pokojného studentského přežívání natolik výrazně, aby nás názorově rozlišil. Dodnes pamatuji pocity, které jsem zakoušel nad nenávistným rudoprávnickým pamfletem o bandě politických ztroskotanců z roku 1968, o zaprodancích, nezodpovědných avanturistech atd. Nadávky a surové útoky na lidskou důstojnost signatářů ve mně budily pohoršení a provokativní tupostí i smích. Ale na druhé straně mě tahle arogantní lež naháněla strach a sugestivně vnucovala podezření: Co když ani ti chartisté nejsou takoví obhájci lidských práv, za jaké se vydávají? Ideologická indoktrinace zapustila kořínek. Prohlášení Charty 77 znělo sice pravdivě, ale doléhalo k nám jako hlas z velké dálky. Byli jsme nahlodáni oficiální propagandou do té míry, že většina z nás považovala Chartu za jakýsi dozvuk 60. let, za poslední slovo osmašedesátníků, a nikoliv za příslib něčeho nadějného pro nás, za předzvěst alternativního hnutí. Že jsme „pochopili" Chartu právě takhle, nebylo náhodné - byl to výraz naprosto setřeného občanského vědomí individuální odpovědnosti za osud celku. Z našeho pohledu mohli jít s otevřeným hledím proti mohutné zdi státní moci skutečně jen vyřazené existence a blázni. Nám se zdálo reálnější hledat v té zdi drobné skuliny a únikové cesty na způsob „každý se zařiď, jak umíš". Režimu přitom velmi záleželo na tom, abychom zhoubný vliv a účinek mocenské manipulace nebrali vážně, a živil v nás iluzi, že skulin je dostatek, že je možno se existenčně zařídit a úspěšně společensky etablovat i v rámci vymezeného prostoru - chce to jen trochu „sociální inteligence", tj. určitou dávku „přirozeného" konformismu vůči požadavkům školy i úřadů. Že člověk platí za takovou přizpůsobivost ztrátou pocitu vlastní důstojnosti a podlomením víry v duchovní hodnoty - to jsme si nebyli s to uvědomit: pokud byly v sázce naše existenční zájmy, mravní idealismu jsme odkládali stranou. Ačkoli vznik a působení Charty nemělo na náš studentský život přímý vliv, přesto prosáklo hlouběji do vědomí, že zde vystoupila skupina zvláštních lidí, kteří se chovají podstatně jinak než je běžným zvykem. Tohle vědomí se ve mně zachytilo ostrým drápkem, nedalo se vygumovat, naopak vznikla a sílila potřeba dozvědět se o těch zvláštních lidech něco víc... J. S.: Nejprve musím odpovědět na tvá upozornění, poznámky či otázky. Za prvé jsi mi vytkl, že z učitelského nadhledu známkuji naši generaci. Je to můj dojem z ní, moje bodové hodnocení generačního výkonu. Pochopitelně se dá o něm diskutovat. Ostatně náš příspěvek bude jedním z různých hledisek a právě v konfrontaci s dalšími názory snad vyplynou nové kvality poznání. Berme to moje známkování jako pracovní vyostřenou hypotézu, která má být předmětem dokazování i kritiky. Uvažoval jsem při hodnocení takto: předchozí generace mohly po zavedení komunistického režimu prožívat jisté iluze - s výjimkou těch, kteří byli už apriori antimarxisticky orientovaní - kteréžto byly „vystřízlivěny" nejprve odhaleními Chruščeva, později likvidací dubčekovských reforem. Naše generace byla záhy postavena přímo do proudů naplno pracujících hydroelektráren Normalizace. 53 [pageend55]Neměli jsme žádné iluze, snad ani deziluze, spíše non-iluze. Snad jsme byli v podobné situaci - my nesouhlasící - jako nemarxisti po porážce benešovské- ho režimu komunisty. Vida, to je zajímavý moment! Jací byli a co se s nimi stalo? Kam zmizeli? Vesměs mlčeli, museli mlčet. A byli proto kompromisníci? Nebylo to mlčení vlastně vzpourou? Mlčeli sice, ale vychovávali své děti v názorech a v mravnosti, jíž věřili. To přece není kompromis. Zůstali vnitřně svoji. To bych kompromisnict- vím nenazýval. Kompromisník je ten, kdo zaprodává duši - své vnitřní přesvědčení - za nějaké, byť iluzorní společenské výhody. Tecf bychom se měli ptát, zda jsme - my a naši vrstevníci - vůbec nějaké nemarxistické přesvědčení měli a jaké. Jenomže zkoumat takto reprezentativní vzorek generace je nad naše síly. Mám pocit, že kompromisje ospravedlnitelný, jestliže je etický. Kompromis jako společenská smlouva se spravedlivými je přece nezbytnost, s tím se nedá polemizovat. Společenská svoboda je možná pouze jako rovnováha individuálních svobod, která není narušena zvůlí. Kompromis je vlastně ta rovnováha. Ale prožluklost kompromisu tkví v tom, že se při něm nesmíme vzdávat svého vnitřního, podstatného přesvědčení, jinak se zevnitř bouráme. Před chvílí jsem četl článek v Týdeníku aktualit o vyšetřování zločinů NKVD za stalinismu. Jakýsi Bojarskij, bývalý vyšetřovatel, velice agresivně veřejně hájil Stalina i sebe. Prokurátor, který se zabývá rehabilitacemi, zjistil, že Bojarskij je vrah, který například zabil při vyšetřování manžele, jež obvinil z kontrarevo- luční činnosti, a potom se nastěhoval do jejich pěkného bytu, odkud vyhnal jejich dvanáctiletou dceru. Na veřejném shromáždění., kde se chtěl Bojarskij hájit, prokurátor případ zveřejnil, lidé byli šokováni a vyšetřovatelovi původní obránci mlčky odešli. Dnes se v SSSR zvažuje, zda obnovit vyšetřování těchto zločinů, které jsou právně promlčeny. Právníci se stavějí proti, argumentují tím, že by to vyvolalo novou atmosféru podezíravosti a represí, kterých se už prý chce lid zbavit. Je to strašný příklad a velké mravní dilema. Kdo se rozhodne, že nechá vedle sebe žít takové stvůry bez trestu, ten totiž riskuje, že ztratí míru hodnot, osobní etiku, že se znelidští, neboť v lidské přirozenosti je zakódována potřeba trestu, který má následovat po zločinu. To je terén pro úvahy o kompromisech. Vždy budeme muset zvažovat, do jaké míry kompromisy, které se zdají být výhodné politicko-sociálně, jsou únosné pro naši mravní integritu. Dále kladeš psychologické otázky, jak milovat, jak překročit svůj egocentris- mus. A ptáš se, zřejmě i mne, zda si je dnešní třicátníci vůbec kladou. Já si je kladl a kladu, ono to člověka nutí. A řekl bych, že je to věčný problém. Přece každý, kdo chce skutečně milovat druhého člověka, musí hledat cestu, jak překročit bludný kruh narcismu. Pokud se domníváš, že si takové otázky dnes nikdo neklade, pak už vůbec pochybuješ o existenci lásky. To je prozatím vše. Jenom poznámku na závěr úvodu: mé soudy nejsou zase tak definitivní, já totiž doufám, že se naše generace teprve začíná vynořovat z mlh a kompromisů a že ji - alespoň v některých reprezentantech - spatříme někdy i v ostrých konturách. 54 [pageend56]Ted k osmdesátým létům. Předchozí desetiletí bylo dobou Velkého Zapomínání. Eliminační princip fungoval nemilosrdně, nekonformním či neochotným mlčet zbývala volba - fungující donedávna - emigrace nebo kriminál. Kultura byla spoutána, tj. přizpůsobena politickým představám o tom, jak má vypadat. Toto zkrocení nikoli zlé, ale „divoké a krásné ženy" stálo úřady nutnost zakázat stovky knih, desítky spisovatelů, stovky špičkových kulturních, a nejen kulturních pracovníků. Národ byl tím, co se dělo, vystaven obrovskému psychickému tlaku. Teprve Chartou se něco zlomilo, ale asi jen v tom smyslu, že se vytvořilo a zjevilo jádro opozice, která nechtěla mlčet. Echa nezávislé, svébytné kultury - nazývané paralelní či alternativní - jsem zaslechl se zpožděním několika let, asi právě díky své nevíře v lepší vývoj. Postupně ke mně pronikala hudba Plastiků, písničky Karáska (který už emigroval), Soukupa (vězněného), z Hlasu Ameriky jsem si nahrál Havlovy hry Protest a Audience, tu a tam se ke mně zatoulal nějaký samizdat nebo exilový časopis. Sledoval jsem přes Ameriku, co se děje u Tominů, slyšel jsem o Hejdánkových seminářích, ale v té době jsem neměl odvahu se do toho vrhnout. Oficiální literatura-a zřejmě celá kultura -zkomírala a Hrabal s Holanem byli snad jediní žijící vydávaní spisovatelé ke čtení, jimž jsem věřil. Počátkem osmdesátých let jsem opisoval nejen Bondyho povídky, ale také Seifertův Morový sloup a Skácelovy básně. Charta byla pro mne obrovské, ale příliš náročné, až nepochopitelné mravní oslovení. Společnost se dostala do úděsné situace. Na jedné straně byla mlčící, víceméně nespokojená většina a na druhé skupinky všestranně pronásledovaných nemlčících. Některé případy perzekuce byly tehdy přímo tragické. Paralelní literatura ke mně pronikala nejprve sporadicky. Vůbec poprvé jsem četl z exilových nakladatelství Škvoreckého Tankový prapor někdy v roce 1978, ten mne ovšem moc nenadchnul. Počátkem osmdesátých let už byl přísun trochu lepší, četl jsem třeba zmíněného Djilase a pomalu jsem zjišťoval, že existuje něco jako samizdatová literatura, k níž dostat se byl malý zázrak, ale ten zázrak byl pro mne cesta. Co jsem dělal coby součást mlčící většiny? Začal jsem psát krátké povídky a hlavně jsem se pídil po jiných psavcích a nějaké neoficiální literatuře, amatérských časopisech. Měl jsem touhu publikovat v čemkoliv a jakkoliv, přičemž oficiálně to prakticky nešlo. Jediný literární časopis byl pochybný Literární měsíčník se svým rudým koutkem Dílnou, která působila jako výsměch. Navíc Literární měsíčník tehdy, jako dnes, nikdo nečetl. Takže když jsem se dostal k partě lidí, která si na stroji opisovala v několika kopiích časopísek, byl jsem téměř ukojen ve svých začátečnických ambicích - vždyť jsem mohl psát, co jsem chtěl. Ten hospodsko-humoristický časopísek postupně vážněl a trochu se politizoval. Právě když to vypadalo nejnadějněji, kamaráda šoupli za mříže kvůli „pobuřování", a to byl konec. V té době se mi dostal také do ruky zajímavý podzemní časopis SLOVO. Viděl jsem dvě čísla. Jedno - bohužel téměř nečitelné - bylo zaměřené na tehdy zcela 55 [pageend57]prohibitniho Franze Kafku. Chlapci byli na svou dobu velice agilní, v plánech velkorysí, mně připadali až megalomaničtí, prostě se nebáli, a tak brzy skončili tam, kde kamarád. A tresty byly mastné, žádná legrace, šlo to do pěti let. A to byli mladí kluci, už o generaci zpátky! Od té doby jsem o nich neslyšel. Dálková vysoká škola? Škoda mluvit. Na politických přednáškách a u zkoušek jsem prožíval - a nejen já - traumata. Jeden kamarád, myslím, přesvědčivě vystihl problém, když řekl, že děláme pátou státnici z pokrytectví. Vzpomínám si na profesora politické ekonomie-tvrdil na svých přednáškách dospělým lidem, sám dospělý, evidentní nesmysly o ekonomických výhodách socialismu před kapitalismem, a my jsme mlčeli a psali. Těžko to ospravedlňovat. To byl právě kompromis, jaký bych žádnému mladému neradil. Jenomže co mají dělat? Chtějí studovat, mají předpoklady-je to jenom jejich nemorálnost? Nebo je to především jejich nemorálnost ? A co jsem získal ? Několik zajímavých přednášek o antice, povšechný, ale vůbec ne celistvý přehled o oboru, pouze o jeho marxistické odnoži. Duchovní, dějinné, západní bylo důsledně vypreparováno. Ale našel jsem tam dva přátele, což není málo. Nevím, že by se počátkem osmdesátých let dělo v Praze na půdě oficiálního literárního života něco zajímavého. Fungoval Kováříkův podnik ZELENÉ PEŘÍ, zamýšlený jako literární pořad pro začátečníky, ale mám dojem, že hlavně sloužil předvádění se organizátora, recitátora a cenzora v jedné osobě. A byl to opatrný cenzor, když přežil. Tam jsem viděl některé nevzdávající se snaživce, jako Alexandru Berkovou, která se protlačovala, protlačovala, až jí vytlačili ve 40 letech knížečku. Ach jo. Po dokončení školy jsem se pustil znovu do psaní, tam jsem cítil alespoň nějakou záruku smysluplnosti existování. Měl jsem kvalifikaci pro kulturní obor, ale praxe mne nezaujala, tak jsem přeběhl do jiného rajónu, ale i tam jsem trpěl bolístkami dvojlomnosti své bytosti a nespokojenosti z vlastní tvorby. Tušil jsem, že polarita pravda — lež je můj - a snad i náš - kardinální problém. Řeším jej stále a až teprve poslední dobou, co jsem manuál, získal jsem pocit, že jsem jeden z uzlů přesekl. Zhruba od půli 80. let píšu drobnou publicistiku do samizdatu. Letos jsem dokončil první větší prózu, která zatím koluje kolem mě. Uvidíme, co z toho bude. Osmdesátá léta, to je také Gorbačov a perestrojka. Opominu je. Myslím si, že jsme se zformovali už před tím, a tak gorbačovská reforma socialismu je budoucností, která nám nabízí jakési šance k sebevyjádření a snad i k účasti na občanském životě. Devadesátá léta se stanou prubířským kamenem naší mlhavosti, či výraznosti, našeho kompromisnictví, či zásadovosti. M. HKamaráde, v závěru jsi naťukl ještě jedno velké generační téma, které jsme pohříchu zanedbali: lež. Zadřela se nám pod kůži a vnikla do krevního oběhu, žije v našem generačním těle. Lží nemyslím jenom nepravdu, ale něco mnohem důsažnějšího: formu sebeodcizení, neautentičnost v myšlení, konformitu v postojích, schopnost klamu a sebeklamu, tendenci ke splynutí se společenským průměrem. Když jsme končili školy, ženili se a vdávaly, vstupovali do za56 [pageend58]městnání, byli jsme povětšinou plni ambicí a vůle po kýžené „skulině", v níž bychom se mohli uplatnit. Málokdo si uvědomoval, že právě v tuto chvíli uzavírá s režimem nepsanou, leč splatnou smlouvu. Zněla: „Budeš-li spořádaný člen společnosti, uznávající vedoucí úlohu strany, dostaneš příležitost..." - Slib lákal. Kdo z nás se tenkrát neupsal, kdo se vydal do nepohody sám a na vlastní pěst? Malá, zoufale malá hrstka existencí spíš ztracených než vnitřně svobodných. Alternativa občanské kuráže, neposlušnosti a individuální svobody většině z nás - příslušníků generace vyrostlé v navyklostech lživé spořádanosti - nepřicházela vůbec na mysl. Přijali jsme tedy galejnickou kouli lživé konformity (tenkrát se zdála ještě lehká) a vykročili po vlastní ose vstříc reálsocialistickým zítřkům. Ani já nebyl výjimkou... Jako spořádanému absolventu naskytla se mi příležitost v jednom malém pražském ústavu rozebírat současná česká díla, produkty normalizační kulturní politiky. Aniž jsem si položil otázku po smyslu a účelu té práce, vyzbrojen poučkami materialistické estetiky a Šaboukovými fantaziemi, pustil jsem se jako učedník starší kolegyně s náruživou poctivostí do plnění úkolu, o který-jak se brzy ukázalo - vůbec nikdo nestál. Jenomže já byl natolik zahleděn do analytických pitev - hraničilo to možná s nekrofilní posedlostí -, že mě nějaký „smysl" valně nezajímal. Ani jsem si pořádně nevšiml, že se neprocházím v chrámu umění, ale na rumišti zmrzačených hodnot. Postupně se ze mne stával do sebe podivuhodně zavinutý, ztuhlý badatelský brouk, jehož myšlení je ovládáno umělým pojmovým jazykem, racionalistickými předsudky, spekulacemi, konstrukcemi a přihrádkami. Zapletl jsem se s démonem materialistického racionalismu, který našeptává lidské pýše, že rozum umí všechno rozložit a všechno dovede poznat. Ta nicotná pseudočinnost si mě tak zotročila, že mi už na nic nezbýval čas. Vytěsnil jsem ze svého vědomí snad i vlastní ženu... Z téhle smrtící odbornické zapikolovanosti jsem vybředával pomalu a obtížně. Svou roli tu sehrál konflikt s vedoucí oddělení, která hájila zájmy nadřízených proti našim požadavkům natolik ustrašeně a komisně, až se z konfliktu vyklubala malá lokální válka. Vypověděli jsme zneurotizované přisluhovačce poslušnost, a vedení ústavu muselo situaci hasit reorganizací. Srážka skupiny za- městanců se zájmy vedení skončila - jak jinak - v troskách a mravní kocovině, ale já jsem na vlastní kůži aspoň pocítil pravý stav věcí. Po rozpačitých začátcích jsem začal publikovat drobné kritiky a statě v oficiálních odborných časopisech. Přestože mé psaní bylo poznamenáno odbor- nickou machou, kolegové mě velkoryse přijali do svého kruhu: vyměňovali jsme si názory na své články, informovali se o zajímavých knihách, filmech, výstavách a půjčovali si literaturu. Tak jsem poprvé nahlédl do Svědectví a Listů, zhltnul Ledererovy Rozhovory, se zájmem četl o reáliích disidentské každodennosti a obdivoval krajní mužnou otevřenost Vaculíkova Pražského snáře. - Do prkenných spekulací o umění, v nichž jsem po uši vězel, vnesla mi velké oživení četba esejů Václava Černého. Nezkrotný intelektuální temperament rozeného kritika mě oslnil a nekompromisní postulát pravdy, chápaný jako kritérium mravní, se mi stal záchytným stéblem v moři falešných měřítek. - Ovšem 57 [pageend59]úhelná kniha, kniha knih, která mě definitivně probudila z těch podivných intelektuálních a občanských mrákot a otevřela mi oči, byl čtvrtý díl Pamětí Václava Černého. Po jejím dvojnásobném čtení jsem si poprvé uvědomil se vší vážností a důsažností, v jakém režimu vlastně žiju a jaká je nej vlastnější podstata komunistické politiky. Ano, až do této doby - táhlo mi už na třicítku - v mém vědomí přetrvávaly iluze, zkreslené představy, lži a bílá místa, které mi dovolovaly bloudit v názorové mlze, bez jasných kontur v náhledu na historické události a poválečný společenský vývoj. Paměti v mnohém rozptýlily škodlivý smog, jímž zaneřádila můj mozek výuka školního dějepisu. Blížila se polovina osmdesátých let, v Říši zhasnul přestárlý báťuška, objevil se první záblesk naděje na změnu, strach poněkud polevil, ostrá dělící čára mezi blázny z ghetta a spořádanými občánky se pomalu začala rozostřovat - rozšířil se vliv druhé kultury. V té době už jako pilný čtenář samizdatové literatury jsem měl možnost osobně poznat jednoho z prominentních signatářů Charty, dramatika Františka Pavlíčka. Setkání mělo pro mne dráždivou přitažlivost: první živá zkušenost s opravdovým disidentem! Naslouchat Františku Pavlíčkovi znamená těšit se z toho, jak mluvená česká řeč dokáže být hutná a bohatá. Jakási mohutnost skrytá v hloubce osobnosti jako by činila z každé souvislé promluvy jedinečný, přímo tvůrčí výkon řeči. Právě v přítomnosti duchem sršícího besedníka nejvíce vnímám svůj spoutaný jazyk: vlastní vyjadřování připadá mi najednou fádní a těžkopádné, řeč ztuhlá a rozpadlá, slova bez fantazie zdají se podivně cizí. Mám takový dojem, že tahle osobně pociťovaná jazyková nezpůsobilost se nějak hlouběji váže i k naší generaci. Zchudlost, pokleslost a vágnost jazyka jako by zrcadlily naše generační sebeodcizení - fungování v zajetí frází a stereotypů. - Naše rozhovory se zpočátku točily kolem dějin. Mrtvé stíny historie v Pavlíčkově podání sugestivně ožívají - o době baroka a barokní tradici v české literatuře jsem poslouchal s ušima nataženýma a pusou otevřenou - jména Pekaře, Kalisty, Šusty, Durycha zněla mi do té doby téměř bez obsahu (o existenci Zdeňka Kalisty jsem vůbec nevěděli). Skryté a rafinované násilí spáchané na naší paměti a intelektu způsobilo, že jsem si vůbec nebyl schopen uvědomit šíři toho, co všechno neznám a co nevím! Státem řízené vzdělání ze mne vyprodukovalo intelektuálního eunucha... Besedování s Františkem Pavlíčkem mi mnohé napovědělo. Jako vyslanec chartovního společenství přenesl na nás něco hluboce vitálního a mravného - energii osvobozeného ducha a étos živé myšlenky, jenž přivádí k činu. Když se v mém zaměstnání pomalu utišila bouře ve sklenici vody, zamrkala na mne koketně stranická organizace: byl jsem vyzván ke vstupu a spolupráci. Moje pozice byla problematická: bludný kruh přetvářky jsem už jednou nohou překročil, ale druhou jsem v něm dosud pevně vězel. Imperativ mravního postoje, jenž se ve mně začal pod dojmem nových zkušeností a zážitků ozývat, narážel na hradbu egoismu a na nízkou morálku kalkulujícího mozku. V čase na rozmyšlenou jsem se svěřil důvěrným přátelům a starším kolegům. Učinil jsem přitom jeden generační poznatek: Vstup mi doporučovali příslušníci protekto- 58 [pageend60]rátní generace, která v sobě zřejmě nese trvalou zátěž dusivého nacistického útlaku a později syndrom stalinských represí. Kamarádi z řad čtyřicátníků mě před vstupem varovali, stejně jako můj vrstevník, ač byl sám členem (nedávno ovšem ze strany vystoupil). Tak mi kamarádi pomohli dospět k rozhodnutí, které už v hloubi už beztak zrálo. Odmítl jsem a odměnou mi byl pocit osvobozující úlevy. Brzy nato jsem vystoupil také ze SSM. Konečně ve mně začal klíčit pocit vnitřního narovnání, potřeba opravdovější cesty, hledání nekonformních východisek i snaha vyjít z anonymní defenzívy. Možná vyprovokoval tyhle nálady spíše duch doby, drolení imperiálního monolitu pod reklamním štítem „glasnost" a „perestrojka" než moje odvaha. Kdo ví...? Pátraje po příčině příčin naší generační uzemněnosti, napadá mi, že v rozhodující chvíli generačního zrání nám bylo vygumováno z hlav ponětí o zorném úhlu věčnosti, kterým se měří lidské skutky podle toho, co je v nich trvalé a nepomíjející. Ztratili jsme (nebo nám bylo odňato?) nadosobní měřítko, ideál, který by zvedal naši mysl vzhůru. Zmizel nám z dohledu horizont nadosobních snah a cílů, vědomí pozitivní hodnoty oběti. Společenská přetvářka jevila se jako přirozené mimikry, které nikoho nepohoršovalo. Naopak, choval-li se někdo podle náročnějších mravních měřítek, byl označen za naivku se zakrnělým smyslem pro realitu. Společenskou maškarádu nasvítila ostrým světlem teprve idea lidské a občanské identity a z ní vyplývající imperativ života v pravdě. Potřeba nové mravnosti nebyla vyhlášena v žádném usnesení, nýbrž vyplynula přímo ze života jako reakce vnitřně svobodných občanů vůči zotročujícím nárokům totalitní moci. Podobně jako Albert Schweitzer se stal velkým zosobni- telem etického principu úcty k životu, myšlenku lidské identity u nás snad nejlépe personifikovaly svými postoji takové osobnosti jako Jan Patočka, Václav Černý, Josef Zvěřina, Václav Havel a další. Myslím, že zejména živý příklad Václava Havla znamená pro naši generaci onen záchytný bod, vyšší mravní horizont, který umožňuje orientaci i konfrontování a hodnocení postojů. Přestože mnoho vrstevníků zajisté vplynulo do šedých řad spořádaných „konzumentů socialismu", nepokládám naši generaci za ztracenou. Na jejím druhém pólu se totiž formuje křídlo těch, kteří se názorem i postojem sympaticky vy hra ň uj í. Vedle neoficiální scény, kam patří i redakční kruh tohoto časopisu, mám na mysli zejména písničkáře a některé hudební (Jan Rejžek), literární (Jan Lukeš) i filmové (Jiří Cieslar) kritiky. Jan Patočka v jednom eseji píše o tom, že měřítkem velikosti národa není ani tak jeho početnost, jako mnohem více velikost úlohy, před níž je postaven nebo kterou si předsevzal. Před jakou úlohou stojí naše generace a na jaký úkol vlastními silami stačí? Vlivem normalizační blokády stali jsme se generací nedovzdělanců a zpožděnou v duchovním i mravním vývoji. Je vůbec možné dohnat tolik ztrát? Snad vlastní pílí, důsledností, odhodláním... Nejsme generací rebelantskou, akceschopnou, tíží nás normalizační zplodiny - lež, podlomená sebedůvěra, stereotypy v myšlení i jednání. Bližší než radikální čin je nám zpytování svědomí a úvahy nad tím, co jsme nevykonali. Z této jistě zjednodušené diagnózy vy59 [pageend61]plývá, že naše generace zřejmě není určena k tomu, aby něco radikálně měnila, spíš aby připravovala půdu pro budoucí změnu, kterou zřejmě uskuteční generace následující. Jinými slovy to znamená starost o navazování a zachování generační, názorové, ba duchovní kontinuity, prosazování nenásilných forem konfrontace, zejména dialogem, potřebu hledání vlastní autentičnosti, kladení znepokojivých otázek. Je to tak málo? J. S.: Není. Ba co víc, je to strašně moc a beztoho by to ani nešlo dál, a když -tak špatně. Revolucí už bylo dost, věnujme se raději evoluci. Práce je nad hlavu. Pokusím se v závěru vyjmenovat některé reprezentanty generace v tom smyslu, jak jsme naši generaci vymezovali věkově v úvodu. Přičemž kritériem mého výběru je úsilí tvůrce o kritičnost, dále hledisko generační výpovědi, s tím vymezením, které je dáno neúplným přehledem. Podívám-li se na literaturu doma i venku (a tam jen na to, co ke mně proniklo), vidím na jedné straně Radka Johna, Zdeňka Zapletala, ale i zpožděnou de- butantku básnířku Svatavu Antošovou a na druhé straně autora Dětí ráje, Jana Pelce, a Michala Harníčka, tvůrce orwellovsky kruté prózy Maso. Ve folku tvoří výrazný nadprůměr Nohavica, Dobeš, Dědeček, Janoušek a Burian. V rocku je stále výraznější osobnost Michaela Kocába. Ve filmu na sebe upozornil Smyczek, v nedávné době Zábranský Domem pro dva a ve chvíli dopisování tohoto dialogu zazářil s Pražskou pětkou režisér Tomáš Vorel. Mezi publicisty jsou dlouhodobě patrné stálice Jana Rejžka a Jana Lukeše, který svou Prozaickou skutečností značně předběhl dobu; ve filmové publicistice se dokonce zformovala celá generační skupina. Ostatní múzy musím bohužel opominout, nemám v nich takový přehled, abych se odvážil diferencovat. Pravděpodobně právě ve výtvarném umění, kde se zrodila podivuhodná skupina Tvrdohlaví, budeme nacházet nejsvéráznější a nejsvébytnější generační uměleckou výpověď. Jmenuji namátkou naše vrstevníky: Jiří David, Zdeněk Lhotský, Stefan Milkov, Jaroslav Rona, František Skála, Čestmír Suška. I v druhé mnou opominuté múze - v divadle - se zformoval svérázný generační postoj. Teprve v poslední době se z exkluzivní divadelní enklávy Sklep díky režisérce Chytilové i filmu Pražská pětka stává všeobecný kulturní pojem. Zdá se, že „silná pětka" nebude jen módní efemerita, ale svérázný produkt dvacetileté normalizační „křeče" a přínos do naší kultury. Mám pocit, že literatura byla postižena touto křečí nejvíce. Režim v ní objevil největšího „třídního" nepřítele a po exkomunikaci nejvzdorovitějších dostal konformnější spisovatelskou část zcela pod kontrolu. Díky tomu v oficiální sféře zcela zanikly nemarxistická literární věda a kritika, a ovšem i nedogmatické časopisy. Johnovy a Zapletalovy výpovědi jsou falšované režimním tlakem do nepřesností, neúplnosti a nevěrohodnosti. John napsal ojedinělou generační výpověď Džínový svět o středoškolácích z počátku 70. let, ale zdá se mi v ní hrát falešně vzdor vystavované upřímnosti hlavního hrdiny. 60 [pageend62]Zapletal působí literárně zraleji, ale jeho neustávající tok stereotypních generačních výpovědí (Pozdě na hlasitou hudbu. Půlnoční běžci, Sen na konci rána) se rozlévá spíše do šíře, než zarývá do hloubky. Pravdivostí, úplností zobrazení společenského klimatu tyto dva předstihla svým samizdatovým románem (má vyjít v Madarsku) Daleko od stromu Zuzana Brabcová, která se nám lehce vymyká rokem narození 1960. Opožděným debutem v miniedici Ladění zazářila agresivní a výbušná poezie Antošové (1957). Děti ráje jsou svéráznou výpovědí o severočeském undergroundu emigranta Pelce. Film byl neméně domestikován dozorem než literatura. Smyczkův a Johnův film Proč? měl být cinema vérité o demoralizované mládeži, ale díky tomu, že zůstal v limitách, pravda zase přišla zkrátka. A ještě něco. Když jsem v lednu tohoto roku navštívil besedu s režisérem Goldflamem v Říši loutek, bylo to brzy po zahájení Kulturní iniciativy, vyjádřil se tam Goldflam, že jeho generace je generací obětovanou. Později vstal v diskusi režisér Jiří Krejčík a přihlásil se ke stejnému generačnímu pocitu, ač o třicet let starší Goldflama. Ta spřízněnost mne potěšila, volil bych však spíš název pohřbená generace. Slovo oběť implikuje i možnost nějakého vznešeného motivu, o tom však nevím. Pohřbený si připadal mimochodem i Neruda před 150 lety - nad trvalostí našich národních pocitů bychom se měli zamyslet. Při studiu starších literárních generací jsem pozoroval, že už koncem minulého století se vyostřoval negativní postoj literátů nejen k Rakousku-Uhersku, ale i k hodnotám měšťanského a náboženského života. Tam někde bylo později zřídlo celoevropské levicové orientace. Tím bychom se měli zabývat: co bylo v hodnotách společnosti 19. století skutečně nepřijatelné, a zároveň co bylo pozitivnější než přínos následující negující epochy. Z tohoto hlediska je nepochybné, že naším úkolem je a bude znovu hodnotit celý moderní vývoj společnosti 20. století, nacházet linie, jež snesly a unesly historický soud, a odmítnout naopak ty destruktivní, temné produkty „struktury smrti". V tom vidím úkol naší, ale nejen naší generace. M. H.: Pojem pohřbená generace mi zní tragickou nadneseností falešně. Mimochodem, kdy se konal pohřeb? Mám dojem, že zrovna ty jsi se mu nějak vyhnul - jinak bys někde ubíjel svou nenáviděnou existenci a nevedl se mnou žádné diskuse. Naše generační zátěž leží, podle mého soudu, v tom, že jsme byli ve věku mentálního dospívání vpleteni, a později jsme se sami zapletli se světem dvojí tváře, klamu a sebeklamu, globální falše, všeobsáhlé nejistoty, znechucení a strachu. Podepisováním neviditelných smluv s mocí a přijímáním lživých kompromisů stala se z nás generace pokoušená. A teď jsme v situaci, kdy nám ta galejnická koule začíná vadit v chůzi. Otázka zní: Jakým způsobem se zátěže zbavit? Jak ujít svůj metr a nastoupit cestu k životu v pravdě ? Pozitivní program, který vyplývá z položených otázek, by se dal možná formulovat jako zápas o generační identitu, anebo - Tvým slovníkem - jako tvorba autentické generační 61 [pageend63]duše, sebevědomé, senzibilní a stálé, zbavené škodlivých zplodin. Myslím, že tento časopis je zrovna ideálním prostorem k takovému konání. PS: Snad ještě skromný dovětek. Na pokoušenou duši existuje, myslím si, jeden velmi účinný lék: stud. Stydím-li se, je to jako by se malované kulisy světa klamu a sebeklamu naráz zřítily, a já byl vystaven nějaké holé pravdě o své vině... Ve studu jsem sám, jakoby nahý a opuštěný před očima všech. Stydím se nerad a proti vlastní vůli, ale reakce je pokaždé silnější a nemilosrdně usvědčuje. I tváří nakonec „přiznám barvu". Připadá mně jako podivné memento vysílané nevím kým a nevím odkud. Najde-li člověk v sobě sílu vyvodit z drtivého odkrytí důsledky, může mít stud dlouhodobý a očistný účinek. Má soukromá terapie tedy zní: zbavovat se pokušení a pročišťovat duši studem. Působí to možná aforisticky, ale má zkušenost je taková... Ta historka, kterou jsem líčil v úvodu, měla své vyvrcholení: ty škrábaniny ležely všem zrakům skryty v obilném poli, leč nastaly žně. Obilí bylo posečeno, a parta kluků i holek z celé vesnice se vypravila k vysokánskému stohu slámy, který se tyčil zrovna poblíž těch míst. První uviděl pohozený sešit můj starší bratr. S údivem, pomalu a nahlas přečetl mé jméno. Snad jsem si představoval, že zem už skryla všechny stopy, ale vím jen, že mě ten okamžik nalezl nepřipraveného. Úlekem jsem celý ztuhnul. Kluci se rozběhli po strništi a přinášeli další a další důkazy mé špatnosti. Nebylo možné cokoliv zapírat ani omluvně vysvětlovat. Stál jsem vystaven posměšným pohledům, a ochromen svíjivou bolestí studu. Uviděl jsem sám sebe jako fa- lešníka, zatloukače a lháře. Náhlé odkrytí vlastní ubohosti působí trýzeň. Bolest vlastního selhání. Stud vyhání z duše pýchu a zhoubný egoismus, nabádá k pokoře. Je znamením toho, že se zvláštním způsobem vztahuje k ideji mravnosti - totiž tak, že zakoušíme, jak trpce chutná její popření. Ne, zatím ještě nejsme generací ztracených cyniků, kteří se už přestali stydět a raději ze strachu zakrývají vlastní dluhy a prohřešky. Máme však dostatek vlastních sil očistit duši od lži a vykročit ke společné akci motivované potřebou vyšší mravnosti? Nevím, tuším jen, že tudy snad vede cesta... únor - červen 1989 „I já se domnívám, že va našem západním světě by lidé s jasným úsudkem a dobrou vůlí udělali nejlépe, kdyby se starali o svou vlastní «duši», místo aby kázali masám, nebo si lámali hlavu nad tím, co by pro ostatní bylo nejlepší.“ (C. G. Jung) 62 [pageend64]MÁME HLADOVÝHO PSA Ivan Špingl Narodil jsem se a žiji v Praze. Je mi 36 let, jsem ženatý a mám dvě děti. V následujícím textu jsem se pokusil napsat něco jako svou generační výpověď, i když si uvědomuji, že je to především moje momentální subjektivní pravda, která teprve začleněním mezi ostatní podobné výpovědi mých vrstevníků může spoluvytvořit obraz, který bude něčím výlučný, a který tedy bude charakterizovat naši generaci. Dříve než se rozepíši o konkrétních souvislostech, které se váží k mému životu, cítím potřebu rozebrat slovo GENERACE tak, jak je chápu. Obecně lze vypozorovat, že čím více se v té které době děje, čím větším počtem výrazných mezníků dějiny procházejí, tím výraznější předěly vznikají mezi příslušníky společnosti, jejichž roky narození tvoří určitou kratší nebo delší řadu. Vedle toho existují i kategorie, které označují zvláštní zájmové skupiny lidí, působící především v kulturní sféře, jako generace např. umělecké. U těchto skupin není směrodatné, zda jsou tvořeny lidmi přibližně stejného věku. Obě kategorie se mě týkají. Jednak jako člověka, který se narodil v roce 1953, i jako toho, který usiluje o své uplatnění psaním. Zařazení se do kulturního proudu jako tvůrce po bok svých tvůrčích generačních druhů a vytvoření určité fronty, i až v militantním slova smyslu, je trýznivý pocit, s kterým se skoro denně potýkám. Nechce se mi dalších dvacet let žít, v uvedeném generačním slova smyslu, jako „sám voják v poli". 0 to víc, že přicházím do věku, kdy už nechci dělat „do šuplíku". Tím myslím, že ke svému růstu, jakkoli je to samolibé, potřebuji větší aokruh čtenářů. Je to potřeba lidské pospolitosti, potřeba reflexe, která není klamná, která utvrzuje a vede ke smyslu věcí, jenž vytváří hierarchii hodnot v rámci smysluplného řádu. Posledních 20 let jsem pomíjel téměř vše, co bylo oficiálně prezentováno, žel i lidi, kteří za tím stáli, kterých jsem se však ani nějak nemohl dopočítat. Nebyl to ode mě rozmar, ale pud sebezáchovy. Celou tu dobu jsem se řídil pravidlem, že nelze vytvořit nic pozoruhodného, pokud nemohu být vnitřně přesvědčen o tom, že žiji morálně. Nemohu sloužit jako vzor, ale tento pocit v sobě nadále nosím. Mé dětství bylo, myslím, mimořádně hezké. Žil jsem v harmonických poměrech téměř bezkonfliktní rodiny. Společně s bratrem jsme nebyli nikdy vystaveni hrůzám z možného rozvodu našich rodičů, otec i matka měli „normální zaměstnání", tzn. že otec nebyl třeba hudebník nebo umělecký fotograf, matka nezpívala v baru nebo nebyla letuška. Vše u nás bylo normální, až příliš normální, tím myslím, že té normálnosti bylo vše podřízeno, a to až nenormálně. Rodiče se seznámili a první léta manželství prožívali v období, které se mi, nejen z jejich vyprávění, jevilo, a v podstatě i nadále jeví jako růžové. Oba byli svým způsobem takoví selfmademani, nenesli v sobě křivdy a nenávist ze znárodnění majetku svého nebo svých rodičů, politika u nich byla na vedlejší koleji, i když otec se stal členem KSČ. Doba opalizovala jejich mládím i mládím nové epochy 63 [pageend65]v rámci spravedlivějšího společenského řádu (opravuji se, dogma říká spravedlivého), zkrátka za devatero... žili, čekala je šťastná budoucnost a netušené možnosti. Minulost, která jim připomínala válku, byla hozena za hlavu. S chutí začínali z ničeho, v dobrém i špatném smyslu. Otec byl navíc ve svém oboru velice uznávaný a úspěšný. Měli jsme tuzexové konto, což bylo začátkem šedesátých let kuriozitou. Občas jsem však z otce cítil určitou rozmrzelost, to když sledoval televizní noviny, poslouchal rádio nebo četl noviny. Žádný rozum jsem z toho neměl, snad jen ten, že politika je svinstvo. Ono letní srpnové ráno mě vzbudila ubrečená máma, abych si šel poslechnout rádio. Bylo mi patnáct, byl jsem čerstvým držitelem občanky, za týden jsem se měl stát studentem, což jsem napjatě očekával. A do toho přijeli Rusové. Ten obraz, jak sedíme v pyžamech, matka do kapesníku brečí a opakuje: „To není možný", a otec kouří jednu cigaretu za druhou, si umím snadno vybavit. Trpěl jsem neštěstím rodičů, které bylo zjevné. Mé osobní ambice to však nijak nenarušovalo. Sám jsem byl spíš překvapen, že národ, jehož neforemná písmena jsem se musel učit, jehož jazyk nám dětem připadal tak směšný, si osobuje právo udělat škrt přes cizí rozpočet. RUS EX MAŠÍNA. Rozum si záhy vyhodnocoval, jako vždy, nějaké klady na této události. Napadlo mě, že se už nebudeme učit ruštinu, nad čímž jsem zaplesal, a nebudeme muset dále předstírat obdiv k té zaostalé zemi, která třeba nám klukům nic neříkala. Zbožně jsme všichni pohlíželi na Západ, protože odtud přicházely senzační hračky, žvýkačky, animované grotesky, auta a milión dalších zajímavých věcí. Povinný obdiv k SSSR jsme všichni chápali pouze jako daň za osvobození. V ten den to bylo fifty fifty. Jednou nás osvobodili, jednou..., do dneška nevím, jak to nazvat. Čili celkově nula. Nastala doba kontrastů. Jako když se k sobě přiloží dvě utržené půlky zcela jiných obrazů. Pastva pro dokumentaristy. Zpomalený záběr na borce, který padá k zemi. O.K. se změnilo na K.O. Před a po - vznikl ostrý mezník. Vznikla nevídaná absurdita: přijela přátelská vojska zlikvidovat kontrarevoluci, která jaksi nebyla k nalezení. Přesto vojska setrvala. Až později jsem si vysvětlil změnu, která nastala v nátuře mého otce, i nové hodnocení života mojí matkou. Je to děs, který se do nich vplížil. Jako když abstinent procitne z otravy alkoholem. Zrání jejich lidských osobností v tak jasnozřivých podmínkách, jejich životní neprotřelost a politická naivita, jednoznačnost všech věcí a nadějí, to všechno náhle tváří v tvář chorobě, proti které nebyli „očkováni", o které vůbec neslyšeli. Já už ta základní „séra" dostal právě v této době, o které píšu, kdy jsem si bolest neuvědomoval, kdy jsem „s oteklým zadkem" šel hrát odpoledne fotbal a večer tancovat na diskotéku. Ale co oni? Připadají mi od té doby dokonale popletení, trpící chronickým zánětem „cest srdečních". Notně k tomu přispěl i můj rozvod z konce let sedmdesátých. Umí se zamilovat už jen do vnoučat a do chaty se zahrádkou, protože to je „tutovka". Ztratili pocit jistoty, zatímco já ji vůbec nehledal! Tím pádem se necítím prede- stinován jako oni, nemám co ztratit ze strany společnosti a jsem vlastně jen příjemně překvapován. Nemám hroší kůži ani neprůstřelný pancíř, jsem „volně průchozí", své já mám však uložené na bezpečném místě. 64 [pageend66]Příchod vojsk jsem pociťoval jako vzrušení, jako nějaké nové dobrodružství. Jezdil jsem například na kole do Dejvic, kde byly k maní štosy různých letáků, které jsem ani nečetl, nacpal je do tašky navlečené na řídítkách kola a rozvážel po našem obvodě. Před hlídkami ruských vojáků jsem projížděl s výrazem jakoby nic, i když jsem se bál. Prostě jsem se choval jako ve filmech z války, kterých byla plná televize a na které jsme pravidelně chodili povinně se školou do kina. Za chvíli jsem si na přítomnost vojáků zvykl a později, když se z Prahy vytratili, jsem na ně zapomněl. Cítil jsem ale, že jejich existence na našem území oddaluje mé i tak vzdálené cíle. Pro mě však byly podstatné věci nastávající. Od září jsem začal chodit na střední školu do centra Prahy. Město mně učarovalo nejen tím, že jsem začal využívat jeho služeb, ale i tím, že jsem se blahodárně ztratil v jeho anonymitě. Chodil jsem na pivo, kouřil letky, zásluhou četných mejdanů „mé pubertální představy nabývaly reálnějších forem", jak jsme citovali z povídek Šimka a Grossmanna. S ohledem na vývoj společnosti jsem se podvolil přání rodičů a přijal hájemství techniky. Ten řád, který v technice je, to hračičkování, umožnilo už několika pokolením mužů se celkem šťastně přenést přes všechny otřesy civilizace. Tecf ty otřesy způsobuje sama. Moji přátelé z té doby byli podobní anomálové jako já, totiž studovali technické disciplíny, ať již elektro, aby si mohli dělat zvukové aparatury, nebo stavařinu, kvůli úpravám a stavbám svých budoucích obydlí, nebo strojařinu či dopravu, aby sobě i jiným mohli opravit motorky, auta, domácí spotřebiče a pod., ale přitom žili kulturou, jako nejpřirozenější potřebou toho věku, navíc jako tichou, tedy sladší, utajenou neřestí. Mimo desek byla největší sháňka po knihách, které ještě urychleně chrlila nakladatelství v předsmrtné křeči let 69,70,71, a dokonce ještě 72. Ještě v té době se dalo něco vidět ve Filmovém klubu nebo v Ponrepu. Potom už skoro nic. Knihy tehdy vydané se staly klenoty a základními „pravítky" při měření toho následujícího. Jsou vesměs ošoupané a potrhané, jak je četli další a další vlny mladého čtenářstva ve svém hladu po pravdě. Noc opravdu neměla být krátká..., jak zpíval Karel Kryl, snad nejvýznačnější autor a interpret té doby. Během studia už na vysoké škole jsem zažil pitoreskní událost. Byl jsem takhle jednou tajuplným gestem odvolán ze třídy do nějakého neznámého kabinetu, kde mi neznámý asistent pološeptem sdělil konspirativně, že mě a několik dalších vytipovali jako možné kandidáty strany. Když jsem nabídku poťouchle odmítl, s žoviálním úsměvem mě vyprovodil. Všichni ostatní vytipovaní nabídku do „klanu" přijali, a jeden, který byl vyvolen místo mě jako náhradník, mi přišel s uzarděním poděkovat. Z debaty s těmi přijatými jsem vyšel jako poněkud natvrdlý podivín, který si šlape po svém štěstí. Oni tam přece, jako všichni, vstoupili z prospěchu. Jak jinak, vždyť se to ani jinak brát nedalo a nedá. U momentu vstupu do KSČ bych se rád pozastavil, protože má rys generační. Dá se směle tvrdit, že lidé, kteří vstoupili do strany v rozmezí let 70-85 mají až na výjimky něco společného: nemohou dost dobře prokázat, že vstoupili do strany z přesvědčení, což je z hlediska vývoje strany a celého státu moment kardinální. 65 [pageend67]O této skutečnosti všichni straníci vědí. Ti noví „abonenti" mi byli svým činem lhostejní, protože jsem si ještě neuměl představit, že je svými schopnostmi, i s jejich výhodou, nedokážu předstihnout, protože je to tabu. Nechápal jsem, že jednou budou požívat výhod na úkor mé osoby. Pokud budou naše ročníky shledány generací nebo se generací staneme nějakým společným vydělením se ze společnosti, budeme uvedeným „bolševickým řezem" rozděleni do smrti na dvě poloviny, zajisté především ze strany nestraníků vůči straníkům, i s tím vědomím, že velikému množství nebyla volba nabídnuta, takže z nouze může udělat ctnost, jak to vidím ve svém optimismu. V roce 79 jsem se vrátil z vojny, bylo mi 26 let, a začal jsem chodit do práce. Realita mě zcela zaskočila, nebyl jsem na ní vůbec připraven. Uvědomil jsem si, jak mě všechny tři stupně škol, které jsem do té doby absolvoval, „chránily" proti problémům reálné životní zkušenosti, jak ze mě udělaly pomocí nesmírně rafinovaných postupů skleníkovou rostlinu, která při šoku z té konfrontace má upadnout ve zděšení, a v zoufalém pudu sebezáchovy se má stát svlačcem nebo v lepším případě jmelím. V nejlepším orchideou, ovšem rudou. Uvědomil jsem si, že jsem byl společností vychován k cizopasení, že jsem byl štěpován, prořezáván a štětečky obratných manipulátorů uměle oplodňován pylem, který byl produkován tajnými laboratořemi. Já jsem však chtěl být samostatná rostlina! Chtěl jsem si do této planety zapustit své vlastní kořeny, a bránil jsem se existenci na těle jiné rostliny. Už proto, že jsem cítil jak hnije a jak snadno mohu padnout i s ní. Shrnu-li vše, co jsem vstřebal do hlavy během svého života v této zemi, musím začít vizí struktury obecné lidské společnosti. Rozděluji ji zhruba podle kritéria výkonnosti, tj. množství vykonané práce za čas, na dvě části o nestejné velikosti. Jedna představuje velikou většinu, přibližně 80-90 %, a je tedy schopna vykonat velikou práci, ovšem za relativně dlouhé časové období. Druhou tvoří zbývajících 10-20%. Tím, že vytváří úměrně menší práci, avšak za velmi krátký čas, je daleko výkonnější než skupina první, a je to ona, která žene vývoj společnosti dopředu (eventuálně i v záporném smyslu). Ta většina ji pouze kopíruje, imituje, v nejlepším případě - tvůrčím způsobem - rozvíjí drobnými úkony její koncepce. Úroveň té které společnosti nebo státu je přímo úměrná schopnostem a možnostem výkonné menšiny. Je zcela zbytečné většinu lákat cukrem nebo nutit bičem, aby něco sama vytvářela vymýšlením; tímto způsobem ji lze pouze motivovat a usměrňovat ve vykonávání daných instrukcí. Pro většinu je myšlení luxus. Ona nemůže vymýšlet, není vyhraněná, nestojí si za svým, protože to tak nenahlíží, protože to není „její věc". Pětkrát za rok rozkope chodník a pětkrát ho zase zasype a zakryje asfaltem, aniž hne brvou. Krmí děti umělou výživou anebo mateřským mlékem podle toho, jaké dostane instrukce. Koupí si magnetické náramky, zahrne buldozerem, co je potřeba, volí doporučené kandidáty atd. „Nemá na to" řídit společnost, není jí to dáno. Ze svého hlediska to považuje vůči přírodě za křivdu, nemůže ale proti tomu nic dělat. Vždy je přechytračena. Může vynikat pílí, pomocí které se může dopracovat k jisté dovednosti, a tím k majetku. „Nikdo jí nic nedaruje". Proto má 66 [pageend68]v podstatě tyto požadavky: Stabilní společenský řád a pevné zákony, které jsou především určeny právě jí, protože ona se jimi chrání a obhajuje; chce si vydělat tolik, aby se mohla dobře živit, chce mít kvalitní bydlení, kde může vychovávat svoje potomky, mít auto a eventuálně nějaký rekreační objekt, má-li na jeho provoz, spolehlivou zdravotní péči a jistý malý přebytek peněz, ne moc velký, aby neměla roupy, aby jí to nekazilo, který jí zaručí bezstarostné trávení každoroční dovolené a občasné „vyhození si z kopejtka". Chce mít jistotu, že bude dobře zajištěna v důchodu. Má panický strach z nezaměstnanosti, nesní o „volné noze", neví, co by doma dělala. Potřebuje být v práci vesměs komandována. Burcuje ji a zároveň sjednocuje hlad a bída, která ji žene proti menšině, tedy proti řídícím strukturám, proti politice a ideologii. Není nikdy vinna. Po dosažení přijatelné kvality potřeb její aktivita klesá. Tato skupina, která je nazývána masou, lidem nebo pracujícím lidem, dříve poddanými, nevolníky nebo otroky, jejíž boj za sociální spravedlnost dospěl až k socialismu, má charakter vykonavatelů a správců. Vykonává určené činnosti a spravuje společenská zařízení a svůj majetek. Provádí údržbu. Její naturel je přirozeně konzervativní, protože nemá ze své lidské podstaty dostatečné motivy k překonání nejsilnějšího citu, což je zvyk. Já a většina ostatních Pražáků jsme věděli už v průběhu studia na vysoké škole, že vzdělání u nás k ničemu není, že je to jen určitá determinace, snadnější život posléze. Takže jsme se po škole, po určité krátké době šoků, přizpůsobili obecnému diletantství a líčili si vzájemně naši činnost po boku svých šéfů, a váleli jsme se smíchy. Šéfům bylo všechno jedno, hlavně když byli dál šéfy, třeba i o den, protože sami věděli a vědí, že se už nikdy taková situace nemůže opakovat. Po desítkách marných pokusů z naší strany o určitou nápravu situace v naší společnosti nám to už bylo jedno taky, a začali jsme to brát jako problém rozlitého mléka. Dneska, podobně jako oni, vypálím od boku, jak se pěstují melouny, jak řídit letadlo, jak se staví dům, jak vyrábět doma alkohol, jak vytápět bazén, jak udělat správné učební osnovy, jak dělat zabijačku, jak se musí na ženský, jak řídit fabriky, jak... Heslo: strana se učí. Pokud se však nenaučí, že na prvním místě u lidí je jejich schopnost a až na druhém jejich politická příslušnost (to je zázrak Slušovic), mám strach, že to nějak na světě vůbec špatně skončí. Jak se dívám okolo sebe, vidím, že jaro roku 68, i s tím, co mu předcházelo a co po něm následovalo, nemělo přímý dopad na děti, tzn. komu nebylo, dejme tomu, v roce 68 víc jak 12 let, což jsou ročníky 57, 58 a mladší. To je jedno ohraničení mé potenciální generace, řekněme zespoda. Shora jsme ohraničení ročníky, které nesporně generaci tvoří. Jsou to lidé, kterým bylo na jaře 68 nejméně 20, spíš víc, tedy současní čtyřicátníci a padesátníci. Je to k nevíře, když některé z nich zastihnu s vnučkou na klíně vedle magneťáku vyřvávajícího Beatles. Říká se, že když se něco děje, tak čas utíká, a když se nic neděje, tak se vleče. Myslím si trochu něco jiného. Když se nic neděje, splývají dny, týdny, měsíce a roky jeden s druhým, protože se nijak neodlišují a je, když to přeženu, jedno, je-li mně o deset, patnáct či o dvacet let víc. Člověk vlastně v tomto případě ne67 [pageend69]stárne, ale je nucen stárnout. To pravé, skutečné stárnutí je z opotřebování, ze spalujících prožitků, z ran, které na člověka dopadají, ze slastí, z kterých tloustne a těžkne. Jak stárne, je nemotornější. Mládí naopak je motorné, a mládi těch současných čtyřicátníků a padesátníků vrčelo jako motorová pila. Já jsem si vždycky připadal jenom jako jejich mladší brácha, který je v té nejzajímavější chvíli vždycky vystrčen někam za dveře nebo poslán pro pivo. Naštěstí tím srpnem pro mladé lidi, proti relativně starším, nic neskončilo, v jistém smyslu naopak, protože to nové, čeho jsou mladí nositelé, je zpravidla důsledkem toho starého, proti kterému je to obrácené, a tady se to ještě navíc umocnilo tím ještě jedním proti, proti Rusům. Tady se už „kradly třešně přes dva ploty". A navíc ten nový společenský trend šel v něčem do roku 70 i dál. To právě pociťuji jako svůj specifický pocit, který mají i někteří ostatní stejně staří, že jsme si totiž jenom „LÍZLI", a to proto, že jsme byli telata, učedníci, kteří to všechno sice prožívali, ale víc pasivně. Ti starší se už prezentovali na pódiích, ve filmu, na deskách, v televizi, v tisku, nebo cestovali po celém světě, pořádali majálesy, volby M iss, zkrátka byli hlavními aktéry, na té době spoluúčinkovali, a někteří z nich ji dokonce dělali. Když jsme se do toho už už chtěli pustit my, tak to šlo do „fade outu". Jsme pořád jenom naladění, což je ale zase lepší, než naladěný nebýt. Podle této mé (naší) teorie je jádro generace, jíž se cítím být součástí, i když zatím potichu, tvořeno asi tak ročníky 52-56, tzn. že je nám 33-37 let. Jsme pětatřicátníci, hoši jako... Nejsme jako květ, protože jsme se ještě nemohli rozvinout, ani na nás není zrovna radost pohledět, protože jsme v něčem takoví nedodělaní. Jak by řekl Saint-Exupéry: máme hladovýho psa. Už leccos víme, ale zatím jsme neměli možnost to prokázat, až na výjimky. Pevně věřím, že v podobném národním obrození, jako bylo na jaře roku 68, se ještě uplatníme, že si to vynahradíme, že už to nebude dlouho trvat a že nás ti mladší nechají po svém boku taky ještě trochu dodatečně vybláznit. 1. 5. 1989 „Čeho je nám zapotřebí, je vývoj vnitrního, duchovního člověka, jedinečné lidské osobnosti, jejíž hodnota se skrývá jednak v mytologii, jednak v nevědomé duši. Je tragické, že věda a její filosofie berou člověku odvahu při hledání smyslu teologických symbolů, přičemž teologie se brání všem rozumovým pokusům zaměřeným tímto směrem.“ (C. G. Jung) 68 [pageend70]PRAŽSKÉ KAVÁRNY, KAVÁRNIČKY, CUKRÁRNY A BISTRA Josef Kroutvor Také v Praze se ujal a široce uplatnil typ vídeňské, příjemné, elegantní a často i velmi reprezentativní kavárny. Mnohé podniky už dávno zanikly, změnily názvy, byly přebudovány, zpustly a zašly, ale některé se drží dosud a opět zázrakem ožívají. Na staré secesní kavárny se už dnes díváme jako na chráněné památkové obejkty a stejnou úctu si časem vynutí i kavárny moderní, založené ve dvacátých a třicátých letech. Asi v polovině Václavského náměstí narazíme na první slavnou Zachovalou, prostornou a skvostnou kavárnu velkého secesního hotelu. Kdysi, za Rakouska, se hotel jmenoval Arcivévoda Štěpán, dnes se jmenuje Evropa a nelze ho v Praze minout. Vždyť hotel Evropa je v Praze pojem spojený s tradicí, elegancí, luxusem. Od pěti hodin zde vyhrává pravý kavárenský šraml, kde se uplatňují i mladé hezké hudebnice pod vedením starého zkušeného houslisty. Stálé hosty dnes kavárna už nemá, ti odešli s jinou dobou a s jinými společenskými poměry. Na secesní dekoraci hotelu Evropa se podílel i český architekt Jan Letzel, který později odešel do Japonska a postavil v Hirošimě budovu Průmyslového muzea. Siluetu železobetonové kostry s typickou kupolí zná kdekdo, stal se z ní památník první atomové katastrofy. Od Jana Letzla nepochybně pocházejí kovové mříže vstupních dveří a zábradlí v interiéru haly. Na příkopě, na konci dnešní pěší zóny stojí mohutná budova Obecního domu, jehož součástí je i velká kavárna. Z bývalého záměru společenské reprezentace zbyl ovšem jen velký prostor a krásná secesní dekorace uvnitř. Vše ostatní, včetně rozviklaných židlí, zašlých závěsů a záclon a opuštěných salónků, připomíná kavárnu provinčního nádraží. Locf se nenápadně potápí, velký luxusní parník sladce a sentimentálně klesá dolů. Škoda. Obecní dům byl postaven v letech 1906-1911 a zakončil vlastně vývoj pražské secese. Říká se, že s touto stavbou také nenávratně odchází solidní práce uměleckého řemesla, perfektní styl do posledního detailu. Hned vedle Obecního domu stojí hotel Paříž s elegantní restaurací a s renovovanou samostatnou kavárnou. Secesní interiér s dřevěnými sloupy a tepaným kovem, široká okna, vysoký strop a vkusné zařízení, splňují ideální představu středoevropské kavárny. Pod vlivem mezinárodního hotelu se zlepšila i obsluha, rozšířil se výběr nápojů a zákusků, mezi nimiž němí chybět ani proslulý jablkový závin, či jak se říká ve Vídni i v Praze - štrůdl. V tomto hotelu se v roce 1915 ubytovala žena Egona Schieleho, který byl povolán do Prahy k nástupu vojenské služby. Oddaná novomanželka Editha se nemohla odtrhnout od svého 69 [pageend71]Egona, a tak přijela za ním. Jedinečnou atmosféru hotelu dokonale vylíčil největší poválečný spisovatel Bohumil Hrabal v románu Obsluhoval jsem anglického krále. V hotelu byla totiž kdysi zaměstnána Hrabalova žena, takže se mohl spisovatel dobře seznámit s prostředím. Počátky českého moderního umění jsou spojeny s kavárnou Union na bývalé Ferdinandově třídě, po roce 1918 už Národní. Legendární kavárna stávala v místech, kde mezitím vyrostla dosti tuctová stavba, Dům dětské knihy Albatros. Ve staré zakouřené kavárně se kolem roku 1910 houfovali první zastánci kubismu a dalších moderních směrů. Chodili sem architekti, malíři, sochař Jan Štursa, bratři Čapkové, nakladatelé, historici umění a někdy sem dokonce zabloudil i Jaroslav Hašek. Každá slavná kavárna má i své slavné vrchní a číšníky, a tak tomu bylo i s panem vrchním Paterou v Unionce. S kavárnou Union na Perštýně mohla soutěžit jen kavárna Areo na rohu Hybernské a Dlážděné ulice poblíž nádraží. Areo bylo luxusnější, mělo bohatší klientelu, více zrcadel a větší společenský lesk. Jestliže Unionka byla výrazně českým střediskem kulturního života, pak do kavárny Areo chodili především němečtí literáti, žurnalisté a někteří českoněmečtí malíři. U stolků sedávali Franz Kafka, Max Brod, Franz Werfel či Egon Ervin Kisch a věčně debatovali. V malém prostoru se mísil živel německý, židovský a český a jistě ne nadarmo nazval Brod z těchto důvodů Prahu „městem polemickým". Kavárně Areo kraloval zase pan vrchní Počta či Poschta, záleží na tom, které memoáry právě čteme. Český spisovatel František Langer vzpomíná, že mnozí čeští umělci chodili také do Area, kde byl přece jen větší výběr časopisů. Oba tvůrčí světy tehdy žily ještě v přátelské shodě, problémy se dostavily až později, kdy se do umění začala míchat politika a nacionalismus. Areo existuje dodnes, ale je to jedna z nejbídnějších, nejsmutnějších, nejvíce poškozených pražských kaváren. Události došly dokonce tak daleko, že musela být kavárna nedávno uzavřena za účelem rekonstrukce. Před Arcem teprve pochopíme, jak hluboce byl rozvrácen duch Střední Evropy, tradičně svázaný s příjemnou, útulnou a bezpečnou kavárnou. Většina starých kaváren se nachází na Starém a Novém Městě, ale jsou i jisté výjimky, bez nichž by místopis nebyl úplný. Na Malostranském náměstí se trvale zabydlela kavárna, jejíž poklidný a ospalý život zavádí hosta až kamsi do pražského biedermeieru. Malostranská kavárna přeje více žánrům než velké secesní salóny. Místní figurky jakoby vypadlé z povídek Jana Nerudy, malostranská bohéma, studenti a romantičtí obyvatelé nejpoetičtější pražské čtvrti zaplňují tuto nevelkou kavárnu. Na Letné, v souvislém pásu pražské zeleně, se ukrývají hned dvě letní kavárny a restaurace. V roce 1891 se v Praze konala významná Jubilejní výstava, z níž pochází i Hanavský pavilón, proměněný dnes v luxusní kavárnu s vyhlídkovou terasou. Unikátní stavba z šedé litiny a její bohatá dekorace symbolisují vznešený styl pražské honorace z konce století. Na opačném konci městských sadů stojí restaurace a kavárna postavená zde už v roce 1863. Kousek za kavárnou se nachází ojedinělá rekvizita, starý kolotoč s koníky, na nichž se projíždějí děti za zvuku orchestrionu. 70 [pageend72]Po procházce na čerstvém vzduchu opouštíme dobu před 1. světovou válkou a přecházíme do nové republiky, vstupujeme přímo do dvacátých a třicátých let. Mění se zvyky, morálka, rytmus ulice, názory na umění, mění se zkrátka život a s ním se mění i kavárny. Praha se zbavuje poválečné mizérie a rychle se mění v úspěšné moderní evropské velkoměsto. V pražském adresáři se objevují nové lákavé podniky. V kavárnách se teď nescházejí jen muži, moderní kavárna patří i ženám, samostatným osobnostem. Novou dobu charakterizují spíše dvě přítelkyně v důvěrném rozhovoru u kulatého stolku než pánská společnost s novinami, kávou a doutníky. Secesní pološero se prosvětlilo, konversace se pročistila duchaplnými výroky, humorem a ironií. Nejen Paříž, ale také Praha je ve dvacátých letech „pohyblivým svátkem", město pulsuje, věčně plyne a proudí. Od roku 1926 vychází v Praze velkoryse pojatý společenský časopis Pestrý týden. 0 dva roky později vydává básník Vítězslav Nezval svého Edisona, mýtus elektrické Prahy. Karel Teige, přední teoretik české avantgardy vydává nejen Svět, který se směje, ale i Svět, který voní. Do třetice chybí snad jen Svět, který tančí... Celá Praha swinguje a někdy se zdá, že moderní město není nic jiného než velká taneční kavárna. Praha 1. republiky srdečně vítá významné osobnosti, česká avantgarda udržuje dobré styky s cizinou. Například Le Corbusier navštěvuje v roce 1929 už podruhé Prahu a kupodivu: je zaskočen elegancí a dynamikou města. Praha mu připadá až příliš světácká, kavárny plné zrcadel mu naháněly prý hrůzu. Že byla Praha opravdu městem kaváren, o tom nám koneckonců podávají zajímavé svědectví memoáry architekta Karla Honzíka. „Ve třicátých letech bylo téměř celé Václavské náměstí až do prváho patra (i výše) lemováno kavárnami a jejich prostory pronikaly nazad do dvorů, do bloků, do přilehlých hlavních tříd, takže kdyby se byly probouraly zdi, které je oddělovaly, bylo by se mohlo procházet téměř celým pražským centrem jako jedinou kavárnou." Není to snad krásná utopická představa nekonečného města - kavárny s exotickou, melancholickou či erotickou vůní kávy? Oblíbenou kavárnou pražské avantgardy se nepochybně stala Slávie, ideálně položená na konci Národní třídy. Samozřejmě že sem chodili i herci z protějšího Národního divadla a za nimi jejich vděční diváci. Z velkých oken kavárny se otevírá krásný výhled na řeku, Střelecký ostrov, Kampu a Pražský hrad. Zelený ostrov pluje po vodě, přibližuje se k nábřeží a zase se vzdaluje k protějšímu břehu jako velká zelená skvrna. Nahoře na horizontu kotví Hradčany jako těžký křižník s mohutnou jakoby opancéřovanou katedrálou svátého Víta. Na přídi jsou vysunuty dvě štíhlé věže svátého Jiří. Život na ulici a rušné křižovatce se doslova otírá o velké skleněné tabule, lidé pospíchají, kolem projíždějí auta a řinčí tramvaje. Málokterá kavárna ve světě - o Praze ani nemluvě - má takovou úžasnou vyhlídku s tak fascinujícím panoramatem. Na začátku dvacátých let přicházel do kavárny Slávie básník Jaroslav Seifert se svými přáteli na skleničku absintu - byla to prý malá koketérie s Paříží. V roce 1980 byla Seifertovi udělena Nobelova cena za literaturu. Seifert kavárny miloval a jeho memoáry mluví o těchto společenských a kulturních oázách nejen 71 [pageend73]s nadšením, ale i smutkem. „Pražské kavárny! Ty zbytky, které tu z nich dnes máme, už nemohou vydat svědectví o životě v kavárnách mezi dvěma válkami. Měly svůj někdy odlišný charakter. Do těch nejtišších se chodívali studenti učit a čtenáři novin měli tam všechen tehdy dostupný tisk z celé Evropy. Některé zahraniční noviny byly tu už téhož dne. Ve středu města byly kavárny honosné, zhusta navštěvované i dámami z polosvěta. Páni vrchní dávali se v těchto kavárnách dvakrát denně holit.. " A o kus dále Seifert pokračuje: „V kavárně se diskutovalo, plánovalo, vášnivě polemizovalo a nikdy jsem neměl dojem ztraceného času. Byly tam téměř všechny kulturní časopisy a drahé zahraniční časopisy obrázkové. Erotický La vie parisienne šel z ruky do ruky a za pár dní byl roztrhaný jako prapor po válce..." V šedesátých letech se ve Slávii scházeli opět významní pražští umělci, kritici a intelektuálové v čele s básníkem Jiřím Kolářem. I když se zde nezrodila žádná společná idea a nebyla založena žádná pražská škola, domluvilo se zde přesto mnoho důležitých věcí. Pravidelně každý den o jedné sem přicházel básník Jiří Kolář vždy s čistou košilí a kravatou, aby svou přítomností udával směr debatě. Mluvilo se o lecčems, Praha navazovala zpřetrhané kontakty se světem a snažila se pochytit co nejvíce nových informací. Po Chartě 77 a následujících změnách a potížích se skupina definitivně rozpadla. Jiří Kolář, básník, výtvarník, vynálezce celé řady nových kolážových technik, odešel nakonec do emigrace a žije dnes v Paříži. Po rekostrukci Slávie změnila kavárna vzhled a obsazení a zmizel i kulatý Kolářův stolek s typickou cedulkou reservě! Slávie je dodnes přitažlivou, inspirativní kavárnou s autentickou atmosférou, v níž se střetá tradice s projevy nové generace. Na zadní stěně visí velký obraz od Viktora Olivy, který představuje kavárnu s posledním hostem... Snad je to básník, kavárenský poeta, a není-li to básník, pak je to alespoň muž s duší básníka. Před ním sedí na stolku jeho zelená múza, nahá žena, téměř průhledná bytost, jeho vidina. V pozadí postává starý číšník v uctivém odstupu, aby nevyrušil hosta a nezaplašil jeho snění... Pod obrazem, který připomíná staré časy, sedí mládež, pražští punks v černých sakách a kožených bundách. Nezvyklé účesy dívek, řetězy kolem krku a náušnice v uších chlapců vnášejí do středoevropské kavárny exotický živel, moment překvapení a vzrušení. Dalším centrem pražského avantgardního života byl Mánes, originální funkcionalistická stavba postavená v roce 1930 architektem Otakarem Novotným. Kdysi zde bývala kavárna s terasou, která v letních měsících nabízela příjemné posezení nad řekou. Tyto prostory dnes bohužel patří Klubu výtvarných umělců, Praha tak ztratila další společenskou šanci. Z bývalé slávy zůstalo jen malé es- preso mezi horním a dolním výstavním sálem. Na stropě dolního sálu jsou mimochodem půvabné fresky, malá kubistická zátiší od Emila Filly. Prohlédneme si ještě výstavu a nad šálkem kávy se zamyslíme nad osudy československé avantgardy, jež patřila k nejsilnějším v Evropě. V roce 1927 je otevřen Na příkopě v paláci Sylva-Taroucca Společenský klub, jehož čestným předsedou se stává spisovatel Jaromír John. Praha se konečně zmohla na klub anglického typu, i když jeho zásady byly spíše demo- 72 [pageend74]kratičké než konservativní. V tomto domě vznikla i pověstná Tafelrunda, kavárenská společnost předních pražských intelektuálů, lékařů, spisovatelů a žurnalistů. 1. republika ráda pěstovala lehkou konversaci kolem kulatého stolu, bavila se slovními hříčkami, žerty a pohotovými odpověďmi. Duchaplná hra měla ovšem i své slabiny, její uhlazený, poněkud umělý humor neblaze ovlivnil i část české literatury. Společenský lesk bohužel Praze dlouho nevydržel. Po několika letech se objevila hospodářská krize a po ní se dostavily další politické potíže. Ze společenského klubu odešla pražská inteligence a další vývoj směřoval doprava. Společenské místnosti klubu nahoře v patře se využívají dnes pro koncerty a plesy, dole je stále umístěna kavárna s letní „zahrádkou“ na pěší zóně. Po roce 1933 vysedávají v pražských kavárnách už první emigranti z fašistického Německa, Praha přijme Heinricha Manna, Stefana Zweiga, Oskara Ko- koschku ... Schyluje se k válečné katastrofě, a ta se také dostaví. Za války je kavárna zbytečné zařízení, podniky zejí prázdnotou a sídlí v nich strach. Ale ani poválečná doba, krutá léta stalinismu a zběsilé likvidace všeho bur- žoasního, pražským kavárnám nepřála. Menší podniky jsou zavřeny a ty větší jsou ponechány svému osudu jako bludné, opuštěné vraky. Kavárna Riviera je obratem přejmenována na kavárnu Riga, pasáž Broadway na pasáž Sevastopol. O nějakém kavárenském životě se nedá vůbec mluvit. Poslední ránu zasadil pražským kavárnám „Brusel", banálně dekorativní styl inspirovaný světovou výstavou. Do Prahy, do Letenských sadů, se dokonce přestěhoval celý československý pavilón, v němž je umístěna restaurace a kavárna. Nadšení se vytratilo už během šedesátých let a nedá se říci, že by pavilón zapadl do života Prahy. Ukvapené modernizace v pastelových barvách, umělé hmoty, nová svítidla, dekorativní stěny a křesla z laminátů zničily řadu krásných interiérů. Tak byly především postiženy kavárny a cukrárny kolem Václavského náměstí: Luxor, City, Juliš (Tatran), Družba a další. Ještě v sedmdesátých letech je pražská kavárna nespolečenským prostorem s osamělými hosty a několika milenci, kteří zde hledají klid. Novým jevem jsou ovšem disidenti a jejich věčné schůzky, neboť jiný způsob informace, komunikace či polemiky neexistuje. V kavárně se připravují samizdaty, vyřizují se vzkazy, nekonečný rozhovor v kavárně doplňuje, či přímo nahrazuje noviny, rozhlas, televizi. Pije se černá káva a k ní fernet - „černý lak na rakve" - ten bolehlav pražské disidence. Kolik asi takových schůzek se konalo v Malostranské kavárně či Slávii! Trpká ironie a černý humor pozvedaly často náladu, zvedaly hlavy těchto „milovníků hořkých nápajů“, totiž kávy a fernetu. Kupodivu kavárny si znovu oblíbila nejmladší generace, pilně je navštěvuje a dává jim zcela jinou, novou svěží atmosféru. V tomto ohledu jde Slávie příkladem, do pražské kavárny po letech šedi opět vnikla móda, která sem přece patří. Za mramorovými stolečky už nesedí dekadentní literáti, úředníci a dámy z lepší společnosti, ale chlapci a děvčata s walkmeny na uších. Rekonstrukce kaváren se konečně provádí s větší péčí, a pokud se zřizují nové, snaží se architekti respektovat tradiční kavárenský styl. Některé věci není 73 [pageend75]třeba vymýšlet znovu, jestliže se osvědčily. Lepší židli než thonetku z ohýbaného bukového dřeva asi nikdo nevymyslí, ať dělá co dělá. Návrat k tradici kaváren znamená uznání i jistých morálních společenských hodnot a konec ideologie nevkusu. Tak se tedy v Praze během osmdesátých let objevilo několik staronových kaváren: U zlatého hada v Karlově ulici, Columbie v Mostecké, kavárna U dominikánů v Husově ulici a další. Nejpůvabnější z nových podniků je asi kavárnička před Týnským kostelem na Staroměstském náměstí, jejíž interiér našel inspiraci v art deco. Dalším společenským zpestřením je také zřízení Italské cukrárny na konci Vodičkovy ulice a rozšíření obchodu Paříž—Praha o malé bistro. Koneckonců šťastně dopadla i rekonstrukce Nebozízku, vyhlídkové restaurace a kavárny na Petříně, kam nás vyveze lanovka. Někdy v šedesátých letech se v Praze objevila první bistra, espresa, snack bary a další podniky podobného typu. Nová forma začala kombinovat nejrůznější žánry, slučovat kavárnu s vinárnou či rychlým občerstvením. Módní a ek- lektické, rádoby kosmopolitní prostředí s barevným osvětlením, reklamními slogany, coca-colou a reprodukovanou západní hudbu vytvářející falešnou iluzi velkého světa. Zde se nedá snít ani pracovat, neexistuje zde opravdové soukromí. Bohužel pražská bistra patří k té nejpokleslejší exotice města, kde povětšinou vládne mafie personálu a prominentní hosté - veksláci. Ke kavárně patří káva, dobré preso, a to snad umí v Praze jen ve snacku U labutí. Přes den patří podnik turistům, ale navečer zde bývá útulno a ticho. Kdo je romantik a nebo zamilováný blázen, tomu se asi zalíbí Kajetánka s překrásným výhledem na petřínské stráně. Posezení na terase nad zlatou Prahou nemusí být vždycky jen kýč, troška sentimentu patří k životu. Snad zázrakem se udržela malá kavárnička Mocca v Žitné ulici, celá vtěsnaná do dřevěné krabičky. Je zde všechno, co napsal Hemingway nebo Remargue ve Třech kamrádech: barový pult pro lidi, kteří nemají nikde stání, i malé stolky pro milence. Kavárnička má i horní patro a to jí dodává další rozměr malé divadelní scény. Některé kavárny mají zkrátka literární atmosféru s inspirací, člověk je více než hostem. Projdete-li pasáží Světozor a u divadla Semafor pozvednete trochu hlavu, padne váš zrak na starý oprýskaný nápis: Kavárna Boulevard. Možná, že se i na okamžik zastavíte a pocítíte smutek nad zašlým světem pražských kaváren. A navštívíte-li náhodou kavárnu Tatran, vrchol funkcionalistického myšlení a předválečné elegance, ani se nedívejte z okna. Za skleněnou stěnou se rýsují velké nápisy Práce a Mír a to není právě dobrý výhled na Václavské náměstí. Obsluha je pomalá, atmosféra žádná, hosté jsou divní a káva je dopita až k hořkému lógru. Praha vedle Vídně a Budapešti bývala kdysi městem mnoha a mnoha kaváren s vysokou kulturou, živou atmosférou, elegancí až luxusem. K příběhům Tisíce a jedné kavárny nepatří ovšem sultánovy pohádky, ale anekdoty, zábavné historky a historie Střední Evropy. I tento zvyk bere dnes za své, i když drobná historka má v Praze hluboké kořeny - jako pýr a nezničitelný plevel. 74 [pageend76]O HOROSKOPU SOVĚTSKÉHO RUSKA LIz Greeneová Žijeme ve zmatené a nepřehledné době, kdy všechny prognózy, zejména vědecké, žalostně selhávají. Předvídat budoucí vývoj je však natolik silný a nevykořenitelný sklon lidské povahy, že ať se bráníme sebevíc, nedokážeme tomuto pokušení odolat. Protože však skutečné změny jsou nepředvídatelné, jsou všechny prognózy jen chabými spekulacemi, byť by se tvářily sebevědečtěji. Prognostika zbavená aureoly vědecké objektivnosti se tak může stát předmětem společenské zábavy, pěstované všude tam, kde se scházejí lidé. Nuže, proč si této zábavy nedopřát v té nejryzejší, tj. astrologické podobě? Astrologie se alespoň netváří, že je seriózní vědou. Její analektický, srovnávací symbolický jazyk je jako stvořený pro kaleidoskopický obraz budoucích dějových a dějinných konstelací. Liz Greeneová, jungovská terapeutka a astroložka, se v roce 1980 v rámci přednášek o tzv. vnějších planetách krátce zabývala i horoskopem SSSR. Přiznáme se, že kdybychom byli tehdy mezi šťastnými posluchači, kteří měli možnost vyslechnout její přednášku, asi bychom se s pohrdavým úsměškem na rtech zvedli a opustili sál. Když však dnes s odstupem osmi let zvážíme, co si v dobách nejtužšího a nejnehybnějšího brežněvismu troufala Liz Greeneová předvídat o budoucím vývoji v sovětském Rusku, možná nám astrologický způsob spekulování nebude připadat tak zcela bez zajímavosti. (Srpen 1989) ♦ * * PÁTÁ PŘEDNÁŠKA Chtěla bych dnes krátce pohovořit o horoskopu sovětského Ruska a potom pojednat o konjunkcích vnějších planet, ke kterým dojde v nejbližších dvou desetiletích a které vzbuzují tak vážné znepokojení. Tento horoskop byl sestaven Americkou federací astrologů ke dni bolševické revoluce a převzetí moci Leninem. Ani v tomto případě nemohu ovšem zaručit správnost ascendentu, pro- ’ Pátá přednáška z knihy Jenseits von Saturn, Hugendubel 1985, s. 149-164. Přednášky se konaly v r. 1980 v Bathu (Anglie). Původně vyšly pod názvem The Outer Planets and Their Cycles. Jungiana 30/1988. 75 [pageend77]tože pochybuji, že u toho někdo stál se stopkami v ruce; ale umístění planet je velmi přesné a mimořádně zajímavé. Podrobné výzkumy Barryho Lynese o kmenovém horoskopu SSSR udávají ascendent na 26 50' ve znamení Panny pro 8. listopad (Petrohrad). Vinou chaotických poměrů tehdejší doby existuje několik rozdílných horoskopů Sovětského svazu. (Pozn. překl.: Danieliho horoskop Sovětského Ruska má ascendent ve znamení Střelce - 10,00 hod., Petrohrad.) Myslím, že bych měla ještě jednou zdůraznit, že tento horoskop postihuje spíše politický útvar než duši národa - jak tomu mnozí říkají. Vlastnosti, které intuitivně připisujeme různým národům jako jejich základní rysy, s tímto horoskopem přímo nesouvisejí. Psychologické vlastnosti národa nelze uspořádat v systém, protože neznáme okamžik zrození národa. Mám-li se vyjádřit esoteričtěji, pak je to tak trochu jako dichotomie mezi kmenovým horoskopem člověka (kmenový horoskop - Radixhoroskop - se sestavuje pro okamžik zrození člověka nebo vzniku státu, události apod. - pozn. překl.) a horoskopem jeho duše nebo jeho Svébytnosti (das Selbst) - onoho velkého mystéria, které jistě nelze postihnout pomocí horoskopu. Představuji si, že duše národa prochází řadou vtělení, které nacházejí svůj výraz v různých vládách a v různých kmenových horoskopech. Nebudeme se tedy nyní zabývat matičkou Rusí, jak ji vidí vlastní národ, nýbrž politickým útvarem, který vznikl 7. listopadu v jistém ideologickém rámci. Možná žejeto jedna z vtělení matičky Rusi. Pravděpodobně ne poslední. I národy mají svůj vymezený úsek času. Žádný národ netrvá ve stále stejné podobě, ačkoli některé národy žijí podstatně déle než jiné. Myslím, že horoskop státu vyjadřuje i hloubku a urputnost jeho vnitřních konfliktů. Vždy, když vidím v individuálním horoskopu konfigurace pevných znamení, jako je T-kříž nebo velký kříž, mám dojem, že tato zvláštní problematika je velmi hluboce zakořeněna v charakteru daného člověka. Možná že jsou to osobité vlastnosti, které se už po generace vyskytují v psychickém založení členů určité rodiny. Charakter a problémy, jež s ním souvisejí, mají tendenci k setrvalosti a každá změna charakteru si žádá hodně času a dochází k ní jen velmi pozvolna. Naproti tomu konstelace skládající se z kardinálních a pohyblivých znamení se mohou projevovat velmi prudkými zvraty. Nejpozoruhodnější na ruském horoskopu je konjunkce Saturna a Neptuna ve Lvu a opozice Saturna a Urana ve Vodnáři. Hovořila jsem už o tom, že kontakty Saturna s vnějšími planetami (Uran, Neptun a Pluto - pozn. překl.) mohou vyvolat silný tlak, protože skrze ně ohrožují Ego mocné podzemní proudy z kolektivní psýchy, a mohou člověka nutit, aby tomuto tlaku činně vzdoroval. Spojení Saturna s Neptunem v sobě obsahuje sklon k mysticismu, k náboženským tužbám. Znamení Lva tomu dodává zvlášť autoritativní ráz. Saturn-Neptun ve Lvu jako by říkaly: „Byl jsem seslán na zem samým Bohem, abych vám zvěstoval Pravdu, která zvítězí nad veškerým zlem a která přinese království Boží na zemi." Tato konjunkce ve Lvu s sebou přináší přesvědčení o bohorovnosti, což může u jednotlivého člověka působit velmi podnětně, pokud se mu ovšem podaří nalézt pro toto přesvědčení vhodné pole uplatnění. Týká-li se to však celé jedné 76 [pageend78]země, pak je to již složitější, protože není možné s ní vést diskusi, jako je to možné v případě jednotlivce, který je přesvědčen, že má ve všem pravdu. Je zajímavé, že tato konjunkce připadá na 12. dům, což znamená, že se konstituovala v hlubinách nevědomí. Je to jistý druh pozůstatku z dědictví carského Ruska. Saturn v opozici k Uranu zas poukazuje na silnou tendenci ke svobodě, individuálním právům a demokracii. Když vidím Urana v 6. domě, dovedu si docela dobře představit touhu dělníků po dokonale organizované Utopii. Saturn-Uran se budou pokoušet vybudovat společnost, která funguje podle bezchybně uspořádaných a dokonale promyšlených zákonů rovnosti a spravedlnosti. Přinejmenším budou chtít vzbudit takový dojem; konjunkce Saturna a Neptuna ve 12. domě představuje skrytou sílu, která nebude ani v nejmenším usilovat o něco takového, jako je rovnost a spravedlnost. A jako by tyto dvě konstelace Saturna nestačily, je Slunce v konjunkci s Merkurem ve Štíru, a to v kvadratuře ke všem třem planetám (tj. Saturna, Neptuna a Urana). V tomto horoskopu se tedy projevuje vliv pevného T-kříže. O kvadratuře Slunce a Saturna jsem hovořila již v souvislosti s americkým horoskopem. Oba národy mají co dělat s hlubokými, podprahovými pocity nejistoty. Jestliže se v individuálním horoskopu vyskytuje Slunce v kvadratuře se Saturnem, naznačuje to obvykle problémy ve vztahu k otci. Často otec vůbec chybí nebo převažuje pocit, že vztah k otci zcela ztroskotal, takže dotyčný pak vede neustálý boj proti všem autoritám světa, a přitom netouží po ničem jiném než právě po autoritě. Myslím, že je možné se odvážit tvrzení, že absence obrazu silného otce je stejným problémem jak pro Američany, tak pro Rusy. Amerika neměla nikdy svou panovnickou rodinu, krále, který by reprezentoval postavení otce ve společnosti, a Rusko svou carskou rodinu vyvraždilo, zavraždilo svého otce i jeho dědictví. Jestliže dojde ke ztrátě spojení s otcem, vzniká trýznivý pocit odci- zenosti. Hodně politicky levicově orientovaných lidí v Anglii sice kašle na královskou rodinu, ale přesto tato rodina zůstává velmi mocným, archetypickým symbolem stability a kontinuity. Úplně jiný životní pocit převládá v zemi, kde chybí takové reprezentativní postavy, jež jsou nositeli nevědomých projekcí otcovské autority a síly. Dalším charakteristickým rysem kvadratury Slunce a Saturna je lehce para- noidní tendence, vyvěrající částečně ze zmíněného pocitu chybějící dějinné kontinuity. V takových případech mají lidé pocit, že jim nikdo nepomůže a že si musí se vším poradit sami. Díky tomu sice získávají pocit velké nezávislosti, ale nesmírně to ztěžuje jejich vztahy k ostatním lidem, protože kdykoli mají něco přijmout od ostatních, začnou mít obavy o ztrátu své nezávislosti. Často dochází k superkompenzaci a vzniká chorobná přecitlivělost vůči jakékoli poskytované pomoci či darům. Tento vzor chování lze nalézt téměř ve všech individuálních horoskopech, kde se vyskytuje tato konstelace Slunce a Saturna. Totéž zhruba platí i v případě horoskopu země. Teď už snad začínáte trochu chápat, proč je Rusku i Americe tak zatěžko vzájemně si důvěřovat při jednáních o snížení stavu jaderné výzbroje. V horoskopech obou zemí je Slunce v kvadratuře k Saturnu, a žádná země není s to důvěřovat druhé. 77 [pageend79]Doufám, že z této konstelace Slunce, Saturna, Neptuna, Urana a Merkura si budete moci pozvolna vytvářet představu o psýše národa v rámci daného státního útvaru. Přehnaný idealismus se tu pojí s náboženským zápalem, který je však politickou ideologií odmítán, a potřeba absolutní kontroly a autokracie je v rozporu s původní vírou v individuální svobodu. Kdyby se to týkalo jednotlivého člověka, poradila bych mu, aby se co nejdříve uchýlil k psychoanalytikovi. Rusko trpí strašlivým napětím a tlakem, protože obsadilo cizí země a pod pláštíkem svobodné společnosti tu praktikuje policejní stát, který je nucen cenzurovat všechny formy komunikace, jež by mohly odhalit pravdu. To je velice zarmucující, protože uranovsko-neptunovský sen je v duši národa zřejmě velmi živý. Autokratický postoj Saturna ve Lvu vede vnitřní válku proti liberální ideologii Urana a obě planety podrývají vědomí trvalé identity, představované Sluncem. Transity přes tyto konstelace kmenového horoskopu ukazují, jak živé mohou být horoskopy zemí. Pokaždé, když v ruském horoskopu došlo k transitu Saturna přes kmenové Slunce, zemřel sovětský vedoucí představitel nebo byl zbaven svého úřadu. Tak tomu bylo, když Stalin nahradil Lenina, když Chruščov nahradil Stalina a Brežněv Chruščova. Brežněv bude ovšem rovněž nucen brzo opustit své vedoucí místo, protože za několik let vstoupí Saturn do znamení Štíra. Tato předpověď jistě nikoho nepřekvapí, uvážíme-li, kolik je Brežněvovi let. Když se transitující Saturn blíží ke Slunci v individuálním horoskopu, vyznačuje se rok před transitem většinou vnitřními konflikty a zánikem starých, dosud převažujících vzorů chování a hodnot. V metaforickém smyslu umírá starý král a následuje období zmatků a často i sklíčenosti, než se prosadí nové hodnoty. V Rusku tomu bylo tedy vždy tak, že krátce před transitem zemřel nebo byl odstraněn starý vedoucí představitel, načež potom následovalo období mocenských bojů, než se novému vůdci podařilo upevnit své pozice. Země si samozřejmě nemůže volit svého představitele, jak je to běžné v demokratických zemích, a nemá proto ani možnost projít procesem sebenalézání a sebepoznávání. Co Rusko dosud nezažilo, je transit Pluta přes znamení Štíra. Dnešní sovětský stát je na to dosud mladý. (Pluto oběhne zvířetník jednou za 248 let. - pozn. překl.) Jsem velice zvědava na to, jak se věci budou vyvíjet. Když už Saturn dokáže způsobit svržení držitele moci, co teprve Pluto? Nebude to snad znamenat změnu celé struktury státu? Pluto s sebou přináší vždy závažné změny a osvobozuje člověka od věcí, kterých se vnitřně dokázal zbavit. Pluto má v sobě cosi osudového. Jestliže se jedinec nedokáže vyrovnat s touto výzvou ke změně, přivede ho to k úplnému zhroucení. To by se mohlo v Rusku snadno stát, protože tu vládne jen snaha o další upevňování systému, ale žádná snaha o jeho změnu. Konjunkce Saturna, Urana a Neptuna v Kozorohu, k níž dojdem koncem tohoto desetiletí (v r. 1988 - pozn. překl.), se ocitne v konjunkci s Venuší kmenového horoskopu sovětského Ruska, a to v Kozorohu a v 5. domě, a vytvoří opozici k Plutu kmenového horoskopu v 11. domě. K tomu dojde přibližně ve stejné době, kdy Pluto bude transitovat kmenové Slunce. V individuálním horoskopu souvisí Venuše se vztahy mezi lidmi a zvláště se vztahy mezi partnery, 78 [pageend80]a takový transit má na tuto oblast života silný vliv. Často dochází k rozpadu manželství, když vnější planety transitují Venuši. Sovětské Rusko je konglomerátem mnoha nejrůznějších národů, které s ním neuzavřely manželství vždy zcela dobrovolně. Polsko, Československo a Maďarsko by asi daly přednost rozvodu. Tyto transity však podle mého názoru naznačují i možnost odtržení některých zemí tvořících dnes tento mnohonárodnostní stát, k čemuž by ovšem mohlo dojít jen v případě, že by se ústřední vláda zhroutila. Jinak dojde zas jen k potlačení všech separatistických tendencí, jako tomu bylo vždy v minulosti... Mám-li to říci zjednodušeně, pak lze očekávat nějaký prudký kolektivní výbuch, snad počátek vnitřní revoluce, a to v době, kdy ústřední vláda nebude s to proti tomu zakročit. Mohlo by následovat období rozkladu, v němž však spočívá možnost společenské regenerace. Kdyby tyto změny prožíval jedinec, mohl by si nějak pomoci tím, že by všemožně posiloval své Ego, aby byl schopen podrobit se všem těmto změnám. Ale země si v tomto ohledu pomoci nemůže. A země, v jejímž horoskopu je Slunce v kvadrátu se Saturnem, by o takovou pomoc ani nestála. Pak se ovšem může stát, že Pluto bude znamenat v doslovném smyslu smrt a že Svaz sovětských socialistických republik se rozpadne. Tento horoskop je obzvlášť obtížný, asi vůbec nejobtížnější ze všech, které jsme tu zatím rozebírali. Aspekty a domy, v nichž stojí planety, v sobě už od Samého počátku skrývají pravděpodobnost zhroucení. Napětí je příliš velké. Jedinec by si s tím už nějak poradil a dokázal by se tvořivě přeformovat. Ale země často nedokáže uniknout svému osudu. Otázka: Rusko se pokusilo vytvořit si ve Stalinovi postavu otce, ta však svou působivost nakonec ztratila. LizG reeneová: Ano, myslím, že to byl důvod, proč ho nechali zajít tak daleko. Potřeba silné otcovské postavy byla příliš velká. Je ostatně zajímavé, že cara nazývali „báťuškou". Stalin měl Slunce v Kozorohu, což z něj činilo vhodného nositele kolektivních projekcí obrazu otce. V jistém smyslu tu nacházíme základní mytické téma ruských dějin. Ovládá duši národa přinejmenším od dob vzniku sovětského Ruska. Otcovské konflikty, jež se projevují v tomto aspektu Slunce se Saturnem, jsou mytickým tématem. Život člověka je takovými mytickými základními tématy prostoupen, což se odráží na akcentovaných znameních a aspektech v horoskopu. Spor mezi starým králem a jeho synem je částečně symbolizován sporem mezi Sluncem a Saturnem. Zde vidíme národ, který tento mytický vztah mezi starým králem a jeho synem rovněž ztělesňuje. Není samozřejmě možné vzít si nějaký horoskop a jednoduše prohlásit, že mýtus v jungovském smyslu je v něm zcela určitým způsobem zakotven. Lze pouze vyvozovat závěry z dramatických událostí, jež se s největší pravděpodobností během života stále znovu a na různých rovinách opakují. Jedním z dramat či základních témat, které dávám do souvislosti se Sluncem a Saturnem, je ztráta otce, hledání otce nebo nějaké jeho podoby a nespokojenost 79 [pageend81]a hněv, jež se zmocní toho, kdo ho nalezl. Otce je třeba překonat, a zároveň je třeba ho nalézt. Domnívám se, že Rusko nepřestává hledat svého otce; když však představitel otce nějakou dobu vládne, ukáže se, že jeho způsob vlády je nesnesitelně utlačovatelský, a proto je nutné ho zavrhnout, aby se vytvořil prostor pro hledání nového otce. S konstelací Slunce se Saturnem, jak ji nacházíme v kmenovém horoskopu sovětského Ruska, je selhání otce nevyhnutelné, protože ve skutečnosti vůbec nejde o nalezení VNĚJŠÍHO otce. Je to vnitřní princip řádu, který je cílem tohoto hledání. Může vám to připadat zvláštní, ale já si myslím, že v jistém smyslu by pro Rusko bylo lepší, kdyby mohlo obnovit vládu cara. Samozřejmě to možné není, ale Slunce-Saturn se velmi podobají Slunci v Kozorohu (jehož vládcem je Saturn - pozn. překl.) s jeho láskou k hierarchii a tradici. Kvadrát mezi těmito planetami značí prudké střety, a to nesmírně ztěžuje sebepoznání. Jestliže má někdo v horoskopu takovou konstelaci, jako je T-kříž v ruském horoskopu, lze mu z astrologického hlediska pomoci tím, že ho přivedeme k poznání mytických témat, které tvoří pozadí jeho životních prožitků. Toto spojení mýtu a prožitků pokládá Jung za velmi důležité, protože pokud k tomu nepřistupujeme jen jako k pouhé intelektuální teorii, ale jako k hluboké životní pravdě, umožní nám to proniknout do hlubších významových souvislostí naší životní problematiky. V mýtu se odráží archetypický vzor, a znalost tohoto vzoru může člověku pomoci pochopit, že v jeho duši a v jeho životě působí síly, které přesahují jeho osobní utrpení a obtíže. Bylo by nanejvýš žádoucí vést k tomuto pochopení i celé národy, avšak k tomu by bylo zapotřebí opravdu moudrého otce-představitele země. V jistém smyslu je konstituování tohoto spojení mezi každodenností a mýtem náboženskou funkcí. V podstatě je to úkol kněze, aby ukazoval člověku cestu k jeho bohům. Se zevrubnými znalostmi hlubinné psychologie by nepochybně bylo možné přivést národ znovu k jeho ztraceným mýtům. Je zajímavé podívat se na ruský horoskop z hlediska, které mýty jsou v něm živé a co jsou lidé na jejich základě náchylní přijímat. V Rusku existuje již delší dobu zájem o parapsychologii a o neznámé aspekty duchovního života. Tento zájem se však pěstuje především vědeckým, nikoli mytickým způsobem. Zabývat se tím, co je neviditelné, je pro Štíra velmi charakteristické, a je to pravý opak čistě materialistického přístupu. Možná že se v tom odráží kvadrát mezi Sluncem a Uranem; kvadrát mezi Sluncem a Neptunem si však žádá víc mystičnosti, možná i víc svobody pro ortodoxní rituály ruské pravoslavné církve. V ruském lidu bylo vždy hluboké mystické cítění, jemuž se však dnes brání, aby se projevilo. Myslím, že bychom si měli nyní blíž všimnout konjunkcí, ke kterým dojde koncem tohoto desetiletí, protože ruský horoskop je jimi ze všech dosud probíraných horoskopů nejvíc zasažen. Země bude na tuto konjunkci reagovat zřejmě velmi prudce. Nejprve dojde ke konjunkci Saturna s Uranem koncem roku 1986 ve Střelci. Ta bude pokračovat i v roce 1987 a obě planety pak přejdou v únoru 1988 do znamení Kozoroha a vytvoří tam konjunkci s Neptunem. 80 [pageend82]V červnu 1988 se Saturn a Uran na nějaký čas opět vrátí do Střelce, aby pak koncem tohoto roku znovu zaujaly místo s Neptunem v Kozorohu. Tato konjunkce potrvá do února 1990. Potom se Saturn vzdálí z orbitu konjunkce Urana s Neptunem, která potrvá až do zimy roku 1997. Když Saturn vstupuje do vztahu k vnějším planetám, projevuje se to kromě jiného tím, že věci se manifestují konkrétnějším a zjevnějším způsobem. Proto je podle mého názoru možné očekávat v Rusku skutečné změny, ačkoli konjunkce může vyvolat v hlubších vrstvách i jiné účinky. V současné době se u mnoha astrologů projevuje tendence představovat si takové změny v podobě katastrof, záplav, jaderné války či posunu zemského pólu. Podstatou konjunkce vnějších planet však je, jak jsme to mohli vidět na konjunkci Urana s Neptunem v horoskopu Karla Marxe, změna společenských hodnot a potřeb. Taková konjunkce nemusí nutně znamenat katastrofu. Lidé, kteří se narodí během této konjunkce, dosáhnou počátkem příštího tisíciletí své dospělosti a budou se nepochybně pokoušet uskutečňovat ve svém životě hodnoty a cíle, jež jsou charakteristické pro tuto konjunkci. Tím nechci tvrdit, že nevzniknou žádné politické nebo hospodářské problémy. Ale velmi by mě udivilo, kdyby svět vzal zasvé. Je velmi pravděpodobné, že vláda v Rusku se ocitne v krizi, ale na to se lze také dívat jako na počátek něčeho nového, tedy nejen jako na konec starého. Země jako Maďarsko, Československo a Polsko to tak jistě budou pociťovat. Chtěla bych se nyní zabývat analýzou této konjunkce. S jejími základními prvky, planetami Uranem a Neptunem, jsme se už seznámili. Stručně řečeno, tato konjunkce poukazuje na nový sociální nebo politický obraz světa, který je úzce svázán s mystickými nebo náboženskými tužbami. K očekávané konjunkci však dojde ve znamení Kozoroha, zatímco u K. Marxe byla ve Střelci. Oblast života, v níž se tyto nové představy projeví, bude tedy odlišná. Musíme si nejprve položit otázku, jakou životní oblast představuje Kozoroh. Kozoroh se spojuje s principem vládnutí a sociální hierarchií. Myslím si však, že toto znamení má hlubší, jemnější vrstvy, které našly svůj výraz ve staré renesanční představě, že Saturn vládne jak okultnímu, tak i substanciálnímu světu. Kozoroh je rovněž symbolem duše, uvězněné ve fyzické realitě, a typická kozoroží deprese má hodně společného s pocitem, že svět je místem vázanosti - vázanosti na tělo, odpovědnost, zákony, svědomí, Boha. Pro Kozoroha je často charakteristický pocit izolace a odkázanosti pouze na sebe. Kozoroh krystalizuje, strukturuje a konkretizuje. I oceňování tradice a forem minulosti patří k tomuto znamení. Jsem si jista, že by o tom bylo možné říci ještě mnohem víc; načrtla jsem zde jen několik základních rysů. Jako kvintesenci by bylo možné uvést, že v Kozorohu jde o ovládnutí světa pomocí jeho Já, stejně jako Střelci jde o to, aby usilováním o dobro a moudrost sloužil božským záměrům. Marx a jeho generace otřásli náboženským základem, na němž spočívaly etické hodnoty člověka, tvrzením, že nikoli Bůh, ale vlastnictví vládne světem. Vzhledem k tomu, že k očekávané konjunkci dojde v Kozorohu, můžeme očekávat nějaké podobné změny či převraty. Můžeme se samozřejmě pouštět jen do spekulací, a i to jen velmi opatrně, protože převratné změny provázející po- 81 [pageend83]hyb vnějších planet nelze předvídat, jinak by to nebyla žádná skutečná přeměna, ale jen řada větších či menších změn. Můžeme jen usuzovat na to, co se odehrává v oblasti vědomého Já, a prožívá-li toto individuální vědomí změnu, pak je to jako když se vstoupí do úplně neznámé krajiny. Můžeme však alespoň nechat promlouvat svou intuici. Domnívám se, že pro Kozoroha je typický názor, že materiální skutečnost je skutečností jedinou, a že cíle, etické normy a způsoby chování Kozoroha jsou tímto názorem podmíněny. Je možné, že toto základní stanovisko, ve kterém jsme všichni vyrostli a které ovlivnilo náš vývoj, se změní. Ale je téměř nemožné si představit, jak k tomu může dojít, protože jsme se během celého svého života nedívali na svět nikdy jinak než takto. Naše představy o formách vlády a o nejlepších politických vůdcích jsou jistě založeny na stejném světonázoru. Tak tomu vždy nebylo, a možná že právě proto je pro nás tak obtížné představit si myšlení středověkého člověka nebo antického Řeka, jejichž svět byl plný bohů. Izolace a obranářský postoj Kozoroha vyplývají z identifikace nejen s materiální realitou, ale i s mocí a vlivem Ega. Nemyslím, že bych zacházela příliš daleko, když si představuji, že věda a výzkum nám mohou otevřít úplně nový výhled nejen na fyzikální realitu, ale i na povahu člověka. Zmíněná konjunkce tedy přechází přes Venuši ruského kmenového horoskopu a vstupuje do opozice s kmenovým Plutém, a to v téže době, kdy tran- sitující Pluto se pohybuje přes Slunce kmenového horoskopu. Protože Venuše souvisí s partnerskými vztahy, což v případě země znamená vztahy ke spojencům a satelitním státům, očekávala bych uvolňování svazku mezi sovětskými socialistickými republikami. Venuše-Pluto mají tendenci vykonávat na partnery nátlak, poněvadž na utváření tohoto vztahu se podílí mocenský faktor - což je přesně to, co Rusko dělá. Tyto vynucené vztahy se mohou zhroutit. Jestliže v ústřední vládě dojde v důsledku transitu Pluta k otřesům a rozkladným procesům a jestliže se začne kolektivně prosazovat nová vize skutečnosti, která podryje současnou materialistickou etiku, pak by nijak nepřekvapilo, kdyby v zemi vypukla revoluce. Náboženské cítění, které je ruskému lidu vlastní a které bylo dosud zcela udušeno a potlačeno, by se pak pravděpodobně při první příležitosti projevilo naplno. Kdyby se v této situaci ocitl jedinec, prožíval by velmi vzrušené období, a možná že by se dokonce zhroutil, protože jedině zhroucení by ho mohlo vyburcovat z jeho egocentrického postoje ke světu a učinit ho mobilnějším a otevřenějším. Mohlo by to u něho vyústit v rozpad manželství, depresi, izolaci a v pozvolnou změnu životní orientace. Ruský mocenský systém však postrádá mobilnosti individuální psýchy. Jestliže se Rusko zhroutí, bude nutná nějaká úplně nová forma vlády. Uvnitř systému této země nejsou možné žádné změny, na rozdíl například od Anglie, kde v současné době vyvíjí činnost hned několik politických stran. Proto je zhroucení nevyhnutelné. Otázka: Nebude to snad znamenat návrat k feudalismu? Liz Greeneová: Nemyslím, že by bylo možné vrátit se nazpět do minulosti, 82 [pageend84]jestliže pospolitost jednou projde určitými vývojovými fázemi. Země se může zhroutit, může vypuknout chaos, ale vždy z toho vzejde něco nového. Feudální systém se opíral o společnost, v níž se dosud nevytvořila představa, a tím méně zkušenost nezávislé lidské individuality. Člověk byl bud králem, princem, rytířem, obchodníkem, knězem, nebo poddaným. Ale ve světě, kde se individuální vědomí a vědomí hodnoty individuálního lidského života rozvinuly do té míry, jak je tomu dnes, není feudální systém již možný. Snad je možný v nějaké úplně zaostalé zemi, ale rozhodně ne v Rusku. Zato obnovení carství v nějaké modernější podobě nelze tak úplně vyloučit. Mystické představy o panovníkovi jsou založeny na tom, že panovník panuje, ale nevládne. Je symbolem Boha na zemi, ne však tyranem nebo diktátorem. Psychologický význam královské rodiny spočívá v tom, že je nositelem kolektivních projekcí sebeobrazu, kontinuity a neměnné identity národa, a to na základě působivého symbolu královského rodu. V dnešním moderním světě se tato symbolika přijímá ovšem již značně skepticky. Ale králové a královny patří k nejfrekventovanějším snovým motivům a mají pro nás pořád ještě velký význam, i když náš rozum to vše pokládá spíš za směšný přežitek minulosti. Moje analýza očekávaných konjunkcí se tedy prozatím obešla bez hrůzných vizí. Jsem přesvědčena, že dojde k velkým změnám, není však nutné spojovat je s destruktivními účinky. Kozoroh je dobré, solidní znamení, a já si myslím, že představy o blížícím se konci světa jsou přehnanou reakcí na očekávané změny. Měli bychom se zamyslet nad tím, co se událo v době, kdy naposledy došlo ke konjunkci Saturna, Urana a Neptuna. Když se narodil Marx, nebyl Saturn součástí této konjunkce; to se stalo naposledy v roce 1307. Jsem si jista, že uvedení tohoto data vás nijak neohromilo, protože z historického hlediska na něm není nic pozoruhodného. (Český posluchač by naopak zbystřil uši. - Pozn. překl.) Ke konjunkci tehdy došlo ve Štíru. Kolem roku 1307 se sice udály některé dalekosáhlé věci, ale ty se zpočátku nezdály nijak důležité. Tehdejší francouzský král Filip Sličný potřeboval peníze. Rozhodl se, že se zmocní části bohatství rytířského řádu Templářů, což byl vojenský řád s polonezávislým politickým statutem a byl podřízen přímo papeži. Bez souhlasu papeže nemohl Filip Sličný dosáhnout rozpuštění řádu, a papež odmítal dát k tomu souhlas. Král použil vší své rafinovanosti a nechal papeže zavraždit, načež si vynutil volbu svého vlastního kandidáta, papeže Klementa V. Protože však ani nový papež nechtěl králi vyhovět, nechal ho Filip zajmout a dopravit do papežského paláce v Avignonu. Mluvilo se tehdy o babylonském zajetí papeže. Tyto historické události měly dalekosáhlé následky. Středověká Evropa spatřovala v Církvi neomylný a neotřesitelný základ života, ohrožovaného epidemiemi, bezzákonostmi a hladomorem. Papež byl pokládán za náměstka Božího na zemi, byl to nedotknutelný polobůh, což si dnes již jen stěží dokážeme představit. Filip Sličný uvrhl Církev do zmatků, z nichž se už nikdy zcela nevzpamatovala. Nějakou dobu proti sobě stáli dva papežové, jeden v Římě a druhý v Avignonu. Jeden prohlašoval druhého za Antikrista. Říkalo se, že během babylonského zajetí nemohl nikdo dojít spásy. Neotřesitelná víra v Církev utrpěla 83 [pageend85]vážnou újmu a teprve až v době reformace byla Církev s to přijít s novými podněty. Rok 1307 značí tedy počátek rozpadu absolutní moci Církve, to je té autority, jejíž učení bylo pro tehdejší známý svět závazné. Tato stručná historická retrospektiva nám může leccos napovědět. Pokládám tuto konjunkci za počátek procesu rozpadu světonázoru, který nás dlouhou dobu ovládal a který jsme přijímali jako absolutně platný. Nemohu samozřejmě vědět, jakým způsobem k tomu dojde. Mohu se odvážit jen několika spekulativních tvrzení. Ke zmíněné konjunkci v r. 1307 došlo ve Štíru, pro nějž je charakteristický konflikt mezi dobrem a zlem, rozpolcení člověka na animalitu a spiritualitu a používání mocenských prostředků. Středověká Církev byla ovládána představou, že člověk je hříšnou bytostí, která v důsledku dědičného hříchu pozbyla milosti a propadla tělesným žádostem. Jen jedna pravá Církev ho mohla zachránit před věčným zatracením. Násilí, s nímž se tato víra šířila, bylo pro Štíra rovněž typické. Znovu se musím vrátit k problematice Kozoroha, jehož jádrem, jak se mi alespoň zdá, je materialistický přístup ke skutečnosti. Tím nemám na mysli materialismus finančního nebo ekonomického rázu. Marxista by asi zastával názor, že tomu tak je, ale já si nemyslím, že pro Kozoroha jsou peníze tím nejdůležitějším. Jeho problémem je čistě smyslové vnímání materiálního světa, a můj osobní dojem z této konjunkce je ten, že přinese změnu v našem pojetí fyzikální a tělesné reality. Z důvodů, o nichž jsem hovořila, si nemyslím, že by na přelomu druhého a třetího tisíciletí došlo v důsledku toho k nějakému epochálnímu otřesu. Nepochybuji o tom, že se toho hodně změní, že hodně věcí se v materiálním ohledu stane obtížným problémem, protože svět bude postaven před problém vyčerpanosti energetických zdrojů a problém přerozdělení důchodů. Zdaleka si však nemyslím, že tato konjunkce ohlašuje vypuknutí 3. světové války. EHS se může přeměnit ve Spojené státy evropské, a jednoho dne bude místo benzinu ve svých autech používat třeba slepičího trusu, ale ať už tomu bude jakkoli, jsem si jista, že v roce 2000 bude svět ještě existovat. Dovedu si představit, jakým směrem se bude vývoj ubírat, vezmu-li v úvahu všechny nové objevy, které nás vedou k poznání, že hmota, kterou jsme dosud považovali za neživou, je čímsi inteligentním a důmyslně propojeným. Ale stejně jako vám ani mně nezbývá než vyčkávat a nechat se překvapit. (Přeložil R. Starý) „Organizované mase může vzdorovat jen ten, kdo je ve své individualitě organizován stejně dobře jako masa.“ (C. G. Jung) 84 [pageend86]MYŠLENKOVÉ PROUDY XX. STOLETÍ DUŠE A SMRT Carl Gustav Jung Již častěji mi byla kladena otázka, co si myslím o smrti - o onom neproblematickém ukončení individuální lidské existence. Smrt je prostě konec. Je to tečka, která se udělá často ještě před nedokončenou větou, a ta má pak smysl už jen pro ty, kteří tu zůstávají. Čas toho, jehož se to týká, se však již naplnil. Písek v přesýpacích hodinách se přesypal a pohyb ustal. Z tohoto hlediska se nám život jeví jako vymezený proces, jako chod natažených hodin, jejichž konečné zastavení nikoho nepřekvapí. Nic nás tolik nepřesvědčí o „průběžnosti" života, než když se před našima očima uzavře lidský život, a nikdy nepocítíme naléhavěji a palčivěji otázku smyslu a hodnoty života, než když jsme svědky posledního vydechnutí dosud živého těla. Jak úplně jinak se nám jeví smysl života, po- zorujeme-li mladého člověka usilujícího o vzdálené cíle a tvořícího svou budoucnost, než když se díváme na nevyléčitelně nemocného člověka nebo starce, jak proti své vůli, bezmocně klesají do hrobu. Mládí - tak nám to alespoň připadá - má cíl, budoucnost, smysl a hodnotu. Naproti tomu stáří je jen pozvolné a nesmyslné vyhasínání. Má-li mladý člověk strach ze světa, života a z budoucnosti, je to jistě politováníhodné, nerozumné a neurotické; budeme ho pokládat za líného a zbabělého. Pociťuje-li však stárnoucí člověk tajemnou úzkost či přímo hrůzu při pomyšlení, že jeho život nebude trvat déle než určitý počet let, které lze zhruba odhadnout, pak to mnohému z nás připomene obdobné pocity, které chováme ve svém nitru; a pak raději odvrátíme svůj pohled a změníme konverzační téma. Optimismus, s nímž posuzujeme mladého člověka, tu selhává. Máme sice pro všechny případy po ruce vždy několik životních moudrostí a ty pak při vhodných příležitostech dáváme k dobru, například: 'Seele und Tod, v: Wirklichkeit der Seele, Walter 1978, s. 153-164. Poprvé vyšlo v časopise Europäische Revue X/1934. Gesammelte Werke Vlil/1967. Jungiana 29/1988. Duše a smrt zde vychází jako ukázka ze sborníku statí C. G. Junga, jehož vydání připravuje nakladatelství Prostor pod názvem Analytická psychologie a světonázor. 85 [pageend87]„Každý musí jednou umřít", „Nikdo tu nebude věčně" apod. Když se však ocitneme o samotě a kolem nás je noc, tak temná a tichá, že neslyšíme a nevidíme nic než vlastní myšlenky, sčítající a odečítající léta našeho života jako dlouhou řadu oněch nepříjemných faktů, které nemilosrdně ukazují, kam až se posunuly ručičky hodinek, jako pomalé a nezadržitelné přibližování oné černé stěny, která všemu, co jsem měl rád, co jsem si přál, vlastnil a v co jsem doufal a oč jsem usiloval, učiní rázem konec, pak se všechny tyto životní moudrosti rozplynou jako dým a na toho, kdo bdí v bezesné noci, padne úzkost jako dusivá mlha. Tak jako je velmi mnoho mladých lidí, kteří v podstatě pociťují panickou hrůzu ze života, po němž jinak velice touží, je snad ještě více stárnoucích lidí, kteří pociťují tutéž hrůzu ze smrti. Získal jsem dokonce zkušenost, že právě ti mladí lidé, kteří mají hrůzu ze života, mají později stejně tak i hrůzu ze smrti. Dokud jsou mladí, lze o nich říci, že trpí infantilními zábranami, co se týče normálních požadavků života; jsou-li staří, lze o nich říci vlastně totéž, totiž že mají strach před normálními požadavky života. My jsme však natolik přesvědčeni o tom, že smrt je prostě konec všeho, že nás zpravidla ani nenapadne, abychom smrt chápali jako cíl nebo naplnění života, jak je tomu v případě, kdy jde o cíle a plány prosazujícího se mládí. Život je energetický proces, stejně jako každý jiný. Ale každý energetický proces je v zásadě nevratný, a proto směřuje jednoznačně k jednomu cíli, a tím je stav klidu. Každý proces není nakonec než jen počátečním narušením takříkajíc věčného klidu, který se pokouší vždy znovu prosadit. Život je dokonce teleologický par excellence, je to cílevědomost sama a živé tělo je systémem nejrůznějších účelů, toužících po naplnění. Konec každého procesu je jeho cílem. Každý proces je jako běžec, který se s největším vynaložením svých sil snaží dosáhnout cíle. Mladická touha po světě a po životě, po uskutečnění velkých nadějí a vzdálených cílů je jasným projevem cílevědomosti života, která se ihned mění v úzkost ze života, v neurotické zábrany, deprese a fóbie, jestliže zůstane připoutána k minulosti nebo se zalekne překážek, bez jejichž překonání není možné dosáhnout vytčených cílů. S dosažením zralosti a vrcholu biologického života, jež se zhruba kryjí s polovinou lidského věku, však nikterak nekončí cílevědomé usilování života. S toutéž intenzitou a vytrvalostí, s jakou jsme před dosažením životního vrcholu stoupali vzhůru, klesáme nyní směrem dolů, neboť cíle neleží na vrcholu, ale v údolí, odkud jsme zahájili svůj výstup. Křivka života je jako parabolická dráha střely. Vyrušena ze svého počátečního klidu, stoupá vzhůru, aby se pak znovu vrátila do stavu klidu. Psychologická křivka života se však s touto přírodní zákonitostí vesměs neshoduje. Nesoulad vzniká často již v počáteční fázi vzestupu. Dráha střely sice biologicky stoupá, ale psychologicky se nehýbe z místa. Takový člověk zaostává ze svým věkem, zůstává dítětem, jako by se nedokázal odpoutat od země. Zadržuje ručičky hodinek a namlouvá si, že čas tím přestal existovat. Jestliže se pak s jistým zpožděním nakonec přece jen vyšplhá vzhůru, zatouží i tam psy86 [pageend88]chologicky znovu po klidu, a ačkoli je možné odtud zahlédnout, jak se na druhé straně cesta svažuje dolů, nedokáže se odpoutat od jednou dosaženého bodu a alespoň pohledem se k němu neustále vrací. Jako byl předtím překážkou na cestě vzhůru strach ze života, je jí nyní strach ze smrti. Přiznává sice, že strach ze života byl příčinou jeho zdržení na cestě vzhůru, ale o to víc se cítí oprávněn setrvat co nejdéle na dosaženém vrcholu. Je sice zřejmé, že život se přes všechna protivenství (kterých je třeba nyní o to víc litovat) prosadil, ale nehledě na tento fakt, dochází znovu k pokusu život zastavit. Tím ztrácí psychologie takového člověka svou přirozenou půdu. Jeho vědomí se vznáší ve vzduchoprázdnu, zatímco dráha jeho střely pod ním s přibývající rychlostí klesá. Živnou půdou duše je přirozený život. Kdo se s ním rozejde, zůstane viset ve vzduchoprázdnu a ustrne. Proto tak mnoho lidí ve zralém věku zkostnatí; ohlížejí se nazpět a lpí na minulosti, s tajnou úzkostí ze smrti ve svém srdci. Vzpírají se životnímu procesu alespoň psychologicky a zůstávají proto stát jako solné sloupy vzpomínek: dokáží se sice ještě živě rozpomenout na své mládí, ale chybí jim živý vztah k přítomnosti. Od chvíle, kdy dosáhl poloviny svého věku, zůstává živý jenom ten, kdos životem přijímá i smrt. Neboť to, co se odehrává v tajemné chvíli životního poledne, je změna dráhy paraboly, zrození smrti. Život druhé půle lidského věku neznamená vzestup, rozvoj, rozmnožování či přemíru života, nýbrž smrt, neboť jeho cílem je konec. Odmítat dosáhnout životního vrcholu je totéž jako odmítat dospět k jeho konci. Obojí znamená odmítnutí života. Odmítat žít je totéž jako odmítat zemřít. Vznik a zánik jsou součástí téže křivky života. Tomuto poznání se vědomí všemožně brání. Zůstává zpravidla vězet v minulosti a podléhá iluzi věčného mládí. Stáří je něčím krajně nepopulárním. Opomíjí se však při tom fakt, že neschopnost stárnout je stejně tak pošetilá jako neschopnost vyrůst z dětských střevíčků. Třicetiletý muž, který je stále ještě infantilní, je ovšem politováníhodný, zato však mladicky vypadající sedmdesátník - není to něco úžasného? A přesto jsou oba zvrácení, bez správného tvaru a v psychologickém ohledu jsou na štíru s přirozeným řádem věcí. Mladík, který nebojuje a nevítězí, promarnil nejlepší léta svého života; a starý člověk, který neumí naslouchat zurčení potoka stékajícího z výšin do údolí, je nesmyslná postava, duchovní mumie, která je jen strnulou minulostí. Stojí stranou svého života, je jako stroj, jehož monotonní pohyby se opakují do nekonečna. Co je to za kulturu, která potřebuje takové stínové postavy? Naše statisticky udávaná dlouhověkost je kulturní vymožeností. Lidé přírodních národů dosahují vyššího věku jen výjimečně. Při své návštěvě primitivních kmenů ve východní Africe jsem viděl jen velmi málo mužů s šedivými vlasy nebo starších šedesáti let. Ti však byli skutečně staří, jako by byli staří odjakživa, tak plně se dokázali sžít se svým stářím. Byli přesně tím, čím byli, a to v každém ohledu. My jsme vždy jen více či méně tím, čím doopravdy jsme. Jako by se naše vědomí poněkud odchylovalo od svého přirozeného základu a míjelo se tak s přirozeným plynutím času. Jako bychom trpěli „hybris" vědomí, která nám na87 [pageend89]mlouvá, že čas lidského života je pouhá iluze, s níž lze nakládat dle libosti. (Maně se vnucuje otázka, odkud vlastně vědomí čerpá svou schopnost stavět se proti přirozenému řádu věcí a co asi tato svévolnost značí.) Jako dráha střely končí dosažením cíle, končí život smrtí, která se tak vlastně stává cílem celého života. I jeho vzestup a dosažený nej vyšší vrchol jsou jenom stupni a účelovými prostředky na cestě za dosažením cíle, jímž je smrt. Tato paradoxní myšlenka je jen logickým závěrem vyplývajícím z faktu cílevědomosti a účelné zaměřenosti života. Nemyslím, že bych se tímto závěrem dopouštěl nějakého sylogistického sofismatu. Jestliže přiznáváme zacílenost a smysl vzestupné fázi života, proč bychom je neměli přiznat i jeho sestupné fázi? Narození člověka je významnou událostí; proč by jí neměla být i smrt? Mladý člověk se připravuje dvacet a někdy i více let na plné rozvinutí své individuální existence; proč by se neměl dvacet i více let připravovat na svůj konec? Věc je ovšem v tom, že vrchol života s sebou přináší uskutečnění všeho, oč se v životě usiluje. Čeho se však dosáhne smrtí? Protiví se mi, abych v okamžiku, kdy se to ode mne očekává, se vytasil s nějakou vírou a vyzval čtenáře, aby udělali přesně to, co nikdy nedokázali udělat, totiž aby tuto víru přijali. Musím se přiznat, že ani já jsem to nikdy nedokázal. Proto jsem ted vzdálen tomu, abych tvrdil, že je třeba věřit, že smrt je druhým zrozením a že naše existence pokračuje i po smrti. Dovolte mi však říci aspoň tolik, že „consenus gentium" si vytvořil o smrti představy, které našly svůj nezkreslený výraz ve všech velkých náboženstvích lidských dějin. Lze dokonce říci, že většina těchto náboženství jsou složité soustavy, jak se připravovat na smrt, a to do té míry, že život ve smyslu onoho paradoxního závěru není skutečně ničím jiným než přípravou k dosažení konečného cíle - smrti. Obě nejrozšířenější náboženství, křesťanství a budhismus, spatřují naplnění smyslu lidského bytí v jeho konci. V období osvícenství se o náboženství vytvořil názor, který vzhledem k všeobecnému rozšíření stojí za to, abychom se o něm zmínili, ačkoli je to typicky osvícenské nedorozumění. Podle tohoto názoru je náboženství něčím na způsob filosofického systému, vykonstruovaného hlavou. Kdosi si kdysi vymyslel boha a ostatní dogmata a pomocí této fantazie, mající charakter „vyplněného přání", vodil lidstvo za nos. Tomu však odporuje psychologický fakt, že náboženské symboly se právě hlavou chápou jen velmi těžko. Jejich původ ostatně není vůbec v hlavě, ale někde jinde, snad v srdci, rozhodně však v hlubinné vrstvě lidské psýchy, která se jen velmi málo podobá vědomí, jež představuje vždy jen povrchovou vrstvu. Proto také mají náboženské symboly vysloveně charakter „zjevení" a jsou zpravidla spontánními výtvory nevědomé lidské psýchy. Jsou vším, jen ne něčím vykonstruovaným; spíše lze říci, že vyrostly pozvolna v průběhu tisíciletí jako rostliny, jako přirozené zjevení duše lidstva. I dnes ještě můžeme pozorovat, jak spontánně vznikají pravé a správné náboženské symboly u jednotlivých lidí, u nichž vyrůstají z nevědomí jako cizo- krajné květiny, a vědomí se nad nimi dostává do rozpaků a neví, co si s nimi po88 [pageend90]čít. Lze celkem snadno ukázat, že tyto individuální symboly pocházejí po obsahové i formální stránce z téhož nevědomého „ducha" (nebo jakkoli to nazveme), v němž mají svůj původ velká náboženství lidstva. Zkušenost svědčí nesporně o tom, že náboženství není něčím vědomě vykonstruovaným, nýbrž vyvěrá z přirozeného života nevědomé duše a adekvátním způsobem jej vyjadřuje. To totiž vysvětluje univerzální rozšíření náboženství a jeho obrovský dějinný vliv, jež mělo na lidstvo. Takový vliv by byl nepochopitelný, kdyby náboženské symboly nebyly přinejmenším psychologickými pravdami, majícími charakter přirozeného výtvoru nevědomí. Vím, že velmi mnoho lidí má potíže se slovem „psychologický". Abych uklidnil tyto kritiky, dodávám ještě, že nikdo z nás neví, co je „psýcha", a že stejně tak by nedovedl nikdo říci, kam až psýcha v přírodě sahá. Psychologická pravda má proto stejnou váhu a hodnotu jako pravda fyzikální; první se vztahuje na psýchu, druhá na hmotu. „Consensus gentium" projevující se v náboženství se shoduje, jak jsme viděli, s mým paradoxním tvrzením. Všeobecné duši lidstva je tedy, jak se zdá, bližší názor, že smrt je naplněním života a jeho nejvlastnějším cílem, že tedy smrt není jen pouhým nesmyslným koncem. Kdo tedy v této věci vyznává osvícenský názor, psychologicky se izoloval a dostal se do rozporu se svými obecnými lidskými potřebami. Tato poslední věta v sobě obsahuje příčinu všech neuróz, neboť podstata všech neurotických potíží spočívá vposledku v odcizenosti instinktům, ve ztrátě vědomého kontaktu s určitými duševními faktory. Osvícenské názory se tak nenápadně ocitají v bezprostřední blízkosti neurotických symptomů. Tyto názory představují ve skutečnosti zvrácené myšlení, které vytlačilo psychologicky správné myšlení. To je totiž vždy úzce spojeno se srdcem, duší a životem pospolitosti. Neboť bez ohledu na to, zda jsme osvícení a vědomí či ne, příroda se připravuje na smrt. Kdybychom mohli přímo sledovat a zaznamenávat myšlenky mladého člověka, pokud by měl dost volného času ke snění, zjistili bychom, že kromě několika málo vzpomínek se zaobírá hlavně tím, že si ve své fantazii vykresluje budoucnost. Daleko největší část těchto fantazií by se týkala toho, co ho v životě čeká. Fantazie jsou proto většinou přípravou na nějakou činnost nebo je to psychická příprava na určité budoucí události. Kdybychom mohli tentýž experiment zopakovat s nějakým stárnoucím člověkem, samozřejmě aniž by o tom věděl, zjistili bychom, že se u něho vyskytuje mnohem větší podíl vzpomínek, protože starší člověk se přirozeně mnohem víc ohlíží nazpět, ale kromě toho by tu bylo i překvapivě hodně úvah o budoucnosti, jež ho čeká, včetně smrti. S pokročilejším věkem těchto myšlenek o smrti udivující měrou přibývá. Stárnoucí člověk se volky nevolky chystá na smrt. Proto si myslím, že příroda sama se dokáže postarat o přípravu na nevyhnutelný konec. Přitom je objektivně zcela lhostejné, co si individuální vědomí o tom myslí. Subjektivně je však velký rozdíl, jestli vědomí ví, co si myslí duše, nebo jestli zastává názory, o nichž srdce nic neví. Neboť je stejně tak neurotické, odmítáme-li vidět smrt jako cíl svého života, jako když mladý člověk vytěsňuje myšlenku na budoucnost. 89 [pageend91]Carl Gustav Jung ve svých 85 letech [pageend92]Během své poměrně dlouhé psychologické praxe jsem měl možnost pozorovat nevědomý duševní život mnoha lidí, u některých až do bezprostřední chvíle smrti. S blížícím se koncem se obyčejně začaly vynořovat symboly, s jakými se jinak můžeme setkat jen v souvislosti s psychologickými proměnami; šlo o symboly znovuzrození, doprovázené představami o změně místa, o cestách apod. Náznaky blížící se smrti jsem mohl často sledovat na sérii snů, které sahaly déle než jeden rok nazpět, a to i v případech, kdy vnější okolnosti života nic takového nenaznačovaly. Umírání začalo tedy již dávno předtím, než nastala smrt. Často to lze také pozorovat na zvláštních změnách charakteru, k nimž dochází jistou dobu před smrtí. Vcelku mohu říci, že jsem byl překvapen, jak malý odpor klade nevědomá duše smrti. Podle toho by se zdálo, že smrt je něčím dost bezvýznamným, nebo že se naše duše nijak zvlášť netrápí nad tím, co postihne člověka jako jedince. O to více se však nevědomí zajímá o to, jak člověk umírá: totiž zda jeho vědomý vztah ke smrti je v pořádku, či nikoli. Tak jsem musel jednou léčit jednu dvaašedesátiletou paní. Byla ještě čilá a poměrně dost inteligentní. Nebylo to zřejmě v jejích nedostatečných duševních schopnostech, že nedokázala porozumět svým snům. Bylo bohužel až příliš zřejmé, že jim porozumět nechce. Její sny byly velice zřetelné, ale stejně tak i nepříjemné. Vzala si do hlavy, že svým dětem byla vždy vzornou matkou, zatímco její děti tento názor nesdílely a i sny samy naznačovaly pravý opak. Byl jsem nucen léčbu po několika týdnech bezvýsledných pokusů přerušit, protože jsem byl povolán k výkonu vojenské služby (bylo to za války). Mezitím pacientka onemocněla nevyléčitelnou chorobou, která po několika měsících vyústila v agónii, která mohla každým okamžikem přinést konec. Většinou se nacházela v delirických nebo somnambulních stavech a v tomto zvláštním duševním rozpoložení pokračovala spontánně v přerušené analýze. Znovu mluvila o svých snech a tentokrát si sama přiznávala, co předtím tvrdošíjně odmítala připustit během našich rozhovorů, a ještě leccos navíc. Tato sebeanalýza jí zabrala-denně několik hodin a trvala celkem šest týdnů. Ke konci této doby se zklidnila natolik, že byla asi jako každý pacient v průběhu normální léčby, a pak zemřela. Z této a mnoha podobných zkušeností musím tedy učinit závěr, že naší duši není smrt jedince tak zcela lhostejná. Touha napravit, co se ještě napravit dá, s níž se tak často setkáváme u umírajících, to rovněž potvrzuje. Jak bychom si tyto zkušenosti měli vyložit, zůstává otázkou, jejíž zodpovězení přesahuje jak možnosti empirické vědy, tak našich intelektuálních schopností, protože k tomu by bylo ještě zapotřebí zkušenosti smrti. To je však událost, která se vymyká objektivnímu posouzení. Vědomí se pohybuje v úzkých mezích: klene se v krátkém časovém rozmezí mezi počátkem a koncem a jeho čas je navíc krácen zhruba asi o třetinu spánkem. Život těla trvá o něco déle, začíná vždy dříve a končí velmi často později než vědomí. Počátek a konec jsou nevyhnutelnou součástí všech procesů. Při bližším pohledu je však mnohem obtížnější říci, kdy něco začíná a kdy to končí, 91 [pageend93]protože události a procesy, počátky a konce tvoří přísně vzato nerozlučitelné kontinuum. Procesy rozčleňujeme kvůli rozlišení a poznání, přitom však víme, že každé členění je libovolné a konvenční. Do kontinua světového procesu tím nezasahujeme, neboť „počátek" a „konec" jsou především nezbytné pojmy našeho vědomí. Můžeme sice s dostatečnou jistotou říci, že individuální vědomí ve vztahu k nám samým vyhaslo. Zda tím však bylo porušeno kontinuum psychického procesu, je otázka, protože podmíněnost psýchy mozkovou činností je dnes mnohem méně jistá než před padesáti lety. Psychologie by musela nejprve strávit jistá parapsychologická fakta, ale s tím dosud ještě ani nezačala. Naše nevědomá psýcha má totiž některé vlastnosti, které vrhají pozoruhodné světlo na její vztah k prostoru a času. Mám na mysli prostorové a časové telepatické jevy, které je ovšem snazší ignorovat než vysvětlovat. Věda si to však dosud v tomto ohledu - až na několik čestných výjimek - velmi zjednodušovala. Pokud jde o mě, musím se přiznat, že takzvané telepatické schopnosti mi připravily silné bolení hlavy, protože použijeme-li slova „telepatie", není tím ještě nic vysvětleno. Časoprostorové vymezení lidského vědomí je natolik převažujícím a důležitým faktem, že každé zpochybnění této základní pravdy je vlastně událostí světodějného teoretického významu, protože ukazuje, že časoprostorový limit neplatí vždy a všude. Pro lidskou duši je časoprostorová dimenze jen relativní, podmíněnou vlastností. V některých případech se dokáže psýcha z této dimenze vymanit, a to díky tomu, že k jejím bytostným vlastnostem patří neprostorovost a bezčasovost. Tato možnost, kterou podle mého názoru nelze jen tak jednoduše popřít, má tak dalekosáhlé důsledky, že bychom jí měli věnovat zcela zvláštní pozornost. Náš dnešní vývoj vědomí však natolik zaostává (výjimky potvrzují pravidlo!), že nám dosud chybí vědecké a myšlenkové nástroje, abychom dokázali plně zhodnotit význam telepatických jevů pro život psýchy. Hovořím o tom jen proto, abych naznačil, že údajná podmíněnost psýchy mozkovou činností, tj. její podmíněnost časoprostorovou dimenzí není zdaleka tak samozřejmá, jak by se zdálo. Kdo je alespoň zčásti obeznámen s dnes již existujícím důkazním materiálem v oblasti parapsychologie, ví, že zejména tzv. telepatické jevy jsou nesporným faktem. Objektivní posouzení a kritika dosavadních výsledků, jichž zde bylo dosaženo, vedou k závěru, že k některým vjemům dochází jakoby nezávisle na prostoru a času. Z toho ovšem ještě neplyne metafyzický závěr, že ve světě, jak je „o sobě", se nevyskytuje prostor ani čas, a že tedy lidský duch uvázl v kategoriích prostoru a času jako v iluzorní síti. Prostor a čas představují však nejen nejbezprostřednější a nejnaivnější jistotu, ale i empirickou názornost, v jejímž horizontu se vše děje v dimenzích prostoru a času. Vzhledem k této přesvědčivé jistotě je pochopitelné, že rozum vynakládá velké úsilí, aby pochopil, v čem spočívá specifický charakter telepatických jevů. Pokud však člověk respektuje fakta, nemůže než připustit, že základním rysem těchto jevů je podle všeho právě prostorová a časová indeterminace. Přísně vzato, naivní pohled a bezprostřední jistota nejsou nakonec tím nejlepším zdůvodněním psychologického „a priori" 92 [pageend94]té formy nazírání, která jednoduše žádnou jinou formu nepřipouští. Že si náš rozum nedokáže vůbec představit neprostorovou a bezčasovou formu bytí, ještě nedokazuje, že taková forma není možná. A stejně jako nelze z jevové prostorové a časové indeterminace vyvodit s konečnou platností závěr o existenci neprostorové a bezčasové formy bytí, nelze z jevových prostorových a časových vlastností lidského vnímání usuzovat na to, že žádná taková ne- prostorová a bezčasová forma bytí neexistuje. Pochybnosti o absolutní platnosti prostorového a časového nazírání jsou však nejen dovoleny, ale vzhledem k současným zkušenostem jsou dokonce žádoucí. Hypotetickou možnost, že psýcha se dotýká i formy bytí, která není časově a prostorově podmíněna, je třeba pokládat za vážný vědecký problém, jehož řešení snad přinese teprve budoucnost. Názory a pochybnosti, jež se objevily v souvislosti s vývojem soudobé fyziky, musí každému psychologovi připadat velmi blízké, protože co jiného je, filosoficky vzato, „konečnost" prostoru než relativizace kategorie prostoru? Kategorii času (stejně jako kauzality) by se mohlo přihodit něco podobného. Pochybnosti tohoto druhu nejsou tedy v současné době ničím nahodilým. Kořeny psýchy sahají zřejmě mnohem hlouběji, než kam dosáhnou naše rozumové kategorie. Duše je stejně tak záhadná jako svět s jeho galaxiemi, které jen ve zcela netečné mysli nedokáží vyvolat pocit malosti a nedostatečnosti. Při této krajní nejistotě lidského rozumu je osvícenecký postoj nejen směšný, ale i zcela bezduchý. Pokud by tedy někdo z vnitřní potřeby nebo v souladu s prastarou moudrostí nebo pod dojmem existence „telepatických" jevů dospěl k závěru, že lidská psýcha se podstatně podílí na formě bytí, která je mimo čas a prostor, nebylo by možné mu na to z hlediska kritického rozumu namítnout nic než vědecké „non liquet". Kromě toho by měl tu nespornou výhodu, že by svým stanoviskem byl v souladu se všeobecně rozšířeným sklonem lidské duše, projevujícím se od nepaměti. Je statisticky velmi nepravděpodobné, aby ten, kdo k tomuto závěru nedospěje, bud * z důvodů skepse nebo z odporu k tradici nebo z nedostatku odvahy nebo pro povrchnost svých psychologických zkušeností či z ignorance, se stal průkopníkem ducha; naproti tomu si však může být jist, že se dostane do rozporu s pravdou svého nitra. Zda naše nitro obsahuje vpo- sledku absolutní pravdu, to nebudeme moci nikdy dokázat. Stačí, když víme, že v nás takové sklony působí, a kromě toho také velmi dobře víme, co to znamená, když se s touto „pravdou" našeho nitra dostaneme příliš lehkovážně do konflliktu: rovná se to vědomému odmítnutí instinktivní povahy naší bytosti čili vykořeněnosti, dezorientaci, ztrátu smyslu života a jak jen se všechny ty symptomy méněcennosti jmenují. Jedním z nejosudovějších sociologických a psychologických omylů naší doby, jimiž tak oplývá, je názor, že od jistého okamžiku může být všechno úplně jiné, že se například člověk může od základu změnit nebo že se objeví nějaká nová teorie nebo pravda, která bude znamenat úplně nový počátek atd. Je to přece vždy zázrak, když se vůbec něco změní, zvláště k lepšímu. Odklon od pravdy našeho nitra má za následek vznik neurotického neklidu. Neklid vyvolává pocit nesmyslnosti života a ten se stává 93 [pageend95]zdrojem psychického utrpení, jehož rozsah a závažnost nedokázala naše doba dosud rozpoznat. (Přeložil R. Starý) Omluva: V minulém čísle v rubrice Myšlenkové proudy XX. století byl jako autor překladu Heideggerovy stati Co je metafyzika? uveden Ivan Tomáš s přáteli. Skutečným autorem překladu je Ivan Chvatík. Za toto nedopatření se redaktor překladateli upřímně omlouvá. svědectví čtvrtletník pro politiku a kulturu Řídí: Pavel Tigrid 30, rue Croix-des-Petits-Champs, 75001 Paris, France 94 [pageend96]EXCERPTA Obnova univerzity * * Převzato z: K. Jaspers, Philosophische Aufsätze, Fischer 1967 Karl Jaspers Totalitarismus je všeobecný evropský jev, který se jako nebezpečná nákaza objevit v tomto století na mnoha místech evropského politického těla. Nastává-li dnes doba, abychom se - tentokrát již s určitým odstupem - zamýšleli nad hlubšími dějinnými a existenciálními kořeny tohoto jevu, nebudeme při tom moci opomenout ani zkušenosti ostatních národů postižených touž nákazou. „Totalitarismus není komunismus ani fašismus ani nacionálnísocialismus, nýbrž vyskytuje se ve všech těchto podobách, "píše německý filosof Karl Jaspers. „Je všeobecný a představuje strašlivé ohrožení budoucnosti lidstva ve zdavovělé společnosti. "Svými všeobecnými rysy připomíná totalita- rismus podle J asperse „aparaturu, která se dává do pohybu, přičemž ji často nechápou ani ti, kteří ji uskutečňují. Jako by to byla jakási samostatná bytost, jakési bezduché, démonické COSI (myticky řečeno), co se zmocňuje všeho kolem sebe, jak těch, kdo se nic netušíce dostávají do jejího soukolí, tak těch, kdo ji napůl vědomě, napůl nevědomě spoluvytvářejí. Totalitarismus je jako přízrak, který saje krev živých, čímž se uskutečňuje, zatímco jeho oběti jako masa živoucích mrtvol dál živoří." V přednášce Obnova univerzity, z níž přinášíme výňatky, se K. Jaspers zamýšlí nad úkoly, jež čekají univerzitu vymaňující se z totalitární minulosti. Přednáška byla proslovena vr. 1945 u příležitosti znovuotevření Heidetbergské univerzity a zahájení výuky na lékařské fakultě. * * * Poprvé po dvanácti letech jsme svobodně zvolili rektora - máme svého rektora. Dnes začíná vyučování na lékařské fakultě. Je to pro naši univerzitu velký den. Lze doufat, že ostatní fakulty budou brzo následovat a že v blízké budoucnosti zahájí svou činnost univerzita jako celek. 95 [pageend97]Je to nový počátek po přerušení způsobeném porážkou Německa a po zkáze, jež postihla univerzitu během oněch dvanácti let. Jádro univerzity sice zůstalo v skrytosti zachováno. Byli profesoři i studenti, kteří zůstali vnitřně svobodní. Věcně vykonávali své povinnosti. Leccos zůstalo zachováno i přes masové propouštění, přes zásahy do vyučování a do badatelské práce, přestože jsme byli zbaveni našich prastarých privilegií a samosprávy ve prospěch stále pokleslejšího, světonázorově a politicky deformovaného pedagogického provozu. Protože duch vědecké práce nemohl být zcela zničen, je univerzita s to zahájit dnes svou činnost, třebas jen v omezeném rozsahu. Během těch dvanácti let se s námi stalo něco, co lze přirovnat k přetavení naší bytosti. Myticky řečeno: Vstoupil do nás zlý duch a vrhl nás do takového zmatku, že nás přecházel zrak i sluch. Poznali jsme svět, lidi i sebe samé z takové stránky, že na to nikdy nezapomeneme. Jak to poznamená naše myšlení, lze jen stěží předvídat. Že jsme do dnešního dne přežili, se rovná zázraku. Jestliže však dnes žijeme, je to výsledek našeho vlastního rozhodnutí. Předpokládá to ovšem, že přijmeme důsledky, jež s sebou nese život za těchto podmínek. Jediná hodnota, která i za těchto nedůstojných podmínek zůstala zachována, je pravdivost -a bezmezné trpělivá práce, postupující přes všechny existující překážky, přes všechny nezdary, pokud nám taková práce bude vůbec dopřána. Musíme získat odstup od minulosti kolem nási v nás. Netoužíme však po odplatě, děje-li se dnes to, co se dít musí a co vyžaduje naše pochopení. Páchání zla musí mít někde svůj konec. Chceme žít ne z odmítání zla, nýbrž z přijímání dobra, z hloubi naší vlastní minulosti, jež nás nese. Zůstáváme věrni svým rodičům, své vlasti a otčině, kterou spatřujeme v Kantovi, Goethovi, Lessingovi a ostatních velikánech našich dějin, v těch, kteří dokázali zachovat věrnost mravním zásadám, v naší německé řeči, v našich lesích, horách, řekách a v našem moři. V takové situaci a jako takoví lidé máme dnes znovu vybudovat univerzitu. Co se týká vnějších podmínek, doufáme, že naše tradiční zřízení a samospráva nám budou potvrzeny a že kliniky, instituty a semináře budou materiálně zajištěny, že studenti budou mít podmínky ke studiu a že bude možné obnovit bádání a výuku, i když jen ve skrovném měřítku. To vše ještě není skutečná obnova. Tato obnova může nastat jen díky práci jednotlivců, učitelů i studentů, v pospolitosti jejich duchovního života. Tato pospolitost se musí řídit nepomíjivou ideou univerzity, ideou vysoké školy, která podporuje současně bádání i výuku a zajišťuje svobodu univerzitního života ve všech jeho formách jako základní podmínku odpovědné samostatnosti všech jednotlivých docentů a studentů, odmítá pouhý vzdělávací provoz a izolované speciální obory; podporuje spíše jednotu všech vědních disciplín v živé komunikaci a duchovním zápolení. Výsledek této obnovy se pozná podle ducha, jenž zavládne na univerzitě, v seminářích, na ústavech a klinikách, ale i podle toho, jak se tu bude pracovat a vědecky diskutovat. Pozná se na úrovni publikací a učebnic a bude patrný i na tom, jaký duch z nich bude vyzařovat. Tato obnova závisí jenom na nás. Dosud nás však nespojuje žádné veřejné, společně vyznávané názorové sta96 [pageend98]novisko. Stále nám ještě chybí platforma, o niž bychom se mohli opřít, když spolu hovoříme. Idea univerzity se dosud ještě plně nevžila. Nejrůznější pozůstatky pochybných návyků ovládají myšlení i hodnocení. My, Němci, jsme kdysi byli dost silní, abychom se spoléhali sami na sebe a přitom zůstávali při všech svých závazcích vnitřně svobodní a nenechali se zmást. To je v duchovním ohledu ještě i dnes naše jediná šance. Každý musí odvážně zastávat na univerzitě toto stanovisko, a přitom neustále naslouchat druhým a navazovat s nimi kontakty, aby se tak idea univerzity znovu probudila k životu. Tyto dva pilíře (na nichž stojí univerzita - pozn. překl.) jsou pravdivost a úcta k člověku-nebo-li vědeckost a humanita. Kdyby tyto dva pilíře byly dostatečně silné, nikdy by se nemohlo stát, aby ideologie nacionálního socialismu pronikla do lékařské vědy. Vědeckost předpokládá vědět, co víme a co nevíme; nevědecké je dogmatické vědění. Být vědecký znamená poznávat vše od základu; nevědeckost znamená přijímat hotové názory. Vědecké je poznání, které si je vždy vědomo svých přirozených hranic; nevědecké je domnívat se, že všechno již známe, že máme všechny odpovědi na všechny otázky. Vědecká je neomezená kritika a neustálá problematizace toho, co známe; nevědecká je obava, že by pochybnosti mohly ochromit naše úsilí. Vědecký je metodický postup vedoucí krok za krokem a na půdě zkušenosti k jasným závěrům; nevědecké je pohrávat si s množstvím nejrůznějších názorů a možností řešení. Druhým pilířem univerzity vedle vědeckosti je humanita: Znamená úctu k člověku. Každý jednotlivý člověk představuje nekonečno. Žádná vědecká teorie ho nedokáže postihnout v celistvosti. Člověk je vždy víc, než o něm víme. Proto nesmí lékař, a tím méně psychiatr a psychoterapeut nikdy pouštět ze zřetele, že každý jednotlivý člověk je nevyčerpatelný a plný záhad. Týká se to i těch zdánlivě nejobyčejnějších případů. Tato nevyčerpatelnost je závoj, za nímž se skrývá skutečný člověk před tykadly vědecké analýzy. Svoboda člověka je základní skutečností jeho života, ale pro vědecké zkušenostní poznání žádná taková svoboda neexistuje. Proto k humanitě patří obraz člověka poukazující za hranici poznatelného a naznačující, čím by člověk měl a mohl být. Na tomto obraze člověka pracují všechny fakulty. Na vytváření tohoto obrazu se dnes mohou plně podílet všichni, jsou to však především lékaři, kdo by se jím měli řídit při nabývání svých odborných znalostí a dovedností. Obraz člověka téměř vymizel a byl, zejména ' pokud jde o značnou část lékařské literatury, deformován. Opravdový obraz člověka nemůže postrádat Boha. Musíme obraz člověka znovu vytvořit. Vědeckost a humanita se vzájemně podepírají. Humánní lékař chce od vědy jenom to, co je schopna mu poskytnout, chce však, aby to bylo co nejdokonalejší a nejsvědomitější. Vědecký lékař ví, že v praxi nevystačí jenom s vědou. Na hranici vědecky možného je pomocníkem a osudovým průvodcem nemocného člověka. Vědeckost a humanita jsou spolu nerozlučně spjaty. Kde se opustí zásada vě97 [pageend99]deckosti, tam nastupuje jako její ideová náhražka fantastika a klam; ti, co v důsledku toho zbloudí, budou se cítit zavázáni místo Bohu spíše svému fanatismu. Nevědeckost je půdou, z níž vyrůstá nelidskost. Aby se oba pilíře, vědeckost a humanita, znovu zpevnily, k tomu je zapotřebí celé univerzity. Medicína musí, tak jako ostatní obory, žít v prostoru rozsáhlé svobody. Celá univerzita musí žít, jestliže se má vyučování a vědecká práce v jednotlivých oborech opravdu dařit. Nic nás nesmí rozdělovat. Billroth, světoznámý chirurg, napsal v sedmdesátých letech minulého století, že teologie vlastně na univerzitu nepatří. Budoucí lékaři nebudou přece navštěvovat teologické přednášky, a teolog naslouchající přednáškám z medicíny se ocitá v nebezpečí, že ztratí svou víru. Zbožnost však Billrothovi bránila, aby byl pro vyloučení teologické fakulty z univerzity. Srdce tohoto humanisticky vzdělaného muže nemohlo mlčet, když se tyto neblahé návrhy na vyloučení teologie pokládaly téměř za cosi samozřejmého, a dodnes se s takovými návrhy setkáváme. Avšak bez Boha a bez duše se nakonec dospěje k euthanasii duševně nemocných. Ve svých počátcích tvořila univerzita skutečný celek. V souladu s vnitřním založením člověka byly vytvořeny tři fakulty: pro péči o duši teologická fakulta, pro správné uspořádání věcí pozemských fakulta právnická a pro zdraví lidského těla fakulta lékařská. Tato tři vyšší učiliště se opírala o nižší, filosofickou fakultu, která v sobě zahrnovala veškeré základní vědy, z nichž čerpá praxe. Bylo neštěstím, že se tato jednota v druhé polovině 19. století rozpadla, nejprve v pojetí pedagogické práce a potom i ve vnějším uspořádání univerzity. Důsledkem toho byla na jedné straně roztříštěnost jednotlivých věd, a tím i možnost šíření nevědeckosti, nebot každá jednotlivá vědní disciplína chtěla představovat dokonalý celek. Tento proces tříštění nakonec vyvrcholil v období nacionálního socialismu s jeho bludnými představami. Na druhé straně byla důsledkem rozpadu jednotné univerzity neschopnost pochopit v širších souvislostech nové jevy, jež s sebou přinesla moderní doba, zejména technický pokrok, a dát těmto jevům celistvý smysl. Obnova univerzity z jejích počátků by měla znamenat, že univerzita v sobě obsáhne veškerou sociální problematiku doby, a přitom si zachová jednotu. Měla by dohnat, co během téměř celého jednoho století zameškala. Úkol takové obnovy vyplývá z nejvlastnějšího smyslu našeho povolání. Založení technické fakulty vedle fakulty teologické, právnické a lékařské a znovuvytvoření někdejší jednoty filosofické fakulty jsou patrně dva největší problémy nynějšího uspořádání univerzity. Lze je úspěšně vyřešit jen tehdy, jestliže celek našeho světa ožije v každém pracovníkovi univerzity. Pak budou jednotlivé obory opět spolupracovat ve společném duchu. Pak bude teologická fakulta znovu skutečně nejvyšší fakultou. Pak budou mít všichni, bez ohledu na svou specializaci, na zřeteli celek a jeho symboly. Pak bude moderní lékař opět lékařem ve velkolepém hippokratovském smyslu: Lékař obeznámený s filosofií je roven bohům - „iatrós filósofos isótheos". (Vybral a přeložil R. Starý) 98 [pageend100]NÁŠ ROZHOVOR NEKOMPROMISNÍ LINIE NENÍ VŽDY SPRÁVNÁ (rozhovor s Tomášem Hradílkem) Pro většinu z nás jsou to často pouhá jména, která slýcháme v souvislosti s prohlášením některé ze skupin občanské iniciativy nebo se zákrokem policie proti nekonformním občanům. Represivní moc se snaží ocejchovat je jako okrajový sociální jev, jako pouhé narušitele pořádku. Je na čase si v plné míře uvědomit, že ve skutečnosti jsou to veřejní činitelé vyjadřující zájmy a názory určitých vrstev společnosti. A je důležité, aby oni sami časem přestali být jenom mluvčími nezávislých seskupení a aby stále výrazněji vystupovali jako politické osobnosti ucházející se o důvěru svých spoluobčanů. Aby přestali být pouhými tlumočiteli stesků a stížností a stali se představiteli určitých politických názorových stanovisek bez ohledu na skupiny, jež je podporují. Aby vstoupili na veřejnou politickou scénu s celým svým osobním, lidským profilem. Neboť společnost je potřebuje. Jedním z těch, o nichž se v poslední době hovořilo, zejména v souvislosti se soudním procesem vedeným proti jeho osobě, je mluvčí Charty 77 ing. Tomáš Hradílek. S cílem seznámit čtenáře blíže s osobností Tomáše Hradílka přináší redakce rozhovor, který s ním uskutečnila v září letošního roku. (září 1989) * * * Red: Pane Hradílku, stal jste se mluvčím Charty 77 pro letošní rok. Vaše působení v této funkci má, domnívám se, výrazně osobitý charakter. Chtěl bych se zeptat, kdy jste se vlastně stal jejím signatářem? Hra: Jakmile jsem se seznámil s textem základního prohlášení, dospěl jsem k závěru, že Charta 77 je víceméně to, na co už delší dobu čekám. Okamžitě jsem se rozjel do Prahy, kde jsem podle telefonního seznamu vyhledal MUDr. Františka Kriegla, u něhož jsem Chartu 77 podepsal. Bylo to hned v lednu 1977, někdy kolem dvacátého, čili zakládajícím signatářem jsem nebyl. Jelikož já jsem byl vyloučen ze strany, různé pocity z dřívějších 99 [pageend101]všelijakých problémů se ve mně pozvolna vršily, až mě přirozeně přivedly k Chartě. Red: Kdy jste vstoupil do strany ? Hra: Už jako student na vysoké škole. Dlouho jsem však ve straně nese- trval - celkem tři roky. Přesně od roku 66 do roku 69. V roce 67 jsem ukončil studium na Vysoké škole zemědělské, obor inženýr Zootechnik, po němž jsem musel na rok na vojnu. Do práce jsem nastoupil ve svém rodišti na státní statek jako Zootechnik. Ještě v lednu roku 69 jsem se tam stal předsedou základní organizace KSČ. Několik týdnů poté, kdy nastoupil po Dubčekovi do funkce prvního tajemníka dr.Husák, měl na jedné konferenci stranických funkcionářů okresu Přerov referát Miroslav Zavadil, současný předseda ÚRO. Tehdy už normalizační duch začal pozvolna ovládat funkcionářské řady. Byl jsem tehdy jediný, kdo vystoupil se dvěma nevhodnými dotazy, které způsobily značný rozruch, ale nedomníval jsem se, že reakce bude tak závažná. Hned druhý den si mě zavolal ředitel a oznámil mně, že po odborné stránce proti mně nemá žádné námitky, nicméně je eminentní zájem, abych okamžitě odešel ze statku. Neodešel jsem ihned, ale pro jistotu jsem si našel jiné pracoviště v sousedním JZD, kde normalizace postupovala podstatně pomaleji. Jako předseda stranické organizace jsem byl likvidován tím způsobem, že ostatním členům základní organizace bylo vyhrožováno, pakliže mě neodvolají z funkce předsedy, tak naši ZO rozpustí. Nakonec jsem to kvůli těm lidem vzdal sám. V září roku 69 došlo ke stranickému přehodnocení prohlášení předsednictva ÚV KSČ ze srpna 68, což pro mne byla jakási mez, kterou jsem si stanovil již dříve: jakmile dojde k přehodnocení, okamžitě vystoupím ze strany. Jenže ono vystoupit ze strany nelze! Proto jsem požádal o vyškrtnutí, což se funkcionářům okresu zdálo nedostačující, takže mne půl roku před prověrkami vyloučili exemplární formou jako odstrašující případ. Odešel jsem tedy do družstva a věnoval se své práci. Vnitřně jsem měl stále potřebu napojit se na nějaký proud, který by měl náznaky jakési opozice. Na podzim roku 76 probíhaly volby. Tehdy jsme si s manželkou řekli, že nepůjdeme volit, což byl, podle mého názoru, základní krok našeho definitivního veřejného rozchodu se stávajícím establishmentem. Když následující rok v lednu vznikla Charta 77, všechno logicky vyústilo v její podpis. Během několika měsíců mně bylo naznačeno, že je nežádoucí, abych nadále setrvával v družstvu, dokonce mně byla dána výpověď ke konci června 1977. Najednou jsem se ocitl v situaci, kdy jsem měl manželku v domácnosti, tři malé děti a sám bez práce. Zašel jsem na první pracoviště a požádal jsem o práci. Přijali ině. Od té doby už třináctý rok vykonávám jednoduchou manuální práči - manipuluji kládami. Je to zdravá fyzická práce. 100 [pageend102]Red: Promítlo se vaše veřejné vystoupení do vašich vztahů se spoluobčany ? Hra: Samozřejmé promítlo, ale nijak enormně nezasáhlo. Já jsem svým založením člověk samotářský, a protože tíhnu k rodině, ztráta několika přátel by mě příliš nemrzela. Horší by bylo, kdyby to narušilo vztahy uvnitř rodiny. Samozřejmě byli příbuzní, kteří vyjadřovali podporu, jiní zaujali spíš odmítavé stanovisko. Ale pro mne byla podstatná a důležitá jednoznačná podpora ze strany manželky. Dvě naše dcery, které jsou již dospělé, přivedla přirozená životní cesta k nám, takže obě jsou již také sig- natářky Charty 77. Red: Vrátím se zpátky ještě k otázce členství v KSČ. Chtěl bych se zeptat, co vás vlastně přivedlo k tomu, že jste vstoupil v šedesátých letech do strany ? Hra: Už jako dospívající svazák jsem měl enormní zájem o věci veřejné. Události kolem sebe jsem vnímal velmi intenzivně a shledal jsem, že mnoho věcí je třeba napravit. Zároveň jsem zjistil, že uvnitř strany existuje proud, který, jak se zdá, upřímně usiluje o tuto nápravu. V mém rozhodnutí jistě sehrál svou roli kus mladického idealismu, ale současně zde byl přítomný konkrétní záměr dát v rámci strany věci do pořádku. Když tedy přede mne byla postavena otázka, jestli mám vstoupit do strany či ne, řekl jsem si ano, a nebyl v tom ani kousek zištnosti nebo kariéristických představ. Spíš jsem cítil vnitřní potřebu realizovat se ve věcech veřejných. Nakonec se potvrdilo, že reformní proud uvnitř komunistické strany byl na konci šedesátých let opravdu silný, a na akademické půdě zejména měl mohutné zázemí. Red: Z pragmatického hlediska jste napomáhal reformnímu trendu ve straně. Zároveň je ovšem neodmyslitelné celé filosofické a ideologické pozadí, které se ke komunistické straně váže. Právě toto pozadí v minulosti řadu lidí ke straně připoutalo, protože jim osobně vyhovovalo, jiné naopak odradilo. Rád bych věděl, jestli také u vás sehrálo svou roli? Hra: Musím říct, že rozhodně sehrálo. Byl v tom kus mladické naivity, entuziasmu, ale rozhodně to nebylo to hlavní. Řekl bych, že tyto dva aspekty - pragmatický přístup a ideologické pozadí - byly v jakési rovnováze. Na mnohé problémy, které tenkrát byly ve společnosti nahromaděny, jsem začal vydatně narážet až v letech, kdy už jsem byl kandidátem strany nebo těsně předtím. Na malém městě a v rodinném prostředí se nezdály být problémy příliš vyhrocené. Moji rodiče, oba řadoví členové strany, nebyli v padesátých letech nijak diskriminováni, takže já jsem začal inten101 [pageend103]zivněji vnímat rozpory až na vysoké škole, a to v závěrečné fázi. Přiznávám, že v tom byla přítomna jistá dávka mé naivity v tom smyslu, že jsem neměl dostatek informací také z druhé strany. Red: Členství ve straně je také spojeno s historií a praktikami komunistického hnutí. Člověk přece nemůže škrtnout určité dějinné etapy, ve kterých se strana jevila - když to řeknu hodně diplomaticky - nepříliš elegantně. Hra: Věnoval jsem se vědecké práci na katedře genetiky, která mi umožnila seznámit se s celou obludností a absurditou padesátých let v Sovětském svazu. Jakmile člověk narazil najeden problém, začal se zabývat dalšími záležitostmi a časem si vytvořil určitý obraz, který ho nutil záměrně vyhledávat informace i z druhého břehu. Situace 70. a 80. let je dost nesrovnatelná se situací let 60., kdy skutečně nebyl problém najít uvnitř strany celé skupiny velice čestných lidí, kteří to mysleli upřímně a kteří chtěli nápravu poměrů opravdu uskutečnit. Šance provést reformu skrze stranu se ukazovala velmi reálnou a nejpříhodnější. A také to takhle proběhlo. Red: Řekl bych raději - začalo probíhat! Protože je velkou otázkou, jak by rok 68 skončil, kdyby nedošlo k srpnové invazi vojsk Varšavské smlouvy. Myslím si, že obrodným procesem by se teprve otevřela celá řada otázek pro stranu velice nepříjemných, o kterých v době Pražského jara neměla ani tušení, že by je mohla potkat. A že by si společnost postupem času nárokovala stále víc, je nade vší pochybnost. Socialismus s lidskou tváří bylo pouhé heslo, od kterého k otevřené společnosti západního typu bylo ještě hodně daleko. Čili strana by začala postupně narážet na určité limity, které měla v charakteru své politiky přímo zabudovány. Myslím tím zejména vedoucí úlohu strany ve společnosti, ustavení legální opozice, soukromé podnikání aid. Otevření celého komplexu problémů je samozřejmě diskutabilní a jeho výsledky jsou víc než spekulativní. Záměrně opomíjím vnější faktory, které jsou ovšem pro teoretické řešení otázky neodmyslitelné. Hra: Je jasné, že jsme se za dvacet let dostali myšlenkově dál, než jsme byli v roce 68. Přesto si myslím, že za prvé: život v této společnosti se nacházel na jiné rovině; nemám na mysli hmotné statky, ale celkovou morální a intelektuální úroveň společnosti, a za druhé: jsem přesvědčen, že otázky, které v současné době řeší v Maďarsku a Polsku, by zde byly nastoleny již mnohem dřív. Vývoj by zajisté narušovaly určité retardační tlaky, ale netrvalo by to desetiletí, nýbrž několik let. Vytvořený prostor by ihned vyplnily probuzené síly společnosti, které by vyvíjely další tlak na zdejší moc. Myslím si, že úplný návrat k stalinskému modelu socialismu by nebyl možný, protože tím by byla popřena logika vývoje. Čili mám za to, že je víc než pravděpodobné, že pod tímto tlakem by se i tehdejší komunistická moc 102 [pageend104]musela dál vyvíjet pozitivním způsobem. Když se na celý vývoj dívám dnešníma očima, vidím, že hlavní problém tkví v dlouhém období stagnace, se kterým možná ani ti rozhodující lidé nepočítali, že potrvá tak dlouho. Když se v roce 64 dostal k moci Brežněv, všichni ho považovali za víceméně přechodnou figuru. Neboť bylo nutné z hlediska zefektivnění výkonnosti systému vystřídat vedení inteligentnějšími, schopnějšími a pro reformy nakloněnými osobami. Nakonec vládl osmnáct let. Ale myslím si, že také setrval 18 let v důsledku toho, že v roce 68 vtrhl vojensky do Československa. Tam je příčina všeho. Jedna věc se váže na druhou. Vpád do Československa zastavil či přibrzdil vývoj všude. Přibrzdil ho i v Maďarsku, vždyť dnešní předseda strany Nyers musel v roce 74 nebo 75 odejít z politické scény. Vývoj není nikdy přímočarý, ale jsem přesvědčen, že by celé socialistické společenství řešilo své problémy na jisté úrovni podstatně dřív než je řeší teď, tedy v době, kdy už je situace na pohled skoro beznadějná. Poslední události v Sovětském svazu nevěští vůbec nic dobrého. Red: Současný trend zejména v Maďarsku, Sovětském svazu a Polsku směruje k vnitrnímu přerodu od stalinského k liberálnímu modelu komunistické strany. Vývoj v roce 68 u nás směřoval vlastně k témuž. Odpůrci reforem a liberálního trendu uvnitř strany však namítají, že právě stalinský model socialismu udržoval celý východní blok jednak kompaktní a zároveň silný. Hra: Totalita se svou vnitřní kázní a disciplínou měla z čeho čerpat. Mám na mysli především nesmírné surovinové bohatství SSSR a permanentní zmrzačování vesnice, což obojí nakonec umožňovalo tak dlouhé fungování totality. Toto byl její základ, ze kterého brala. Jenže nyní, kdy zdroje jsou vyčerpány a ukázaly se samy o sobě nedostačující, nelze takto pokračovat, protože vědeckotechnický pokrok a další s ním související věci pokládají otázky už zcela jinak, takže se prokázalo, že země, které žijí na bázi demokracie, jsou podstatně životaschopnější než totalitní systémy. Red: Pane Hradílku, vy jste na sebe upozornil několika výraznými činy. Začalo to dopisem presidentu Husákovi, kterým jste ho vyzvali, aby abdikoval. Pak přišlo trestní oznámení Generální prokuratuře ČSSR ve věci spáchaného trestného činu vlastizrady pana Vasila Bilaka. Hra: Stáli jsme tehdy s přítelem Rudolfem Berezou před problémem, že samotné šustění papírem se za stávající situace jeví jako nedostatečné a že je třeba vypouštět - jak to nazval Václav Havel - sněhové kuličky, které utrhnou třeba celou lavinu. Zvažovali jsme, co v dané chvíli podniknout. Dopis dr. Husákovi a po něm vystoupení s transparentem, který jsme rozvinuli s Rudolfem na 1. máje a jímž jsme vyzývali k občanské kuráži, byly takové první pokusné sněhové kuličky. Podobně tomu bylo s Vasilem Bi- 103 [pageend105]lakem o rok později. Když nám pan Bilak v předvečer 20. výročí srpnové okupace z roku 68 nahrál svými pamětmi, využili jsme příležitosti a zkusili to. Vše jsme měli promyšleno a pokaždé jsme samozřejmě počítali i s kriminálem. Red: Chtěl bych se nyní zeptat, jak se vám daří skloubit vaše zaměstnání a rodinný život s veřejnou činností, kterou konáte jako mluvčí Charty 11 a i jinak? Hra: Co se týče zaměstnání, vykonávám poměrně jednoduchou manuální práci bez odpovědnosti. Když skončí pracovní doba, mám pro sebe volno. Co se týče rodinného zázemí, považuji za šťastnou shodu náhod, že už nemám žádné malé dítě, nejmladšímu synovi je 14 let, a pak mám jednoznačnou podporu ze strany mé manželky. Čili problém je spíš v časové stránce věci a v tom, že každý den končím fyzicky dost namáhavou práci, v pátek v noci sedám na autobus a odjíždím do Prahy, odkud se vracím obvykle v neděli večer. Navíc v oblasti, kde žiju, jsem se stal jakýmsi styčným bodem pro lidi, kteří mají problémy nebo by se rádi zapojili do různých občanských iniciativ. Takže ve všední dny se u nás dveře netrhnou, a je-li trochu klidu, odpovídám na dopisy nebo jezdím po oblasti. Existují tam různé skupiny lidí, se kterými se pravidelně setkávám. Letošní rok je tedy pro mne časově naprosto vytížený, že mně zbývá kromě práce pár hodin spánku denně. Red: Zbývá vám čas na vaše záliby a koníčky? Hra: Letos doopravdy ne, i když mám svou celoživotní zálibu v chovu akvarijních ryb. Tato záliba byla pro mne a moji rodinu v určitých letech dobrým zdrojem finančního příjmu, takže moje žena dvanáct let nemusela do práce. Na podzim loňského roku jsem ovšem vypustil všechny nádrže a tuhle zálibu jsem zatím odsunul hodně daleko. Na četbu a kulturu bohužel příliš času není. Red: Proč jste se vlastně rozhodl k této činnosti, která je dnes v našich podmínkách spojena s velkými oběťmi stran pohodlí a poklidného života? Hra: Mám pocit, že je ve mně jakási vnitřní potřeba, která mě celoživotně pronásleduje, ale zároveň mně komplikuje život. Současně však ve mně vytváří pocit uspokojení v tom smyslu, že jsem si vědom, že dělám práci, která má jednoznačně svůj smysl. Jsem o tom vnitřně přesvědčen, i když jsou lidé, kteří mě považují za blázna. Red: Mohl byste nyní ve vší stručnosti načrtnout svůj osobní názorový vývoj? 104 [pageend106]Hra: Zjišťuji v sobě jakési přirozené sklony k demokracii. Ač jsem byl členem komunistické strany, vždy jsem zcela přirozeně inklinoval k tomu, co souviselo s vytvářením prostoru pro svobodu. Zcela logicky jsem se zajímal i o věci, které souvisely s demokratickým uspořádáním lidské společnosti. Red: Jenže problém s komunistickou stranou je v tom, že není považována za tolerantní, tedy v rámci parlamentního systému za důvěryhodného demokratického partnera. Hra: Jistě, existuje však ještě jeden způsob, jak problém chápat: pova- žujeme-li netolerantní stranu za okrajový extrém, pak je příslušníkům tohoto extrému vhodné umožnit průchod přirozenosti tím, aby se i tyto politické sestavy formou evoluce snažily převést na bázi tolerance. Samozřejmě by se nejednalo o komunistickou stranu v té podobě, v jaké jsem ji poznal nebo jak ji znám z dnešní skutečnosti. Ale nezbývá nic jiného, což je úděl všech komunistických stran, pakliže budou chtít držet krok s vývojem, než aby tento vnitřní přerod vykonaly. Red: Co soudíte o možnosti obnovit pozvolna politický život v této zemi? Domníváte se, že lze překonat přežívající předsudek, že opoziční veřejný činitel čili opoziční politik je synonymem zločince? Hra: Život mě poučil, že co je nepřirozené, má tendenci vrátit se zpět k zdravé přirozenosti. Shodou okolností mě onehdy v rozhovoru na státní bezpečnosti řekl jeden její pracovník, že i oni si musejí zvykat na to, že tady jednou bude opozice. Což je důkazem toho, že tak, jak se promítá vývoj v okolních zemích do našeho, mění se i nazírání lidí na tento problém, u kterých bych to dříve nepředpokládal. Tedy že opoziční politik přestává být synonymem zločince a stává se přirozeným prvkem občanské pospolitosti. Problém nestojí tak, zdaje to možné, či není. Prostě je to nezbytné, a všichni si budou muset časem zvyknout. Vím, že takový proces je a bude bolestivý pro mnohé, ale vyrovnají se s tím nakonec všichni. Vývoj v Sovětském svazu ukazuje, že schopnost přizpůsobit seje přirozeně daná lidské populaci, protože kdo by čekal, že se tam po 70 letech najdou jednotlivci, kteří suverénním způsobem zvládnou organizaci stávek někde v sovětské střední Asii. Tyhle lidské schopnosti se prokážou najednou za jistých konkrétních situací. Myslím si, že zdejší pospolitost, která žije na území Československa, je velice nadaná a nadmíru vnímavá, takže ačkoliv se zdejší moc 40 let snažila přirozené projevy zcela potlačit, stejně sejí to nepodařilo v plné míře. Za situace, kdy zde vznikají zárodky nezávislých struktur, řekl bych opozičních politických sestav, mám na mysli Hnutí za občanskou svobodu, Demokratickou iniciativu, svým způsobem i Obrodu, stojí najednou 105 [pageend107]Charta 77 před problémem, jak pokračovat dál. Já osobně jsem pociťoval v minulých letech potřebu, aby se Charta 77 zpolitizovala, ale v současnosti, kdy se stále více profilují a otevřeněji vystupují nové občanské iniciativy politického rázu, si uvědomuji, že by se Charta 77 měla vrátit ke svému původnímu poslání, to znamená dodržování lidských práv a občanských svobod v tom obecném slova smyslu. Na konci roku mně končí má činnost ve funkci mluvčího a svou další činnost vidím zcela přirozeně v Hnutí za občanskou svobodu. Red: Jak se díváte na uvěznění členů HOS v Bratislavě ? Nepřipadá vám to jako zkouška lakmusovým papírkem na reakci společnosti, přičemž podle výsledku se případně zásah přesune i proti členům HOS v Čechách. Hra: Bez ohledu na závažnost situace v Bratislavě je v případu velice cenný prvek v tom směru, že se slovenská společnost začíná konečně probouzet. Výzva Alexandra Dubčeka a dalších občanů, na kterou navazuje připojování velkého počtu lidí ze Slovenska, je v této chvíli nesmírně důležitým faktorem. Slovensko se snad jevilo vzhledem k reformnímu hnutí v Maďarsku, Polsku a Sovětském svazu, ale i ke kvasu probíhajícímu v českých zemích jakýmsi cizorodým tělesem střední Evropy. A tím, že moc sáhla na politické špičky slovenské opozice, dosáhla jen toho, že se začala politicky probouzet i ostatní slovenská společnost. Stávající moc je natolik přežitá, že stále přibývá situací, kdy nemůže volit mezi špatným a dobrým řešením, ale pouze mezi špatným a ještě horším. Názorně se vše ukázalo v lednu letošního roku: oni nám mohli dovolit, abychom položili květiny pod sochu svátého Václava. Ovšem z jejich pohledu by jim takový krok de facto nabourával Poučení, proto se rozhodli akt nepovolit. Tím však vyprovokovali řetězovou reakci, která se jim málem vymkla z rukou. Tvrdím, že Palachův týden byl nejzávažnější událostí letošního roku. Mimořádným způsobem přispěl k probouzení celé společnosti a vytvořil optimální půdu pro vznik prohlášení Několik vět. V souvislosti s tímto prohlášením bych chtěl říct, že věci neprospělo ani tak velké množství podpisů známých herců a kulturních pracovníků jako spíš články v Rudém právu Kdo seje vítr a Co mají za lubem. Tady se ukázalo, že obdoba anticharty je dnes už neproveditelná. Hovoříte-li tedy o nebezpečí zásahu proti HOS v Čechách, myslím si, že bez ohledu na sám tento hrozivý fakt se osvobodivé procesy, které ve společnosti vznikly, dnes už nedají zastavit. I kdyby pozavírali desítky či stovky lidí, což je nepravděpodobné, probouzející se společnost stejně nezůstane stát na místě. Ve společnosti jsou již v chodu procesy, které jsou relativně nezávislé na občanských iniciativách. Red: Které formy politické, ale nejenom politické činnosti pokládáte v současné době za účinné a hlavně přiměřené? 106 [pageend108]Hra: Domnívám se, že je to jakási osvětová činnost v širokých vrstvách společnosti. Upozorňovat lidi na to, čemu by měli v hromadných masmédiích věnovat patřičnou pozornost, směrovat lidi stále více na informace, které přicházejí z druhé strany, čili formou osvětové činnosti a vlastního příkladu probouzet lidi - jak jsme použili s Rudolfem Berezou na transparentu - k občanské kuráži. Jsem přesvědčen, že přirozenou součástí politické činnosti jsou kromě vydávání prohlášení a jiných závažných textů také veřejné projevy nesouhlasu, ať už formou pouličních mítinků, demonstrací atd. Nepovažuji se v pravém slova smyslu za radikála, ale došel jsem k závěru, že za této situace se společnost bez těchto kroků neobejde, že když chceme, aby vývoj šel dopředu, je třeba volit i na první pohled vyšší nebo vyhrocenější formy odporu. Myslím si, že Palachův týden i se svou krutostí byl pro celou československou společnost nesmírně důležitý, neboť občané musejí prokázat politickou vůli a rozhodnost v tom smyslu, že jejich vyjádření nespokojenosti se stávajícími poměry nebudou již pouze verbální, ale nabydou též formy veřejných vystoupení i za cenu těch rizik, která obnášejí. Prostě zodpovědnost souvisí i se schopností přijímat riziková rozhodnutí. Vím, že mnoho lidí se mnou nesouhlasí, ale nedá se už nic jiného dělat. Red: Žijeme v době celkové krize společnosti. Morální krize je podle mého názoru daleko nejzávažnější. V čem vidíte její nejhorší projevy ? Hra: Řekl bych, že je to apatie nejširších vrstev společnosti ve vztahu k věcem veřejným. Společnost nežije v pojetí občanském jako poliš, neboť tento moment byl érou normalizace značně poničen a potlačen. Dále jsou patrné negativní tendence ve vztazích mezi lidmi. Je to především obrovská dávka lidské lhostejnosti k osudu a starostem jiných, na druhé straně přílišné rozbujení negativních, byť přirozených lidských vlastností, mám na mysli především sobectví a závist. Domnívám se, že zejména závist bude hlavní brzdou vývoje u nás. Red: Hned se tedy zeptám, zda nemáte pocit, že dnešní uspořádání společenského života tak zvaný reálný socialismus - koneckonců vyhovuje nejširším vrstvám této společnosti? Není lajdáctví, nezodpovědnost, rozkrádání, nezávazné tlachání, bezduchá rutina atd. nakonec z praktického hlediska přijatelnější než závazné přijetí západoevropských pravidel hry, leckdy a v lecčems opravdu tvrdých, a jejich osobní dodržování v každodenní životní praxi? Hra: Jestli naše společenské uspořádání lidem vyhovuje či ne, je otázka. V každém případě si lidé na ně zvykli a naučili se v něm chodit. Vzhledem k tomu, že toto uspořádání zároveň souvisí s tím, jak byly potlačeny přirozené pozitivní prvky každé lidské osobnosti, myslím si, že jsou lidé 107 [pageend109]zmrzačeni, aniž by si to sami uvědomovali. I kdyby nynější stav vyhovoval já nevím jak velkému procentu dnešní polulace, stejně to v žádném případě není důvod, aby se stávající poměry nějakým způsobem konzervovaly. Protože vyhovuje-li to velkému počtu lidí, pak lze hovořit o tom, že vlastně celá tato společnost je nemocná. Je-li zde jakási občanská menšina, která šije vědoma této nemoci, potom je, bez ohledu na to, že většina je nemocí zachvácena, přirozenou morální povinností menšiny pokusit se tuto společnost léčit, byť i v počáteční fázi proti její vůli a odporu. Už také z prostého důvodu, že to, co bylo společnosti svěřeno na oko a co jí v současné době vyhovuje, je z obyčejného primitivního materiálního hlediska vlastně krátkodeché a krátkozraké, jelikož rezervy, které jsou ještě k disposici, aby společnost mohla žít na této životní úrovni, jednoho dne prostě skončí a je víc než pravděpodobné, že jevy, které dnes vidíme kolem sebe, jako je hyperinflace atd., by se Československu rozhodně nevyhly. Tedy bez ohledu na to, že velkému procentu stávající populace tyto poměry ještě v dnešní době vyhovují, je povinností zodpovědné části československé občanské pospolitosti hledat již nyní cesty, jak z této současné neutěšené situace vybřednout. Red: Tady došlo k zvláštnímu souzvuku potřeb společnosti s možnostmi režimu tyto potřeby uspokojovat. Lidé mají vlastně za málo práce vcelku slušný hmotný blahobyt. Hra: Jistě, ale protože je tento stav pro budoucí generace naprosto bez- perspektivní, je potřeba s tím něco dělat už nyní, právě s ohledem na tyto generace. Ten řez je nutný, protože, jak říkáte, bez nastolení tvrdých pravidel otevřené společnosti se dnes již neobejdeme. Red: Pokud jde o Prohlášení lidských práv OSN, domníváte se, že tvoří nedílný a vzájemně podmíněný celek, nebo některé z nich nelze nebo není třeba uskutečnit? Co soudíte o právu na soukromé podnikání a soukromý majetek? Hra: Jsem sice mluvčím Charty 77, ale nejsem v tomto směru odborníkem. Text Prohlášení na mě působí jako nedílný celek, který je třeba na jedné straně považovat za jakýsi ideál, k němuž by se každá společnost měla co nejvíce přiblížit. Na druhé straně jsem ovšem realista a vidím situaci našeho rozporuplného světa, takže je mi jasné, že některé záměry, které vyplývají z této Deklarace, jsou, pravda, velice správné, mám na mysli třeba právo na slušnou existenci z materiálního hlediska, ale za jistých okolností a v jistých oblastech světa jsou např. díky populační explozi nebo potravinovým problémům velmi těžko realizovatelné. Je tu také problém, že určité kultury žijí na docela jiných základech, například rozdíly mezi evropskou civilizací a muslimským světem jsou zcela zjevné. Ale 108 [pageend110]mluvíme-li o civilizaci, která přijímá hodnoty západního světa, považuji Deklaraci lidských práv za moudrý a nedílný celek, za ideál, ke kterému by společnost v globálním měřítku měla směřovat. S tím samozřejmě souvisí i právo na soukromé podnikání, které považuji za nanejvýš potřebné. Vidím v něm snad nejdůležitější cestu k tomu, aby v našem hospodářství nastal zásadní obrat na tu kolej, po níž dnes jede celý západní svět. Jsem tedy velkým příznivcem soukromého podnikání a právo na soukromý majetek je s tím pochopitelně spjato. Nemám tím ovšem na mysli absolutní návrat k soukromému podnikání. Avšak díky sféře soukromého podnikání je i pro ostatní formy vlastnictví a podnikání nasazena správné vysoká latka, která nutí tyto jiné způsoby podnikání a jiné druhy vlastnictví k tomu, aby se i v těchto oblastech hospodařilo racionálně, efektivně a způsobem, který zároveň přihlíží k ekologickým problémům, které s každým hospodařením úzce souvisejí. Red: Věříte v systém politických stran a Parlamentarismus? Hra: Jsem informován, že někteří lidé považují systém politických stran a Parlamentarismus dnes již za překonaný a navrhují jiné formy společenského uspořádání. Nemám námitky proti experimentům v budoucnosti, které mohou ukázat i jiné cesty, jak lépe zorganizovat společnost, ale zatím se mně jeví, že se na nic, co by bylo za stávajícího stavu rozvoje lidské společnosti optimálnějšího, dosud nepřišlo. Churchill to řekl jasně: „Neznám horší systém, než je demokracie, kromě všech ostatních.“ Tím řekl všechno. Tedy ani systém politických stran a Parlamentarismus není dokonalý, jak není dokonalého nic, co vytváří člověk. Ale je to nejpřijatelnější optimum, co se za stávajících poměrů dá vytvořit. Koneckonců známe z praxe, že některé společenské experimenty vycházely z utopických představ, jako například utopie o vytvoření dokonalého člověka, které jsou však svou podstatou nebezpečné, protože na jejich konci obvykle bývá moře neštěstí, krve a milióny mrtvých. Red: Domníváte se, že socialismus je slučitelný s demokracií? Hra: Bude třeba zejména si ujasnit, co si pod pojmem socialismus představujeme. Velmi pěkně tento problém vystihl v některém loňském čísle Lidových novin Václav Havel, který řekl, že do té doby, než se věci ujasní, by se termínu socialismus vůbec nemělo používat. Měl jsem možnost seznámit se s vystoupeními některých poslanců na Sjezdu lidových poslanců SSSR. Například Čingiz Ajtmatov věcně hovořil o tom, že v některých západoevropských zemích je pro pracující skutečně vytvořeno maximum, což je možné nazvat socialismem. Žonglování s pojmem socialismus je velmi sporné a myslím si, že pokud bychom se dívali na socialismus jako na systém, který by zajišťoval jistou 109 [pageend111]úroveň sociální spravedlnosti, pak je možné najít jakési optimum mezi demokracií po linii hospodářské a mírou sociální spravedlnosti. Jde o to, aby za cenu extrémního pojetí sociální spravedlnosti nezačaly být potlačovány přirozené síly, které souvisejí s úspěšným a prosperujícím hospodařením. Kdybych se na věc díval z pohledu Čingize Ajtmatova, potom lze díky demokraticky fungující společnosti po linii hospodářské vytvářet dostatečné množství materiálních hodnot, které zajistí vhodnou míru sociální spravedlnosti, tedy toho, co by mělo charakterizovat socialistický systém. Je zcela logické, že materiální sféra souvisí s duchovní. Jestliže bychom měli socialismus charakterizovat jako společnost, která umožňuje optimální rozvoj lidské osobnosti, pak nevidím důvod, proč by demokracie měla být s tímto ideálem v rozporu. Ovšem znovu se vracím k tomu, že je potřeba teoreticky stanovit, co socialismus vlastně je. Red: Právě úskalí problému je v tom, že není jasně řečeno, co socialismus přesně znamená. Socialismus, jak jsme ho poznali v praxi, může znamenat některou z variant: sociální spravedlnost, sociální rovnost, sociální zabezpečení, ale také mocenský monopol komunistické strany, nebo též vzájemnou kombinaci těchto prvků. Hra: Ano, ale to je reálný socialismus, který s ideálem v žádném případě nemůže mít nic společného. Pokud se najde přirozená a vhodná formulace socialismu, tak aby byla optimální, nesmí se dostat do rozporu s demokracií. Umělé dělení na kapitalismus a socialismus je dnes už, podle mého názoru, překonaný balast, a teoretici na východ od nás si tuto skutečnost velmi dobře uvědomují, když hovoří o tom, že není správné stavět mosty mezi těmito dvěma světy jako spíš příkop zde zející zvolna zavážet. Skutečně si myslím, že evoluční cesta k společenskému optimu, které nám předkládají západní země, se jeví mnohem přijatelnější než utopická a zároveň násilná forma, uplatňovaná v zemích reálného socialismu. Red: Co soudíte o sociální nerovnosti v podmínkách reálného socialismu a v podmínkách soudobého Západu? Hra: Je to samozřejmě realita. Sociální nerovnost je realitou víceméně každé společnosti. Red: Promiňte, že vás přerušuji, ale říkáte, že sociální nerovnost je realitou. To znamená, že je přirozenou součástí každého společenského uspořádání. Pak je tedy socialismus jako společenský systém definovaný sociální rovností v logickém rozporu s lidskou přirozeností. Hra: Jistě, je však třeba chápat to, co je optimální a co by mělo být ideální. Neboť někdy se může jevit i ideál pro lidskou společnost naprosto 110 [pageend112]nevhodný, protože je v rozporu s lidskou přirozeností. Já v této otázce vidím rozdíl mezi západním a východním světem převážně v tom, že zde je sociální nerovnost vytvářena na základě zcela zmrzačených a pokřivených kritérií, bez jakékoli zásluhovosti. V západním světě je v převážné míře sociální nerovnost spojena s přirozenými schopnostmi, osobním nadáním či mimořádnou vůlí jedince, zatímco tady rozhodují jiná, velice sporná měřítka, jako osobní kontakty, vzájemné vazby, korupce atd. Samozřejmě, nedělám si iluze, že na Západě tyto věci neexistují, ale vždy běží o to, co převažuje. Red: Věříte v nezbytnost vůdčí elity národa, společnosti, státu? Hra: Na tuto otázku je jednoduchá odpověď. Nedomnívám se, že by ten, kdo přirozeným způsobem patří k národní elitě, měl mít jakási enormní privilegia nebo se měl nějakým způsobem povyšovat nad jiné. Tuhle spravedlnost je třeba neustále zachovávat. Ovšem bez vůdčí elity je každá lidská společnost nemyslitelná. Existují-li přírodní zákony, které platí v celé živočišné říši, platí tedy i v populaci lidské. Zde je problém samozřejmě mnohem složitější, jelikož se již jedná o vlastnosti nikoli jen fyzické, ale též duchovní a intelektuální a vlastnosti související s charakterem. Jsem ale přesvědčen, že bez přirozené vůdčí elity se žádná lidská společnost nemůže úspěšně rozvíjet, že tedy existence elity je nutná. Red: Co soudíte o současných snahách v sousedním Maďarsku a Polsku o obnovu demokracie a tržního hospodářství? Hra: Jejich hospodářská situace je podstatně závažnější než naše, ale časový odstup zdá se nebýt tak velký, zejména v porovnání s Maďarskem. Vzhledem k tomu, že by nás mohl potkat podobný osud jako Polsko, které bylo nuceno z důvodů katastrofální hospodářské situace nastoupit cestu zásadních reforem směrem k demokracii a tržnímu hospodářství, jsou jejich kroky pro nás velice podnětné, inspirující a znamenají značný tlak na změny i v této společnosti. Lze si jenom samozřejmě přát, aby se jim reformy dařily, aby nebyly omezovány žádnými ideologickými předsudky, protože úspěch reforem v těchto zemích by byl obrovským precedentem pro další osud režimu v Československu. Chápu veškerou složitost těchto dějů. Nejde jen o možnosti hospodářských změn, jedná se i o prvek národního smíru. Když vidíme, že v současném polském vládním kabinetě sedí bývalý věznitel s bývalým vězněm, pak je to v jistém smyslu nadějné i pro nás. Ale upřímně řečeno, já tady mnoho Kiszczaků a Jaruzelských nevidím. Pochopitelně Poláky k reformám donutila obzvlášť neutěšená hospodářská situace, ovšem na druhé straně je fakt, že tam jsou lidé, kteří jsou schopni pohlédnout realitě do očí a podívat se dopředu. A především jsou to lidé, kterým buší srdce na správném místě. 111 [pageend113]Red: Generál Jaruzelský v zásadě mohl přivést Polsko do podobné situace, v jaké jsme dnes my. On na konci roku 81 také neměl vlastně pozitivní alternativu. Musel volit ze dvou zel, ale on se dokázal rozhodnout pro zlo menší i za cenu momentálních obětí. Jistě není v takových okamžicích jednoduché brát před národem a historií na sebe zodpovědnost. Jako vůdce národa ovšem neměl jiného zbytí. A on jako politik vsadil na správnou kartu. Potvrdil to tím, že když se nyní naskytla vhodná příležitost, okamžitě ji využil. Hra: Jsem přesvědčen, že Brežněv sice hodně rozvažoval, zda vtrhnout do Polska, ale kdyby bylo nejhůř, neváhal by ani minutu. Šel by tam stejně jako do Afganistanu i za cenu nepředstavitelného masakru. Díky výjimečnému stavu se generálu Jaruzelskému podařilo překlenout důležitých pár let a počkat si na výhodnější situaci, která se mu nyní naskytla. Maďarsko, kde jsou Pozsgay a Nyers, dává přímo recept našim eventuelním reformátorům, jestli se ovšem nějací uvnitř strany nacházejí. Maďarský vývoj je nesmírně podnětný a vzhledem k tomu, že v Polsku mají svá různá specifika, měli bychom věnovat více pozornosti Maďarsku a inspirovat se jím. Red: V Polsku je situace diametrálně odlišná od naší. A to jak v oblasti hospodářské, tak i politické. Kdybychom my zahájili skrze reformní kruhy, které se uvnitř strany určitě nacházejí, záchranné akce již nyní, kdy se hospodářsky nenalézáme ještě v takovém stadiu rozkladu jako polské hospodářství, pak je zde vcelku reálná šance na brzké ozdravění hospodářského i politického života. Hra: K tomu je však třeba odvalit základní kámen, kterým je Poučení. Jakmile se podaří toto a současně se přehodnotí vstup vojsk pěti států Varšavské smlouvy v roce 68, uvolní se cesta i pro lidi, kteří jsou v současné době mimo stranu, aby i oni sehráli svou roli. Myslím si, že pohled, zda Dubček nebo Havel, je dost nešťastný. Já bych nedělal takový zásadní předěl. Jestli si něco myslím, pak tedy Dubček i Havel. Red: Mám za to, že výsledky říjnového zasedání ÚV v loňském roce byly svým způsobem dost nešťastné. Tam Lubomír Štrougal prohrál svůj mocenský zápas. Přičemž to byl on, kdo mohl sehrát pozitivní roli jakéhosi malého českého Gorbačova, a jsem přesvědčen, že by tento úkol s radostí přijal. A za ten rok jsme mohli být mnohem, mnohem dál. Hra: Kdyby Lubomír Štrougal jako člen ústředního výboru a poslanec Národního shromáždění dokázal vytvořit kolem sebe skupinu lidí, která by uskutečňovala reformní politiku uvnitř strany, je třeba mu, podle mého názoru, držet palce. Tím by značně přispěl k tomu, že by se přiblížil den ná112 [pageend114]rodního smíření. Nikdy bych nechtěl někoho zatracovat kvůli tomu, že se někdy zkompromitoval se stávajícím režimem. Pochopitelně nemám na mysli zločince, lidi, kteří mají zakrvácené ruce. Štrougal má samozřejmě svůj díl odpovědnosti za období stagnace, za nespravedlivě stíhané, za vězněné, ale život je takový, že najednou nastane situace, kdy člověk schopný, a on bezesporu nadaný je, může svým rozhodným přístupem sehrát pozitivní roli, což bude třeba maximálně kvitovat. Přejít na trvale nekompromisní linii není, myslím, vhodné a to pravé. Člověk se správným politickým přístupem se dokáže povznést nad svá osobní bolístka a tím, že jedná třeba i se svými bývalými vězniteli, upřednostňuje to, co je v zájmu celé společnosti. Red: Pane Hradílku, chtěl bych se teď zeptat, jestli cítíte určitou vazbu k minulým generacím, k jejich kulturním hodnotám a politickým cílům? A zda můžete hovořit o nějakém ovlivnění jimi? Hra: Odpovím zjednodušeně. Oslovuje mě osobnost Tomáše Garrigua Masaryka. Moje životní dráha mě nepřivedla k tomu, abych šel v těchto sférách příliš do hloubky. Proto mohu mluvit zejména o Masarykovi jako o osobnosti českého politického a kulturního života v minulosti, která je mně nějakým způsobem blízká. Knihy, které jsem od něho četl, byly pro mě podnětné a pomáhaly mi v ujasňování mnoha otázek. Red: Cítíte se být součástí určité generace? Pokud ano, na základě čeho? Hra: Má generace je považována za ztracenou. Snad nejintenzivněji prožívala 68. rok a vstup vojsk, protože se to odehrávalo v době, kdy se měla maximálním způsobem zapojit do života společnosti. Místo toho nastoupila normalizace. Moji vrstevníci sehrávají jen velmi omezenou roli z hlediska pozic, které jsou jim v této společnosti svěřovány. To jsou důsledky kádrové politiky, kdy strana mou generaci záměrně potlačovala. A tak se tato generace zařídila jinak. Zabydlela se v těchto poměrech a naučila se v nich dobře chodit. Zdá se, že nynější poměry jí dokonce vyhovují. Z tohoto hlediska se tedy necítím být součástí této generace, protože se mi podařilo, alespoň si myslím, najít vhodnou cestu k pocitu vnitřního uspokojení z toho, že se snažím ovlivňovat chod událostí a života v této společnosti pozitivním směrem. Red: Máte svůj životní program, své osobní postoje a cíle? Hra: Nemám politické ambice. Je mně však jasné, že jedna věc je stav věcí kritizovat a druhá stav věcí měnit. Tím pádem nevylučuji, že se v životě mohu dostat do situací, o které bych nestál. Jelikož jsem člověk samotářský, kterému vyhovuje úzký rodinný život, nejraději bych se v bu113 [pageend115]doucnu volně a svobodně věnoval svému koníčku, o kterém jsem už hovořil, to je chovu akvarijních ryb na profesionální úrovni. Zároveň vím, že na tuhle zálibu v následujících několika letech čas mít nebudu. Oblast politiky mě rozčiluje do té doby, dokud poměry nejsou normální. Až se poměry v této zemi znormální, nikoli znormalizují, v tom pravém slova smyslu, pak snad... Ale to už jsme v úvahách asi hodně daleko. Jenom si upřímně přeji, aby tohle období trvalo co možná nejkratší dobu. Red: V čem se snažíte hledat duchovní oporu ve svém osobním životě v podmínkách reálného socialismu? Hra: I v podmínkách reálného socialismu si člověk najde cestu, aby přišel ke skutečným hodnotám. Mám na mysli oblast kultury. Avšak mou základní oporou je moje manželka, se kterou si nesmírně dobře rozumím. Přitom se nejedná o intelektuála v tom smyslu, že by byla člověkem, který trvale tíhne k nějakým vyšším duchovním sférám. Ani já nejsem typem člověka, který se permanetně pohybuje ve sférách, které jsou vlastní duchovní elitě tohoto národa. Snad je to nějaké životní štěstí, že jsem potkal partnera, se kterým si naprosto rozumím. A to považuji za základ. Co mě dál velice oslovuje, je živá příroda. Aniž bych cítil potřebu všechno detailně poznat, nechávám se přírodou okouzlovat. Příroda je pro mne jakýmsi balzámem na duši. Red: Mohl byste jmenovat některé politiky, nebo umělce, kteří se podle vás dokázali úspěšně vyrovnat s problematikou naší doby? Hra: V globálním měřítku se problémů naší doby úspěšně zhostili dva politici, kteří společně tak výrazně ovlivnili chod tohoto světa v posledních letech. Mám na mysli Michaila Gorbačova a Ronalda Reagana. Je šťastná shoda okolností, že právě tito dva muži stáli proti sobě jako partneři, kteří jeden druhého ctili a respektovali. V rámci středoevropských rozměrů bych vzpomněl dvě politické osobnosti našich severních sousedů: Jaruzelského a Kiszczaka. Rád bych vzpomněl také člena předsednictva maďarské strany Imreho Pozsgaye. V československých podmínkách se úkolů, které před ně doba postavila, dokázali zhostit první dva mluvčí Charty 77, profesor Jiří Hájek jako politik a Václav Havel jako umělec. Domnívám se, že tihle dva představitelé nezávislého myšlení v Československu zvládli svou dobu i situace optimálně. Zdá se mi, že v tomto směru je opravdu symbolické, že jsou oba navrženi na Nobelovu cenu míru pro letošní rok. Oběma ji upřímně přeju. Red: Děkuji za rozhovor. V Praze, v září 1989 114 [pageend116]P. S. Vzhledem ke změnám, které nastaly ve společnosti, vychází časopis sice již oficiálně, zato samizdatové číslo 13, připravované na podzim 1989, teprve nyní. Proto jsem požádal pana Hradílka o několik doplňujících otázek. * * * Red: Před rokem jsme spolu připravovali interview, což bylo v době, kdy jste byl v postavení čelného disidenta, který byl pod stálým dozorem ministerstva vnitra. Dnes se s vámi na tomto místě setkávám přímo jako s ministrem vnitra. Co říkáte této prudké proměně? Hra: Inu, život tropí hlouposti. Nastala zvratová situace a mě nyní potkal podobný osud jako některé mé přátele a známé záhy po 17. listopadu. Je to konečně osud i pana prezidenta Havla. To, co mě šokovalo svou prudkostí, dnes chápu jako zcela logický proces. Stalo se, že mě život v rámci změn postavil před tento úkol, a já se jej pokusím zvládnout, jak nejlépe dovedu. Chápu to jako občanskou povinnost, neboť mé představy o soukromém životě jsou, jak jsem koneckonců říkal již před rokem, zcela odlišné. Red: Které ze zkušeností disidenta nebo člověka v opozici proti minulému režimu pokládáte za důležité, abyste je zahrnul do své praxe ministra vnitra? Hra: V žádném případě nechci mluvit o podezíravosti a nedůvěře vůči okolí. Jako ministr vnitra bych chtěl uplatňovat atmosféru tolerance a chápavosti, která panovala již v Chartě 77, a řešit problémy s vědomím, že člověk je tvor přece jen nedokonalý. Možná se ode mne očekává, že prudce a rázně rozseknu některé problémy. Domnívám se však, že i v této funkci je třeba vedle rozhodnosti především rozvahy. Hlavní věcí pro mne však nadále zůstává jednat v souladu se svým svědomím. Red: Z hlediska perspektivy vývoje, jak se díváte na situaci? Hra: Totalitní komunistická moc v rámci celého světa se hroutí. Je to nezvratný proces. Bude to velmi bolestné a je možné očekávat mnohé komplikace. Jsem však přesvědčen, že Československo má na to, aby proplulo mnohými úskalími a aby se poměrně brzy stalo rovnocenným a plnokrevným partnerem rozvinutým zemím. Byl jsem vždy optimista. Vývoj ukázal, že mé optimistické představy se naplňují a já věřím, že i tento pohled do blízké budoucnosti se uskuteční a že hluboká mravní obroda společnosti půjde ruku v ruce s hospodářskou prosperitou naší země. červenec 1990 Rozmlouval Aleš Lederer 115 [pageend117]Carl Gustav Jung ANALYTICKÁ PSYCHOLOGIE A SVĚTONÁZOR (Sborník statí) První výbor z díla světoznámého švýcarského psychologa Připravuje: PROSTOR 1990 U Prašné brány 3, Praha 1, 11000 [pageend118]MEZINÁRODNI FILMOVÝ FESTIVAL PO NAŠEM (27. ročník MFF v Karlových Varech) Jiří Sirotek Filmový festival je obluda usazená většinou svého mohutného beztvarého těla v mrakodrapu, který ční nad městem a nazývá se Thermal. Nesídlí však jenom tam, její chapadla se rozlévají po celém městě od tzv. hotelu Festival, což je obyčejný internát, kde bydlí plebs MFF, až po superhotel Pupp, obývaný nejen nositeli deviz, ale kupodivu i tuzozemci, nebo po letohrádek Litfondu, kde si užívali totalitních vymožeností zasloužilí spisovatelé, nebo k hotelu Embassy, kde byli ubytováni Forman a De Niro. Zaslechl jsem, že De Niro opustil zhnusen festival, když mu v Embassy nemohli nabídnout jeho oblíbenou whisky Chivas Regal. V pěti sálech Thermalu se promítaly paralelně filmy všeho druhu, soutěžní propadáky, mimosoutěžní hity, exilová produkce, trezorové filmy, nová vlna, pásma Cizinci o nás, In memoriam, přehlídka současné československé tvorby, přehlídka feministek z KI-WI. Komu ani to nestačilo, mohl odskočit na projekce quebeckého filmu nebo na Film Market. V průběhu šestnácti hodin projekcí, končících i kolem dvou hodin v noci, se odehrávaly tiskové konference, volné tribuny, obchodní jednání, recepce pro více či méně vyvolené, fotografování, filmování firmy Bonton pro Video-Vary, a ovšem především obyčejná setkání v barech, restauracích, na kolonádě, většinou s jemným pracovním akcentem. Novináři pronásledovali své oběti, dělali interview, psali a běhali z filmu na film. Začátečník se snaží na MFF spatřit co nejvíce filmů, čímž dosáhne jedině rychlé ztráty paměti a filmové a verze. Zkušení harcovníci dlouho spí, poté odcházejí na kurt, do bazénu a teprve takto psychicky obrněni a dobře nasyceni obědem v Thermalu (á 36,- Kčs plus nápoje) riskují první film. Po projekci diskutují film na dlouhých procházkách s přáteli, po večerním promítání nebo po recepci následují procházky po městě, okolí, ka várnách a vinárnách končící v časných ranních hodinách. 117 REPORTÁŽ [pageend119]Thermal samozřejmě neláká jenom festivalové účastníky, ale také místní lehké dívky začínající k večeru působit v barech. V té době vycházejí ze svých apartmá (1 noc - cca 1100 Kčs) šejkové neznámého původu a odebírají se na lov hurisek. Na projekci je uvidíte z těží. Mnoho z těch, kdo na rozdíl ode mne navštěvovali lázeňské město i za předchozích režimů, tvrdí, že lázně jsou zpustlé, město je zchátralé. Ale i tak je zde ve své reprezentační části slušně udržovaná krásná secesní architektura, připomínající doby, kdy Karlsbad byl městem milionářů. Hoteliéři dnes dělají co mohou pro to, aby se milionáři rychle stali, pokud jimi již nejsou. Ceny závratně stoupají. V hotelu Pupp (nedávno ještě Moskva) prý dostanete kávu i za šedesát korun. V kasinu se však můžete pokusit rozbít bank již od dvaceti šilinků výše. Díky přátelům z Quebecku jsem se do kasina dostal. Ruleta je opravdu magická. Půvabná krupiérka, asi dvacetiletá, která se záhadným úsměvem rozehrávala karty ve hře zvané Black Jack, má oficiálně příjem osm tisíc korun. Naši poslanci budou za svůj hazard placeni zřejmě hůř. Pikantérií festivalu bylo, že jej šéfoval ředitel Filmexportu, někdejší žurnalista Jiří Janoušek, známý svou hvězdnou normalizační kariérou. Do osvobozování festivalu se vrhl celou duší a vitalitou. Přesto se ozývaly hlasy kritické k nedosta tečné propaga ci MFF v Evropě i za m ořem a k různým profesionálním nedostatkům, které začínaly v první den zmateným představováním poroty - zapomnělo se na E. Vašáryovou - a končily rozdáváním květin oceněným během minuty ticha na uctění památky zesnulých v den závěrečný. Když pominu promítání exilové tvorby, jejímž hlavním cílem bylo shromáždit vše podstatné a dostupné, co vzniklo za hranicemi, a dovézt to domů, zbývaly soutěžní filmy, o nichž nikdo neřekl dobré slovo. Mimo soutěžních filmů byly promítnuty také snímky, které získaly v minulých dvou letech významnější festivalové ceny. Nejvíce mě upoutal proslulý, ale zakázaný Lovec jelenů z roku 1978 v režii Michaela Cimina sDeNirem v hlavní roli. Je to film o Vietnamu bez panoramatických bitevních scén, kterému se přesto podařilo sdělit o zlu a krutosti války přinejmenším totéž, co filmům O. Stonea. Festival také vnucoval srovnání, jaký byl československý film v šedesátých letech a jaký je nyní. Ocenění Mášova filmu Byli jsme to my?je podezřelé a povědomé. Tvůrci angažovaných protikomunistických filmů se začínají dopouštět stejné chyby, jakou dělali autoři angažovaných filmů v padesátých a obdobných letech; co jim chybí na umění, to nahrazují schématičností a křečí. Jakubiskův soutěžní film Vtačkovia, siroty a blázni vnesl šedesátá léta do úspěšného střetu s Mášovou didaktickou moralitou. Rozpaky z herecké poémy, v níž u některých herců si nejsme jisti, zda jen předstírají, že neumějí hrát, byly příznačné pro mnohou situaci v reálu. Na diskusi k tématu Uloupená historie jsem přišel bohužel v závěru, mlu118 [pageend120]vilo se o filmovém lhaní, o manipulaci s dokumentárními filmy, o manipulaci s historií. I to, co jsem slyšel, bylo zajímavé. Historie ovládnutí filmařů, zotročení kultury a masmédií se u nás vleče od hitlerovské éry, od mládí našich otců. Bylo vzpomenuto, že po atentátu na Heydricha musel někdo jménem umělců odsoudit prezidenta Beneše, smutné role se ujal herec Dohnal. Už tehdy začaly „anticharty“. Režisér Otakar Vá vra podle Účastníků diskuse sestřihá val dokument Cesta k barikádám z května roku 1946, zcenzuroval již tehdy vlasovce a nechal zaznít historickou dezinterpretaci, že anglo-americká vojska odmítla obsadit Prahu. Zbytky dokumentů, jichž nepoužil, nechal zničit. Možná tak začal svou úspěšnou kariéru. Jeden z účastníků diskuse zhodnotil český osud jako absenci charakteru. Čech mění své postoje podle změny situace. Diskuse skončila a já jsem sik svému úžasu povšiml staré ženy, pracovnice Filmového ústavu, která jako spolehlivá služka nedávných falzifikátorů přežila Gottwalda, Dubče- ka, Husáka i Jakeše, jak klidně opouští kongresový sál! Když o několik dní později probíhala volná tribuna na téma Film a moc, vyjma profesora Svitáka se tuzozemcům, kteří by měli co vyprávět, příliš mluvit nechtělo. Využil toho jak symbolické - sovětský člověk Frejlich a pronesl dlouhou, nudnou, květnatou řeč. Jakmile promluvil režisér Vojtěch Jasný o tom, že má dost látky o Československu, které by mohl doma točit, okamžitě se ozvala Věra Chytilová: „Co potom budeme točit my?“ Na své tiskovce poznamenal Miloš Forman k fámám, podle nichž se chystá s Jasným získat monopol v Československu, že jsou směšné. Já sám bych proti exilovému monopolu v našem filmu nic nenamítal, kdyby ho postavil na nohy, snad by také zabránil výrobě dalších variací na téma, zda jsme to byli my. V šarvátce mezi dotčeným Jasným a hysteriózní Věrou Chytilovou a pod přívalem verbální show profesora Svitáka poněkud zanikl pláč režiséra Jiřího Krejčíka nad tím, že jeho námět o nevyjasněné smrti českotřebovského ředitele gymnázia, který udával studenty SNB, nechce nikdo doma sponzorovat. O námět projevil zájem pouze japonský mecenáš. Aby byl obraz Kocourkova završen, připomenu případ amerického podnikatele Pavla Černého, který si 17. 7. stěžoval na tiskové konferenci na způsoby, jakými ho vyřadil z účasti na obchodování Filmexport. Stále mo- nopolní Filmexport neměl žádný zájem s ním jednat, dal přednost staré zavedené americké firmě. „Nic se tady nezměnilo, “prohlásil viditelně dotčený pan Černý, „Noviny píší trochu jinak, ale vše je při starém, vládnou tu stejné poměry. Vrchní nepustí v Thermalu Čecha ke stolu. Je tady apartheid nejhoršího druhu. Je to k pláči!“ Zatímco pan Černý plakal, někteří z nás se usmívali. Úhel pohledu v zemi, kde se padesát let většinou lže a kde patří k zvyklostem měnit postoje podle změny vlády, je asi odlišný od amerického, anebo to byl navyklý škleb. 119 [pageend121]Žijeme v Kocourkově, ale potřebujeme do něj alespoň podle zpráv z novin - co nejvíce filmových hvězd, aby si nás svět všiml. Stojíme přece za to! O tom by bylo dobré udělat film. Kdo ho ale bude točit, když tvůrce Hoří, má panenko vyrábí galantní historky typu Valmonta. Něžná revoluce toho v zákulisí mnoho nezměnila. Je třeba revolucí dalších, aby skončily monopoly a paní Lež už táhla konečně k čertu. První krok v boji proti Puppům a Thermálům učinil nenápadný čtyřicátník, majitel soukromé vinárny, vnížsi můžete koupit dvě deci vína za osm korun. Šest stolů tohoto soukromníka může být zárodkem budoucího nejen prosperujícího, ale i užitečného kapitalismu. A možná že na volné tribuně mlčky seděl i nový Forman, promýšlející svůj film o tom, jací skutečně jsme. 23. 7. 1990 PROSTOR nezávislý časopis výběr ze samizdatových čísel 1—10 z let 1982-1987 Připravujeme k vydání počátkem roku 1991. Pro stálé předplatitele této revue se slevou! 120 [pageend122]ANKETA Anketa na téma GENERACE Tentokrát jsme položili všem účastníkům ankety tři stejné otázky: 1. Cítíte vazbu k minulým generacím, jejích kulturním a politickým cílům, a můžete hovořit o nějakém ovlivnění jimi? 2. Cítíte se být součástí své generace? Pokud ano, na základě čeho? 3. Máte nějaký životní postoj, osobní cíle? Ankety se zúčastnili: Jan Foli, publicista, 38 let Oldřich Kaiser, herec, 34 let Jiří Lábus, herec, 39 let Jan Lukeš, literární kritik, 41 let Jan Rejžek, kritik a publicista, 34 let Přemysl Rut, režisér a dramatik, 35 let Jan Foli 1. Úvahy na téma generace považuju za ošidné. Každý přece ze zkušenosti ví, že s přibývajícím věkem přestává hrát roli numerické stáří lidí, s nimiž se cítíme spřízněni. Můžu si přece ohromně porozumět dejme tomu se sedmdesátníkem, a zároveň si nemusím vůbec rozumět s člověkem stejně starým, či mnohem mladším. Právě tak si za půl hodiny mohu padnout do noty řekněme s Polákem, Rusem nebo Američanem, ačkoli nás dělí jazyková bariéra, a nemusí mě ani trochu zajímat soused v domě, kterého potkávám třicet let, ale česky se s ním nedomluvím. Léta si spíš kladu otázku, kde začala změna v různých mých bývalých spolužácích a kumpánech, s nimiž si dnes nemám co říct a s nimiž bych se upřímně hovořit asi bál. Nebo se ona postupná změna odehrála spíš ve mně než v nich? Nevím. 121 [pageend123]2. Ačkoli jsem v předchozí odpovědi „generační téma“ zrelativizoval, lidi mého stáří a podobného ražení zřejmě spojuje především trauma z roku 1968 a z let následujících. Jednou jsme s kamarádem, starším o pět let, dokonce došli k názoru, že zřejmě existuje předěl mezi lidmi, kteří onen klíčový rok prožili na vysokých školách, a mezi těmi, kteří tehdy byli ještě středoškoláky, což je můj případ. Zajímalo by mě, zda tenhle předěl existuje doopravdy a zda jej pociťuje víc lidí. Jinak si myslím, že se zmíněným traumatem bychom se všichni měli snažit vyrovnat: způsoby jsou přepe- stré a každý nechť si ten svůj zvolí sám. 3. Svůj postoj a cíle bych formuloval velmi jednoduše: snažím se nevytvářet trapný a směšný rozpor mezi tím, co říkám a píšu, a tím, co dělám. Hranice mezi kompromisy, které děláme všichni, a ostudnými kapitulacemi je však opět záležitostí individuální. Začínám však být alergický na věčné soukromé nadávání lidí, kteří se veřejně bojí udělat cokoli, co by jim zkomplikovalo život... Oldřich Kaiser 1. Těžko říct. Ta vazba se projevuje především v přebírání určitých hodnot, které předchozí generace vyznávaly. Ale jaké hodnoty jsme přebírali my? To říkám částečně sebekriticky. Ovšem na druhou stranu - kdo a k jakým hodnotám nás vlastně vedl? Tohle zase říkám částečně kriticky na adresu těch, kteří nás tehdy vedli. Já mám vystudovanou konzervatoř v Brně, pak DÁMU v Praze. Když jsem nastoupil do I. ročníku na konzervatoř, vedl nás pan Zindulka, výborný herec, kterého jsme si vážili, ale musel odejít. Nakonec nás tedy dostal taky nějaký herec, jehož kvality jsme rozeznali po dvou hodinách, a všechno skončilo velkým zklamáním. V Praze na DÁMU byla obdobná situace. V té době tam měl učit pan Voska, také pan Hrušínský. Ani jeden z nich nakonec neučil, asi se nelíbili. A tak se náš ročník zvolna plácal až do závěrečných zkoušek. A takhle „dobře“ uplácaný jsme vstoupili do života mezi už „uplácané“. A zmítáme se v tom dodnes. O rok výš učil pan Sklen- čka, a já jim moc záviděl. Celá třída byla daleko stmelenější, jejich kolektiv byl soudržnější, a to určitě díky osobnosti pana Sklenčky. Konečně jejich představení podle toho také vypadalo. Takže těžko hovořit o vedení k nějakým hodnotám, spíš o podvedení. Pamatuji si na hodiny herecké výchovy na ĎAMU. Vstoupil profesor, všichni jsme museli vstát, počkat až si sedne, pak jsme si mohli sednout my, načež nás všechny příšerně seřval, a vzápětí střih: „Tak prosím, můžeme začít. Co jste si připravili za etudy, které jsme si minule zadali?“ A najednou z tohohle pocitu, že jste nic, máte začít něco předvádět, tvořit. A ono to nešlo. Vypěstovali v nás spíš pocit svázanosti než uvolněnosti. 122 [pageend124]Kdokoli se projevoval osobitě, živelně, toho nehorázně sráželi. K nikomu nepřistupovali individuálně. Přitom každý jsme přece jiný, obzvlášť v herectví tohle platí dvojnásob. Z toho pramení můj výsledný dojem, že jsme generace bez výrazných osobností. Stačí se podívat na starší generace herců, které známe z filmů, aby bylo patrné, že každý z nich byl osobnost, a svým herectvím dokazovali svou - byť iluzorní - nezaměnitelnost. Dneska se vybírá představitel do určité role, a on zrovna nemůže. „Nevadí, tak tam dáme támhle toho.“ A opravdu, ono to jde. Nakonec zjistíte, že je to úplně jedno, kým roli obsadíte, protože jsme všichni tak nějak hrozně stejní. Mladší generace už je v něčem jiná. Je mnohem suverénnější a správně drzejší, což se mi líbí. Porovnávám-li předchozí generace herců s naší, vidím, že oni měli svou hrdost. Připadá mi, že my jsme jako sluhové, ochotní udělat cokoli v televizi, ve filmu i na divadle. Vážím si herců, kteří jsou kvalitní nejen po stránce herecké, ale i člověčí. Ti jsou pro mě měřítkem, abych docela nezblbnul. 2. Zrovna jsem byl na koncertě Stevie Wondera, kde byli převážně lidé zhruba mého věku. Na hřišti byla vynikající atmosféra, hrála fantastická muzika, takže jsem mél pocit, že bychom měli všichni křepčit. A když Wonder dával signál, abychom zpívali všichni společně, odvážila se jen hrstka. Nevím, jestli jsme už vyhaslí, nebo zde funguje pocit studu či trapnosti projevit se na veřejnosti. Zkrátka jsme takoví čekající, hledáme, kdo dá konečně nějaký signál. A když už konečně přijde, nedáme se strhnout, protože o něm pochybujeme. A tak pořád. Snad jde tedy o to, aby lidé v sobě nacházeli smysl pro konání určitých věcí, abychom neskončili nadobro v situaci, která dnes panuje, že se na každém kroku potkáváme jenom s nasranými lidmi. To už je zoufalé. A ještě jeden moment je charakteristický pro naši generaci: my si nedokážeme vzájemně fandit. Někomu se někde podaří něco dobrého, a my na to hned nabalujeme plno špíny. A tak postupně vidíme jen tu špínu, a to dobré se nám ztrácí. Dokonce máme zvrhlou radost, když se někomu něco nepodaří. Zdá se mi to úplně zvrácené. 3. Od určité doby dělám všechno bez ohledu na to, co řeknou lidi. Pro lidi už nic dělat nebudu, akorát pro sebe, aby totiž člověk vypadal dobře sám před sebou. Protože ať uděláte cokoli, lidi vás nakonec vždycky zdrbnou. Je spousta věcí, které mě trápí, ale nechtěl bych život jenom proskuhrat. Přeházím pár šuplat, řadu věcí vyházím, něco uložím, nenechám se otrávit a budu zlobit - tedy budu normální a nepřestanu klást otázku: Proč. Nevím, jestli tohle se dá nazvat programem, ale v každém případě já žádné vyšší cíle nemám. Žiju jako všichni - auto, chalupa, žena, dítě , a také říkám: „Tam si zalezu, že jo, je tam čerstvej luft, že jo, ňáký to pivíčko, že jo, a pak, když vám 123 [pageend125]ty brambory pěkně jdou, tak to si s mámou říkáme: „Copak nám není dobře?“ Jo, taky to říkám. Ale proboha, jenom tomu opravdu nepodlehnout! Jiří Lábus 1. Když čtu Seifertovy vzpomínky Všecky krásy světa, tak jenom tiše závidím, jak dříve celá kulturní a umělecká generace žila a zároveň byla stmelená. Jak tehdy existovala místa, kde se lidé scházeli. Dnes nevím o žádné vinárně, restauraci nebo kavárně, kde by se mohli sejít výtvarník, herec a spisovatel a diskutovat spolu. Tohle prostě vymizelo, ztratilo se ze světa. Dneska je všude k vidění takové zvláštní samotářství, kdy se každý sebere a jede pryč, nejraději na chalupu, což režim velice vítá. Jen ať se lidé nescházejí, ať jsou zalezlí! Na chalupě má každý pár svých kamarádů, tam si s nimi při pivečku pokecá, a v pondělí jde znovu do práce. A celé je to takové neškodné. Předpokládám, že většina z naší generace se shodne na tom, že klíčovým zážitkem byl rok 1968. Všichni si ho dobře pamatujeme, a také víme, jak skončil. Tenkrát jsem chodil na gymnázium, bylo mně 18 let. Ono určité uvolnění bylo znát už v roce 66. Já jsem byl vždycky velký fanda filmu, chodil jsem hodně do divadla. A už tehdy jsem cítil, že se věci začínají měnit. Hrála se řada zajímavých her, točily se vynikající filmy, vycházely kvalitní knihy. Na samotném roce 68 mě nejvíc zajímalo, kam se vlastně vývoj bude ubírat. Na podzim jsem nastoupil na DÁMU. Mezi profesory byla řada vynikajících lidí, a vůbec tam panovala ohromná atmosféra. Prožili jsme společně dvě stávky. Dnes se říká, že to stejně k ničemu nebylo, ale není to tak docela pravda. Myslím si, že to celé přece jenom k něčemu bylo. Ty události určitě náš ročník, třeba i celou generaci, nevím, daly dohromady. Dost možná jen na chvilku, zato však výrazným způsobem. Já mám svůj osobní pocit, jako by se vývoj v téhle zemi zastavil někde na začátku 70. let a pak už nebylo nic. Snad až teď se zase věci dostávají trochu do pohybu. Ovšem díky normalizaci se tu vytvořilo dvacetileté vakuum. Tím vznikl problém, kde a na co navázat. A k těm předchozím generacím? Jako herec mám dojem, že dnes každý aspoň trochu soudný divák musí nutně pocítit, že dříve jednotliví herci byli originálními osobnostmi. Jak totiž jinak hrál Vojta oproti Štěpánkovi, jak jinak hrál Plachta oproti Hugo Haasovi, jak jinak hrál Oldřich Nový proti Jiřímu Plachému nebo Karlu Högerovi či Františku Smolíkovi. Tihle všichni byli prostě nezaměnitelní herci a zároveň osobnosti. A dneska, což je pravděpodobně způsobeno i tím, co se hraje na divadlech, jsme všichni tak nějak stejní. Myslím si, že je to také dané dobou, ve které oni žili a ve které žijeme my dnes. Protože tehdy byl život celkově pestřejší, každý měl svůj názor a zcela samozřejmě toleroval i názory druhých. Dnes to vypadá, jako 124 [pageend126]že máme všichni stejný názor. Nikde nevyzařuje žádná výrazná osobnost, nějaká síla. Jelikož jsem hercem, pochopitelně to vidím v mé branži nejzřetelněji. 2. Na divadle pocit sounáležitosti mám. Nevím, jaké zkušenosti a pocity mají lidé zhruba mého věku v jiných společenských kruzích, ale u nás v divadle se sešla opravdu výborná parta lidí. Skoro za každého bych dal ruku do ohně. Vesměs jsou to lidé čestní a slušní. Já si myslím, na rozdíl od mnoha jiných, že tahle generace úplně ztracená není. Je jen třeba najít člověka, který by byl velkou osobností a dokázal ostatní vést. Ta osobnost by pomáhala orientovat se a současně dotvořit určitý názor, který chybí. Materiál tu určitě je, jen je ho potřeba nasměrovat, zacílit. Čili já to tak beznadějně nevidím. Pouze chybí systém. Mám dojem, že je to příliš spontánní. 3. Mám na věci určité názory a z nich nehodlám ustoupit. Chci mít pocit, že jsem vždycky byl, a stále jsem slušný člověk, že se nemusím za nic stydět. Nechci nikde slevovat, vytáčet se a muset dělat nedůstojné kompromisy. Pamatuji si jeden obraz z filmu Skřivánek na niti. Na Kladensku jsou bývalí živnostníci a filosofové, kteří museli jít za trest pracovat do dolů, do těch hrozných děr. Ale ti lidé, jelikož mají v sobě jasno a zároveň mají vysoké morální kvality, vědí, že je nic nemůže zahubit, žádná podřadná práce, ani nejhorší prostředí, prostě nic. A tohle vědomí jim dodává sílu přežít vlastně cokoli a je jejich, řekl bych, velikým životním štěstím. Jan Lukeš 1. Když jsem koncem 60. let chodil na střední školu, bylo mi divné, proč se generace našich otců (sám jsem ovšem otce už deset let neměl) pořád tak obsedantně vrací ke čtyřicátému osmému roku, když je to přece historie tolik vzdálená. Teď mám pocit, že se někdy dostávám do stejné pozice, jakou měli ti tatínkové k nám, v poměru k dnešním dvacetiletým. Vztahují se k jiným hodnotám a vzorům, což mi někdy je i divné, ale jsem tomu rád, protože je to konečně generace nezakomplexovaná nějakým celonárodním traumatem, v té lepší své části zbavená předsudků i přílišné ušláp- nutosti, myslící vlastní hlavou. Já sám jsem si uvědomil zplna teprve dodatečně, nakolik mě z atmosféry diskusí 60. let ovlivnilo i to, s čím jsem nesouhlasil, čemu jsem nerozuměl anebo co jsem pochopil až po letech. Leccos jsem později začal posuzovat střízlivěji, bez emocí dospívajícího, ale i tak ve mně hluboce zůstane asi už navždy zasazen dojem obrovské touhy po národním očištění, po návratu k tradičním hodnotám demokracie při zachování vize sociální spravedlnosti. Tím mne nepochybně předchůdci podstatně ovlivnili - přinejmenším alespoň ti, kterým se dalo věřit, 125 [pageend127]a z nichž většina mou víru nezklamala dodnes. Skoro stejný vlil na mne měli i ti, s nimiž už jsem se nemohl ani setkat a jejichž dílo znám jen ze studia zejména generace 90. let, která jako první v našem prostoru řešila problémy, s kterými zápasíme dodnes, méně avantgarda 20. a 30. let, trochu moc okázalá na můj vkus, a zejména jednotlivci, jako Salda, Čapek, Černý, jakkoli si oni sami navzájem v mmohém nerozuměli. 2. Když jsem psal svou Prozaickou skutečnost, toužil jsem jí vtisknout i podobu určitého generačního vyznání a proklamace, ačkoli jsem byl nejpozději od třetího ročníku na filozofické fakultě svědkem toho, jak se naše zprvu až vášnivá názorová jednota hroutí pod náporem představ každého z nás „o tom, co přijde potom, až budeš sám“. Přestože ještě na přelomu 70. a 80. let bylo slovo generace bezmála zakázané, snažil jsem se alespoň v tom málu slušných knih mých skorovrstevníků najít něco nám společného, co by slibovalo i nějaké perspektivy. Dnes to cítím jinak: nehledám jednotu v množství, které je vlastně nahodilé, ale hledám souznění u jednotlivců, ať jsou jakéhokoli stáří a zkušenosti. Neřekl bych, že je v tom rozpor, dokonce si myslím, že je to proces, který si svým způsobem prodělá každý: nejprve hledá spojenectví s vrstevníky při výpravách do neznámých životních terénů, pak s nabytou zkušeností získává pochopení i pro to, co původně nebral třeba vůbec v úvahu. Prvotní „odvaha“ i pozdější „zkušenost“ mají přirozeně své vážné limity a jde o to, nalézt v každé nové situaci jejich vyvážený poměr, a hlavně zůstat sám sebou. Jedinec je pro mne konkrétním pojmem, generace jen imaginárním, měnlivým od člověka k člověku. 3. Nechtěl bych nikomu škodit, nechci ale na druhé straně ustupovat těm, kdo sami škodí jiným. Chtěl bych být tím, o kom se v dobrém slova smyslu, nikoli v tom pejorativním, říká: „Je to slušný člověk.“ A chtěl bych dobře a zodpovědně dělat svou práci. Všechno ostatní, co bych mohl označit za své konkrétní životní postoje a cíle, vyplývá z přechozího. Jan Rejžek 1. Spíš cítím vazbu k různým jednotlivcům různého věku, jejichž politické cíle jsou součástí smysluplnosti práce, života a charakteru dotyčných. Kdo by jimi nebyl pak ovlivněn? 2. Má generace... To by měli být zřejmě lidé, kteří končili tehdejší devíti- letky kolem let 1968-69, jiné školy v pozdějším mrtvém období, měli by tím být ksakru nějak ovlivněni, ovšem, jak zjišťuji třeba podle vzorku při abi- turientských srazech, až příliš hbitě se přizpůsobili realitě, naučili se starat jen o sebe, své rodiny a kariérky, nevidět, neslyšet (to myslím i jako nečíst, 126 [pageend128]neposlouchat dobrou hudbu, nepídit se po kvalitě v kinech...). I podle zkušeností ze složení návštěvníků na mých poslechových diskotékách a z jejich zájmů, reakcí, dotazů, soudím, že výjimky sice jsou, ale roztroušené po republice... Takže vlastně ano, cítím se být součástí rozptýlené generace, která o sobě většinou nechce vědět, nebo neví, že generací je, či snad už není schopna žádné sebereflexe... 3. Na takto přísně položenou otázku nelze asi jinak odvětit, než že - doufám, doufám... Přemysl Kut 1. Když jsem byl malý kluk, hodně se mluvilo o tzv. kultu osobnosti (eu- femistické označení pro stalinismus). Odpovědnost za přehmaty (eufe- mistické označení pro justiční a politické zločiny) padesátých Jet byla přitom naložena na záda generace tehdejších dvacetiletých, kteří to mysleli dobře, ale chtěli mít všechno hned. Podle této teorie byla na počátku Osobnost, jejíž jediná vina spočívala v nekritickém nadšení, které vzhledem ke své výjimečnosti pochopitelně - probouzela mezi lidem, a potom už vládl lid, jehož jediná vina spočívala v nezkušeném mládí, které je ovšem třeba chápat široce, neboť „mladý je každý komunista“. Jak je patrno, nikdo tady za nic nemůže, cesta do pekla je tu, jak už to bývá, dlážděna dobrými úmysly. Už jako klukovi mi ta teorie byla podezřelá: věděl jsem totiž z nejbližšího okolí, že kromě nekritických nadšenců byli v generaci i takoví, kteří to nadšení nesdíleli, kultu osobnosti nepodléhali. Od té doby se zdráhám spojovat pojem generace s představou politického cíle. Za generačním výkladem politických událostí tuším dodatečnou výmluvu, pokus nahradit nesnadné přiznání: „Byli jsme nemravní, podlí, hloupí, krutí“, sentimentálním povzdechem: „Byli jsme mladí.“ Na každé popravě tak ulpívá něco krásného, co voní šeříkem a dívčími vlasy, co už se nikdy nevrátí. Považuji toto myšlení za zrůdné. Každý komunista není mladý, a hlavně každý mladý není komunista. Dnes ani tehdy. 2. Jsem nepochybně součástí populace narozené kolem poloviny padesátých let. Jako takový jsem prožil tytéž dějiny v témže věku. Způsob, jakým se většina mé generace s těmi dějinami vyrovnala, mě nutí udržovat jistý odstup. Ani tady však bych si netroufal mluvit o generaci: nezdá se mi, že by se většina generace podstatně lišila od většiny národa. 3. Životní postoj by měl být patrný ze způsobu života, z životního díla. Pokud není, je zbytečné jej proklamovat. Pokud je, projeví se i bez proklamace. Anketu připravil A. L. 127 [pageend129]Mark H. McCormack CO VÁS NENAUČÍ NA HARVARDSKÉ OBCHODNÍ ŠKOLE aneb JAK ÚSPĚŠNÉ PODNIKAT Cenné rady úspěšného amerického podnikatele Americký bestseller No 1. Připravuje: PROSTOR 1990 U Prašné brány 3, Praha 1, 11000 [pageend130]KULTURA výročÍ Malíř milenců a mrtvých měst Právě před sto lety, přesněji 12. června 1890, se v Tullnu na Dunaji narodil umělec, pro něhož tvorba byla především aktem lásky. Jeho matka byla Češka, pocházela z Českého Krumlova a tak má Egon Schiele v sobě i něco z české krve. Ale s Čechami je spojen i dalšími vazbami, ať už se jedná o strýčka Czihaczka, přátelství s Janem Štursou či nástup vojenské služby v Praze. Jak je vůbec možné, že tento velký malíř zůstával tak dlouho utajený světu a neznámý i nám? Amerika ho objevila na začátku šedesátých let, světovou popularitu si ale získal až v roce 1964, po londýnské výstavě v galerii Malborough. Kritika nešetřila chválou a srovnávala jeho erotismus s D. H. Lawrencem, autorem skandální knihy Milenec Lady Chatterlayové. Pak se ovšem stal zázrak, Schielova hvězda začala rychle stoupat a prudce zářit. Dražební ceny dosáhly astronomických výšek, k nadšení Západu se přidal v posledních letech i obdiv Japonska. Právě Schielův příklad svědčí o tom, jak jednostranně byly dosud vykládány dějiny moderního umění orientované jen na pařížskou avantgardu. Schiele nikdy v Paříži nebyl, nikdy nepřekročil rámec Střední Evropy a v jistém smyslu zůstal outsiderem. Nezajímaly ho formální výboje kubismu ani počátky abstrakce a nikdy se ani nesetkal s Modiglianim, s kterým by si mohl asi nejvíce rozumět. Jeho úžasná a přitom zcela přirozeně působící modernost čerpá především z expresivní tradice, ze zdrojů podunajské gotiky či z díla sochaře F. X. Messerschmidta a přiklání se zcela volně k soudobému expresionismu. Celé dílo je pojato jako osobní výpověď, lidské poselství světu. Námětem je zde člověk a jeho vášně, činy, touhy a bolesti, jeho osud, láska a také smrt. Asi proto Schiele oslovil tolik diváků, protože jim nabídl právě to, na co mo- 129 [pageend131]děrní umění zapomnělo a co vypustilo z programu. Schielovo dílo nás navrací k původním hodnotám a smyslu umění, které má duchovní obsah a hloubku. Schiele si zamiloval Český Krumlov, pronajal si zde ateliér a chtěl se zde i trvale usadit. Zahradní domek dosud stojí, ale jeho stav je bohužel žalostný. Jak jinak by si památky vážili Rakušané, kdyby stála na jejich straně. V Krumlově vznikl slavný cyklus Mrtvých měst, básnická vize města, která se v minulých letech totalitního komunistického režimu stala málem skutečností. Krumlov jako staré, mnohokrát přestavované město vždycky zápasil se zubem času, ale to jak zpustl po válce nemá obdoby. Nabízí se velká paralela mezi obrazy a současným stavem, a tak to pochopil i režisér Hans Dichand, když v roce 1986 natočil dokumentární film o Schielově pobytu v Krumlově. Oficiální zlobná reakce si ani nepřipustila, že příčiny marasmu jsou daleko hlubší. Zdaleka nejde jen o náročné historické dědictví a obnovu domů a kulturních památek, ale také o renesanci života uvnitř zpustlého města. Nekonvenční Schielovo umění nerozlišující mezi láskou a neřestí může šokovat jen moralisty a puritány. Lidské pudy leží těsně vedle sebe, jsou spřažené v protikladech a tříbí se mnohem hůř než myšlenky. Schielův otevřený erotismus nic nezastírá, přiznává lidské vášni co její jest. Perverzní záliby vybičované už vídeňskou secesí, ba i naivní pedofilie nikterak nevylučují Schielovy hluboké city, z nichž se rodí polidšťující poslání lásky. Schielovo malířské dílo není rozsáhlé, převažují kresby, jeho tvorba je jakýmsi průběžným milostným deníkem. Bez nadsázky lze říci, že Schiele vystihl naléhavou, až neuroticky posedlou podobu moderní lásky jako nikdo druhý. Už jen svým vzhledem se Schiele odlišoval od svých vrstevníků, měl zajímavou tvář, „moderní výraz“, krátce ostříhané vlasy a nosil moderní saka a kostkované košile. O jeho eleganci a dan- dysmu nám leccos napoví jeho autoportréty, ale i fotografie Josefa Antona Trčky. Schielův život a osud se stal už legendou a není di- vu, že se námětu chopil v roce 1977 i hraný film. Postavu malíře ztělesnil známý zpěvák David Bowie, jiný neméně obdivovaný idol mladé generace. Naše Národní galerie vlastní tři obrazy a několik kreseb, mezi nimi i skvělý portrét rusovlasé Edithy, Schielovy milované ženy. V Moravské galerii je uložena zajímavá barevná kresba nesprávně nazývaná Akrobatka. O Schielovi se u nás mnoho neví, až donedávna jsme dávali přednost jiným hodnotám, a často ke své škodě. Zapomněli jsme téměř docela, že kdysi existovala Střední Evropa, svébytná kulturní enkláva, kde se narodila řada géniů - Mahler, 130 [pageend132]Freud, Kafka, Rilke, Kokoschka, Kubin, Kraus - a Schiele mezi nimi. I když Egon Schiele je nepochybně malíř rakouský, je také malířem středoevropským, což by nás mělo zajímat. Připomněl jsem už jeho původ, ale fakt „středoevropského původu“ je ještě důležitější. Malou výstavku o Egonu Schielovi připravuje letos krumlovské muzeum a příští rok vyjde i první monografie v nakladatelství Odeon. Samozřejmě, že Rakousko věnuje stému výročí narození veškerou pozornost, jejímž středem jsou tři velké výstavy. Od 10.5. do 2. 9. probíhá v Historisches Museum ve Vídni první z nich, věnovaná ranné tvorbě a Schielovu věčnému dětství. Ostatně do Vídně to už dnes není tak daleko a taková retrospektivní výstava se rodí právě jednou za sto let. Josef Kroutvor divadlo O jednom aspektu inscenací Havlových her Polistopadová, byť autorem tvrdě regulovaná, konjunktura Havlových her na českých jevištích je stejně pochopitelná jako nepříliš šťastná. Ačkoli není pochyb o tom, že jde (spolu s Josefem Topolem) o jednoho z našich nej významnějších dramatiků, jsou výsledky zvláštního zájmu divadelníků přinejmenším značně rozporuplné. Zdá se, že nepřinášejí zvláštní prospěch ani jednotlivým divadlům, ani divadlu jako celku. Jediným kladem může být to, že divácká obec má možnost seznámit se s těmito, pro ni neobvyklými, hrami, ovšem nelze se ubránit otázce, zda by lidé neudělali lépe, kdyby si Havlovy hry přečetli doma. Protože pokud touto jevištní explozí někdo skutečně trpí, pak je to samotná Havlova dramatika. K situaci, kdy téměř každé divadlo uvádí nebo se chystá uvést jednu z Havlových her, totiž nedošlo z vnitřní potřeby zabývat se buďjejich tématem nebo jejich zvláštní poetikou, ale z příčin zcela vnějších, jakými jsou osvětová potřeba seznámit s nimi diváky, případně - což je asi mnohem častější, a též mnohem horší - jejich 131 [pageend133]atraktivnost vyvolaná novou rolí jejich autora. Absence skutečně vnitřních důvodů valné většiny souborů k uvedení Havlovy hry je asi první příčinou neradostné bilance tohoto soudobého kulturního fenoménu. Druhou je náhlá a naprosto nepřipravená konfrontace dramatiky, která má své kořeny hluboko v 60. letech s inscenační praxí 70. a 80. let. Toto setkání však není tak zcela nezajímavé a jistě o mnohém svědčí. V prvé řadě jde o praktickou demonstraci přerušeného vývoje českého divadla. Ukazuje se, že poetika Havlových her je postavena na zcela jiných základech než převládající inscenační postupy posledních dvaceti let. To se zdá být téměř neřešitelným problémem. Dramatika 60. let, obvzlášť větev vycházející z absurdního dramatu, je postavena především na objevnosti a neobvyklém úhlu svého vidění světa, vyjevovaném skrze důmyslnou a často mnohovrstevnou myšlenkovou konstrukci. Zvláště Havlova dramatika počítá s racionálním hodnocením rozdílu mezi vlastní zkušeností a předváděným obrazem reality. Vychází také z potřeby sdělit přesně ohraničenou myšlenku, někdy dokonce spíš tezi. Ztvárnění bývá ošidné v tom, že hra se zcela programově tváří, že je o něčem jiném, než vlastně je. Její forma bývá - nejpřesvědčivěji to dokazuje absurdní drama - rafinovanou hrou, kdy divák, ocitnuvší se ve zcela jiném světě, zjišťuje přes podivné podobnosti, že jde vlastně o svět důvěrně známý. V každém případě je ovšem prvotní rozumová úvaha vycházející z toho, co chci říct. Inscenační praxe 70. a především 80. let, mám teď na mysli divadla studiového typu, se v důsledku vynucené rezignace na obsah sdělení soustředila spíš na jeho formu. Došlo to až k téměř programově proklamované nedůvěře ke slovu a k akcentu na mimo- verbální prostředky, které se pokládaly za jediné skutečně divadelní. Podstatný nebyl (ani nemohl být) obsah sdělení, ale to, jaký úhel pohledu zvolím, čili jak se dotyčného textu zmocním. Ideálem se stal nečekaný a neotřelý výklad textu, postavený většinou na co nej působivější jevištní metafoře. Divadlo se snažilo působit atmosférou a výtvarnými prostředky, cílem bylo ovlivnit spíš divákovy emoce než jeho intelekt. Ukazuje se, že přístup neotřelého výkladu a jevištních metafor asi na dramatiku 60. let uplatnit nelze. Rozdílná zkušenost a zcela opačná tvůrčí východiska jsou zřejmě také příčinou problematických výsledků velice renomovaných režisérů, jinak pokládaných za avantgardní a nekonvenční, s inscenacemi Havlových her. Jako dosti typický příklad může sloužit Zahradní slavnost inscenovaná na Nové scéně Vladimírem Strniskem, režisérem velice invečním a důsledně sledujícím vlastní osobitý styl. Právě tohle se mu možná stalo osudným. Absurdní drama, jehož specificky českou va132 [pageend134]riantu Zahradní slavnost představuje, totiž jakýkoli další významový výklad a stylizaci nedovoluje. Základní posun obstará sám text, cokoliv dalšího posouvá dění na scéně do oblasti nesmyslu, který nemá žádné spojení se skutečností. Inscenace pomíjí známou pravdu, že absurdní drama je třeba hrát co nejpřesvědčivěji a nejpravděpodobněji. Ze Zahradní slavnosti tak mizí všechno, co by mohlo připomínat nám známou skutečnost. V tomto případě utrpí zejména celá tak velice vděčná rovina českých středních vrstev, přežívajících všechny zvraty osudu a všechny režimy. Něco podobného se přihodilo i Ivanu Rajmontovi s televizní inscenací Vernisáže a Karlu Křížoví s Asanací v Realistickém divadle. Obě hry nejsou sice zdaleka absurdním dramatem, nezanedbatelnou část tvoří téměř psychologická rovina, přesto nelze mluvit o realistické hře. Základem je model vycházející z nějakého lidského postoje. Ivan Rajmont, omezen televizními prostředky a odkázán vlastně jen na hru herců, vyrobil nevěrohodnou konstrukci, která opomíjí to základní, na čem jsou Havlovy aktovky postaveny. Dvě podivné kreatury dusící sebevědomého intelektuála, tedy výrazné odlidštění původní Havlovy situace, jsou bohužel opět důsledkem snahy po „osobitém výkladu“, u jehož kořene je už zmíněná nedůvěra ke slovu, jakožto nositeli dramatického významu a tím daná potřeba k textu něco dodat. Asanace v pojetí Karla Kříže je už bohužel zcela zbavena lidského rozměru. Mezeru po absenci smutku z nestálosti a proměnlivosti lidských vztahů a postojů nahradil režisér nezávaznými legráckami, které lze bez větší invence použít v každé hře. Oč kontrastněji pak působí jakoby střízlivé a obyčejné převyprávění děje, tak jak inscenuje Žebráckou operu v Činoherním klubu Jiří Menzel. Stylizace vychází tak důsledně ze stavby hry jakožto opery a z jednání postav, o kterých si nikdy nejsme jisti, zda mluví pravdu, či zda je všechno jen další hra a léčka, že si ji skoro ani neuvědomujeme. Přes podobné zvraty a předstírání, jaké mají předepsány i postavy v Asanaci nebo Vernisáži, působí ale zde jejich jednání naprosto věrohodně a vůbec nás nenapadne, že je tu něco umělého. Přitom kořen úspěchu tkví především v jednom - režisér se zcela a bez výhrad spolehl na sílu textu a neměl potřebu opatřovat ho zvláštním výkladem. Nepochybně nejlepším příkladem, jak inscenovat Havlovy hry, je představení dávného Havlova režiséra, spolutvůrce poetiky a profilu Divadla na Zábradlí, jednoho z nej fundovanějších insce- nátorů absurdního divadla u nás, Jana Grossmana. Důsledné domyšlení principu Larga desolata, vyúsťující v řešení klasického kukátkového jeviště, na kterém má každý před Leopoldem Kopřivou i před diváky potřebu hrát roli, o které se domnívá, že mu 133 [pageend135]přísluší, pomáhá překlenout i určité slabiny samotné hry. Obvyklá modelová struktura Havlovy hry je tu bohužel použita ve velice jedinečné situaci, které bohužel schází silnější téma a která dovedena do jistého vypreparovaného vzorce chování trpí jistou monotónností. Jako celek však působí Grossmanovo představení nejautentičtěji a nejpřirozeněji, snad proto nám mezi výbuchy smíchu sděluje i jakési hlubší poznání o našich postojích a temných sklonech. Uvedené neúspěchy svědčí o nutnosti vrátit se co nejrychleji k původnímu poslání divadla, kterým by měla být především služba autorovi dramatického textu. Musíme samozřejmě doufat, že se v brzké době dočkáme děl, která budou skutečně uměleckými prostředky reflektovat naši skutečnost a dovedou divadelníky k tvorbě stylu vycházejícího z ducha díla a respektujícího sílu myšlenky. srpen 1990 Jan Vávra film André Téchiné podruhé Po filmu Hasnoucí den (Hotel ďAmérique) přichází nyní do našich kin druhý film francouzského režiséra André Téchiné, nazvaný Místo zločinu (Le lieu du crime). Oba snímky patří k nejzajímavějším a nejosobitějším dílům současné francouzské kinematografie. Vzhledem k tomu, že promítání prvního filmu - asi před čtyřmi lety - proběhlo téměř bez povšimnutí, lze očekávat, že i druhý snímek stihne podobný osud. Následující dvě zamyšlení mají za cíl upozornit filmové diváky na tato dvě nevšední filmová díla. * * * „Snímek charakterizuje především snaha o formální vytříbe- nost, jež se soustřeďuje zejména na vykreslení zvláštní atmosféry. Živá realita se tu vytrácí kamsi do neznáma.“ (Filmový přehled 4/1984 o filmu Hasnoucí den) 134 [pageend136]AMERICKÝ HOTEL Nebýt mé obvyklé předpojatosti, mohl jsem si tentokrát ušetřit počáteční rozpaky nad filmem Hasnoucí den. Mohl jsem v něm hned od počátku vidět pozoruhodný pokus o zobrazení milostného života moderního člověka poslední čtvrtiny 20. století. Takto jsem se však nechal zlákat zavádějícím překladem původního názvu filmu, slibným hereckým obsazením (Cathérine Deneuveová a Patrik Dewaere) a v neposlední řadě i proslulým Biarritzem, a očekával jsem sladkobolný příběh, pokud možno v klasickém stendhalovském stylu, tedy s žebříkem, po němž se šplhá do její ložnice, s milostným šílením, dohánějícím ženy zmučené žárlivostí k výstřelům z pistole v chladném přítmí chrámů, a se zhrzenými muži, kteří potom, co odhodí z balkónů hořící doutník, se odeberou do své komnaty, a tu nejprve spustí těžké záclony, načrtnou několik veršů o kterémsi skotském údolí, na něž si z čista jasna vzpomněli, a pak si vpálí kulku do hlavy. (Ačkoli to by už nebyl Stendhal, ale kruté ironický Villiers de lTsle-Adam.) Nic z toho se však ve filmu Hasnoucí den nekoná, a to přesto, že se v něm líčí milostné vzplanutí a trýzně lásky, včetně bouřlivých scén na břehu mořském, kdy hrdina si lehá v sebevražedném zoufalství do mořského příboje: to vše však působí hodně křečovitě a nevěrohodně. (O to věrohodnějším způsobem však krátce poté P. Dewaere spáchal sebevraždu ve skutečném životě.) Nebyl jsem mezi diváky jistě jediný, kdo zůstal nestržen těmito scénami, protože jsem se, jak jsem se přiznal hned na začátku, dostavil proto, abych se nechal zas jednou unést věčným lidským dramatem lásky v moderní dobové scenérii. Jenže v tom právě vězel ten háček. Nemění se jenom dobová scenérie, ale určitými změnami procházejí i sami aktéři tohoto dramatu, a tento film byl pohříchu právě o tom, jak klasický milostný příběh vázne a je ve víc než v jednom smyslu „nemožný“. Moře v Biarritzu je sice stále stejně krásné, hráčská kasina stále stejně přepychová a diskrétní, a dokoce i Amor, ten potměšilý bůžek lásky, je stále stejně vynalézavý a krutý. Vystřelený Amorův šíp působí stále stejná muka, ale způsob, jakým jsou tato muka přijímána a prožívána, se v průběhu času mění - ani ne tak se změnou životních podmínek jako spíš v souladu s proměnami citového klimatu. Právě u vzpomenutého Stendhala, který byl, jak známo, na slovo vzatý odborník ve věcech lásky, bychom se mohli poučit, že všechny opravdu velké kulturní epochy v evropských dějinách se bránily pustošivé moci Amorově tím, že vytvářely složitá, jemně propracovaná přediva formálních pravidel, jimiž se řídily všechny milostné záležitosti a v jejichž rámci se měly pokud možno ode135 [pageend137]hrávat. Syrovou, a mnohdy i surovou tvář lásky bylo třeba zlidštit tím, že láska se povýšila na hru a obřadnost. To je ostatně, jak nám připomíná J. Huizinga, autor Homo ludens, princip veškeré lidské kultury. Udivovat nás může dnes snad jen to, že při formalizaci milostných vztahů, a to jak v době vzniku provensálské „courtei- sie“ ve 12. století, tak později na papežském dvoře v Avignonu (jak se o tom můžeme dočíst v krásném eseji O vlivu ženy na dějiny od Ortegy y Gasseta), nebo při vytváření „galantní lásky“ na konci 18. století, měly rozhodující úlohu ženy, zatímco ze zkušenosti víme, že právě ony pokládají každý formálně-herní prvek v těchto vztazích za neklamný znak nedostatku opravdového citu. Herní obřadnost lásky (včetně tzv. soudů lásky, jak se o tom můžeme dočíst právě u Stendhala) má dvojí účel: usnadnit vznik a průběh milostných vztahů a současně se vyhnout krajnostem, k nimž by mohlo dojít v případě příliš prudkého a živelného propuknutí vášní a citů. Dějinný čas sám položí důraz hned na tu, hned na onu stránku této dvojakosti. V krajních případech buď lásce příliš zbraňuje, nebo naopak dovoluje zneužívat ji ryze formálním, až vulgárním způsobem (jako například v Laclosových Nebezpečných známostech). V méně formálně vytříbených kulturách to však Amor má mnohem těžší: jeho oltář tu takříkajíc zeje prázdnotou, není tu žádných prosebných ani smírčích obětí, a především se tu nedostává obřadů, jimiž by se mohla vzdávat povinná úcta. A to je patrně také důvod, proč je jeho působení v takových podmínkách mnohem ničivější. Je paradoxní, že se to vztahuje jak na úzkoprsé puritánské společnosti (lhostejno, zda tzv. měšťácké či tzv. pokrokové), tak i na soudobé liberální společnosti. Amor je ostentativně ignorován s celou svou božskou vznešeností a jeho kdysi tolik obávaná moc je redukována buď na ryze civilizační účely (plození, manželství, rodina), nebo je snižována na úroveň pouhého vzájemně si poskytovaného potěšení. I zde jsou zřejmě příčinou instinktivně pociťované obavy z Amorovy skutečné moci, strach z jeho šípů, jimž je lépe se raději vyhnout, nebo je alespoň otupit, jen způsob, jak toho dosáhnout, je jiný, dá se říci opačný. Takové, jak se zdálo, kompromisní řešení, v jehož rámci byl Amor-Erós nenápadně převeden na humanizovaný sex, vzniklo zhruba v 60. až 70. letech, během nichž došlo k této „redukci divinality“. Nebyla to snad ani tolik zdůrazňovaná „sexuální revoluce“, jak zní populární termín z této doby, jako spíš prudký skok v uvolňování společenských zvyklostí v říši Amorově, plynoucí ze sekularizace tohoto božstva. Z „mystérium amoris“ se stala pouhá intimní záležitost mezi dvěma lidmi vysvobozenými z pout puritánské morálky, z erotických obřadností, neformální, prosté lidské vztahy, z pře136 [pageend138]pjaté romantiky věcnost a z hrozícího nebezpečí citových zmatků hygienický sex. „Spávala jsi s nimi?“ ptá se Gilles ve filmu své přítelkyně Heleny na její spolužáky ze školy. „Ano,“ odpoví ona nevzrušeně, „těšilo mě to a pomáhalo mi to.“ Místo upjatých, tajně nyjících dívek a milovníků odhodlaných téměž ke všemu přinesla 60. léta osvěžující a uvolňující atmosféru neformálnosti, spolu s ideálem citové bezprostřednosti a přátelské sympatie přerůstající ve věcně chápanou sexuální důvěrnost. Filmy z tohoto období jsou plné takové uvolněné, ničím nekomplikované erotiky, která, jak se zdá, nepohoršuje dnes už ani ty diváky, kteří sami třeba vyznávají ideály zcela jiného ražení. Amor-Erós je však mocný bůh, a běda každému, kdo by se odvážil jakkoli zpochybnit jeho vládu nad lidskými osudy, nebo ji znevážit sebelépe míněným „odbožštěním“. Jeho věčným, vskutku božským darem je sladká trýzeň, a kdo by chtěl z této nerozlučné podvojnosti pouze to první, tomu se dostane o to více toho druhého. Vynalézavost Amorova je nevyčerpatelná. Stáří se trápí pro mládí, chudoba pro bohatství, vášnivost pro chladnost, prudkost pro zdrženlivost atd., a tam, kde tradiční sociální nebo morální zábrany padají, dokáže si Amor nalézt vždy nějakou novou, do té doby netušenou záminku, aby svým obětem poskytl citelný důvod k milostné trýzni. Tímto citelným důvodem je ve filmu Hasnoucí den mučivá nejistota o opravdovosti probuzených citů. Amorovými obětmi jsou tu „věčný mladík“ Gilles v dokonale typovém ztvárnění Patrickem Dewaerem a věčně mladá a stále krásnější Cathérine Deneuveová, jejíž nevzrušená vnější maska, za níž můžeme jen nejasně tušit skutečný vnitřní život, je rovněž dokonalým typem pro umělecké záměry filmu (totéž lze ostatně říci i o představiteli Bernarda, Etiennovi Chicotovi). Zdálo by se, že ani jednomu z této dvojice nic nebrání-snad kromě jistého rozdílu ve společenské úrovni, který láska dokáže vždy srovnat aby spolu prožili své osudové setkání stejně šťastně, jako již mnoho takových setkání předtím. Gilles by se jistě dokázal časem zbavit alespoň zčásti své pueristické roztěkanosti a nezakotvenosti a Helena by se možná dokázala bezbolestně vymanit ze svého nostalgického snění o chimérickém štěstí se snoubencem, který se krátce předtím naneštěstí utopil při koupání v moři. To vše, a ještě možná i leccos víc by se v jejich vztahu mohlo rozvíjet, kdyby se v něm ovšem cosi nezadrhlo, a nezkomplikovalo jej. Toto „cosi“ souvisí patrně s tím, že jejich vzájemné citové sympatie jsou tentokrát smrtelně vážné, protože jsou opravdové, a právě tím překračují onu vžitou míru, která „se nosí“ a na kterou jsou oba ze svého dřívějšího života navyklí. Nápor této opravdovosti oba postupně rozvrací. Gilles se pokouší vymanit se způsobem, který se 137 [pageend139]mu zřejmě osvědčil v minulosti: pozve Helenu na bláznivý výlet do Londýna. Tentokrát to však nevychází. Ještě na letišti se Gilles opije a ve zmatku pak beze všech ohledů zmizí. Druhý důsledek smrtelné opravdovosti Amorových šípů je ještě horší, protože vyvolává nevýslovnou trýzeň: Jak uvěřit, že probuzené city jsou právě teď opravdové a že nejde o to, oč šlo kdykoli předtím? „Máš štěstí, že máš takovou nadrženou paničku,“ říká Gillesovi jeho přítel Bernard, když se stane svědkem jeho rodícího se nadšení nad novým vztahem. Tím jen vyslovuje nahlas pochybnost, která Gillesovi hlodá v srdci. A podobně je na tom i jeho přítelkyně Helena: Jak má věřit, že tomu větroplachovi jde tentokrát o něco víc, dokonce o všechno, jak to ostatně žádá krutý Amorův zákon. Oba se dokáží setkávat vždy jen na svůj navyklý způsob, avšak ve všem, co tuto běžnou rovinu dobových vztahů překračuje, je jim souzeno se bezpřestání míjet. Celý náš současný svět, říká svým filmem André Téchiné, je světem míjení, a my sami jsme moderní nomádi. Film se v originále jmenuje Americký hotel, případně Hotel pro Američany. Poetický název, pod nímž se u nás promítá - Hasnoucí den - je nedorozuměním, a je to projev necitlivosti vůči filmu a divákovi. Současný svět připomíná hotel, a život v něm americké turisty na výletě v evropských renomovaných lázních. V tomto světě všichni jako by byli neustále připraveni vydat se znovu na cestu, lhostejno kam. Místo, kde právě přebývají, je pro ně jen jakousi přechodnou zastávkou na jejich putování životem. Gilles bydlí v hotelu, jehož majitelkou je jeho matka, a vede v něm typický život hotelového hosta, bez trvalého zaměstnání a bez pevného životního cíle. Jeho přítel Bernard, s nímž se seznámil na svých toulkách kdesi v New Yorku a který bydlí v témže hotelu, si v okamžicích rozmíšek, k nimž mezi nimi dochází, v mžiku sbalí své nevelké zavazadlo, aby se znovu vydal na cestu, snad do Paříže, nebo někam jinam, kam ho to zrovna potáhne. I Helena, která má sice své stálé zaměstnání (je anestezioložkou v místní nemocnici), je v Biarritzu jen na přechodnou dobu, vlastně ani nevíme, odkud pochází a kam přísluší. Na konci filmu, po roztržce s Gillesem, odjíždí do Paříže, ačkoli ani tam nemá své domovské sídlo. A přitom přímo v Biarritzu, nebo jen nedaleko odtud zdědila po svém snoubenci krásný starý dům, který je odsouzen k tomu, aby pozvolna chátral, protože se jej nechce nikdo ujmout, aby zde zapustil kořeny natrvalo. Moderní nomádství nesnáší pevné kořeny. Dnešní nomád odmítá vše, co svazuje nebo brání v pohybu. Dává přednost tomu, aby vedl život na způsob amerických turistů v lázeňském hotelu. Hrozí se toho, že by měl někde zakotvit, vzít něco do svého opatrovnictví, a nést za to odpovědnost. Co však má svůj přesně vy138 [pageend140]mezený smysl v rámci turistického ruchu, je protismyslné v citovém životě. Ve světě připomínajícím „americký hotel“ bude vždy ohroženo setkání člověka s člověkem, i kdyby spolu jinak obcovali na všechny možné způsoby. Setkání milostných dvojic bude pak připomínat už jen téměř animální párování, jak to ve filmu vidíme v několika působivých záběrech z nočního parku, z něhož si homosexuálové udělali své sraziště. Ve světě všeobecného nomáds- kého způsobu života se všichni míjejí se všemi. Gilles se míjí s Helenou Bernard marně prahne po Gillesově sestře Elise, která však staroromanticky touží po zcela jiných vztazích, než jí může nabídnout Bernard („Co si o mně Elise myslí?“ ptá se Bernard Gille- se. „Myslí si, že jsme oba ubožáci.“ - „Ale proč, vždyť pořád někoho balíme!“) stejně tak se míjejí Gilles s Bernardem, který zjevně touží po hlubším přátelství mezi muži Bernardova přítelkyně Colette, která je dokonalým ztělesněním dobové masky neohroženosti a věcnosti, na odiv dávaného „chlapáctví“ dnešních moderních dívek, se náhle rozpláče, když se dozví, že Bernard se znovu vydal na cestu, aniž se s ní rozloučil Colettin homosexuální přítel, jedině jehož vztah k ženám tak trochu připomíná někdejší tradiční dvornost, dostane od Bernarda pěstí do břicha, když se pokusí sblížit se s ním na svůj způsob Helenin prastarý ctitel, doktor Rudel, marně pozoruje zpovzdálí její život, aniž by měl sebemenší naději, že do něj někdy vstoupí. Vskutku, co se vzpírá pevným základům, vzpírá se i uvolňujícímu pohybu. Co odmítá ustálenost hloubky, a to i ve vztazích mezi lidmi, je odsouzeno ulpívat jenom na povrchu a ustrnout. (1984) * * * „Ačkoli Místo zločinu nepochybně disponuje značnými kvalitami..., místy povážlivě osciluje na hranici vznešené banality, zastřené dokonalou řemeslnou zručností.“ (Filmový přehled č. 3/1989 o filmu Místo zločinu.) ZLOČIN A SVOBODA Zločin a trest je ustálené slovní spojení, jehož jednoznačnost André Téchiné svým filmem Místo zločinu zpochybňuje. V čistě kriminálním ohledu sice nepřestává platit i nadále. Ale hlavní hrdinka jeho filmu, Lili (C. Deneuveuová), získává právě díky zločinu, na němž se podílí, svou osobní nezávislost, o niž dosud marně 139 [pageend141]usilovala. Když v závěru filmu má podepsat výpověď, kterou její těžce zraněný přítel Martin učinil v její prospěch, odmítne. Nechce z dramatických událostí, do nichž se zapletla právě díky Martinovi, tak snadno vyklouznout, a vrátit se k dosavadnímu způsobu života. Přizná se policii, že věděla, že Martin je uprchlý vězeň, který zabil svého druha, - a co víc, byla odhodlána uprchnout s ním do Paříže! Policejní úředník ji varuje před vážnými následky takového přiznání, ale v následujícím záběru vidíme policejní auto, jak odváží Lili, usmívající se úsměvem Mony Lisy, do vězení. Zcela zbytečně a nesmyslně, mohlo by se z tohoto zjednodušeného vylíčení zdát. Téchiného film je však příběhem ženy, která svou nezávislost na okolním světě dokáže získat právě jen za tuto cenu - za cenu spolúčasti na zločinu. Tato vpravdě existenciální situace se zdá být o to absurdnější, že příběh se odehrává v současné Francii, která může dnešnímu člověku usilujícímu o vlastní životní cestu poskytnout bez přehánění ty nejlepší podmínky, jaké si jen lze v současném světě představit. Bez ohledu na to Liliina touha po nezávislosti osciluje mezi pocitem nesnesitelné tíživosti blahobytně spořádaného života a hrozící vzpourou proti němu. Být sám sebou je niterný problém každého člověka a okolní společenské poměry mu v tom mohou buď pomáhat, nebo naopak mu to ztěžovat. Lili patří k lidem, pro něž je tento úkol téměř nezvládnutelný, takže teprve dramatické události, které se odehrají na poklidném letním jihofrancouzském venkově a které ji strhnou s sebou, jí dodají potřebnou energii a sebedůvěru, aby skoncovala s dosavadním způsobem života, jenž ji tak stísňuje. Tento osvobodivý čin je stejně pochybený jako znepokojující. Znepokojující proto, že je na něm patrné, jak vnitřní zápas o vlastní identitu se může promítnout do okolního světa a zdramatizovat jej způsobem, který ostatním musí připadat zcela nepochopitelný. Jen tak může vzniknout dojem, že tomuto úsilí se staví do cesty tak vážné překážky, že jen úplnou vzpourou proti všem je možné prorazit pomyslné zdi vnitřně pociťované nesvobody. Přitom Liliin třináctiletý syn Thomas jde přes své mládí již stejnou cestou. Jeho naprosté odmítání tradičních autorit - otce, kněze, školy - dosahuje míry, s jakou jsme se v moderní permisivní společnosti dosud nesetkali. Když je dotázán uprostřed rodinné oslavy po svém prvním přijímání, jaké přání při obřadu tajně vyslovil, klidně prohlásí, že si přál, aby na školu, kam je nucen docházet na otcovo přání, padla bomba a všechny zabila. Jeho otec (V. Lanoux) je v jeho očích prostě „blbec“, kněz - otec Sorbier (J. Nolot) mu nevýslovně leze na nervy svým neustálým výchovným dohledem, a Thomas se se svými názory nikterak netají. Rozumí se, že je 140 [pageend142]předmětem pokusů o převýchovu. Thomas se však polepšit nehodlá. Jeho oblíbenými fantaziemi, o nichž kdekomu vypráví, jsou výmysly o tom, že jeho matka je ve skutečnosti jeho nevlastní matkou, že jeho rodiče zahynuli při dopravní nehodě nebo že nemá žádný domov. Tedy opět týž nesmiřitelný protiklad mezi životem, který zapustil kořeny a má pevně stanovené formy a řád, a pocitem osobní nezávislosti. Téchiného hrdinové jako by byli stiženi neschopností sloučit tyto dvě možnosti, jež se v jejich očích vzájemně vylučují. Jako by být sám sebou bylo možné jen za cenu úplného vykořenění a bezdomovectví - jako je tomu u Thomase (a podobně i v pozoruhodném filmu A. Vardové Bez střechy a bez zákona), nebo za cenu pohoršujícího porušení zákona - jako je tomu u Lili. Ve filmu Hasnoucí den ztvárnil Téchiné totéž téma jako souvislost mezi nomádským, nezakotveným způsobem života a nemožností navázat skutečné, hlubší vztahy mezi lidmi, kteří žijí tímto způsobem. V Místu zločinu se ze zakořeněnosti stává nevolnictví, a svoboda se rovná bezdomovectví. Poklidný a spořádaný život je vězením, kdežto vězení samo je místem, kam se lze odebrat bez obav a bez zbytečných výčitek, protože dopustit se zločinu znamená osvobodit se, a získat konečně pocit nezávislosti. Téchiné o svém filmu říká: „Místo zločinu je pojítkem mezi mými filmy Souvenirs ďen France (Vzpomínky na Francii) na jedné straně a Barocco na straně druhé. V prvním je provinční, rodinné, velice uzavřené prostředí, lpící na vlastních hodnotách. V druhém je prostředí městské, mnohem kosmopolitnější, prudší, s hodnotami rozmělněnými rychlostí. Tyto dva světy jsou těsně spojeny, jsou to dvě tendence uvnitř mé osoby...“ * * * Existenciální dilema, v jehož rámci se odehrávají osudy Téchinéových filmových hrdinů, tedy souzní bezprostředně s jeho niterným viděním a prožíváním světa. Skutečně autorské filmy. (Na scénáři spolupracovali s A. Téchiné, P. Bonitzer a O. Assayas.) Zápas o vlastní identitu pomocí filmových obrazů. Do jaké míry je tento zápas čistě osobní záležitostí tvůrce, a do jaké míry je zároveň zobrazením obecnějšího problému, nazrálého v současné francouzské, či dokonce celé západní liberální společnosti, na to si netroufám odpovědět. Ať už je odpověď na tuto otázku jakákoli a ať už je cesta hrdinů těchto filmů sebespornější, Téchiné dokáže své záměry realizovat dokonale filmovým způsobem. Jeho filmy jsou tématicky neoby141 [pageend143]čejně ucelené, dokáží věrně navodit filmovým obrazem vnitřní napětí jednajících osob a děj těchto filmů se odvíjí ve zvláštním tlumeném rytmu, který je pro Téchiného typický. I z nej vášnivějších scén vane jistý chlad: jako by lidé a věci měli k sobě až příliš daleko, a proto si zůstávali cizí a nedostupní. Herecky jsou oba filmy neodmyslitelně spojeny s Cathérine Deneuveovou. Jsou-li to autorské filmy, platí to stejnou měrou pro režiséra i pro jejich hlavní představitelku. Jedna retrospekce (Malé zamyšlení nad Všemi dobrými rodáky) Aby film nezestárl a podržel si svou uměleckou hodnotu, musí odolat našemu vlastnímu stárnutí. A oslovit novou generaci, která jej vidí poprvé. Nadšené kritiky filmových recenzentů mladší generace, jakých se dostalo jen málokterému filmu z retrospektivní přehlídky trezorových filmů z doby před dvaceti lety, mě přiměl, abych svůj někdejší úsudek o filmu Vojtěcha Jasného Všichni dobří rodáci konfrontoval se svým dnešním zestárlým pohledem. Tehdy, v posrpnové tragické době, kdy jsme pociťovali silnou potřebu diferencovat, mně film připadal příliš „všelidový“ a iritoval mě; a pojem „všichni dobří rodáci“ se pro mě od té doby stal označením typické české stádní a nerozlišené existence. Nebýt srpna, mohl film jistě harmonicky souznít s tehdejším úsilím o národní smíření. V posrpnové době však až příliš kontrastoval svými filmovými obrazy s tím, co se tehdy začalo odehrávat před našima očima. Hlavní osobou Jasného filmuje totiž Osud a jeho představitelem jsou dějiny 50. let. A tento Osud má ve filmu podobu Pekelného mlýnu (což je název jednoho maďarského filmu z téhož období), který podle své ďábelské, lidským rozumem nezbadatelné logiky semele nemilosrdně životy všech lidí bez rozdílu, neboť „svému“ osudu jak známo nemůže nikdo uniknout. Tak jako slunce svítí na spravedlivé i nespravedlivé, aniž by se pokoušelo dělat mezi nimi rozdíl, semele Osud ve svých žernovech jak ty, kteří statečně vzdorují zhovadilostem doby, tak ty, kteří se ochotně dávají do jejích služeb. Jediný způsob diferenciace, jaký Osud zná, je typologie. V Jasného filmu Osud modeluje své lidské typy podle figurek českého lidového betléma. Jsou to postavy jakoby vyřezávané ze dřeva, a každá je něčím charakteristická a zvláštní, každá přichází 142 [pageend144]do mlýna se svou troškou dobrých a špatných lidských vlastností, předností a slabostí. Záměna betléma za neosobní mlýn proběhne téměř bez povšimnutí. Snad to byla tato záměna, co mě tehdy na filmu tolik znepokojovalo. Nešlo jenom o stádní přizpůsobivost, jakou projevují někteří protagonisté filmu, kteří táhnou jednou hot, podruhé čehý, podle toho, jak to doba po nich žádá; ve filmu je přece i plno vzdoru, je tu sedlák František, krásná postava venkovského chlapa, jakou jsme neznali od dob Knapových románů a jiných děl zapomenuté české rurální literatury, je tu vzdor sedláků odmítajících kolektivizaci, jsou tu lidské samorosty, kteří se nepřizpůsobí nikdy a ničemu. Český sedlák je svým založením furiant, a zůstal jím i v době, kdy jiní furianti, bohužel ti mocnější, se rozhodli ho zničit. Osudu je lhostejné, co se s tím či oním člověkem děje, důležité pouze je, aby se to dálo v jeho intencích. Tento nadhled, toto „sub specie fati“, zahrnující v sobě lhostejnou odtažitost, bylo zřejmě tím, co mě na filmu tehdy zneklidňovalo. Vzpíral jsem se přijmout Jasného rezignaci, s níž kreslil svůj obraz doby. Zdálo se mi, že v tomto obraze nezůstává sebemenší místo pro individuální svobodu a ryze osobní rozhodnutí, po němž doba tehdy přímo volala. Vše jako by bylo již předem rozhodnuto, role od počátku rozděleny: ty budeš sedlákem, ty krejčím, ty budeš muset přijmout nezáviděníhodnou politickou funkci, přestože se ti do ní nechce a sám by sis ji nikdy nevybral. Ty budeš zloděj, ty záletník, ty zbabělec a ty čestný chlap. Ty budeš sůl země a ty její odpadek. Tyto role jsou zaměnitelné. Varhaník si vymění roli s pošťákem, aniž by to na průběhu událostí cokoli změnilo. Místo varhaníka přijde o život pošťák - toť vše. Život, to jsou tyto zaměnitelné role, osudem pro nás předem připravené, a těchto rolí je třeba se volky nevolky ujmout a nechat se jimi unášet v toku uplývajícího času. Nejmocnějším pocitem provázejícím tento způsob osudové existence je nostalgie. Nostlagie předurčenosti a naplněnosti Osudu. A z toho plynoucí životní rezignace. Možná, že tato rezignace se mi tehdy nezdála dost moudrá. Ale kde hledat to tolik žádoucí zrnko moudrosti v tomto obraze světa, když zkušenost posledních dvaceti let, jež uplynuly od uvedení filmu, svědčí o pravdivosti tohoto obrazu? Jasného mlýn Osudu mlel nemilosrdně dál, hrdinové jeho vyprávění zmizeli v propadlišti dějin a na řadu přišli další, na řadu jsme přišli my, a pohled na to, co se stalo s našimi předchůdci a co nyní neodvratně čekalo i na nás, musel nutně znepokojovat. Zbytková míra naší individuální svobody spočívala snad už jen v tom, že své vzdorování nepříznivé době opřeme vědomě o své vrozené vlastnosti, které nám byly Osudem dány: vlastnosti, která nás předurčovaly spíše k tomu, že bu- 143 [pageend145]deme oběťmi, a ne těmi, kdo se dokáží znovu obratně zařadit mezi vítěze. A Jasného karneval Osudu pokračuje dodnes. Někdejší vítězové z doby před dvaceti lety jsou dnes poraženými, jejich oběti zaujímají jimi uprázdněná místa a nasazují si jejich kostými a masky. A to vše v bláznivém rytmu masopustního reje, za doprovodu hudby a zpěvu, v opojení z pomíjivosti a lehkosti lidského bytí. A pokud někdo vzdoruje tomuto mumraji, pak prostě proto, že mu to Osudem bylo dáno do vínku: je to jeho životní určení, jemuž se nelze vyhnout. Z hlediska Osudu není individuálních zásluh, není skutečné lidské individuality, není vykoupení. Osud, ať poznaný či nepoznaný, zůstává Osudem. Dávno, dávno již tomu, co na počátku romantické epochy nezkrotný Beethoven si píše do deníku věty o Osudu, kterému se nepodaří ho zlomit, který naopak on uchopí za chřtán a bude s ním zápasit do posledního dechu. Od té doby se hodně změnilo. Dnes je to Osud, kdo nám jde po krku, a čím rychleji se mu poddáme, tím větší budeme mít šanci, že nám dopřeje alespoň občas chvíle životního potěšení a pohody. Pozorujeme-li výměnu rolí v karnevalovém reji současnosti, kdy jsme opět všichni „všem dobrými rodáky“, pak pocit rezignace, který při tom pociťujeme, se příliš neliší od rezignace, jaká vyzařuje z Jasného filmu. I dnešní „Františkové“ nám připadají jako Osudem předurčené role, připravené pro ty, kteří předtím byli nuceni hrát role opačné, nebo abstinovat. Ostatní protagonisté velkého dramatu se vždy přidají, protože nakonec jsme všichni volky nevolky dobrými rodáky, kteří ani tentokrát neodmítnou pohostinské vystoupení v kuse, který se právě dnes nabízí. Z našeho individuálního lidského hlediska jimi nejsme. V tom je zdroj palčivého zneklidnění, jež v nás film i po dvaceti letech vyvolává. Nejsme jimi, protože za sebou zanecháváme spoušť. Nejsme ani dobří, nejsme už ani rodáky, a vůbec už jimi nejsme všichni. Můžeme si už jen klást otázku, proč jimi nejsme. Je to proto, že jsme málo vzdorovali, nebo jsme vzdorovali špatně? Vzdor, jehož jsme někdy schopni, není jenom vzdorem předurčeným nám Osudem. Je i vzdor vůči tomuto osudovému určení, a možná teprve někde tady je počátek skutečné lidské individuality. Jsou nejenom více či méně dramatické dějinné zápasy, do nichž jsme vtahováni podle charakteru svých rolí, je i zápas Jákoba s andělem, zápas, který nemusíme, ale můžeme podstoupit. Jákob v tomto zápase podlehne, neboť „každý z andělů je strašný“, jak praví Rilke, a Jákob si z tohoto zápasu navíc odnáší i vážné zranění. Odlišnost tohoto zápasu je možná jen v tom, že to není zápas s neosobním Osudem, a že právě odtud lze čerpat naději, že ze 144 [pageend146]střetnutí s osobním Protivníkem může vzejít něco individuálně lidského. Jinak by obraz, který tak velkolepým a jedinečným způsobem vykreslil Vojtěch Jasný ve svém filmu, byl obrazem definitivním. 1990 Autorem filmové rubriky R. Starý literatura Záchrana světa poezií (Peter Hamm o nositeli Nobelovy ceny Josifu Brodském a jeho knize esejů Útěk z Byzance) „Všechny národy jsou přirozené odporné.“ Tuto větu, kterou napsal nikoliv zlý Thomas Bernhard, nýbrž dobrý starý Hermann hrabě von Keyserling, by bezpochyby podepsal také Josif Brodskij. Tento nositel Nobelovy ceny za literaturu z roku 1987, který byl odsouzen v roce 1964 jako „práce se štítící element“ na pět let, byl vyobcován v roce 1972 ze své vlasti a nyní žije v americkém exilu. Je ročník 1940 a patří ke generaci, která si už opravdu nemohla dělat iluze ani o lidu nebo o masách, ani o skutečné povaze člověka, který nezřídka i tehdy, kdy vystupuje jakž takž civilizovaně, zůstává jen povrchně zkroceným dravcem. Všechny systémy, které dosud byly vymyšleny k tomu, aby ho zkrotily, vždy znovu podněcovaly právě to, co chtěli odstranit. Naposledy to byl systém bolševický, který si vyžádal během několika málo let svého násilného zavedení více obětí než všechny dosavadní systémy a který umožnil, aby se z tohoto století stalo „století vlků“. „Století vlků“, tak nazvala Naděžda Mandelštamo- vá, vdova po básníku Ossipovi Mandelštamovi, zahynuvším za Stalina v roce 1938, své otřesné vzpomínky. Josif Brodskij, který o Naděždě i Ossipovi napsal eseje, trvá na tom, že být „obětí dějin“ v takovémto světě je „nejúctyhodnější status“. Brodskij sám se cítil jako oběť sovětského systému už v dětství. Synovi otce, který byl vyhozen pro své židovství z námořnictva, a žákovi v tupě indoktrinující škole, která pro něj byla především neustálým „cvičením ve vyřazování“, nezbývala žádná jiná 145 [pageend147]možnost než rebelie. „Co budilo jen zdání opakování, bylo kompromitováno a muselo být odstraněno,“ píše Brodskij ve svých Vzpomínkách na Leningrad, a dále: „Na to, čeho bylo vždy hojně na dosah, jsem se díval jako na druh propagandy.“ Protože i budoucnost byla hojně na dosah, pokládal i ji mladý rebel za propagandu. Kdo předstíral, že mluví jménem budoucnosti, byl pro něj vyřízen to vysvětluje jeho příkré odmítnutí takových autorů, jakými byli Brecht nebo Neruda. Ve své vzpomínce na Naděždu Mandelštamovou napsal Brodskij: „Bezpochyby se ozvou hlasy, které budou hořce litovat, že špatně pochopila svou epochu, že pokulhávala za vlakem dějin, který se řítil do budoucna. Dnes, jako téměř všichni lidé z její generace, se dozvěděla nadmíru, že tento vlak, který se řítí do budoucnosti, má další stanici v koncentračním táboře nebo v plynové komoře.“ Brodskij nevsadil na budoucnost, nýbrž na minulost, přesněji: na nejživotnější ztělesnění minulosti, na jazyk, tuto obrovitou paměť lidstva. A vsadil na vše zvláštní a ojedinělé, také na vzácné slovo, které přežívá jen v poezii. Stal se básníkem. „Jestliže to, co nás odlišuje od jiných členů zvířecí říše, je jazyk, potom je literatura, zvláště poezie jako nejvyšší forma jazyku, zjednodušeně řečeno určením našeho druhu,“ tak zní krédo, z něhož se Brodskij vyznal ve své řeči ve Stockholmu při předávání Nobelovy ceny, a která nyní programově zahajuje předkládaný svazek esejů Útěk z Byzance. Stěží lze náležitě zhodnotit tyto eseje a samozřejmost, s jakou v nich Josif Brodskij podřizuje život knihám a morálku estetice, bez znalosti životopisně historického pozadí, na němž Brodskij rozvíjel sebe a svůj pohled na svět, tj. bez znalosti Brodského Leningradu, včetně jednoho a půl pokoje, v němž básník pobýval se svými rodiči až do svého dvaatřicátého roku. Deset čtverečních metrů představujících jeho útočiště bylo odděleno od rodičů pouze umně vystavěnými zdmi z knih. „Knihy byly první a jedinou realitou, kdežto realita pro nás byla nesmyslnou a obtížnou,“ vyjadřuje se později Brodskij ve Vzpomínkách na Lenigrad. Životní zkušenosti byly pro Brodského především zkušenosti čtenářské. „Člověk je to, co čte.“ A není divu, že Brodskij doporučil ve své nobelovské řeči, že by lidé měli v budoucnu volit své vůdce na základě jejich četby: „Potenciálních vůdců našich osudů bychom se měli ptát místo na kurs jejich zahraniční politiky na jejich vztah k Stendhalovi, Dickensovi a Dostojevskému!“ Leningrad, to nebyla a není pro Brodského jenom stísněnost bytu, která ho nutila volit cestu do nitra, cestu imaginace. („Jestliže existuje představa nekonečnosti prostoru, potom to neznamená jeho expanzi, ale naopak jeho redukci.“) Leningrad, toto 300 146 [pageend148]let staré, geniálním šílencem Petrem Velikým z bažin vydupané město, tato fata morgána ze zkumavky, kterou Dostojevskij nazval „nejabstraktnějším městem na celé zeměkouli“, je také městem severní záře, která je „rozšířením životního pocitu a školou prozíravosti“: město bílých nocí s jejich zdviženými říčními mosty, nocemi, v nichž se skutečnost rozplývá a sen uskutečňuje, město „toho typu krásy, která může přivodit šílenství“. Leningrad, to bylo ruské okno do světa, okno na Západ, odkud přišel v roce 1917 Lenin, jehož příjezd na Finské nádraží podle Brodského „zahájil národní neštěstí“, město revoluce a město německé blokády, která trvala 900 dnů. A konečně byl Leningrad vlastní rodiště velké ruské literatury, od Puškina po Brodského. „Jestliže vyšli všichni ruští spisovatelé z Gogolova Pláště, je třeba připomenout, že tento plášť byl právě zde v Petěrburgu stržen z ramenou chudého úředníka,“ píše Brodskij s nezakrytou pýchou ve svém eseji Průvodce přejmenovaným městem. Ačkoliv Brodského eseje mají platnost také pro neruské autory, jako řeckého básníka Konstantina Kavafíse, pro janovského lyrika Eugena Montala nebo velký vzor Brodského, Wystana Hugha Audena, kvůli němuž začal psát anglicky, je pro německé čtenáře snad přece jen poučnější, co může říct Brodskij o Rusku a o ruských autorech - a to právě proto, že Rusko vidí zvenku, z odstupu emigranta. „Aby člověk porozuměl něčemu tak širokému a hrůznému, jako je Rusko, musí je pozorovat z dálky,“ mínil už raný slavjanofil Ivan Kirejevskij. A jiný slavjanoííl, Dostojevskij, zdůrazňoval stále znovu, že ani slavjanofílský horizont nekončí na ruské hranici: „My Rusové máme dvě otčiny: naše Rusko a Evropu... Ach, víte vy vůbec, jak je pro nás, slavjanofilské blouznivce, tato Evropa drahá?!“ Snad by se Brodskij proti tomu ohrazoval, aby byl označován za slavjanofila, a přece dokládají jeho eseje dosti srozumitelně, že ještě dnes, po sedmi desetiletích sovětského panství, leží frontová linie ruské inteligence mezi slavjanofily a západníky. A k západní- kům se Brodskij jistě nepočítá, i když mu chybí mesianismus slavjanofilů, kteří věřili, že Rusko musí Evropu spasit. Avšak nechybí mu jejich potřeba metafyziky. Vždyť Brodského věhlas začal s Velkou elegií na Johna Donna, největšího z anglických „metafyzických básníků“, a významné je, že Brodskij ve všech autorech, které ctí, objevil tuto metafyzickou potřebu, i když se skrývá, jako u Audena, „pod maskou zdravého lidského rozumu“. Polaritu, před níž je zjevně ruský intelektuál stále stavěn, lze označit také dvěma jmény autorů, kteří jsou více než pouhými jmény - jsou to články víry: Dostojevskij a Tolstoj. (Ctít oba stejnou měrou je, jak se zdá, vyloučeno, neboje to absolutní výjimka). 147 [pageend149]Víme, že sovětské tiskárny vytiskly Tolstého romány miliónkrát, zatímco Dostojevského romány, především Běsy, netiskly vůbec, anebo ve velice malých nákladech. Také Brodskij operuje na ústředním místě svých esejů protikladnou dvojicí Tolstoj a Dosto- jevskij a bojuje bez váhání na straně Dostojevského, to znamená, že se rozhoduje pro nepřítele pokrokářství, antiracionalistu a me- tafyzika, démonického vizionáře zla a proroka katastrofy, který si nedělá žádné iluze o lidech, a proti sociálnímu radikálovi Tolsté- mu, který věřil, že pomocí pragmatického myšlení může přemluvit lidi, aby se milovali a zřídili na zemi království nebeské. Brodskij se rozhodl proti tomu Tolstému, který se vyjádřil, že jeden pár bot má větší cenu než celý Shakespeare, proti zdravému hraběti, který shlížel na lidi, a tak je také miloval, a pro nemocného maloměštaka Dostojevského, který znal lidi a obával se jich z perspektivy sklepní díry, a přece se uměl s nimi v pokoře sjednotit. Brodskij se rozhoduje pro tragický pohled na svět. Zcela v protikladu k němu představil několik let předtím jiný ruský emigrant, Vladimír Nabokov, svým americkým studentům Dostojevského jako „průměrného autora“ a „zvrhlého psychopata“, jehož postavy nejsou „dost realistické“ a jehož román je téměř zbytečné číst, zatímco před Tolstým hluboko smekl. Brodskij sám jde tak daleko, že v newyorské přednášce, která se zabývá sovětskou prózou, činí Tolstého odpovědným za úpadek sovětské prózy až k nejploššímu socialistickému realismu: „Je smutnou pravdou, že se ruská próza už nějaký čas nachází na nízké metafyzické úrovni, a to od té doby, co vytvořila Tolstého, který vzal příliš doslova myšlenku o umění jako o zrcadle skutečnosti a v jehož stínu se dodnes lenivě vinou vedlejší věty ruské prózy... Do- stojevskij se snad ocitl ve vyšších sférách, než bylo milé Prozřetelnosti. A tak tedy poslala Tolstého, jako by si tím chtěla zajistit, že Dostojevskij nenajde na Rusi následovníka. Fungovalo to; žádní noví Dostojevští nebyli“. Ruská literatura, která by byla ovlivněna Dostojevským místo Tolstým, tj. literatura, která by nespoléhala na skutečnost, ale teprve by ji jazykově vytvářela, by snad byla odměněna ruským Kafkou, dohaduje se Brodskij. O tom, že Prozřetelnost nebyla svým vítězstvím nad Dostojevským zcela úspěšná, svědčí to, že poslala Rusku Andreje Platonova, kterého Brodskij staví ještě nad Joyce, Musila, a dokonce i nad Kafku a Becketta, a pomlouvač Dostojevského Nabokov se mu vedle něho jeví „jako provazocho- dec vedle pokořitele Mount Everestu“. Brodskij esejista je rafinovaný svůdce a žádný fádní učitel. Vše svátečně zádumčivé a snaživě poučné, čímž trpí tak často německé eseje, je mu cizí. Samouk Brodskij, který jako čtrnáctiletý 148 [pageend150]zběhl ze školy, píše stejně nesystematicky a uvolněně jako vtipně, a často dokonce vyzývavě, to když nechává ve svých esejích vystupovat „pojídače špaget Danteho“ nebo „starého zajíce Audena“ nebo „zkurvysyna Brechta“. To, že Brodskij je básník, a ne literární vědec, je zřejmé již z jeho radikální argumentace a jeho apodiktických soudů a rovněž i z toho, že jeho eseje vypovídají přinejmenším stejně tolik o Brodském jako o pojednávaném předmětu. A také v tom se ukazuje básník Brodskij, který jako esejista může být bez zábran, horovat pro něco nebo tím pohrdat, přičemž méně platí jeho láska či odpor vůči jednotlivým literárním dílům než vůči autorům, kteří jsou mu buď postavami, s nimiž se ztotožňuje, - anebo ničím. Sotva může Brodského něco charakterizovat lépe než skutečnost, že to byla nejprve fotografie lyrika a esejisty Audena, která ho okouzlila, a teprve pak se začal zajímat o jeho dílo. Brodského eseje mají s Audenovými společnou nejen kvalitu spontánnosti, nýbrž také touhu ukrýt nanejvýš tragický životní pocit nedbale neurčitým tónem, který je výrazem skromnosti obou těchto básníků a esejistů, a nikoliv exhibicí. Oba jsou poznamenáni zničujícím dojmem z katastrof a zločinů jedné epochy, a oba našli v poezii jediný možný způsob, jak si k ní zachovat odstup. „Každá spisovatelská dráha,“ píše Brodskij ve svém eseji o Dostojevském, „začíná jako osobní hledání svatosti a nápravy. Dříve či později - zpravidla dříve - objevuje spisovatel, že jeho psaní zmůže podstatně víc než duše. To odhalení vede velice často k nesnesitelné vnitřní rozervanosti a je spoluvinno na démonické pověsti, jíž se těší literatura v jistých bezduchých kruzích. V podstatě to nevadí, protože co anděl ztrácí, je téměř vždy vítězstvím smrtelníka.“ Otázka existence Boží tvoří nakonec nej důležitější ohnisko ruského myšlení, ujišťovali nás vždy znovu různí znalci Ruska. Jestliže to platí také pro Brodského, pak je to jazyk, který je mu synonymem pro božské zjevení. Jazyk, který je zároveň starší i mladší než kterákoli forma sociální organizace, není ovšem, jak se obecně předpokládá, „nástrojem básníka, nýbrž sám používá básníka jako nástroje“. Máloco tak rozběsní Brodského jako požadavek, aby básníci využívali „jazyk ulice, jazyk mas“, požadavek, který hlasitě zazněl nejen v jeho vlasti, kde by měl být občas pasován na doktrínu. „Jen je-li člověk přesvědčen o tom, že vývoj druhu homo sapiens by měl vést do klidového stavu, smí mluvit literatura jazykem lidu. V opačném případě by měl lid mluvit jazykem literatury,“ vysvětloval Brodskij ve své řeči při udělení Nobelovy ceny. Konečně 149 [pageend151]jsou to básníci, kdo jsou tlumočníky Božího zjevení: Jen poezií může být lidstvo zachráněno. „Nobelova cena je vstupenkou na vlastní pohřeb, nikdo po ní už nic nevytvořil,“ vyjádřil se jednou nositel Nobelovy ceny T. S. Eliot. Protože stockholmské rozhodnutí pro Brodského bylo také jednou výjimečně rozhodnutím pro relativně mladého autora, ocitl se Brodskij v situaci, kdy se mohl bránit Eliotovu verdiktu. Předpokladem obrany je skepse vůči své vlastní osobě, kterou Brodskij nepostrádá - to ukazují tyto eseje. To, že v literatuře neexistují „nová témata“, nýbrž jen nové výrazové formy, oznámil takto: „Je lhostejné, co má básník v úmyslu říkat - v okamžiku, kdy mluví, však ví, že téma je zděděné. Velká literatura minulosti pokořila leckoho nejen svou kvalitou, ale také zároveň svými té- maty-anticipacemi. To, že dobrý básník mluví zdrženlivě o svých vlastních strastech, je způsobeno tím, že on, roven věčnému Židovi, je v důvěrném vztahu se strastmi všech věků.“ Josif Brodskij, dobrý básník nejen podle této definice, je legitimním následníkem velké ruské literatury minulosti, která byla v Rusku napsána a kterou nám tak naléhavě zprostředkoval. Kdo chce rozumět básníkovi Brodskému, musí poznat také Rusko nejvýznamnějších básnířek, Anny Achmatovové a Mariny Cve- tajevové, nebo Ossipa Mandelštama, kterým Brodskij vděčí za své nejlepší stránky; ve svých esejích to dosvědčuje působivě. (Spiegel, č. 13, 1989) Přeložil Jiří Sirotek hudba Žít v souladu s vesmírným řádem (Rozhovor s Pavlem Klikarem, uměleckým vedoucím Pražského originálního synkopického orchestru a souboru Musica Antiqua Praha.) Ten, kdo nezná Pavla Klikara z koncertů souboru Musica Antiqua, bude jej jistě znát jako jazzmana z Pražského originálního synkopického orchestru. V obou případech jsme svědky zcela mimořádných interpretačních výkonů, přestože jde o soubory tak odlišných hudebních žánrů. Veřejnosti je nepochybně známější Pražský synkopický orchestr. Tak trochu v jeho stínu zůstává Musica Antiqua, soubor specializovaný na provozování hudby raného a středního baroka. Nijak zvlášť nepřekvapuje, že hudební 150 [pageend152]kritika nevěnovala tomuto špičkovému souboru pozornost, jakou by si zasloužil. Ze zkušenosti z jiných uměleckých oborů totiž víme, jak odborné školení může deformovat přirozené umělecké cítění. Tam, kde odborníci se nediví, nepřestáváme my laikové žasnout. Nasloucháme hudbě, jejíž výběr, provedení a celkové zvukové vyznění nás uvádí do sfér „musicae angelicae“, a klademe si při tom otázku, odkud, z jakých zdrojů a z jakého životního stanoviska se mohlo zrodit takové interpretační umění, a to v době, která nepřála ničemu opravdovému a živému. Leccos nám mohly napovědět tištěné programy ke koncertům souboru Musica Antiqua Praha, v nichž Pavel Klikar komentoval provozovanou hudbu a vyslovoval myšlenky, které nemohly zůstat bez odezvy. Je proto dnes naším velkým potěšením, jestliže můžeme našim čtenářům představit osobnost Pavla Klikara v rozhovoru, který jsme s ním vedli o hudbě, a nejenom o ní. * * * Red.: První otázka, kterou Vám chci položit, vychází z programu jednoho Vašeho koncertu. Koncert se konal 26.5.1987 v Betlémské kapli a měl zahajovat Dny J. S. Bacha, které se tehdy konaly, nakonec však, jak už se to v těch dobách stávalo, nezahajoval. Dovolte, abych Vám z tohoto programu ocitoval jednu rozsáhlejší pasáž: „Nadešel čas si přiznat, že ti, kteří měli za úkol tuto minulost (hudební minulost pozn. red.) prozkoumat, utřídit a zpřístupnit, se dopustili zcela běžného lidského hříchu. Jakého? Dá to sice trochu práce, chceme-li tuto mnohovrstevnou a stále znovu se opakující chybu přesně pojmenovat, ale stojí to za to už proto, že její výskyt není zdaleka omezen pouze na pole hudební nebo kulturní. Zkusme vyjmenovat alespoň jednotlivé složky tohoto hříchu. Jsou to: — tendence ke kultům (určitým osobnostem jsou připisovány kvality a zásluhy, jež jim nepatří) — opomenutí vývojových souvislostí (neuvědomování si zdroje všeho dění a z toho pramenící slepota vůči příbuznosti pozemských jevů) — lenost při hledání úplné pravdy (dělání urychlených závěrů bez prostudování všech pramenů) — neoprávněný předpoklad, že vše nové je zároveň lepší (jednotlivé vývojové fáze jsou mylně srovnávány z hlediska absolutní kvality) — negativní myšlení ve smyslu patologického sklonu k hledání rozdílů, růzností a antagonismů i tam, kde nejsou a — zlozvyk nadbytečného hodnocení (znemožňuje svým nositelům bez- předsudečné vnímání krásy.)“ V tomto výčtu, který je sám o sobě pozoruhodným programem nápravy, mě zaujal zejména bod druhý, kde se mluví o „slepotě vůči příbuznosti pozemských jevůil. Proto první otázka, kterou Vám chci položit, zní: Jaká je 151 [pageend153]vnitrní příbuznost Pražského originálního synkopického orchestru a souboru Musica Antiqua Praha? P. K.: První příbuznost je v tom, že oba soubory se zabývají autentickou interpretací hudby dnes už uzavřených historických vývojových etap. To znamená, že se pokoušejí o rekonstrukci interpretačního tvaru, včetně typů a procesů myšlení, které k tomuto tvaru vedly. Při rekonstrukci dobové interpretační praxe, která je nedílnou součástí celého procesu i vzniku díla, se oba soubory opírají o studium dobových pramenů. Buď přímých, nebo nepřímých. Synkopický orchestr má tu výhodu, že rekonstruuje hudbu, ke které existují přímé zvukové prameny, a to v podobě zvukových snímků, které nám umožňují, abychom si zrekonstruovali dobový zvukový a barevný obraz tehdejšího instrumentáře a souboru. Víme totiž, jak nahrávání probíhalo a jaké byly vlastnosti dobové techniky. V polovině dvacátých let dochází v tomto ohledu k výraznému zlomu. V roce 1925 přešla naprostá většina gramofonových firem, kromě firmy Edison, na elektrické nahrávání pomocí mikrofonu s přímým rytím do matrice, kdy frekvenční rozsah matice se blíží frekvenčnímu rozsahu lidského ucha. Pohyboval se přibližně od 40 nebo 50 Hz do 12 kHz, což je průměrné kmitočtové rozpětí, jaké má člověk středního věku. Díky tomu lze poměrně dobře rozpoznat barvu a barevný charakter jednotlivých nástrojů. Red.: U barokní hudby ovšem takové nahrávky bohužel nemáme... P. K.: V souboru Musica Antiqua máme k dispozici nejen dobovou hudební produkci v tiscích a rukopisech (asi 5 tisíc skladeb ze 17. století), ale můžeme se opřít při řešení konkrétních interpretačních problémů a při hledání optimálního reprodukčního postupu o dobové traktáty, tj. o interpretační návody a poučení, které byly buď součástí hudebních sbírek, nebo to byly samostatné práce, jejichž cílem bylo uvést ve své době ve všeobecnou známost dobrá nebo následováníhodná pravidla, kterými bylo možné se řídit při interpretaci hudby. Jsou to třeba učebnice různých hudebních disciplín, včetně zdobení, improvizace, výrazu, instrumentální techniky, zpěvních fines, kompoziční praxe, umění citlivého doprovodu atd. Z této literatury lze bezpečně odvodit základní obrysy dobového interpretačního úzu v různých kulturních oblastech i v různých historických obdobích hudebního vývoje. Red.: Jakými zásadami se při rekonstrukci skladby řídíte? P. K.: Musíme se řídit vším, co máme z té doby k dispozici. Leccos si musíme samozřejmé domyslet sami, a při tom se neobejdeme bez intuice. Je třeba přitom využít veškeré zkušenosti, kterou máme ze styku s hudbou, přičemž jako mimořádně cenná se tu ukazuje zkušenost, kterou je možné 152 [pageend154]označit jako mimosmyslovou. Řekl bych, že existuje něco na způsob hudební paměti, do níž se v průběhu staletí ukládá veškerá zkušenost lidstva s hudbou. Je to jakýsi rekordér, podobně jako magnetofon, s nímž teď nahráváme. Je tomu ovšem tam, že naprostá většina lidí nemá k těmto zkušenostem, uloženým kdesi hluboko v nevědomí, žádný přístup, není si jich vůbec vědoma. Nemohu se ubránit dojmu, že právě tato vrstva minulých zkušeností mi pomáhá při syntéze jednotlivých poznatků, které mohu získat smyslovou cestou. Tento zvláštní druh intuitivní zkušenosti se ovšem týká jen přesně vymezitelných stylových období. Tady se mi obvyklá časoprostorová dimenze jaksi prolamuje do širšího vědomí, odkud mohu čerpat informace a zkušenosti, bez kterých bych nedokázal dát interpretaci konečný tvar. Red.: Takže Vy se domníváte, zeje možné navázat vědomý vztah ke zkušenostem, které jsou uloženy kdesi hluboko v nevědomí a které pro většinu lidí zůstávají nedostupné? P. K.: Nejsem si jist, zdaje možné k nim navázat vztah vědomě. Mohu jen říct, že mám pocit, že když pracuji s hudbou, dochází u mě k výronu této zkušenosti. Bez ní bych svou práci vlastně ani nemohl dělat. V souvislosti s těmito schopnostmi se obvykle hovoří o talentu nebo nadání. Myslím, že tu nejde o talent všeobecného rázu, ale o zvláštní schopnost, vztahující se k určitému úseku hudební historie a k některým dílčím úkolům interpretačním. Ještě bych se však chtěl vrátit k otázce afinity obou souborů, na kterou jste se měl ptal na začátku. Existuje mezi nimi i určitá žánrová příbuznost. V jazzové hudbě 20. let byly některé skladby vyloženě tanečního rázu, jiné byly určeny spíš k poslechu, další byly lyrické. Některé měly introvertní ráz, jiné byly výrazné rytmické. A podobně tomu bylo i s hudbou 17. století. Vedle taneční hudby tu najdeme hudbu, která je pouze stylizací tanců a je určena už spíše k poslechu. Dále je tu hudba, která sloužila církevním účelům, například při bohoslužbách. A je tu hudba, která má terapeutický charakter a dokáže reflektovat vesmírný řád tak dokonale, že je s to svým působením urychlovat některé vývojové procesy v lidské duši, a je možné ji pokládat za zvláštní duchovní disciplínu. To je samozřejmě ideální případ, s jakým se setkáme jen zřídka, ale v každé době můžeme nalézt bytosti, které projevovaly smysl pro toto pojetí hudby a umění. Pokud jde o způsob rekonstrukce hudebních skladeb, pak v případě obou souborů je nezbytné, abychom se dobrali kořenů, z nichž rozdílné styly vyrůstají. Protože v případě, kdy chceme studovat a osvojit si nějaký hudební styl, musíme si uvědomit, jak tento styl vznikl, a s ním i vyjadřovací prostředky, používané určitým specifickým způsobem v určitém časovém období. Jak se k tomuto stylu vůbec vývojově dospělo a co to vlastně znamená, že přichází a odchází, vzniká a zaniká. Které spletité nitky 153 [pageend155]myšlenkových proudů vedou k tomu, že v určitém časově omezeném úseku je v módě určitý okruh vyjadřovacích prostředků, který posléze z módy vychází a je nahrazen něčím jiným. A tady je strašně důležité nějakým způsobem napodobit situaci, ve které bytost patřící k určité generaci a procházející určitými stylovými etapami se pokouší napodobit všechny smyslové podněty, jimiž je zásobována a které potom hrají rozhodující úlohu při formování reakce na tyto smyslové podněty. Když se například zamyslíme nad stylem 20. let, musíme si uvědomit, že jde o otázku generační. Už rozdíl čtyř nebo pěti let ve věku hudebníků je dost podstatný, protože během nich dochází ke generačnímu posunu. To znamená, že hudebníci, které ve věku, kdy velmi citlivě a intenzivně vnímají okolí, se seznámí s určitým stylem, reagují na něj tím, že jej sami ve věku své tvořivosti svým způsobem inovují nebo jej posouvají a transformují. Například hudebníci narození v posledním pětiletí minulého století vykazují jiný typ konstruktivního myšlení než hudebníci narození třeba o deset let později. Samozřejmě trochu přeháním, ale já ten posun cítím. A bude-li někdo namítat, že pět let je příliš krátká doba, odpovím mu, že změnu lze rozpoznat i v časovém rozmezí pouhých dvou let. To se samozřejmě netýká data narození, ale stylového pohybu všeobecně. A to je možné analyzovat na gramofonových snímcích, které máme k dispozici. V archivu Synkopického orchestru je dnes shromážděno víc než dvanáct tisíc gramofonových nahrávek pocházejících z doby před rokem 1930. Některé zajímavé osobnosti jsme se snažili zmapovat, co se týče zvukových pramenů tak, že máme takřka všechny záznamy jejich gramofonových nahrávek. To znamená, že můžeme, když šije chronologicky sestavíme, přímo sledovat vývoj určitých hudebně myšlenkových modelů, projevů a obratů, a můžeme na tom vidět, že dokonce i v průběhu jedné sezóny se objevovaly úplně nové prvky a módní projevy. Je to vůbec etapa, kterou bych nazval jednou z posledních etap klasického hudebního myšlení, kdy hudebníci mohli ještě nalézat dosud nepoužité kombinace v rámci systému dvanácti tónů, který je typický pro evropskou hudební kulturu. Přitom nemuseli ještě sahat k destrukcím tohoto systému a přicházet s něčím novým za cenu rozšíření palety všech hudebních prostředků za určitou hranici, kterou bych označil jako bezpečnostní. Red.: Proč bezpečnostní? P. K.: Podívejte, určité prostředky, kterých používáme při své činnosti v kterémkoli oboru, lze pokládat za bezpečné, spolehlivé a ověřené; nemohou působit škodlivě. Představují prostě jakýsi základní řád, kterého je třeba se držet. Musíme si totiž uvědomit, že jsme zodpovědní za to, jak naložíme s energií, kterou máme k dispozici. Zvuk a vibrace, to je vlastně skrytá energie, nesmírně silná, a když ji ovládáme a generujeme zvuky, vyvoláváme tím prudké a intenzivní reakce u ostatních lidí i u sebe sa154 [pageend156]mých, a ty reakce mají velmi širokou škálu. Je tomu podobně jako u lidské řeči a platí to vlastně pro každou naši činnost. Když dám někomu facku, asi mi řeknete, že jsem překročil jisté hranice. Je celá široká škála prostředků, jak mezi sebou lidé komunikují, a stejně je tomu i u hudby. Ale určitý malý okruh prostředků, či vlastně prvků tohoto komunikačního systému tvoří jakýsi základ, který lze označit za zlatý fond, a ten je čistý a ověřený a dokáže působit tak, že urychluje duchovní evoluci správným směrem. Jestliže sáhneme za hranice tohoto výběru, zjistíme, že tato pozitivní účinnost se ztrácí, nebo že dokonce dochází k retardačním či destruktivním účinkům. Zvukem je možné zabíjet. Víme, že mnoho zajímavých a důležitých informací o vlivu zvuku na člověka bychom nenašli nikde jinde než ve vojenských archivech. Víme, jak zvuku a infrazvuku se zneužívá k vývoji různých akustických zbraní. Víme, co dokáží nízké kmitočty v oblasti okolo 7-8 Hz, že mohou například způsobit zástavu srdce. Varhanáři by nám to mohli potvrdit, protože se s těmito jevy setkávají při ladění píšťal. Nízký kmitočet můžeme totiž vyvolat tím, že k sobě přilaďujeme dvě píšťaly s větší zvukovou energií. Pokud se výška jejich ladění k sobě značně blíží, vzniká mezi nimi jistý interferenční kmitočet, který se zpomaluje tím, jak je k sobě stále více dolaďujeme. Když dosáhneme tohoto nebezpečného kmitočtu u hlubších píšťal s vysokou akustickou aktivitou, cítíme, jak nepříjemně to na nás působí. Málokdo ví, že je obrovské množství zvukových kombinací, které bychom mohli označit jako nedoporučené nebo které se ocitají za hranicí, kdy už přestávají působit čistě harmonicky. Oblast, v níž působí harmonicky, je odvozena z přírodního řádu, který se projevuje systémem řady alikvotních tónů. Všichni jsme se učili ve fyzice, že v ústech je možné snadno vytvářet celou řadu alikvotních tónů. Red.: Hudba jako systém zvuků, resp. vibrací může tedy mít velmi „nehu- dební“ vliv, a to velmi intenzivní... P. K.: ... a působící na jemnohmotné tělo nebo na tu část v nás, které si vlastně nevšímáme, protože šijí nejsme vědomi, ale která přesto existuje. Moderní psychoenergetické laboratoře svými výzkumy toto pokračování lidské bytosti za její fyzický obrys bez problémů potvrzují. Takže si musíme uvědomit, že zvuky, kterým jsme vystaveni, nás velmi silně ovlivňují: ovlivňují naše životní procesy i časový průběh našeho individuálního vývoje, naše sklony, aktivity, nebojím se tvrdit, že i naše zdraví. Muzikotera- pie je jednou z ověřených léčebných technik a přitom je vlastně jednou z nejstarších. Pokud se dochovaly prameny, víme, že podle přísně tajných a posvátných pravidel a systémů byly organizované zvuky důležitou součástí všech lidských činností směřujících k širšímu vědomí nebo zaměřených k Bohu, nebo ať už to nazveme jakkoli. Red.: Šlo tedy o to, dosáhnout změněných stavů vědomí? 155 [pageend157]P. K.: Já bych neřekl změněných, ale spíš širších. To znamená, že šlo o to, napojit se na kosmické vědomí, nebo vůbec na realitu vesmíru. Pokusit se nějakým způsobem jej vědomě obsáhnout, navázat s ním spojení, a přijít s ním do souladu. Bylo by velmi zajímavé sledovat, jaké to byly zvuky, které pokládali naši dávní předchůdci za vhodný prostředek k léčbě člověka, za pomocný lék. Red.: Domníváte se, že intuitivně vyznávali filosofii souzvuku lidského mikrokosmu a kosmického vědomi? P. K.: Já to předpokládám. Když studujeme nejstarší památky evropské hudby a necháme na sebe působit například gregoriánský chorál a pokusíme se porovnat jeho intonační systém se systémy, které mají také velmi dlouhou tradici, například se systémy východními, nemůžeme nevidět jisté základní příbuznosti. A ty příbuznosti jsou v tom, že ve všech těchto hudebních útvarech najdeme tytéž intervaly. Nezabýval jsem se historickým studiem této problematiky, takže vám nemohu sypat z rukávu faktografii ani nemohu citovat, nemohu se odvolávat na konkrétní prameny, ale intuitivně tu cítím velkou souvislost. V každém případě je možné předpokládat, že určité intervaly mezi dvěma tóny, nebo dokonce i melodické intervaly znamenaly určitou duchovní zkušenost a měly vliv na duševní a duchovní složku člověka a naši předchůdci tyto intervaly velmi intenzivně vnímali, a také jich uměli používat. Red.: Byl to tedy zvláštní systém korespondencí. P. K.: Například interval kvitny C-G korespondoval řekněme s určitým stavem, ale mohl mít i širší spektrum působnosti. Odpovídal určitému stavu vědomí nebo korespondoval s určitým aspektem vesmírného řádu: s pohybem planet, s určitým uspořádáním vztahů v naší sluneční soustavě nebo s širšími astronomickými souvislostmi. V době renesance můžeme u některých myslitelů pozorovat snahu navázat na staré Řecko a vztahovat intervaly na vzdálenosti slunečních oběžnic. Myslím, že by rozhodně stálo za to, pokračovat v bádání v tomto oboru. Na světě žije dnes asi hodně bytostí, kterým je to mnohem jasnější než nám, a ty k tomuto vědomí dospěly na základě poznání, nebo si takové komplexní vědomí přinesly na svět jako součást i jako důkaz svého vysokého stavu. Pokud se tu ovšem vyskytují v osvobozené podobě své vlastní vůle, nějako důsledek karmických vazeb a procesů. Takže kdybychom se podívali kolem sebe na některé umělce nebo ostatní lidi, kteří pracují se zvuky a zároveň je využívají v duchovní oblasti, a jejichž hudební tvorba nesleduje pouze estetické, ale daleko hlubší cíle, určitě bychom u nich našli spoustu jak intuitivních, tak osvojených znalostí a vědomostí týkajících se praxe tohoto druhu. 156 [pageend158]Red.: Je pravda, že ve starověku měla hudba mnohem širší společenskou funkci. Kdesi jsem se dočetl, že se podle určitých hudebních principů dokonce stavěly i městské hradby. Svědčí to o tom, že řád, který se projevuje v hudbě, platí i pro ostatní oblasti lidského života a vesmíru vůbec. Ovšem v hudbě je pravděpodobně možné rozpoznat tento řád mnohem lépe než v „hrubších“ druzích lidské činnosti, například ve stavebnictví. Zednáři se pravděpodobně pokoušeli uplatňovat tytéž principy v oblasti architektury. P. K.: Myslím si, že by koneckonců nebylo špatné dojít k jisté modifikaci zednářských tendencí v souvislosti se zvuky a stejně tak si myslím, že i mezi rosikruciány bychom zcela jistě našli hodně bytostí, které by nás mohli v tomto oboru obohatit. Red.: To jsou ovšem lidé, kteří k nám už nepromlouvají. P. K.: Ano, když už promlouvají, tak jenom mezi svými, nebo promlouvají s účinností, která zůstává ostatním skryta. Pokud jste se někdy setkal s nahrávkami anglického bubeníka Franka Peryho, který hraje na meditační gongy a tibetské zvony a který hodně těchto znalostí aplikuje ve svých zvukových kompozicích, tak u něj je souvislost s rosikruciánským podhoubím zcela evidentní. A on sám se k tomu přiznává, i když jen v jinotajích. Takových bytostí bude určitě víc. A pokud provozují hudbu, vždy u nich můžeme pozorovat jakýsi hlubší vnoř. Tím se ale nemusíme podrobněji zabývat, protože skutečnost je ve svém celku někomu přístupná, někomu nepřístupná. Část bytostí zrozených do tohoto světa má natolik omezenou citlivost, schopnost a akční rádius svých poznávacích prostředků, že skutečnost ve svých širších a hlubších souvislostech jí zůstává skryta. Ale tomu, kdo je jim otevřen, se dávají k dispozici, a on jich může použít při své práci. Jestliže se někomu podaří dosáhnout takového stavu vědomí, musí se to nutně odrazit ve všem, co dělá. Stane se to součástí jeho individuálního vybavení. Red.: To, o čem hovoříte, by mohlo vyvolat dojem, že hudba je ryze esoterická záležitost, určená pouze pro zasvěcené. V jistém smyslu tomu tak skutečně je, ale zároveň je pozoruhodné, jak hudba dokáže působit téměř na všechny lidi bez rozdílu a její působení se zdaleka neomezuje jen na duchovní sféru. Je tu například i tanec, a na ten se vztahují tytéž zákony vibrace, které ovládají nejenom ducha, ale i tělo. Přiznám se, že jako intelektuál jsem se na tanec díval vždycky se značným despektem. Teprve ted začínám konečně chápat, že tanec je cosi prazákladního, že je to jeden z nejnápadnějších obrazů dokonalé korespondence lidského světa s vesmírným řádem, s jeho rytmem a nepřestajným kolotáním nebeských těles. Když jsem byl letos na Plese snobů, na kterém hrál Váš Synkopický orchestr, asi po třetí skladbě jsem ke svému údivu zjistil, že moje nohy, zcela neznalé ta157 [pageend159]nečních kroků, se najednou samy od sebe začínají pohybovat a než jsem se nadál, skončil jsem ve víru opojného tance. P. K.: Musím Vás přerušit a upozornit Vás, že to nebyl Synkopický orchestr, ale takový „odpad“ Synkopického orchestru, protože ten pravý hraje hudbu, která ještě daleko víc reflektuje onen vesmírný řád, o kterém mluvíme, a tato hudba je daleko lépe a pečlivěji připravená a nazkoušená. Na zmíněném plese šlo vlastně jen o drobnou improvizační skupinu, která hrála intuitivní a nepřipravenou úpravu řádného repertoáru. Red.: Nicméně žádoucí efekt se dostavil. P. K.: Přemýšlel jste o tom, proč? Red.: Přemýšlím o tom už dlouho, a výsledek je ten, že jsem se rozhodl, že se pokusím Vás tak trochu vyzpovídat, do jaké míry tušíte, co svými hudebními produkcemi způsobujete. P. K.: Myslím, že tady máme co dělat s určitým systémem konstrukce akustických znaků a prvků, se systémem, který do značné míry odráží určitou část vesmírného řádu, a má tudíž vyhraněnou a jasně definovanou působivost na člověka. Jsou tu vlastně dvě pásma rytmické a intonační. Takže hudební projev, který není předem stanoven a připraven a který není vázán povinností respektovat předem aranžovanou strukturu, například taková hudební improvizace, jaké jste byl svědkem na plese, vyžaduje, aby určité základní vědomí o rytmických a intonačních korespondencích bylo součástí vědomí každého hráče orchestru. Způsob hry a improvizace těchto hráčů jsou podmíněny tím, že musí dobře znát svou konkrétní roli a funkci v hudebním organismu. Je to velmi vzácný jev, protože těmito schopnostmi je nadáno jen velmi málo lidí. A zvlášť dnes, kdy tento druh duchovního cvičení není bohužel běžně rozšířen a je nahrazen takovým druhem užívání zvuku, který v zásadě už nerespektuje potřebu nějakého řádu, ale vybírá si z těch nekonečných možností dle libosti, bez jakékoli askeze, a dokonce bez vědomí možných negativních účinků. Je tomu jako s naší stravou. Když chceme být zdraví, vybíráme si k jídlu to, o čem dobře víme, že nám to prospěje. A když jsme nemocní, snažíme se svou životosprávu přizpůsobit tak, abychom se uzdravili. Nechceme-li se nakazit, nebudeme jíst odpadky. Ale hudební aktivita posledních desetiletí mi připadá jako odklon od moudrosti ve výběru správné stravy, protože i zvuk je vlastně jistým druhem stravy. Přijímáme jej, ovlivňuje nás, spoluvytváří nás, rezonuje v nás a souzní s námi. Takže nevidím žádnou moudrost v tom, když se někdo bude živit třeba fekáliemi nebo polykat prach ze silnice. Ať už jde o konzum potravin nebo zvuku, nesmírně důle- 158 [pageend160]žitá je tu technologie přípravy a úpravy. Nikdo se jistě nezakousne do syrového zadního hovězího. Asi to nikoho neláká. Teprve když je vhodně upravené čili když se podrobí určitým postupům, které reflektují zákonitosti vesmírného řádu, stává se maso poživatelným, přičemž bude mít zcela určitý vliv na náš organismus a jeho stav. Red.: Další otázka, kterou jsem Vám chtěl položit, úzce souvisí s tím, o čem jste právě mluvil. Týká se terapeutického působení hudby a jejích deformujících účinků. V jednom z programů souboru Musica Antiqua píšete o hudbě jako o léku a jedu současně. O deformujících účincích hudby jsme už hovořili. Jak je tomu však s jejími léčivými účinky ? Kdy a za jakých okolností působí hudba spíš příznivě než nepříznivě? P. K.: Z vlastní zkušenosti, která je spíš intuitivní než racionální, si myslím, že hudba působí tím příznivěji, čím víc je rozsah prostředků, kterých používá, omezen jen na elementární, přírodní úroveň. Nebo když je omezen jen na tóny, které mají blízký vztah k alikvotní řadě nebo jsou její součástí. Například na Východě má v tomto ohledu jednu z nejdůležitějších rolí interval kvinty. V terapeutickém praktikování hudby u sufiů, u hinduis- tů nebo v tibetské hudbě vidíme, že tuto roli hraje druhý alikvot. Například tampura, doprovodný nástroj používaný v Indii, má čtyři struny, které nejdou přes žádný hmatník. Jsou trvale naladěny a hráč pouze přejíždí prsty. Struny jsou naladěny: prima, kvinta a dvě oktávy ve stejné výšce. Ale vraťme se do Evropy. Podívejme se na příklady z varhanářství. Víme, že kvinta jako samostatný rejstřík znamená určitou sílu, vliv. Takže když delší dobu posloucháme jenom kvintu nebo jeden její tón nebo jenom několik jeho alikvot nebo jenom jeden nebo dva tóny, velmi brzy ucítíme, jak nás to harmonizuje. S největší pravděpodobností můžeme usuzovat na to, že určité intervalové kombinace, ať už se vyskytují současně nebo postupně, ovlivňují bezprostředně činnost a optimální funkci některých našich životně důležitých center, ať už fyziologických nebo subtilních. Red.: Když posloucháme některé barokní skladby, je to terapie par excellence. Jak se však dívat na moderní hudbu, která se od raně barokní hudby liší zásadně tím, že odmítá její osvědčené terapeutické postupy. Na premiéře Stravinského Svěcení jara, tuším někdy v roce 1913, se posluchači tloukli do taktu pěstí do hlavy, mňoukali, a provedení skončilo všeobecnou rvačkou, které se zúčastnily i dámy. Lze i to pokládat za jistý druh terapie? P. K.: Nezbývá, než abych tu rozvinul to, co se ve mně čím dál víc zahušťovalo a co jsem si ověřil svými zkušenostmi. Vidím v historii naší civilizace určitý vývojový proces, během něhož se stav našeho vědomí, a s tím i úloha hudby v životě člověka, postupně měnil. Tento proces má samozřejmě své drobné výjimky, co se týče jednotlivých osob nebo jednotlivých drobných 159 [pageend161]odboček od hlavní vývojové linie, které jen potvrzují pravidlo. Když sledujeme tento vývoj řekněme za posledních tisíc let, vidíme, že je to postup od zcela asketického používání nejomezenéjšího okruhu prostředků až k naprostému uvolnění všech pravidel, co se týče užívání zvuku, kdy je dovoleno už úplně vše. Dnes jsme svědky toho, k čemu to může vést. Je zřejmé, že používat úplně všeho bez jakéhokoli omezení je nemoudré. Nechci dělat žádnou prognózu. Ale je třeba mít neustále na zřeteli to, o čem jsme už hovořili, totiž úlohu a funkci hudby a její postavení v rámci celkového životního stylu. Jestliže byla hudba v minulosti součástí určitých rituálních úkonů náboženského života, bylo to výrazem touhy člověka po posílení a rozvoji té složky jeho bytosti, která je přitahována k objektivnímu, širšímu a obecnějšímu. Čím dál tím víc vidíme, že hudba, která byla původně odhalena a odkryta a darována člověku jako prostředek duchovně terapeutický, začala být využívána, a posléze i zneužívána pro účely hry. Pokud byla jenom využívána, pak je to v pořádku, protože hra s pedagogicky vtipně konstruovanou hračkou určitě přispívá k rozvoji lidských schopností. Když naučíme dítě dobrou hru, můžeme s potěšením sledovat, jak se dítě hezky rozvíjí. Jsou však i hry, které podněcují odstřed- né tendence, nebo posilují Ego člověka, nebo usměrňují pozornost od obecného k jednotlivému. Vytvářejí vazby k jednotlivému a podporují aktivitu zaměřenou tímto směrem. Když je pak bytost přesycena vjemy jednotlivostí, přestává mít čas, schopnost a klid, aby mohla vnímat cokoli širšího a zároveň subtilnějšího. Mají-li zvuky vliv na orientaci lidské bytosti, na její naladénost, vyplývá z toho, že když člověka vystavíme vlivu zvuků, které už zdaleka nejsou tak čisté, ale jsou znakem nějaké konkrétní, hmotné hodnoty a hmotného projevu, působí to na něho jako infekce. Opakuji znovu, že pokud byla hudba používána pro účely hry nebo k rekreativním účelům, pak je to v pořádku. Obrat nastává, když se začnou příliš zdůrazňovat v hudbě emoce, a vůbec lidská subjektivita. Počátek tohoto obratu můžeme vidět už v 18. století, kdy začíná monodie a rozvíjí se opera. Tam, kde žánr hudby je subjektivní a slouží jako vrba, do které se našeptávají emoce, nebo jako nálevka, do které vyléváme své emoční odpady, dochází k úplně jiné strukturaci a k úplně jinému tvaru. Vzniká daleko větší sepětí hudby s textem, který se přízemně váže na citový život člověka, často smyslový. Hudba se stává diagnostickou, a nikoli jen terapeutickou. Mění se ve výpověď o tom, v jakém stavu se člověk nachází. Dívám se na tento historický proces asi tako: V důsledku objevování dalších a dalších módních trendů se celkový vývoj stále víc odklání od stavu, kdy hudba vystačila s elementárními prostředky a výběr těchto prostředků byl asketický. Postupně dochází k tomu, že množství prostředků používaných pro zhudebňování dokonce i liturgických textů je stále silněji ovlivňován světskou hudbou, a hudba se odklání od své původní čistoty tím, že do sebe přijímá stále víc prostředků z oblasti subjektivní, individuální a citové. 160 [pageend162]A navíc vstupuje na scénu i lidské Já ve snaze se předvést. To znamená soupeřit, závodit, porovnávat se s druhými, což vede k tomu, že hudebníci začínají excelovat, vzniká tendence k virtuozitě. Tak například zatímco ještě v první polovině 17. století se vokální party duchovní hudby pohybují v rozmezí tzv. mluvní polohy lidského hlasu, o století později (Händl, Bach) je toto rozpětí u hlasu už o celou kvintu vyšší. V 19. století se zvýšilo o další kvartu. A stejně tomu bylo i s nástroji. Náhle dochází k tomu, že určité dobře míněné hranice, ve kterých se hudba měla pohybovat, se násilně překračují, a to až nepřirozeným způsobem. Výsledkem toho je, že od konce 18. století až do dneška můžeme slyšet, jak ženské hlasy kvičí nepřirozenou silou a v nepřirozených výškách. Můžeme v hudbě slyšet spoustu akordických souzvukových jevů, které jsou znaky, odrazy, protipóly určitých emocionálních stavů: strachu, bezradnosti, utrpení, komplexů, frustrací, tragických pocitů a všeho toho, co bylo živeno v 19. století. Hudba většiny autorů přestává být jakousi šipkou, která nás usměrní a nabídne nám metodiku nebo cestu; stává se spíše diagnózou o individuálním stavu tvůrce, jeho zpovědí, výpovědí o sobě, nebo o celé společnosti. Svědčí to o tom, že tu došlo k radikální změně ve funkci a poslání hudby, a tím se změnil i charakter působení hudby. Jsou však i výjimky, které potvrzují pravidlo. Čas od času se vyskytne skladatel, který tyto vývojové trendy nerespektuje, protože je vtělením vyzrálejší duše. Pak se v jeho díle odráží větší měrou jistá zralost, a skladatel nemá zapotřebí, aby lkal a plakal do tónů, protože sám není plačtivý ani smutný, ale plný prozařující radosti ze souladu harmonie, která se nalézá v jeho duši. Pokud jde o 20. století, můžeme zde ve vážné hudbě pozorovat jistou tendenci, která postupně směřovala k destrukci klasického systému, k jeho popření. Zajímavé je, že 20. léta v populární hudbě jsou jakýmsi krátkým zázračným návratem k askezi při výběru prostředků, protože tam se najednou začnou používat prostředky, které mají převážně pozitivní charakter, jen s malou příměsí prostředků destruktivních, které bych přiřadil k prostředkům hudebně-homeopatickým. Toto období trvalo velice krátkou dobu. 30. léta přinášejí opět podobné vývojové tendence, jaké se projevovaly ve vážné hudbě, tzn. destruktivní sklony, zdůrazňování individuality s jejími trably, zobrazování svévole, exhibice a diagnostické nářky. Když si například vezmete populární hudbu v polovině 20. let, zjistíte, že tam panuje vyloženě kolektivní pojetí hudby a přísná disciplína, která odráží lidskou pokoru a podřízenost přírodním a vesmírným zákonům. Nepřichází vůbec v úvahu, aby si někdo vzal dlouhé sólo. Je tam naopak obrovská spousta improvizačních praktik ryze kolektivních. Jsou tam improvizované hudební dialogy. Hráči si navzájem podehrávají, navzájem se improvizované kontrapunktují. Improvizují společně ve čtyřech, třech, dvou hráčích, spolupracují. V dobrém poměru je tam aranžérská příprava k improvizačním plochám. O deset let později vidíme, že orchestr zahraje téma v nějakém primitivním zpracování v sekci s vyloučením polyfonie 161 [pageend163]a potom následuje jedno sólo za druhým. O dalších deset let později vidíme už jenom sólistu, buď zpěváka nebo instrumentalistu, jak se „vyblívá“ na daleko větší ploše ze svého světabolu, a nakonec to sklouzne až k animál- ním polohám a k popření veškeré estetiky. Já to nechci odsuzovat ani to nechci paušálně kritizovat. Jenom bych rád, kdybychom to viděli jenom jako jednu linii ve vývoji hudby, která ovšem svědčí o typické tendenci ve vývoji lidského ducha. Velmi důležitou součástí historického vývoje hudby, o které jsme dosud nehovořili, je i vývoj intenzity produkovaného hudebního zvuku. Souvisí to samozřejmě se stavbou a provedením starých nástrojů. Když zahrajeme na smyčcové nebo dechové nástroje, které se nám zachovaly z minulých věků, zjistíme, že jejich zvuk je neskonale slabší a jemnější, než je tomu u nástrojů, které byly vyrobeny v 18. nebo 19. století. Totéž se týká zvuku celých orchestrů. Rozdíl mezi orchestrem 19. století a 20. století je obrovský. Rozdíl mezi orchestrem z roku 1910 a dnešním orchestrem je krutý. Když srovnáte decibelovou úroveň dnešní populární hudby s decibelovou úrovní populární hudby první poloviny 20. let, zjistíte obrovský rozdíl asi dvaceti až třiceti decibelů. Je to neskutečné, aleje to tak. Souvisí to s celkovým životním stylem a s úrovní společenského života. Když se tančilo na hudbu, zpěváci zpívali do trychtýřů, protože tehdy ještě neexistoval mikrofon. Lidé při hudbě nemluvili, mlčeli nebo si jenom šeptali, bylo slyšet klepání podpadků. Kdyby se mezi sebou bavili, neslyšeli by hudbu. Je to patrné i z dobových nahrávek. Ve čtyřicátých letech, kdy došlo k důležitému přelomu v instrumentální stavbě, můžeme u dechových nástrojů pozorovat příklon k hrubosti, zejména u saxofonů: mění se menzura nástrojů, zesiluje se plech, mění se konstrukce hubičky, zkracuje se dráha, zmenšuje se obsah hubičky, zvětšuje se odtah, začínají se používat tvrdé plátky. Původní tón saxofonu, který byl medový, kulatý, sametový a měkký, je najednou agresivní, ostrý a útočný. A totéž se týká i trumpet. Tady mohu uvést některé konkrétní údaje. Ve 20. letech měly tyto nástroje užší menzuru a nátrubky měly mnohem menší průměr duše. Podle mých měření to bylo průměrně 2,9 až 3 mm. Dnes hrají trumpetisté na nátrubky 3,8 mm. To znamená, že je to dvojnásobně ukřičený tón, neschopný jemných nuancí, čili projev slabosti, hrubosti a animality. Red.: Takže zvuky, kterými se člověk oblažuje, nabývají neustále na intenzitě. P. K.: Člověk je vydán nemilosrdně na pospas zvukovým projevům životního stylu své doby. Oči můžeme zavřít, kdežto uši ne. Ať chceme nebo ne, jsme od rána do večera vystaveni zvukovým projevům své doby. Nemusí to být jen hudba. Stačí vyjít na ulici. Naše akustická citlivost podstatně klesá. Zmenšuje se šířka kmitočtového pásma, které jsme schopni vnímat, 162 [pageend164]protože jsme ohlušeni. Neslyšíme zpívat ptáky, neslyšíme kostelní zvony, které bylo dřív možné zaslechnout až na vzdálenost 50 kilometrů. Létají letadla, jezdí auta, rachotí buldozery, tramvaje, hudba má HO dB, a to všechno musí mít nutně vliv na člověka, a po tom všem, co jsme řekli, to nemůže být vliv pozitivní, ale naopak. Red.: Vyhlídky jsou tedy nevalné. P. K.: Přesto bych se neobával nejhoršího. Za prvé, vývoj všech projevů vesmíru probíhá podle určitých pravidel, na základě určitých zákonů, které zatím neznáme, ale tušíme, a jestliže se někde dlouhodobě kumulují negativní tendence, musí nutně dojít ke zvratu. Stejně jako jsme v této zemi čekali čtyřicet let, než přišel zvrat. A říkali jsme si možná: čím hůře, tím lépe. A tady tomu bude také tak. Až otrávíme naši zemi a nebudeme mít co jíst, tak se vzpamatujeme a přestaneme spalovat uhlí na elektrickou energii. Buď tato civilizace zanikne, nebo nás osvítí rozum a zjistíme, že naše zvukové okolí na nás velmi silně působí a že jeho kultivaci budeme muset věnovat trochu pozornosti. Red.: Jak je možné, že moderní hudba, která má v sobě tolik disharmonie- kého a destruktivního a jev porovnání s hudbou minulých století nepředstavitelně hlučná, nepřestává na dnešního posluchače působit ? Jediná odpověď na tuto otázku je podle všeho homeopatická: stejné se léčí stejným. S touto hudbou zřejmě dokonale koresponduje zmatené, rozštěpené a úzkostné nitro moderního člověka, proto na něj tato hudba působí léčivě. Souhlasím s Vámi, a jsem rád, že jste to řekl, totiž že celé moderní umění má v podstatě výpovědní, expresivní, diagnostický ráz. Je to svým způsobem nářek dezorientované lidské duše, přičemž je zajímavé, že v hudbě se tato tendence projevila mnohem dřív než například v literatuře, kde se to v plné míře projevilo až ve 20. století. P. K.: Ale jisté tendence ukazující tímto směrem tu byly už v 19. století. Podívejte se třeba na 16. nebo 17. století, podívejte se do klášterních knihoven, kolik tam bylo epických děl podobných dnešním románům a jakou část tvořila díla, která se pokoušejí z filosofického hlediska evidovat prvky širší existence. Tento poměr je úplně jiný, než jaký bychom tam našli v 19. století. Podíl filosofické a teologické literatury se postupně zmenšuje ve prospěch literatury epické a emocionálně laděné. Začíná se tu projevovat, co ve 20. století už jen pokračuje: popisování a drastické líčení mrzkého údělu jednotlivce, jeho utrpení a životního selhání. Red.: Chtěl bych se ještě vrátit k tomu, co jste označil jako elementární výstavbové prvky v hudbě. Chápu je jako archetypy, tedy jako prazákladní tónové a rytmické konstelace, přičemž hudba se v tomto smyslu jeví jako 163 [pageend165]nekonečný proud proměnlivých variací na tato apriorně daná témata. V gregoriánském zpěvu jako by tyto základní vzorce hudebního výrazu byly nejméně překryty bohatstvím variačního melodického, doprovodního a jiného materiálu. Kladu si však otázku, zda vývoj hudebního cítění nesměřoval k rozvíjení právě těchto variačních složek, do nichž se stále víc zapojoval subjektivní svět hudebního tvůrce s jeho životní zkušeností, takže vztah původního vzorce a jeho melodického zpracování se stával stále pestřejší a bohatší. Současně to ale vedlo k tomu, že onen původní řád přestal být v hudbě slyšet. Jak se díváte z tohoto hlediska na romantickou hudbu, počínaje vzpurným a hlučným Beethovene, Schubertem, Schumannem, Mendelssohnem-Bartholdim atd.? P. K.: To je zvláštní, Bartholdi do tohoto výčtu nepatří, protože ten je velmi konzervativní. Je trochu mimo. Ale já to nemohu posuzovat, protože jak asi cítíte, jsem připravován k jiným hudebním úkolům, než představuje 19. století. Když jsem studoval muzikologů, byl jsem nucen leccos vyslechnout povinně, ale nijak mě to nezaujalo ani nepřitahovalo. K těm archetypům, o kterých jste mluvil, patří ovšem také polyfonie, volné vedení kontrapunktu, volný pohyb určitého melodického subjektu. Je to svým způsobem jako planetární dráha. Planety na sebe působí v každém okamžiku jinak, protože v každém okamžiku jsou vůči sobě v jiné konstelaci. Není zde klidu. Anted’si představte, že by přišel nějaký reformátor, seřadil by všechny planety a teď se dejte hezky do pohybu všechny najednou a stejným směrem a udržujte mezi sebou stále stejné vzdálenosti. Red.: Domníváte se, že něco takového se stalo na konci barokní epochy? P. K.: To se stalo už v době, kdy se hudba přiklonila k homofonii. Podívejte, určité náznaky toho tu už byly v lidové hudbě ve středověku. Přelom 16. a 17. století je ve vícesborové praxi prvním obdobím oblouznění z akordů. Ale naštěstí to byla ještě doba, kdy vedle sebe v symbióze existoval starší polyfonní způsob myšlení i novější monodický styl, který souvisel se vznikem opery a který se uplatnil v mystických sólových motetech v chrámové hudbě. Tento styl byl ovšem zneužit k vyjadřování subjektivních emocí v opeře. Kromě toho tehdy ještě existoval vícesborový akordický styl, který pomocí jednoduchých prostředků několika homofonních skupin vytváří velké obluzující účinky zvukové, hřmotné, efektní, blýskavé, slavnostní. Ale v poměrně dobré symbióze prima, secunda, practica vedle sebe docela dobře fungovaly. Polyfonie však s postupem času vymizela a byla nahrazena homofonnií. Když si vezmeme klasicismus, v něm už zůstaly jen nepatrné zbytky po- lyfonního myšlení, a pokud se v klasicistních skladbách polyfonie uplatní, jde už jen o rezidua. V 19. století se kontrapunkt pěstuje už jen jako muzeální záležitost, vyučuje se sice na varhanických školách, ale skladatelé 164 [pageend166]jej používají už jen velmi zřídka. Myslím, že zajímavé kontrapunktické myšlení v improvizaci je patrné pouze ve 20. letech 20. století v jazzu, a to s nesmírnou inteligencí dokonce i v taneční hudbě. Když sledujete kontrapunktické linky jednotlivých nástrojů, vidíte, že neustále sledují svou dráhu, která respektuje průběh harmonie, a zároveň jsou v neustále proměnném vztahu vůči jiným linkám jiných hlasů. Byla to krátkodobá renesance principu polyfonie, i když ne s celým souborem stylového řádu. Polyfonie se udržela u varhanní hudby o něco déle, kdežto v běžné orchestrální a vokální hudbě byla vystřídána homofonií velmi radikálně. Znamenalo to jisté ochuzení. Ale takto bychom mohli brát prvek za prvkem a sledovat, jak se měnila jeho aktuálnost a módnost v jednotlivých hudebních epochách. Dosud jsme se nezmínili o něčem, co je rovněž nesmírně důležité. Až do nedávná bylo každé období obdobím jednoho jediného stylu. Kdežto počínaje koncem 19. století jsme svědky toho, že vedle sebe existují všechny historicky už uzavřené styly, které se nabízejí v jakési samoobsluze, kdy každá lidská bytost podle svého založení, naladění a potřeby si může vybrat: od pravýkřiků přes tibetský zpěv, bubny z Afriky, gregoriánský chorál, Palestrinu, Monteverdiho, Bacha, Mozarta, Beethovena, Berlioze, Dvořáka až k Schönbergovi a k metalu. Je to obrovská spousta stylů, a je nesmírně těžké se v nich vyznat - připomíná to lékárnu. Někdo potřebuje diagnózu, jiný spíše už terapii, přičemž každý si může vybrat. Je to něco, co v minulosti nikdy neexistovalo. Snad jen v duchovní hudbě, kdy gregoriánský chorál setrvával jako liturgická stálice a vokální polyfonie přetrvávala dvě stě let a nepřestala se tradovat, i když v určitém pokřivení. Nikdy v minulosti vedle sebe neexistovalo takové množství hudebních stylů. Vždy vládl ten, který byl časově aktuální. Ještě ve dvacátých letech byla jen jedna populární hudba. Obrovský rozmach jazzového hnutí v Americe si lze vysvětlit právě touto jednotou. Všichni talentovaní hudebníci se jako jeden muž zabývali jen jedním stylem. Proto bylo možné vybudovat daleko širší základnu, ze které pak mohly vyrůstat vynikající individuality, hudebníci, kteří se navzájem inspirovali a povzbuzovali k vyšším výkonům. Kdežto dnes, když se chce někdo věnovat nějaké hudbě, musí si nejprve najít partnera nebo spolupracovníky, kteří mají vůbec o určitý druh hudby zájem. Tak třeba elektrických kytaristů najdete dnes v Praze daleko víc než hráčů na klarinet nebo na banjo. V mladé generaci se dnes v Praze vyskytují možná tři, možná čtyři hráči na čtyřstrunné banjo. V celé Praze je dnes asi deset saxofonistů ve věku okolo 18 let - a to už je co říct - kteří vyluzují smysluplné zvuky na svůj nástroj. V Chicagu bylo na konci dvacátých let podle svědectví Benyho Waterse, černošského saxofonisty, který navštívil Československo - já sám jsem měl to potěšení s ním hrát - kolem 3500 saxofonistů profesionálů, amatéry nepočítaje. V New Yorku jich bylo 6000. To představovalo obrovskou základnu, ze které bylo možné čerpat. Dnes tam bude možná stejný počet opravářů videopřístrojů, protože v dnešní době, 165 [pageend167]a to je další věc, o které jsme dosud nehovořili, dochází bohužel k podstatné změně v aktivní a pasivní percepci hudby, což se musí nutně odrazit jak v jejím postavení, tak v jejím působení ve společnosti. Jde o to, že až do určité doby nebyla jiná hudba než živá. Když jsme si chtěli poslechnout hudbu, museli jsme si ji sami vytvořit, nebo se dostavit někam, kde bylo možné zažít autentické a neopakovatelné kreace jiných lidských bytostí. Proto také byla hudba úplně jinak kořeněná, prolínala se s životním stylem doby. Protože hezká, přístupná, stravitelná a zapamatovatelná hudba se ozývala všude. Počínaje zpěvem matky nad kolébkou, přes sezení u rodinného stolu, svatby, pouliční průvody, školy, chrámy, společenské a sportovní události. Zkrátka všude byla hudba, hospoda, tanec. Byla to ovšem hudba, kterou provozovali lidé. Takže počet těch, kdo se aktivně podílel na hudbě, byl daleko větší, než je tomu dnes. Dnes jsme svědky toho, jak obecná muzikálnost upadá, protože k hudbě je zapotřebí vlastní hudební aktivity. Hudba se dnes jednoduše zmáčkne, spustí, zapne - má to však bohužel degenerující vliv na celou populaci. Hudba je chtě nechtě duchovním cvičením, protože ovládnout hudbu nebo ji provozovat znamená podřídit se zákonitostem, které reprezentuje. Předpokládá to procvičovat tyto zákonitosti takříkajíc na své vlastní „tělomys- li“, a to je něco nezastupitelného. Není důležité, jak člověk hraje, ale že vůbec hraje a co hraje. I když si někdo hraje Bacha třikrát pomaleji, důležité je, že jej zažívá fyziologicky. Bach jím prochází a on se pokouší jej nějakým způsobem zachytit, uchopit jej. Šedesátá léta jsou posledním obdobím, kdy můžeme pozorovat paprsky a ocásky většího výskytu kolektivní hudebnosti. Pokud si pamatujete, padesátá a šedesátá léta jsou ještě ve znamení zpívání na autobusových zájezdech. Celé autobusy tenkrát zpívaly. Protože bylo co zpívat a elektro- akustická reprodukční technika byla ještě v symbióze s aktivní, živě provozovanou hudbou a podporovala ji. Od určitého okamžiku ji tato technika začíná zatlačovat do ústraní a dnes je situace taková, že velké množství lidí živou hudbu vůbec nezná, v životě neviděla ani neslyšela fagot, neměla pod svými prsty klávesy klavíru, málokdo už dnes hraje na kytaru a zpívá si pro radost, protože dnešní hudba se opět blíží pravýkřiku a hrubosti. Chybí jí melodie a navíc dospěla k bodu, kdy je vyčerpán intonační materiál. Ještě Šlitr přicházel na nové kombinace, a písničky ze 60. let, včetně Beatles, jsou melodicky velmi výrazné; svým způsobem je to skutečně poslední období, kdy se přicházelo na neopakovatelné kombinace. Evropský harmonicko-melodický systém není nekonečný. Ale stává se nekonečným, jakmile opustíme svou přísně vymezenou ohrádku a vydáme se za hranice smysluplnosti. Pak můžeme kombinovat prasečiny až do aleluja a stále budeme přicházet na nové a nové nesmysly. 1990 rozhovor vedl R. Starý (Pokračování) 166 [pageend168]DOPISY, NÁZORY, POLEMIKY Hledání rovnováhy Každá utopie je nebezpečná, protože na všechno jde jaksi opačně. Nejnebezpečnější je ale utopie, která zpočátku nese dobré výsledky a přichází do situace bez vybudovaného pevného charakteru společnosti. Tehdy se utopie snaží nahradit tento charakter sama sebou. Takovou utopií je celostátní život v pravdě, láskyplné vyzařování našeho státu do okolí, mesianistické sklony ve vnitřní i zahraniční politice, nahrazování reflexe společenské reflexí vlastní, budování kulturního státu (ve smyslu neúměrného posílení vlivu kultury na věci veřejné). Takovou utopií je i útěk od domácí reality prostřednictvím slibů. Proč místo budování snesitelného a snad i prosperujícího domova rovnou velikášsky uvažujeme o vstupu do Evropského společenství a o Spojených státech evropských? I..... I Každá společnost se projevuje navenek osobnostmi reprezentujícími politické síly. Vztah politických mechanismů a osobností je dostatečně znám a popsán. Je jisté, že v tomto vztahu musí být rovnováha, jinak ten prvek, který je neúměrně posílen, deformuje svým vlivem společenské dění. U nás došlo k tomu, že většina veřejných osobností, a zvláště ta první osobnost mezi nimi, je postavena mimo kritiku. Oslavné pořady v televizi, glorifikace v tisku, to všechno jsou věci, které nepříjemně připomínají kult. Ať už se týkají prezidenta, Charty 77, signatářů Několika vět nebo některých emigrantů. Disidenti dali národu transfúzi krve, ukázali mu, že se nemusí bát. Nesli v sobě jako v zárodku geny demokracie a toho nejlepšího z naší kultury. Nyní by ale neměli dál zdůrazňovat svou vysoce morální pozici dárce. Jinak je veškerý jejich kredit pryč. Možná vyslovím kacířský názor, ale myslím si dokonce, že ten, kdo probojoval revoluci, by po jejím skončení neměl být představitelem veřejné správy a moci. Tohle všechno mohlo být do značné míry způsobeno situací, ale co se děje nyní, je už záležitost úvahy a určité vůle. Tvrzení, že politický život našich národů musí být vystavěn především na osobnostech, je naprostý nesmysl, a navíc velmi nebezpečný. Pochopitelně, že nikdo nemůže mít rád ano167 [pageend169]nymní mechanismus, stranu, nebo úřad prezidenta. Každý si tyto instituce potřebuje ztotožnit s nějakou kladnou postavou. Ale to je také vše!!! Jinak by se osobnost stala důležitější než mechanismus parlamentní demokracie. Mohla by jej deformovat poukazem na své postavení a žádat „shovívavost“ pro své hříšky nebo pro svou neschopnost. Z historie víme, že mohou zklamat mechanismy i osobnosti. Ale jedno je jisté: téměř každou tragédii zavinilo nejprve právě selhání veřejných osobností! Jsme nepoučitelní? I... I Politická odpovědnost nemá hranic. Odpovědnost uvnitř společenských mechanismů musí být však jasná, vymezená, nezastupitelná a pod veřejnou kontrolou. Taková zatím není. Odpovědnost v politice není odpovědností vlastnímu svědomí, „něčemu vyššímu“, prostě pouze vlastnímu intelektu. Je odpovědností realitě, která je tvořena „bohužel“ i jedinci se zcela „zpátečnickými názory“ a „neomluvitelnou“ touhou po vlastním pohodlí, bezpečí a materiálním blahobytu. Jedinci, které nezajímá moralizování od lidí v bezpečí. Výkon praktické politiky, který bere ohled na názory veřejnosti, není životem v nepravdě. Je životem v naplnění společenské smlouvy, která je základem kulturního dědictví, která nás má zprostředkovaně chránit před násilím (aťfyzickým nebo duševním), a která nás odlišuje od zbytku přírody. Podařilo se snad zničit společenské mechanismy natolik, že je nám třeba „osvícené totality“ spolu s diktaturou intelektuálů?! I... I Nejsem nerad, že byl pan Havel zvolen prezidentem na další dva roky, ale jsem nerad, že zvolen musel být. Pokud budou prezidentské pravomoci malé, silný parlament, a hlavně silná samospráva, můžeme snad osobu V. Havla v úřadě prezidenta přežít bez deformací a bez spoléhání na jeho osvícenost. Chraň nás ale pane bože před rozsáhlými pravomocemi a před nešťastnými důsledky zbožštění V. Havla. Ona se totiž právě v tom projevuje ne- dospělost našich národů. Co by se stalo, kdybychom tohoto malého, pozemského boha neměli? Asi bychom museli dospět! Ten, kdo nad sebou nemá autoritu „tatíčka“ nebo hrdiny bez bázně a hany, ten komu je správně svěřen vlastní osud, se totiž náhle z nesvéprávného chlapce změní ve velmi inteligentně se chovajícího občana. Změnou zahraničně politických podmínek a způsobem průběhu revoluce dostaly naše národy šanci. Je na nás, jakým způsobem jí využijeme. Šance je to téměř neomezená, ale pokud budeme dál hledat osvícenou patronaci nad vlastním osudem, necháme si staré mýty nahrazovat novými, zvětší se rizika, že svou šanci využi168 [pageend170]jeme pouze z malé části. Rizika, že organický růst společnosti zezdola bude deformován a zpomalen. Rizika, že tento stát nebude přívětivou krajinou pro své obyvatele, ale krajinou složenou z nevědomých uctívačů, ze stoupenců diktatur a antidiktatur, z loupe- živých rytířů žijících na opevněných hradech a ze šlechticů žijících daleko od lidu a zabývajících se prázdným moralizováním. Sedláček Petr Praha * * * Vážený pane Lederere, v Prostoru č. 12 vybízíte, abychom Vám my, čtenáři, napsali své názory a úvahy, zkušenosti atd. Chtěl bych se vyjádřit k několika věcem z minulosti i dneška. Chtěl bych ještě poznamenat, že od listopadu 1989 jsem již napsal do několika novin a časopisů, ale přesto je toho stále hodně, k čemu bych se chtěl vyjádřit, jen kdybych to uměl! No, aspoň to zkusím. /..../ Teď poznámky k Poznámkám z č. 12. O jedné kandidatuře - Richard Štencl Je zde často citován prezident Havel. Souhlasím se vším, co říká pan Havel, a nesouhlasím (téměř) s ničím, co říká pan Štencl. Srovnávat amatérismus v politice, jak to myslí pan Havel, s amatérismem řezníků, způsobivších pak naše vyhynutí - no to snad ne! Kdyby zklamali řezníci, můžeme se ještě živit rostlinnou potravou - a bylo by to možná tak lépe. Skutečně - pro politiky žádná škola neexistuje. Ale hlavně -a to vám asi nikdo neřekl - „lid obecný“ politikům z povolání už nevěří. Zklamali totiž už příliš mnohokrát. Navíc nějaké to vzdělání - aspoň základní - máme, takže víme, že když se politici setkali se skutečným problémem, naprosto zklamali. Pokusím se to uvést na markantním příkladě. Jednoho dne se v Německu objevil neznámý Adolf Schickelgruber (nebo jak se jmenoval vlastním jménem), člověk bez valného školního vzdělání. Proč potom přijal jméno Hitler, nevím, jedno jméno bylo po otci, druhé po matce, ale to je vedlejší. Udělal šašky (nikoliv samozřejmě sám) ze všech tehdejších politiků. Kdyby ti politici jako profesionálové stáli za něco, mohlo se stát to, co se stalo? Kdyby mladý Hitler nastoupil do nemocnice jako řadový sani- 169 [pageend171]ták, mohl by se vypracovat tak, že by nakonec cvičil se všemi docenty, primáři a profesory, tak jako nakonec cvičil se všemi bankéři a průmyslníky, ale hlavně s politiky ? Jistěže ne. Chamberlein vylezl z letadla a mával papírem: Přivezl jsem vám mír. V téže době se už Hitler nijak netajil tím, že smlouvaje pro něj jen cár papíru. A kdo vymyslel tu Versailleskou smlouvu ? Také politici, ne ? Už jsem užil toho příměru o zvířeti zahnaném do rohu. Někde, asi v pamětech Benešových, jsem četl, že Německo mělo po 1. svět, válce platit reparace až do roku 1966! Toto vymysleli profesionálové? Jak říkal při Norimberském procesu Schacht: „Měli jste nás nechat aspoň trochu dejchat, a nikdy byste o Hitlerovi neslyšeli“. (Možná). Ale abych se vrátil zpět do dneška. R. Štencl cituje pana Havla: „Domnívám se, že nadešel čas, kdy by politiku měli vzít do svých rukou intelektuálové. Amatéři mohou udělat lepší práci než dosavadní profesionální politikové.“ Pan Štencl říká, že netřeba to dál komentovat, tak jen snad to, že sdílím tento názor také a vím, že nejsem sám. Závěrečný odstavec tohoto článku nepotřebuje komentář už vůbec, snad jen, že tedy měl pan Štencl navrhnout kandidáta jiného, což, obávám se, neučinil. Jedno pojetí politiky - Martin Pokorný Mimo jiné říká: „Zachránit nás může toliko těsnější spolupráce s mnohem stabilnějším Maďarskem a i Polskem.“ No to snad ne? Nebo ano, autor to myslí vážně? Špičkové technologie seženeme tam, bankovnictví se naučíme tam? A dále: Československo prý není schopno zajistit ochranu a práva národnostních a etnických menšin (Maďarů, Romů, Vietnamců). To snad ne. Může nám pan Pokorný říci, v čem konkrétně byli Maďaři, Romové a Vietnamci kráceni? Neměli náhodou i určité úlevy a výhody? Jaká by byla odpověď na tuto otázku? Mnoho pozdravů redakci PROSTORU zasílá Jaroslav Bílý Olomouc Odpověď na otázky pana Bílého 1. Ke spolupráci s Maďarskem a Polskem: Měl jsem na mysli především vazby politické, a i vojenské - Maďaři a Poláci jsou přece jen jako národ hrdější, a svoji suverenitu dokáží hájit rozhodněji než my. Nadto politické změny (přechod od komunismu k demokracii) tam probíhaly postupně, mají tedy solidnější základ jejich 170 [pageend172]prosazování se účastnil větší počet lidí a většina snad již uvykla tomu, že takovýto proces s sebou nese obtíže, a to i ekonomické. Tyto země měly podobný osud (nesamostatnost do roku 1918, krátké období samostatnosti a pak upadnutí pod jho Sovětského svazu v roce 1945), kdy se ukázalo, že záruky ze strany velmocí nejsou pro trvalé zajištění jejich samostatnosti dostačující. Proto se dnes tak často hovoří o střední Evropě jako o specifické kulturní a politické oblasti, jejíž státy mohou uhájit svoji svébytnost a svobodu jedině svojí spoluprací. Pochopitelně, že politická spolupráce musí být podpořena i těsnými styky ekonomickými - všechny tyto země jsou v zásadě v podobné situaci, a to by snad umožnilo i ekonomickou spolupráci na rovnoprávném základě za účelem zmírnění extrémního vlivu světového trhu na jejich národní ekonomiky. 2. K otázce etnických a národnostních menšin: V době, kdy jsem psal článek, se v tisku objevovaly zprávy opronásledování Romů v Severních Čechách, v Plzni..., Vietnamců v Praze a jiných místech republiky. Není možné, aby byl někdo ohrožován na zdraví a na životě jen proto, že patří k určitému etniku! Ale taktéž nemůže být diskriminován ani v dalších oblastech (v ekomimické činnosti...), nemůže mu být zabraňováno rozvíjet svoji kulturu. Mnoho se nyní psalo o řešení „cikánské otázky“ v minulých letech - nerespektování zvláštností životního názoru a stylu a asimilační politika skutečně porušuje kolektivní lidská práva. Nespokojenost maďarské menšiny na jižním Slovensku je též staršího data, minulý režim jejich kulturní a politické požadavky přehlížel, a nyní se hodně Slováků, mluvíce o nebezpečí asimilace Slováků žijících na tomto území a o maďasrské iredentě, zasazuje za další omezení práv maďarské menšiny - viz současnou diskusi o uzákonění slovenštiny jako jediného státního a úředního jazyka ve Slovenské republice. O úlevách a výhodách pro Vietnamce, Romy a Maďary nevím nic, naopak Vietnamci pracovali, pokud vím, v provozech, kde by naši dělníci asi nepracovali. Pokud jde o konkrétní informace o postavení a životě Romů a Vietnamců v našem státě, doporučuji projít týdeník Respekt. Pokud jde o otázku Maďarů, ukáží mnohé i argumenty Slováků za omezení jejich práv - nejlepší je snad si přečíst čtrnáctideník Matice slovenské Slovenské národní noviny. Martin Pokorný Odpověď Richarda Štencla bude otištěna v příštím čísle. 171 [pageend173]Vážená redakce, děkuji Vám za dvanácté číslo Prostoru, je znamenité. Od úvodních kritických poznámek až do poslední stránky. Zvlášť děkuji za Heideggera, Ditze a Kantůrkovou, s následnou anketou o strachu a jeho příčinách. Vyzýváte, abychom. Vám jako čtenáři psali a také zasílali náměty, o čem by bylo třeba v Prostoru psát. Myslím, že by bylo třeba právě nyní, kdy Petr Pithart ze stádia úvah přešel do konkrétní politické aktivity a usiluje postavit se do čela budovatelů českého státu, aby Prostor nastolil otázku občanství a fundamentálně ji rozebral. Máte sice o tom ve dvanáctém čísle v Scrutonově Slovníku politického myšlení dobrou heslovitou formulaci o právech a povinnostech občanských, ale že je sám pojem občanství hoden důkladné filosoficko-politické analýzy z hlediska toho, co je třeba dělat dnes a „u nás doma“, o tom svědčí výrok i paní Olgy Havlové po druhé volbě Václava Havla za prezidenta, otištěný v interviewu s redaktorem ČTK: „U mě občanství převyšuje to osobní. V první řadě je člověk občan a pak teprve něco jiného.“ V každém případě Vám za 12. číslo děkuji, jde u nás už kolikátý týden z ruky do ruky, čte se každý řádek. Ať se Vám dílo daří! Jan Kopecký Praha „Náš racionalistický přístup nás vede k přesvědčení, že můžeme dosáhnout zázraků pomocí mezinárodních organizací, právních dohod a podobných dobře míněných opatření. Ve skutečnosti jen změna v přístupu jedince může obnovit ducha národů. Vše má svůj počátek v jedinci. Jsou poctivě smýšlející teologové a humanisté, kteří by chtěli zlomit touhu po moci u ostatních. Musíme začít tím, že ji zlomíme v sobě Samých.“ (C. G. Jung) 172 [pageend174]SLOVNÍK POLITICKÉHO MYŠLENÍ OBECNÉ BLAHO (common good) Teoretikové politiky někdy rozlišují pojetí legitimity a občanských povinností založená na myšlence souhlasu od těch, která jsou založena na myšlence obecného blaha. Tak T. H. Green tvrdil, že „stát je institucí, která ma prosazovat obecné blaho" (Lectures on Political Obligation, 1924), a pokoušel se představu obecného blaha rozpracovat tak, aby s její pomocí ospravedlnil požadavek poslušnosti občanů a rozsah působnosti práva. Obecné blaho může znamenat přinejmenším dvě věci: prospěch občanské společnosti jako celku a prospěch každého jejího člena. Že se tyto dvě kritéria prospěchu nemusejí krýt, naznačuje případ společenského obchodního podniku. V jistém okamžiku může takový podnik mařit záměry svých podílníků: prospěch podniku (jeho aktivní účast ve výnosném obchodování) se může obrátit proti prospěchu jednoho každého jeho podílníka. Takováto možnost vzniká v každém sdružení jednotlivců, kteří vytvářejí nové ohnisko činnosti, což umožňuje odlišit „obecné (společné) blaho" od „blaha všech", téměřtak jako Rousseau odlišuje obecnou vůli od vůle všech. (Zamyslíme-li se nad pojmem veřejného zájmu, vznikne analogická dichotomie). Green interpretuje zřejmě obecné blaho druhým způsobem, jako by šlo o blaho každého občana individuálně, a tvrdí, že stát může pomáhat prosazovat toto obecné blaho pouze tím, že vytvoří obecné podmínky pro to, aby se mohlo dařit etickým hodnotám a aby bylo možné eticky jednat. Některým z těchto paradoxů utilitarismu se vyhnulo kantovské (viz Kant) stanovisko, podle něhož podmínky pro růst ctnosti v kterémkoli jednotlivci jsou podmínkami pro růst ve všech. (Obecné blaho je takové blaho, které slouží obecné, tj. univerzální lidské přirozenosti.) Každé jiné lidské blaho je však zpravidla takové, že k tomu, aby je bylo co možná nejvíce rozšířit, je přinejmenším jednoho člověka nutno zbavit příležitosti získávat je. V takovém případě se obecné blaho může začít jevit dobrem občanské společnosti jako celku, a nikoli dobrem jednoho a každého jejího příslušníka. POKROK (progress) Pohyb vpřed. Jako první velký teoretik moderní verze této ideje se zpravidla uvádí Condorcet. Avšak o jejím rétorickém významu lze mluvit už někdy v 17. století. Například J. B. Bury (The Idea of Progress, 1620) tvrdí, že tento pojem vstupuje do říše lidských hodnot jako součást vědecké revoluce a jako 173 [pageend175]důsledek sekularizace myšlení, k níž dochází v poreformačním světě. „Víra" v pokrok je formou optimismu, který má dva aspekty - prvním je víra, že pokrok dělají věci, druhým víra, že lze rozpoznat cosi jako „progresivní" názor na svět. Druhé hledisko se někdy nazývá „progresivismus" a má sklon dokládat svou platnost tradicemi liberálního humanismu, jenž má za to, že všechny reformy a společenská hnutí směřují k úplné emancipaci jednotlivce od pověr, které jej deptají. První hledisko, totiž víra, že pokrok je přirozeným řádem věcí, je forma historismu, který byl sám odsouzen (Deanem Ingem) jako „zhoubná pověra". Skládá se ze tří myšlenek: /i/ Některé stavy věcí jsou lepší než jiné a všechny reformy, které směřují k oněm prvním stavům a odstraňují ty druhé, třeba velebit. /ii/ K tomuto posunu dochází ve skutečnosti plynutím času. /iii/ Vědecké znalosti vedou ke stále hlubšímu porozumění situaci člověka a k ovládání lidského osudu. /i/ se blíží tautologii; /ii/, tak jak je formulována, obsahuje klam (tento klam, vystižený Kantem, spočívá ve víře, že samotnému času lze přičítat příčinnost); /iii/ je téměř falešná. Nicméně /iii/ se dosud udává na podporu /ii/ jako základ víry v pokrok. Jestliže hromadění vědeckých znalostí umožňuje, abychom se stávali pány svých osudů, pak se pod jejich vlivem musí - protože toto hromadění je pokrokové - stav lidstva neustále zlepšovat. (Velmi vytříbená verze této myšlenky je obsažena v historickém materialismu, zejména v té jeho variantě, která se někdy označuje jako technologický determinismus; její naivní verzi lze nalézt v Comteově pozitivismu.) Často se tvrdí, že součástí víry v pokrok je záměna cílů a prostředků. Věda, která nám umožňuje zlepšit prostředky, stojí vždy - pokud jde o cíle - před potřebou být vedena. Ale naše znalosti cílů, na rozdíl od našich znalostí prostředků, nejsou progresivní, ale spočívají spíše v oněch trvalých hodnotách, které charakterizují neměnné touhy lidské přirozenosti. V tomto ohledu můžeme souhlasit s oním myslitelem frankfurtské školy, který napsal, že „žádná univerzální historie nevede od divošství k humanitarismu, ale je jedna, která vede od praku k megatunové bombě" (Theodor Adorno). POLICIE (police) Placené policejní síly jsou nedávný vynález - ve Spojeném království se datuje od roku 1829, ve Francii, Rusku i jinde však byla policie známa už dříve. Rychle získávala na moci a stávala se stále složitějším útvarem, dnes se téměř všude soudí, že je nezbytná a že ji potřebuje téměř každý. Její moc není všude stejná, mění se podle místa a podle politické struktury; protože je nástrojem donucujícím k zachovávání práva, je její povaha zčásti určena právě charakterem práva, jehož zachovávání vynucuje. Za proměnné veličiny tu třeba pokládat: /i/ rozsah, tj. množství policistů na hlavu obyvatelstva; /ii/ pravomoc, například pravomoc k osobní prohlídce s písemným příkazem 174 [pageend176]k takové prohlídce, či bez něho, pravomoc k zatčení, uvalení vazby, uvěznění, výslechu či jinému omezení osobní svobody; i i i / opatření k nápravě, tedy do jaké míry občané smějí (de jure) a do jaké míry nemohou (de facto) dosáhnout nápravy (například prostřednictvím kontrolního orgánu nebo soudu) proti policejnímu důstojníkovi, který jedná ultra vires (doslova „nad síly“), t.j. který překračuje pravomoc mu svěřenou; /i v/ otevřenost, tedy do jaké míry může policie jednat tajně a jakým způsobem může pronikat do soukromého života občanů, /v/ ozbrojení t.j. které zbraně může policie použít při donucení k zachovávání práva a kdy. Nutno odlišit ty systémy, které se opatřily stálým aktivním dozorem policie, od těch, které jí dovolují zasáhnout pouze v případě, kdy je porušeno právo. Vy- cházíme-li z přesvědčivého názoru, že policie musí mít jistou moc, aby mohla plnit své funkce, mohou se jevit právní prostředky k nápravě nedostatečné v tom smyslu, že nemusejí být silnější než prostředky zastrašení, které může policie uplatnit vůči tomu, kdo by si na ni chtěl stěžovat. Z těchto důvodů se v mnoha západních zemích vyvinuly vyšetřující komise, které se snaží vykonávat dozor nezávisle na policii, a také bránit zneužívání moci dříve, než se rozšíří. V anglickém soudcovském právu je bezprávné zatčení a uvěznění odedávna zločinem a od roku 1967 - aby bylo možné pravomoci policie kontrolovat - se činí rozdíl mezi „trestnými činy, za které lze zatknout“, a „trestnými činy, za které zatknout nelze“ (kde zatčení vyžaduje zatykač). Bylo tím nahrazeno tradiční rozlišování mezi zločiny a přečiny. RACIONALISMUS (rationalism) 1. Filosofická doktrína, podle níž je svět poznatelný rozumem a jedině rozumem; nabádající, aby to, co nám sdělují smysly, bylo ve světle rozumu korigováno. Zdrojem racionalismu je stará metafyzika, zejména Platónova, ale spojován je zejména s moderními „racionalisty“, t.j. s filosofováním počínajícím Des- cartem, dosahujím svého vrcholu v německé akademické filosofii epochy osvícenství, aby je posléze Kant v Kritice čistého rozumu odmítl. Nejvýznamnějšími představiteli racionalismu byli Spinoza a Leibniz (ten se stal hlavním terčem Kantovy kritiky). Racionalismus Kantovy útoky přežil, ve skutečnosti je vstřebal, aby se znovu vynořil v metafyzickém idealismu Hegela a jeho bezprostředních následovníků. Spor mezi racionalismem a empirismem o povahu a předmět vědění dosud trvá. 2. U Webera znamená racionalismus preferenci „právně-racionálních“ před tradičními a zvyklostními způsoby legitimování institucí. Weberova teze, že moderní společnost trpí vzrůstající racionalizací všech institucí, se často chápe jako vysvětlení specifických obtíží, které pro členy těchto společenství znamenají myšlenky oddanosti a poslušnosti, neboť vždycky se najde něco, v čem pravidla legitimování selžou, a co ted? 3. Někdy se tohoto pojmu užívá jako obecného označení pro hledání racio175 [pageend177]nálních řešení namísto přesudků a vědeckých vysvětlení tam, kde se jinak mluví o záhadách. J.S. Míli se sám označoval za racionalistu v tomto smyslu, ačkoli racionalismu ve smyslu 1. byl dalek. 4. V širším smyslu pojem „racionalismus" označuje sklon dávat přednost jasným a výslovným (explicitním) řešením založeným na zásadách - ať jde o jakýkoliv problém - a dále k označení snah směstnat skutečnost do šablony ideálu nějakého racionálního chování. Někteří (například Oakeshott) soudí, že racionalismus je politickým zlozvykem, totiž pokusem přimět politické skutečnosti, aby pasovaly do pohodlné formy předem dané teorie. Racionalistické doktríny lidé zastávají proto, aby se mohlo zdát, že lidská přirozenost se hodí lépe k řešením, která se jí hotová předkládají, než k řešením, která se před ní postupně sama odkrývají díky její vrozené schopnosti přizpůsobovat se skutečnosti a přizpůsobovat si skutečnost, tj. prostřednictvím zvyklostí a tradic (viz též tichá komunikace). 5. V sociologii se někdy pojmu „racionalismus" užívá k označení tezí, jejichž autorem je Dilthey. Jednání rozumné bytosti je podle nich jednáním sui generis, kterému je třeba rozumět prostřednictvím hermeneutiky a odkazem k předpokladům racionality spíše než prostřednictvím vědeckého předvídání a takového způsobu vysvětlování, který by mohl být stejně dobře použit na zbytek přírody. REPUBLIKA (republic) Původní latinská podoba „res publica" znamená „věc veřejnou", jinými slovy stát a jeho instituce. Tento pojem se nyní běžně užívá k označení jakéhokoliv státu, který není monarchií, nebo jakékoli nemonarchické federované části státu, která si podržuje dostatečnou autonomii k tomu, aby mohla vykonávat svou vlastní jurisdikci. Spory, zda je vhodnější republika, či monarchie jsou dnes poněkud vyčpělé, a ačkoli Irská republikánská armáda „bojuje" za věc údajně republikánskou, je zřejmé, že zrušení britské monarchie by k odstranění příčin jejích stížností nestačilo. Ve srovnání s moderní konstituční monarchií se republika vyznačuje zpravidla mohutným soustředěním moci v rukou hlavy státu. Tuto skutečnost, odpovídající nadmíru pokrokovému charakteru republik, nepředvídal Ambrose Bierce, když ve svém The Devil's Dictionary definoval republiku takto: „Stát, v němž vládnoucí i ovládaní splývají a kde existuje pouze taková autorita, které bylo dovoleno si vynucovat dobrovolnou poslušnost. V republice je základem veřejného pořádku onen stále slábnoucí zvyk podřízenosti, zděděný od předků, kteří byli skutečně ovládáni a podřizovali se proto, že museli. Je tolik druhů republik, kolik je stupňů mezi despotismem, z něhož republiky vycházejí, a anarchií, kam míří." Biercova definice je užitečná potud, že rozdíl mezi republikou a monarchií z historického hlediska odpovídá dvěma soupeřícím teoriím o občanských po- vinostech, z nichž první je založena na ideji souhlasu a druhá na ideji poslušnosti. 176 [pageend178]ROVNOST (equality) Obhajoba rovnosti jako politického ideálu se často pokládá za postoj osobitě moderní, ačkoli vazba mezi rovností v zacházení s lidmi a spravedlností je obsažena již v myšlence spravedlivosti a má filosofický původ, který sahá přinejmenším až k Aristotelovi. V popisu spravedlnosti ve třetí knize Etiky Nikoma- chovy Aristotelés tvrdí, že se nemá činit žádný rozdíl mezi lidmi, kteří jsou si rovni ve všech ohledech, jež jsou relevantní pro zacházení, o které v daném případě jde - což je závěr, na který lze položit důraz egalitářský, a i antiegalitářský - podle toho, co všechno se pokládá za relevantní. Přes tuto výhradu inspirovala Aristotelova úvaha řadu následujících obhajob rovnosti, přičemž souvislost mezi rovností a představou „relevantních ohledů" se nyní více či méně obecně uznává. Je také zřejmé, že rovnost je sama o sobě vždy rovností z určitých hledisek; pokud existují politické prostředky, jak rovnost zajistit, či popřít, mohou být klasifikovány právě podle těchto hledisek a také podle snadnosti, s níž ta která rovnost může být zajišťována jednáním v sféře politiky. 1. Rovnost před zákonem. Dosahuje se jí vždy, kdy jsou práva jednotlivců stanovená právním řádem určena jednoduše jejich podřízením suverénní moci, která právo tvoří, a ničemu jinému. Plná rovnost v tomto ohledu nikdy neexistuje, neboť s dětmi a s blázny se zachází jinak než se soudnými dospělými lidmi, se ženami se (obvykle) zachází jinak než s muži, s pairy, tj. členy Horní sněmovny se ve Spojeném království zachází jinak než s členy Dolní sněmovny, a jinak se zachází s občany než s otroky. Ti, kteří tedy bojují za rovnost před zákonem, se zpravidla pokoušejí určit, které z těchto rozdílů jsou z hlediska práv a výsad relevantní, a které nikoli. Rovnost de jure musí se pak odlišit od rovnosti de facto: jak bohatí, tak chudí mají podle zákonů stejná práva, ale bylo by pochybné tvrdit, že mají také stejnou moc k tomu, aby si je dokázali vynutit. 2. Politická rovnost. Rovnost z hlediska možnosti volit někoho do funkcí či úřadů a z hlediska možnosti ucházet se o tyto funkce či úřady. Takováto rovnost existuje tehdy, je-li pro každého jedinou překážkou získání politické moci jeho vlastní nezpůsobilost a jedinou překážkou získání způsobilosti nedostatek talentu. Politická rovnost byla jedním z hlavních cílů francouzské revoluce a později byla vyjádřena napoleonskou představou „kariéry otevřené pro talenty". Taková rovnost v různé míře na různých místech existuje, ale zdá se, že nikdy neexistuje absolutně. Například ve Spojeném království nejsou určité úřady přístupny všem - zejména úřad panovníka a ostatní úřady, u nichž je to, co se k jejich zastávání vyžaduje, dědičné. 3. Rovnost v materiálním smyslu. Zatímco rovnost před zákonem je prastarým ideálem a politickou rovnost lidé často obhájí, trvá ostrý spor o to, je-li možné, aby nějaké politické uspořádání poskytovalo lidem rovnost materiální -či zda se o to vůbec má pokoušet. Lze to činit neustálým přerozdělováním? Jak je to pak ale slučitelné s přirozenou spravedlností nebo s respektováním práv lidí dělat si s tím, co je jejich, všechno, co pokládají za vhodné? Či zrušením soukromého vlastnictví? Jakpak je to slučitelné s oním minimálním osvobozením se od 177 [pageend179]omezeni daných naším bezprostředním okolím - osvobozením, které všichni požadujeme? Často se však tvrdí, že materiální rovnost je předpokladem rovností dalších: je-li tomu tak, pak tento zdánlivý konflikt mezi politickými hodnotami nelze jen tak pominout či potlačit. 4. Rovnost příležitostí. Zpravidla se navrhuje jako mírnější či politicky proveditelnější alternativa materiální rovnosti: dává záruky rovnosti potud, pokud je může či má dát pouze jednání ve sféře politiky. Obhajoba rovnosti může být založena na učení o rovných právech, na filosofii všem společné lidské přirozenosti (jako u Cicera a stoicismu), nebo na základě reálněpolitické úvahy, totiž na strachu, že přílišná nerovnost povede k zášti a ta k sociálním nepokojům. Odmítnout ji lze v duchu zásad „svobodného podnikání", nebo ve jménu filosoficky založeného egoismu popírajícího ideu „společné lidské přirozenosti" (Nietzsche), či ve jménu přirozené spravedlnosti, která se zdá být ohrožena přílišnými intervencemi do údajně přirozených nerovností mezi lidmi. SOCIÁLNÍ SPRAVEDLNOST (social justice) Aplikace pojmu distributivní, „rozdělovači" spravedlnosti na bohatství, jmění, výsady a výhody, které se hromadí uvnitř společnosti nebo státu. Je to vágní představa, jejíž nepřesnost je zčásti již naznačena v právě zmíněné disjunkci: jde o společnost, nebo o stát? Jestliže jde o společnost, jak je to potom se spravedlivým rozdělováním bohatství mezi státy? Jde-li o stát, jakými zásadami se řídíme, rozlišujeme-li mezi těmi, kterých se toto rozdělování týká, a těmi, kterých se netýká? V běžném smyslu znamená sociální spravedlnost asi toto: předpokládejme existenci státu nebo právního systému - jimi je vymezena společnost a nakonec určeno, jak bude v rámci státu prostřednictvím těchto zákonů rozdělováno to, co se rozdělit má. Lze se pak ptát, jaký právní systém dokáže takto rozdělovat spravedlivě. A to se pak podle všeho podobá rozumné aplikaci pojmu distributivní spravedlnosti. Někteří však namítají, že dokud není něco vyrobeno, není co rozdělovat, a že sám fakt výroby obdaří patrně vyrobené věci jistými právy, která by byla ohrožena jakýmkoli rozdělováním postrádajícím souhlas výrobce (pokud jde o opačný případ, viz vykořisťování). Je-li tomu tak, pak celá představa sociální spravedlnosti jako formy rozdělování znamená patrně skryté stvrzení existence jisté schopnosti k jednání ve sféře, v níž žádná taková schopnost neexistuje, a existence práva na kontrolu tam, kde žádné takové právo není (to je například názor myslitelů jako R. Nozick). Je nesporné, že důsledné odvolání se k ideji sociální spravedlnosti znamená radikální přehodnocení všech existujících práv na zisk a práv dispozičních; i když je možné, že bude dovoleno, aby tato práva takový proces přežila, také ona jsou jím zpochybněna. Někteří autoři zjišťují, že podobné radikální přehodnocení je čímsi paradoxním či nemožným a že to znamená rozšíření naší běžné představy spravedlnosti až k bodu, který znemožňuje 178 [pageend180]tuto představu aplikovat. Jiní (zejména Rawls) naopak tvrdí, že k takovému přehodnocení dochází při každé aplikaci pojmu spravedlnost. Zmatek v této otázce způsobuje také to, že evropské debaty vnášejí do představy sociální spravedlnosti otázky potřeb, blahobytu či bídy a přicházejí přitom s argumenty jak jen možno citlivými ke vztahům vzájemné společenské závislosti. Americké debaty na druhé straně zdůrazňují pojem spravedlnosti, a tak se vedou především v pojmech individuálních práv. Napětí vzniká do jisté míry proto, že pojmy „sociální” a „spravedlnost" táhnou každý jiným směrem - první k celkovému stavu zdravé společnosti, druhý k sebestvrzení jednotlivce. SVOBODA (liberty) Ačkoli je v angličtině „liberty” (latinsky kořen) synonymní s „freedom" (saský kořen), způsobují právní a historické asociace, které jsou s tímto pojmem spojovány, že se o něm mluví v různých souvislostech a že nabývá různých významů. Teorie svobody je teorií svobody politické , lépe si to však ujasníme, ukážeme-li nejdříve na následujících případech, jak se tohoto pojmu v minulosti užívalo: /i/ Svoboda (liberty) a svobody (liberties). „Svobody poddaných” Spojeného království nejsou zaručeny žádnou kodifikací (t.j. zákonem v našem smyslu, právní normou schválenou parlamentem - takovéto normy bývají v právu Spojeného království dosud spíše výjimkou - pozn.překl.), jsou ale obsaženy v obecně platné zásadě (která je sama zvyklostí, jež je tu odnepaměti), že každý může dělat co chce, pokud mu v tom nebrání nějaké právo, a že bránit mu v tom bez právního důvodu je křivdou bud1 z hlediska občanského, nebo trestního práva, což samo o sobě odůvodňuje podání žaloby. Čas od času se objevující pokusy kodifikovat „svobody poddaného” Spojeného království (od Magny Charty z roku 1215 až k Actu of Settlement z roku 1701) poskytly celou škálu práv (oprávnění), z nichž se některá stala součástí Bill of Rights (Listiny práv), jež je součástí americké ústavy; pomohly rovněž dodat právní závaznosti názoru, že přirozená práva jsou právem Spojeného království respektována (viz také svobody). /ii/ Svoboda (liberty) a svévole (licence). S pomocí pojmů, které užil (ovšem problematicky) Locke, se často ad hoc odlišuje svoboda od svévole. Svoboda je v tomto smyslu nezbytnou podmínkou dovršení lidské bytosti, zatímco svévole postačuje k lidské degeneraci. Postihnout tento rozdíl intuitivně je snadné: bránit mi v tom, abych vycházel z vlastního domu, je porušením mé svobody, ale bránit mi pak v tom, abych urážel, napadal či vraždil své sousedy, znamená zabránit toliko mé svévoli. Liberálové se však i nadále snaží s největší intelektuální zaujatostí postihnout tento rozdíl rovněž teoreticky. Jak svoboda, tak svévole spočívá v rozšíření sféry povoleného (nebo v odstranění možnosti přinucení), ale intuitivně tušíme, že jednou je takové rozšíření správné, jindy nikoliv. Kdybychom však nedokázali říci víc než jen toto, stalo by se veškeré vzývání svobody - lhostejno zda ve snaze ospravedlnit určitý právní kodex nebo stvrdit 179 [pageend181]platné lidské hodnoty - bezobsažným, prázdným. Ve vypracování teorie tohoto rozdílu nejspíše pokročíme zjištěním, že svoboda znamená svolení dělat, co mám právo dělat, zatímco svévole je svolení dělat něco, proti čemu se někdo jiný může ohradit tvrzením, že má právo na to, abych to nedělal. To posouvá tuto diskusi do teorie práv (oprávnění) a dále odůvodňuje přesvědčení, že o tom, co je svoboda, nelze uvažovat, aniž bychom uvažovali o tom, co je spravedlnost, /iii/ Svoboda a hodnota. Zasluhuje-lisi svoboda ono místo, které jí už ze zvyku v politických doktrínách přisuzujeme, pak musí být možné ukázat, že je hodnotou, a to bud jako nezbytný prostředek k etickému jednání, nebo jako cíl takovéhoto jednání. Někteří filosofové (zejména Kant) tvrdili, že svoboda se hodnotou stává spojením s lidskou autonomií, která je nezbytnou (a podle Kanta postačující) podmínkou etického jednání. Jedním z nejzávažnějších problémů politické filosofie je spojit svobodu, tak jak je ztotožňována se svobodami zmíněnými v /i/, s autonomií, tak jak ji vymezuje teorie o povaze racionálního jednání. /iv/ Svoboda a přinucení. Někteří myslitelé tvrdí, že pojem svoboda nedává smysl bez pojmu přinucení, neboť bez přinucení nelze vychovat bytost, která by si svobody vážila jako hodnoty. Tuto otázku, která poukazuje k dalšímu složitému problému politické filosofie, probíráme pod hesly svoboda politická, Hegel. Vybráno z knihy - Roger Scruton: A Dictionary of Political Thoughts (Macmillan, London 1982). Česky vyšlo v roce 1989 v samizdatové edici Delta v překladu Petra Pitharta. „Rozumíme vůbec svému myšlení? Rozumíme pouze myšlení, které není ničím víc než rovnicí, z níž lze odvodit jen to, co se do ní vloží. To je intelekt. Kromě něj však existuje i myšlení v prapůvodních obrazech, symbolech, které jsou starší než historický člověk, jsou mu od pradávna vrozeny a přežívají všechny generace tyto obrazy tvoří věčně živý obsah propastných hloubek naší duše. Plný život je možný jen v souladu s nimi, moudrost znamená návrat k nim. Nejde ve skutečnosti ani o víru, ani o poznání, nýbrž o korespondenci našeho myšlení s praobrazy našeho nevědomí, jež je neviditelným zdrojem každé myšlen- (C. G. Jung) 180 [pageend182]LITERATURA V POSTÝLCE NA VĚČNÉ ČASY * * Z cyklu „Povídky pro odepsanou generaci“ (viz Prostor č. 11, 1990) Jan Vávra Mohlo by se zdát, že mi toho komunistu seslalo samo nebe. Jenomže na tohle já nenaletím. Určitě šlo o zkoušku. Ta chvíle štěstí mě prostě měla připravit i o zbytek klidu a duševní rovnováhy. Jako by řada těch podvodů a drobných sviňáren nebyla sama o sobě dostačující. Těžko může být samozřejmě omluvou, že chcete žít jako normální člověk, ale potom, co mně ten idiot zavolal, že mu přijede tchýně, jsem stačil oběhnout snad všechny pražské hotely. A všude na mě vytáhli ten údajný předpis, že kdo má trvalé bydliště v Praze, nemůže se ubytovat v Praze v hotelu. Přitom prý žádný takový předpis neexistuje. A to jsem čím dál víc nepokrytě naznačoval, že to nechci zadarmo. Nejdřív jsem jim před očima šermoval padesátikorunou, pak dokonce stovkou. Jeden kámoš mě potom poučil, že jsem měl ukázat tak deset marek. Ty by to prý spravily. Tentýž kámoš mi pak poradil, abych se porozhlédl kolem Prahy. Nejlíp prý na Kladně, tam už jsou na Pražáky zařízení. Majce jsem samozřejmě nic neřekl. Mohla by mě mít za neschopného a ze všeho vycouvat. Znali jsme se asi dva měsíce, ale zatím jsme se scházeli třikrát týdně po práci na hodinku dvě v nějaké zastrčené vinárně, kde jsme nikoho nemohli potkat. Uplynul měsíc, než jsme začali uvažovat o možnosti být spolu i jinde, a pak dalších čtrnáct dní, než jsme začali spřádat plány na tenhle grandiózní podnik. S nápadem, že bychom se mohli, nebo dokonce měli spolu vyspat přišla kupodivu Majka, a mým úkolem tedy bylo vše zařídit. Teď už vím, že osudovou chybou bylo spoléhat se na slova toho idiota. Intelektuálům a umělcům se věřit nedá. Aspoň v tomhle státě ne. Nakonec jsem mu to ani nemohl mít za zlé. Ondřej byl chudák, jeden z těch malostranských umělců, kteří přes den dělají 181 [pageend183]topiče a po večerech sedí u piva, pokud na něj vůbec mají, případně píší a malují něco, co nikoho nezajímá. Ondřej to měl o to horší, že byl navíc sužován příliš energickou a ambiciózní manželkou, kterou k neštěstí obou dojemně miloval. Ne že bych samozřejmě toužil po té jeho zatuchlé a vlhké díře, kde mohl člověk chytit jedině depresi, v lepším případě ne větší, než jakou trpěl sám majitel. Ondřej, jako většina místních umělců, měl ovšem tu výhodu, že absolutně netrpěl potřebou nějak materiálně zabezpečit svoji rodinu. Přiznávám, že pokaždé, když jsem se u něho ocitnul, beze zbytku jsem se ztotožňoval se stanoviskem jeho jinak zakyslé manželky. Jak tady mohlo vyrůstat dítě, které nebylo úplným obtiskem hornického sirotka z doby hospodářské krize, byl naprostý zázrak. Jediný problém byl v tom, že jsem už před týdnem manželce po dlouhých přípravách oznámil, že jedu hrát dvoudenní turnaj do míst, odkud se v sobotu večer zpátky nedostanu. Majka zrovna tak nemohla domů, musela jet navštívit nemocnou příbuznou na venkov. Dokonce velice komplikovaně sehnala hlídání, protože její manžel v sobotu pracoval. Mělo ale smysl tak nezodpovědnému člověku vykládat, že tohle všechno obnášelo čtrnáct dnů nadlidského úsilí, taktických příprav včetně obvolání všech známých, kteří by mohli plán prozradit, přesvědčování, neumdlévající ostražitosti při řešení náhlých krizových situací, o permanentním nervovém vypětí ani nemluvě? Seděli jsme už v jednom temném vinohradském pajzlu, kde jediné světlo pocházelo z čadících svíček na stolech, zobali žluklé buráky, protože Majka musela vždy všechno vyzkoušet, a mě v kapse tlačil klíč od komunistova bytu. Vinárna byla skoro prázdná, venku bylo horké léto a všichni odjeli z Prahy na víkend a představa, že konečně mohu získat to útlé a kostnaté tělíčko vedle sebe, mně vyháněla z mozku poslední zbytky pohotovosti. Majku ovšem z neutuchajícího nadšení nad každou pitomostí hned tak něco nepřivedlo. Jako už pokolikáté hladila moji ruku a vesele švitořila o svých dvou rozkošných dětech a hodném manželovi, jako by se právě nechystala ho se mnou podvést. Možná, že tahle neochvějná jistota, že neděláme vůbec nic špatného, byl hlavní důvod, proč jsem se do ní zamiloval. Za celou dobu naší známosti jsem se nemohl zbavit hrůzy z toho, že nás někdo uvidí. Když jsem přišel ze schůzky s Majkou domů, pátral jsem nejistě v očích své ženy, jestli už nějaký mně neznámý známý netelefonoval. Potencionálním udavačem mohl být samozřejmě každý, takže jsem s Majkou byl vlastně sám proti celému světu, což byl pocit sice krásný, nicméně velice vyčerpávající. Majka naopak žila se všemi v míru. Neúnavně mi líčila praktické, intelektuální i sexuální přednosti svého manžela, až jsem ho znal důvěrněji než 182 [pageend184]všechny své kolegy, se kterými sedím v kanceláři deset let. Na svou obranu musím uvést, že ještě cestou vinohradskými ulicemi jsem si vážně zahrával s myšlenkou, že budu předstírat, že nemám klíč od domovních dvěří. Dalo se totiž předpokládat, že v tuhle hodinu bude vchod do tak solidního činžáku, kde se jistě každá rodina klepala o barevnou televizi, video, případně i japonskou věž s přehrávačem kompaktních desek, zavřený. Představil jsem si najednou svoji ženu, jak sedí doma, a zatímco se děti dívají na televizi, ona si kazí oči tím, že na ně šije obleky, které normálně nejsou k sehnání. Uvědomil jsem si, že mnohem víc než moje nevěra by sejí dotknul fakt, že jsem k tomu účelu použil bytu nějakého komunisty. Komunisté jí krátce po jejím narození zavřeli tátu, po inscenovaném procesu, kde jediný z celé skupiny odmítl přiznat vinu, ho poslali do jáchymovských uranových dolů, kde beze stopy zmizel. Vyrůstala pak spolu se starší sestrou a matkou, která se už nevdala, ve vyhnanství na severu Čech, živeny jen tichou, ale hrdou nenávistí k jakékoli formě komunismu. K domovním dveřím, které měly přinést konečné rozřešení, jsme se blížili stejnou cestou, jakou mě včera vedl komunista, když mi šel ukázat svůj byt. „Musíme si přece pomáhat,“ a spiklenecky na mě zamrkal. Pokládal od první chvíle svou nabídku za hotovou věc, jako by jako vedoucí obchodní skupiny v jednom podniku zahraničního obchodu nebyl zvyklý na odpor. Znali jsme se sice dlouho, chodili jsme spolu do devítiletky a pak i na gymnázium, nicméně velice povrchně. Představoval vždycky to, čím jsme my, tedy ti pokrokoví, opovrhovali. Chodil pečlivě ostříhaný, odjakživa nosil brýle, na gymnáziu pak i kravatu a zdál se předurčen k úřednické kariéře. Zatímco my jsme nosili co nejdelší vlasy a řešili otázky, zda je lepší socialismus nebo kapitalismus, on mluvil tichým hlasem a při zkoušení začínal každou odpověď slovy: „Já se domnívám.“ Spolu s mládím většiny světa jsme se tehdy domnívali, že právě tihle lidé brání tomu, aby svět byl přebudován v říši všeobecné lásky, volnosti a svobody. „To se musí,“ pokýval hlavou, když se předtím zeptal, jak dlouho jsem ženatý. „Hele, jak říká jeden můj známej. Člověk nemůže vopíchat všechny ženský na světě, ale musí se snažit?“ V první chvíli jsem ho nepoznal. Měl na sobě italské tričko a volné plátěné kalhoty. Nechal si narůst knír a místo kravaty si na krk pověsil zlatý řetízek. Dokonce odložil i brýle, jako by vstupem do komunistické strany zázračně prozřel. Jediné, co mu zůstalo, byl účes, který ovšem mezitím přišel do módy. Cítil se se mnou spřízněn nejen v oblasti záletů, ale zvláštním způsobem promítl spojenectví do celého našeho života. 183 [pageend185]„To jsme jim to tehdy dali, co?“ vyjádřil se o studentské stávce , která nás zastihla v prvním ročníku gymnázia. Nebyl jsem schopen si vzpomenout, kdo z naší třídy se vůbec stávky zúčastnil. Vyrůstali jsme v bouřlivé době, kdy se události valily příliš rychle a opravdový smysl nám došel, až když bylo po všem. „Pamatuješ na Paduchu?“ Ani nečekal na odpověď: „Ten taky utekl.“ Vypadal, že z toho má radost. „Řekni mi, co tady ještě děláme?“ Proplétali jsme se vinohradskými ulicemi, mezi ženami obtíženými nákupními taškami a muži chystajícími auta, aby mohli co nejdřív vyrazit na chatu. „Kdepak, my to těm sviním vrátíme. Za všechno, čím se na nás podepsali,“ a přátelsky mě poplácal po rameni. „Hele, já říkám, že teď musíme užívat. Dokud je ještě čas. Protože, co si teďužiju, to už mi nikdo nevezme.“ Domovní dveře byly otevřené. Někdo prostě nechtěl, abych se jen tak vykroutil. Majka vesele poskakovala po schodech a její malinká hlavička se bezstarostně kývala ze strany na stranu. Tehdy mě napadlo, že mě Ondřej chtěl možná varovat. Zaručeně mu žádná tchýně nepřijela. Bydlela bůhvíjak daleko a tu jeho zatuchlou komůrku by v životě nepoctila svou návštěvou. Nemohla Ondřejovi přijít na jméno za to, jaký úděl přichystal pro její jedinou dceru. Ondřej jistě celou dobu litoval chvíle slabosti, kdy podlehl mé prosbě jen proto, že byl příliš laskavý a nedovedl kamarádovi nic odmítnout. Dovedu si představit, jak se mu ulevilo, když nalezl řešení s tchýní a nemusel trpět při představě, jak mu svým nemanželským ejakulátem znesvěcuji jeho manželské lože. Když jsem ovšem s komunistou vešel do jeho bytu, pustil jsem Ondřejovy těžkopádné vrtochy z hlavy. Obklopila mě vůně svíčkové na smetaně, tichá hudba starých českých mistrů a spousta drobných naivistických obrázků rozvěšených po stěnách. Na stole sice trůnila obrovská láhev Heinzova kečupu, ale jinak ani stopy po plechovkách od Coca-coly nebo nabídkových katalozích od Neckermanna či co všechno si komunista ze svých cest do Itálie, kam prý prodával naši ocel, vozil. Jeho žena, štíhlá rusovláska s křehkým obličejem a nahými, drobně pihovatými pažemi, se, zatímco komunista šel pod důmyslně vykonstruovanou záminkou hledat náhradní klíče, nenuceně vyptávala na moji rodinu, srovnávala údaje o dětech a domácnosti, přičemž se ukazovala jako odborník, který by většinu problémů, s nimiž úporně zápasila moje sveřepá manželka, lehce a účinně vyřešil. Když se k nám připojil i komunista s náhradními klíči a popíjeli jsme kávu a bavili se o příjemných věcech, usmívala se na mě velkýma živýma oči- 184 [pageend186]ma, ale kdykoliv se ocitla v blízkosti nějaké části těla svého manžela, nezapomínala se mu dlouhými štíhlými prsty a temně rudými nehty opřít o rameno či o stehno, jako by chtěla zdůraznit, že bez jeho opory si není schopna ani přehodit nohu přes nohu. Až na odchodu mezi dveřmi, když mně komunista nenápadně podstrčil klíče, jsem se mohl zeptat, co jsem vlastně dlužen, ale on jen mávl rukou. Prý mu to někdy vrátím, až bude potřebovat. Místo toho mě seznámil, jak řekl, s určitými nezbytnými omezeními. Nejbezpečnější prý bude, když půjdeme pouze do dětského pokoje, protože tam je vždycky trochu nepořádek, takže si jeho žena nemůže přesně pamatovat, kde co stálo. Z pochopitelných důvodů nám povolil ještě záchod a koupelnu, ovšem pod podmínkou, že vše, co použijeme, vrátíme přesně na své místo. Nejnepříjemnější se ale ukázalo přání, abychom nerozsvěcovali světlo, protože by prý na nás mohli sousedi, kteří vědí o jeho odjezdu na víkend, v domnění, že v bytě jsou zloději, zavolat policii. Tma v hale se zdála neproniknutelná. Matně jsem si pamatoval, že je dost členitá, plná různých rohů a nebezpečných zákoutí, kde stojí věšáky, stolky s telefonem a poličky s keramikou. Vybíhaly odtud dvě úzké chodby, na jejichž koncích se skrze zasklené dveře pokojů dalo tušit trochu světla. První chodba, kterou jsme se měli vydat, vedla k dětskému pokoji a ložnici, druhá směrem k obýváku a kuchyni. Někde na půli cesty byl záchod a koupelna, ale byly tu i dveře do jakési komory, na půdu a do místnosti s kotlem etážového topení. Drželi jsme se celou dobu za ruce, ale než jsme se pustili na cestu do dětského pokoje, chtěl jsem se nějak doštrachat do kuchyně, kde bych si půjčil skleničky a otvírák. Alkohol jsme si samozřejmě museli přinést svůj. Majku jsem tedy nechal stát uprostřed haly, přikázal, aby se nehýbala, a postupoval krůček za krůčkem směrem k bledému obrysu dveří, ale potom, co jsem se asi pětkrát praštil do holeně o masivní jídelnu Standart, jsem to vzdal. Po čtvrt hodině dalšího bloudění jsem konečně dostrkal Majku do dětského pokoje, kam pronikalo z ulice trochu světla a kde jsme se mohli usadit na dvě plyšové kostky, které komunistovy děti používají na hraní. Špunt jsem zastrčil klíčem a pili jsme z lahve. Majka se naštěstí všemu jen dobromyslně hihňala. Měla zvláštní dar člověka poslouchat a podřizovat se všem nevyřčeným přáním. Nikdy jsem ji neslyšel si na něco ztěžovat. Čtrnáctidenní strastiplná pouť byla u cíle. Nemělo vlastně už smysl na něco čekat, a tak jsem Majce začal pomalu rozepínat blůzu. Jemně se mi vykroutila. „Strašně se mi protiví, když je ženská špinavá,“ a šla se osprchovat. 185 [pageend187]Byla čistotou posedlá. V každé vinárně, kam jsme přišli, se nejdřív musela podívat na ubrus a pak na skleničky, které nám přinesli. Byly to také jediné chvíle, kdy ji opustil dychtivý úsměv a kolem úst se jí dělaly přísné vrásky. Nevím, jestli mě víc naštvalo to, jak prakticky mířila k cíli, nebo jak mi v tu chvíli připomněla moji manželku. Ta by se také během svého prvního těhotenství se mnou milovala jen v hygienických rouškách. Při našem posledním setkání mně Ondřej tvrdil, že Majka je úplným obtiskem mé manželky. Jako pravý malostranský intelektuál cítil potřebu celý problém hlouběji rozebírat a přes hodinu mě omračoval teoriemi o tom, že u žen hledám především mateřskou lásku, kterou si zase spojuji s potřebou autority, protože ji nevědomě postrádám, což prý má kořeny nejen v mém dětství a dominantní roli mé matky, ale rovněž ve vůdčím postavení ženy v současné rodině, a dokonce i v ateistické výchově, založené na Darwinově materialistické vývojové teorii, a tak dále a tak dále. Tehdy jsem mu neodporoval, protože mně slíbil klíč. Uznávám, že fyzicky si možná trochu podobné jsou, ale moje žena je především naprosto uzavřený člověk, který mě ani nikoho jiného vlastně nepotřebuje. Je to asi dáno tím, že se od mládí musela starat sama o sebe. Je tvrdá k sobě i ostatním, což právě přináší spory, hlavně pokud jde o děti. Cesta od našeho seznámení ke svatbě a prvnímu dítěti byla také překvapivě krátká, jako by se její zvyk všechno si předem přesně naplánovat nevyhnul ani mně. Teď už vím, že Ondřej mě chtěl velice komplikovaně znechutit, protože ho jako věrného manžela a zapřísáhlého moralistu nad jiné trýznila představa, že někdo porušuje podle něho jasné a vše- platné zákony. Jeho možná chvályhodná snaha mě ovšem vehnala sem, do plyšového dětského pokoje, kde jsem nemohl dělat nic jiného než soutěžit s komunistou v kradmém užívání života. Majka se vrátila oblečená jen v županu komunistovy manželky a se spikleneckým hihňáním si vlezla do jedné z dětských postýlek. Její drobné tělíčko tam docela dobře zapadlo. Nezbývalo než se také svléknout a vlézt za ní. Začali jsme se milovat úplně samozřejmě, jako bychom ani nebyli tajní milenci, kteří pro tento okamžik tolik vytrpěli. Zpočátku jsem cítil radost a sílu, ale ta se postupně začala vzdalovat. I Majka se ode mne začala vzdalovat. Ustupovala, klesala stále níž a níž, skrze tu malinkou postýlku pořád dolů, jako by mě chtěla stáhnout až někam do pekla. Nevím, jestli to vyvolal ten její pitomě spokojený úsměv, který signalizoval, že mi začne co nevidět vyprávět o svém manželovi, nebo to, že jsem se vlastně nemohl pořádně narovnat. Byl jsem uvězněn mezi dřevěnými šprušlemi 186 [pageend188]dětské postýlky, kde například vůbec nešlo natáhnout nohy. Prsty se mi každou chvíli bolestivě zachytily za nějakou šprušly. Připadal jsem si v té dětské postýlce jako ve vězení, kam mě komunista zavřel za trest za něco, co jsem nechápal, ale nejspíš za to, že jsem ho neměl rád. A nechal mi tu jen Majku, která byla spokojená vždy a všude, a plyšového medvěda, nerozlučného kamaráda nějakého jeho dítěte, který teď nehnuté seděl a hlídal nás. Majka měla zavřené oči a pořád se vzdalovala, určitě za svým hodným a dokonalým manželem, a ať jsem se snažil jakkoli ji vyvést z jejího klidu, ať jsem byl brutální nebo něžný, ať jsem jí převracel na všechny strany, její oddaný úsměv ji neopustil. Ani ty zatracené mříže jí nevadily, ani ten medvěd, který se pořád díval a hlídal. Slyšel jsem, jak na stolku tikají hodiny, a uvědomil jsem si, že už je určitě dvanáct pryč, moje žena už dávno uložila děti, vypnula televizi a teď si čte, nejspíš nějakou protikomunistickou literaturu, a já nemůžu nic dělat. A tak jsem aspoň vzal toho medvěda a zahodil ho, ale nebylo to nic platné, Majka si myslela, že to je další příznak milostné vášně, a začala se spokojeně usmívat ještě víc, jenže už byla hluboko a daleko pode mnou, a já najednou spatřil Ondřeje, jak nade mnou z výšky přísně a opovržlivě pokyvuje hlavou, že se tu lopotím skrčený mezi mřížemi v komunistově dětské postýlce, a už jsem se mu chtěl kajícně přiznat, že měl pravdu, ve všem měl pravdu, když v tu chvíli mě zachránil ten župan. Zůstal někde pod námi, jak jsem ho z Majky svlékl, a teď se vlivem těch směšných pohybů posunul nahoru a já zachytil jeho vůni. Byla to těžká dráždivá vůně noci, určitě nějaké horké a vzdálené noci někde na jihu, snad ani ne v Itálii, ale ještě dál, kolem rovníku, až někde v tropech. Věděl jsem v tu chvíli přesně, kde jsem jí ucítil poprvé. Bylo to včera odpoledne, když se ke mně při rozlévání kávy naklonila komunistova manželka. Přitom se mně nechtěně téměř otřela o ruku těžkými prsy, volně se pohupujícími pod tenkým tričkem. Samozřejmě že ta vůně byl jen další podvod italského chemického průmyslu, ale to v tu chvíli bylo jedno, protože jsem jí najednou viděl. Stála mezi dveřmi dětského pokoje, a jak jsem zvedl hlavu, kráčela pomalu směrem k naší postýlce a usmívala se velkýma živýma očima, jako bychom byli její dvě roztomilé děti, obepnutá v úzkých dlouhých džínách, i po dvou dětech útlá v pase. Vzpomněl jsem si, jak jsem si tehdy se závistí uvědomil, že je hezčí než Majka nebo než moje manželka. Byla už blízko, vztahovala k nám své nahé, drobné pihovaté paže a pořád se usmívala velkýma živýma očima, a já cítil tu její vůni a zároveň se ve mně vzedmula vlna radosti a věděl jsem, že musím, třeba po- kradmu, ale přece užívat života. A ta rusovláska se dlouhými nahými pažemi opřela o šprušle naší dětské postýlky a hladila mě 187 [pageend189]jako hodného chlapečka svými dlouhými štíhlými prsty s temně rudými nehty po vlasech a já užíval života víc a víc, protože to ona schvalovala, stále mě hladila dlouhými prsty a rudými nehty, protože teďjsem byl její hodný chlapeček, který poslouchá, jenom poslouchá, ano, už nikdy nebude zlobit, teď už bude vždycky poslouchat, pořád bude poslouchat, poslouchat a jenom poslouchat. Poprvé za čtrnáct dnů jsem spal klidně. Stočil jsem se vedle Majky, která si spokojeně cumlala paleček, do klubíčka a žádné mříže mi už nepřekážely. Byl jsem obklopen plyšovým teplem dětského pokoje, vzdálenou vůní svíčkové na smetaně a věděl jsem, že pokud nevylezu ven, nemůže se mi nic stát. Hlavu jsem měl lehkou a nic mě netížilo. Ondřej byl se svými požadavky někde daleko ve svém zatuchlém doupěti. Byl jsem součástí velké rodiny. Někde poblíž pořád stála ta štíhlá rusovláska s křehkým obličejem a nahými drobně pihovatými pažemi a nakonec, když už jsem opravdu usínal, přišel k naší postýlce i sám komunista jako náš pravý táta, usmíval se hrdě a spokojeně, ale skoro bych dal krk za to, že se mu v koutku oka zaleskla drobná slzička, kterou však vzápětí potlačil. Pak se potichu otočil a odcházel od naší postýlky. Šel bdít a hlídat, abychom my, jeho děti, mohli v klidu spát. Na věčné časy a nikdy jinak. PIŠTE NÁM! • n áz o r y PROSTOR • NÁMĚTY nakladatelství a vydavatelství • KRITIKY U Prašné braný 3 • STANOVISKA Praha 1 11000 188 [pageend190]Josef Kroutvor POTÍŽE S DĚJINAMI Literárně historické eseje o české existenci v rámci střední Evropy Vydal: PROSTOR 1990 U Prašné brány 3, Praha 1, 11000 [pageend191]LUKÁŠ MALÁTEK (Ukázka z básnické tvorby) Slova s děsem krčí se na vozejčkách Zbytečně doufají že je dál mrzačit nebudou Chodník prohýbá se Není zvyklý na Takový Tlak * * * Vítr se žene při zemi jak kdyby mohl něco změnit ženy si drží sukně muži řvou něco dravci z bezpečné výšky mlčky hledají kořist * * * Svůj původní záměr větvemi vytrčit prak vrba svěšené zakrývá Křuplé o koleno reality skelné vlákno neunese světlo 190 [pageend192]Já chci svobodu řekla dlaždička a dosedla proto naštorc Mokrý beton ji něžně objal i když už tuhnul nad tou pošetilostí * * * koruny někdo nese trnovou <1 v / v a knz někdo hází kovové do automatu na přátelství * * * Výkřik chvíle skopané ve tmě zní ačkoli zardoušen aspoň v některých z nás 191 [pageend193]György Konrád SPOLUVINÍK román literární hit světově proslulého spisovatele, prezidenta světové organizace PEN - klub Vydal: PROSTOR 1990 U Prašné brány 3, Praha 1, 11000 [pageend194]čtěte nezávislý ------------------------------ --------------------------------> časopis prostor [pageend195]PROSTOR 13 [pageend196]