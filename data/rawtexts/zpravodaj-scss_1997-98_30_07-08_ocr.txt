časopis Čechů a Slováků ve Švýcarsku časopis Čechov a Slovákov vo švajčiarsku ročník 30/1997 zpravodaj 7/8 POMNÍK JANA PALACHA U ŽENEVSKÉHO JEZERA [pageend1]Effi Märt, Märtplatz 5, CH - 8307 Effretikon Telefon 052 / 343 70 70 a 343 70 39 Fax 052/343 47 00 REISEBÜRO C-TOURS TYPY PRO VÁS! Naše osvědčené ubytován! v Praze v jedno- a dvoulůžkových pokojích. Ceny za osobu a noc ve dvoulůžkovém pokoji Náš hit: PENSION KROKODÝL (3 tram, stanice od Václavského náměstí). Fr. 35.— se snídaní. Apartmány pro rodinu na zeptání. PENSION BONAPARTE (50m od metra Anděl) Fr. 40.- se snídaní. HOTEL KAMPA (na Kampě) Fr. 83.- se snídaní. HOTEL ADRIA (Václavské náměstí) Fr. 130.-se snídaní. PENSION U ZLATÉ STUDNÉ (Karlův most) Fr. 103.- se snídaní, apartmány podle velikosti a vybavení Fr. 115.- až Fr. 136.- za osobu. Tyto apartmány uspokojí i ty nejná- ročnější zákazníky, kteří si chtějí užít nostalgie staré Prahy. Zvláštní služba zákazníkům - doprava z letiště a zpět v ceně! APARTEMENT MELODIE (ve Spálení ulici). Apartmány Fr. 190.- 1- 4 osoby, Fr. 160.- 1-3 osoby, dvoulůžkový pokoj Fr. 128.— za pokoj. Lodní cesta - absolutní Loď snů (Traumschiff) 1 týden Karibské ostrovy s plnou pensí + 1 týden koupání v Punta Cana alles inkl. (vše v ceně) již od Fr. 2 735.— dle termínu. LAS VEGAS - SAN FRANCISKO Non-stop Fly+Drive při 2 osobách od Fr. 990.— + let. poplatky. Okružní cesta KALIFORNIE -16 dnů od Fr. 2 495.— dle termínu. PEKING - 8 dní od Fr. 990.— dle termínu. Vaše děvčata z C-TOUTS pí. Roštíková, pí. Schmid, pí. Ulrychová a Helenka Malá. AGENTUR Pazdera fůr Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ❖ Čtyř a vícenásobné zvětšení kapitálu. ❖ Neutrální expertízy. ❖ Porady v pojištění, financování, podnikání, koupi a prodeji nemovitostí. ❖ Budete dědit ve CH, ČR nebo SR? Pozor na paragrafy! ❖ Jak vysoký bude Váš důchod? ❖ Jak dlouho budete pobírat Vaší výplatu v případě nemoci čl úrazu? ❖ Zajímáte se o koupi akcií, obligací apod.? ❖ Znáte výhody “třetího sloupce jistoty"? ❖ Chtěli byste vědět, co je nezbytné a co více čl méně nutné v otázkách pojištění? ❖ Vyřizujeme náhrady škod z pojlšfoven ve CH, SRN, ČR, SR. ❖ Platíte vysoké daně? < Překlady z němčiny, italštiny, češtiny a slovenštiny. Švýcarské, bankovnictví a pojlštovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám ve všech směrech vždy optimálně a objektivně poradíme. AGENTUR Pazdera Naše firma je Vám denně k dispozici již po dvě desetiletí na adrese: Kreuzplatz 20, 8008 Zürich, Schweiz, (g) 01 - 932 32 22, Fax 01 - 932 52 03 [pageend2]zpravodaj 7/8 97 Na paměť Jana Palacha Věra Ludíková Díváš se na nás, na svoje blížence, s nebe, český studente Jene. Bál ses, že naše zem utratí tichý a pevný odpor za koláče, rozmělní ho do ztracena, někam dál. Pohnout jsi chtěl celou horou, lhostejností mnohých lidí. V srdci mají lidé kousky olova. Netečnost jako vlečky sněhu z mračen měkce dopadává, v lidech roste, myslíš doslova. Tvé vidoucí oči opřádá tajemství jako Tvé poslední dny. S tanky s hvězdou rána potemněla, když břicha letadel je navezla. Krátká lidská paměť zapomíná... Zemřít jsi nechtěl, chtěls ' zářit jako živá lidská pochodeň za cenu zemření, nezmaření. Dobře jsi mířil do času, protože tenkrát ještě mohla být lidská srdce Tebou naplněná, strachem neztuhlá. Ospalá lhostejnost jako pomalé tlení je hrozba pro lidstvo trvalá. Zdánlivý klid potom přikrýval nemocný bezduchý dech povolnosti. Dnes už je rudá hvězda vybledlá, dávno už zetlela srpnová tráva. Listujeme občas v paměti. Nechtějme umírat, protože živí musíme čelit prázdnotě a zlu. Tvé světlo, světlo plamene ozařuje dál dřív kamenná srdce, duše lhostejné. Jsi předběžcem nových dnů epochy Vodnáře, příštích dvou tisíc duchovních roků Z obsahu Strana Pochodeň Jana Palacha L. Křivánek 2 Poselství prezidenta republiky 3 Projev velvyslance Dr. R. Belcrediho J. Šiklová 4 Koukám-li z okna, krizi nevidím 5 O politické únavě L. Frýbort 8 Čím kto hreší, tým trestaný býva L. Ďurovič 10 Být osobností v Čechách 1. Klíma 11 Boj o vodu a proti vodě O. Ulč 12 Mecenáši, sponzoři a ti druzí J. Cinický 13 Zamyšlení Z konzulátu ČR v Bernu: J. Šinágl 15 Volby, sociální zabezpečení, výměna stážistů R. Prosa 16 K návratu do vlasti, adresy domovů důchodců v ČR 19 Komisár EÚ vyjadril obavy o Slovensku 20 Švýcarsko viděno z druhé strany J. Steinberg, H. Bom 24 Dvojí občanství ČR, Krajané by chtěli volit 28 Referendum a přímá demokracie R. Kabelík 29 To už je dávno jinak 1. Kraus 31 Příseráček A. Měšťan 32 18. červen 1942, atentát na R. Heydricha J. Gebhart 33 Ota Ulč, cestující profesor O. Sládek 35 Ledové povídky J. Welzl 39 Kouzlo dálav 1. Vaculín 42 Titulní obrázek: Pomník Jana Palacha, odhalený 1. června 1997 ve švýcarském městě Vevey u Ženevského jezera. 1 [pageend3]zpravodaj 7/8 97 Pochodeň Jana Palacha Ladislav Křivánek Pri odhalení pomníku Dr, Madeleine Cuendet Měl to být podle předpovědí uplakaný den, ta neděle 1. června, kdy měl být odhalen pomník Jana Palacha, daleko od vlasti, ve Vevey, na břehu ženevského jezera. Naštěstí se počasí alespoň trochu umoudřilo a kropilo účastníky tohoto setkání, jichž se sešlo z celého Švýcarska i z České republiky přes 200, jenom dopoledne a to jen mírnou sprškou. Při vlastním odhalení odpoledne zůstala jen neutrálně a suše zatažená obloha. Celé setkání probíhalo vzorně podle stanoveného programu. Už v 10 hodin dopoledne uvítal účastníky pěvecký sbor „Naši pěvci“, který přijel zvlášť pro tuto příležitost z Prahy. Protože sbor doprovázel celé setkání, je třeba o něm říci něco více: sbor má 35 členů dívčích a mužských, vznikl už v r. 1986 při Českobratrském evangelickém kostele v Praze - Dejvicích. Sbor vystupoval už mnohokrát doma i za hranicemi, pravidelně vystupuje v rozhlase a televizi. Na repertoáru má převážně náboženskou hudbu, zejména českou z doby renesanční, ale zpívá také novodobé černošské spirituály a pro tuto příležitost nacvičil i francouzské chorály. Dirigentkou sboru je Lydie Hartelová, harfenistka Symfonického orchestru Radia Praha. Sbor „Naši pěvci“ nebyl jediným hostem z České republiky. Odhalení se zúčastnil také bratr Jana Palacha s rodinou a autor pomníku, profesor Milan Knobloch. Po uvítání obdrželi všichni účastníci odznak Jana Palacha a setrvali v družných rozhovorech chráněni střechou tržiště Grenette, až do chvíle, kdy připlul zvláštní parník „Savoie“, aby je odvezl na projíždku po ženevském jezeře až ke známému zámku Chillon. Na procházky po Vevey a na návštěvu muzeí nebylo právě příhodné počasí - parník poskytl příjemnou ochranu před deštěm a dokonce i trochu tepla Zatažená obloha znemožňovala obdivovat krásné panoráma, kde na obou stranách jezera se pnou horští velikáni. Na štěstí tu byl pěvecký sbor, který oživil projíždku nejen náboženskými chorály, ale i českými a slovenskými lidovými písněmi, k nimž se účastníci rádi přidali. Po návratu parníku byl volný čas k poobědvání a pak už se seřazoval průvod k místu, kde se nalézá pomník, na nábřeží Aviron. Je to opravdu výborně vybrané místo - na prostranství na břehu jezera, jen částečně zastíněném několika stromy. Úvodní slovo před odhalením pronesla Dr. Madeleine Cuendet. Vylíčila historii, jak se po dlouhé době hledání konečně podařilo najít toto vynikající umístění díky pochopení obecní rady města Vevey. Ani slovem se nezmínila o tom, že všechny náklady, spojené nejen s vytvořením pomníku, ale i s organizací tohoto setkání nesla ona sama. Při uskutečnění její myšlenky jí pomáhali členové klubu Lvíčata v Lausanne a klubu Jana Palacha a Jana Zajíce v Curychu. 2 [pageend4]zpravodaj 7/8 97 Po vlastním odhalení - sejmutím šerpy, která zahalovala portrét Jana Palacha, se ujali slova oficiální řečníci. Prvním z nich byl velvyslanec České republiky ve Švýcarsku, Dr. Richard Belcredi, pod jehož záštitou se odhalení konalo (jeho projev přetiskujeme dále). Promluvil i syndik města Vevey, pan Yves Christen, po něm se ujala slova krátkým projevem Marie Nenadálová, předsedkyně Klubu Jana Palacha a Jana Zajíce. Jako zástupce Karlovy university, na níž Jan Palach studoval, promluvil její bývalý rektor Radim Palouš, novou generaci zastupovali dva současní studenti univerzity. Na závěr vyzval evangelický farář Miloš Reichert přítomné k modlitbě a slavnostní setkání bylo zakončeno zpěvem české hymny. Nakonec se účastníci slavnosti sešli opět pod klenbou Grenette, kde jim bylo nabídnuto malé občerstvení. Na závěr pak přišly ke slovu děti a vypustily na švýcarské nebe 500 balónků v českých národních barvách. Bylo to ve všech směrech zdařilé setkání, velmi dobře organizovaná slavnost, na níž se sešli a mohli spolu pohovořit krajané z celého Švýcarska. Velká účast, důstojný průběh tvořily ovšem jen vnější rámec celého setkání: to nejdůležitější se odehrávalo v lidském nitru, v myslích účastníků. Pomník Jana Palacha byl zřízen a předán veřejnosti daleko od vlasti, a mnozí účastníci si jistě připomenuli, že na druhém konci Švýcarska, na břehu jiného jezera má pomník jiný Čech, který položil život za jiný lidský ideál, za pravdu. Památka tohoto muže je a bude stále živá. Stejně tak bude živá i památka Jana Palacha a Jana Zajíce, kteří obětovali život za svobodu. Pochodeň Jana Palacha plane nyní na břehu ženevského jezera - a plane také nejen v srdcích poctivých Čechů, ale i v srdcích našich švýcarských přátel. Pomník a jeho pochodeň ponesou tento odkaz dále do budoucna. Prezident republiky V Praze dne 26. května 1997 Vážení přátelé, milí krajané, jsem nesmírné rád, že se po tolika letech úsilí podařilo Dr. Madeleine Cuendet za přispěni švýcarského Klubu Jana Palacha a Jana Zajíce a krajanského spolku Lvíčata Lausanne vybudovat památník Jana Palacha na břehu Ženevského jezera ve Vevey. Obéi Jana Palacha se stala výzvou mým spoluobčanům k hledání cest ke svobodě. Dvacáté výročí jeho smrti dokázalo v Praze vyburcoval tisíce demokraticky smýšlejících lidi k veřejnému odporu proti totalitnímu systému tehdejšího Československa. Během tzv. Polachova týdne v lednu 1989 se znovu probudilo občanské sebevědomí, což ve svém důsledku vedlo k vítězství demokracie. Polachův nesmiřitelný postoj k veřejnému zlu zůstává trvalým apelem k obraně svobody a demokracie. Odkaz tohoto činu přesahuje hranice České republiky a je stále aktuální. Jan Palach žije v našich srdcích dál, čehož je důkazem i dnešní slavnost ve Vevey na uctěni jeho památky. Václav Havel Oběť Jana Palacha zachránila určitým způsobem značně pošramocenou čest jedné společnosti vzhledem k morálnímu tribunálu celého světa. Prof. Radim Palouš, rektor emeritus Karlovy univerzity v projevu o Janu Palachoví. 3 [pageend5]zpravodaj 7/8 97 Slavnostní projev velvyslance České republiky pana dr. Richarda Belcrediho při odhalení pomníku Jana Paíacha na břehu Ženevského jezera dne 1. června 1997 Vážené dámy a pánové, dovolte mi, abych se i já jako představitel svobodného a demokratického státu, jednoho z nástupců bývalého Československa, zamyslel nad významem Palachova činu v cestě Čechů a Slováků ke svobodě a demokracii. Když se v lednu roku 1969 světem rozletěla zpráva o zoufalém činu pražského studenta Karlovy univerzity Jana Palacha, který se na protest proti invazi vojsk tzv. Varšavské smlouvy polil benzínem a zapálil a po několika dnech strašného utrpení na následky nejtěžších popálenin zemřel, zamrazilo snad každého hluboko v srdci. U pražské sochy svátého Václava, patrona České země, ke kterému se vždy český národ obracel ve chvíli největšího útisku s poslední nadějí, byla položena oběť největší - lidský život. Co to bylo za strašlivou vnitřní sílu, která spustila u tohoto mladého člověka sebedestrukční mechanizmus? Zřejmě inspirován sebeupalováním budhistických mnichů za Vietnamské války, protestoval také Palach touto takřka rituální formou sebevraždy nejen proti bezpráví a křivdě páchané okupanty na vlastním národě, ale i proti rezignaci a pasivitě svých spoluobčanů. Ti se po krátkém období odporu zcela vzdali, zastrašeni nejen silou cizích vojsk, ale i hrozbou represí s nimi kolaborujících představitelů vládnoucí moci z řad vlastního národa. Palachova živá pochodeň vzplála, aby osvítila pravou tvář utlačovatelů i utlačovaných. Absolutní zneužití ideálů o sociální spravedlnosti, lačnost po moci a krutost na jedné straně a zbabělost, kolaborace a alibistická pasivita na straně druhé. Na chvíli se zdálo, že Palachovo rezolutní ne normalizačnímu procesu skutečně rozdmýchá v národu sílu, která ho osvobodí od nesvobody. Avšak nekonečně dlouhý smuteční pochod, který v den pohřbu doprovázel Palachový ostatky na Olšanský hřbitov v Praze, byl na dlouhou dobu posledním hromadným vzepětím protestu demokraticky smýšlející části české veřejnosti proti okupantům a vládnoucí moci. Jaký strach z morálního apelu národu Palachova činu museli mít komunističtí diktátoři, kteří nechali po několika málo letech jeho ostatky exhumovat, zpopelnit a tajně převést do rodinné hrobky ve Všetatech? Tehdejší geopolitické rozložení sil v Evropě ještě po dlouhá léta neumožnilo změnu nastolené tzv. normalizační cesty okupovaného Československa, avšak Palachova oběť nebyla zbytečná. V den dvacátého výročí jeho tragického skonu přišla skupina českých intelektuálů pod vedením tehdejšího disidenta a dramatika Václava Havla k soše sv. Václava uctít Palachovu památku. Havel byl při kladení květin zatčen a uvězněn. Začal tzv. Palachův týden. Lidé vyšli do ulic. Palachův odkaz vyburcoval desetitisíce lidí k aktivnímu odporu proti totalitnímu režimu a probudil po dvě desítky let spící občanské sebevědomí a naději na svobodu. I když tehdejší ozbrojené jednotky vládní moci zdánlivě uhasily vlnu občanské neposlušnosti, semínko odporu bylo zaseto a během následujících deseti měsíců vyklíčilo v tzv. sametovou revoluci, která byla završena vítězstvím demokratických sil. Palachův čin zůstává trvalým a stále aktuálním mravním apelem k boji za svobodu. Stal se symbolem nesmiřitelnosti s veřejným zlem. Sebeobětování pro vlast jako projev krajní osobní angažovanosti za svobodu národa považovali už staří Řekové za nejvyšší ctnost. 4 [pageend6]zpravodaj 7/8 97 Přejme si, aby Palachûv čin jako memento nebyl nikdy zapomenut, ale aby již nemusel být nikdy následován, tak jako to pár dnů po jeho smrti učinil stejným způsobem i další český student Jan Zajíc. Vedle nejvyšší oběti, příkladného bojovníka za svobodu, jehož čin si tady připomínáme, dává nám navíc ještě trvalý a neúnavný popud bojovat za svobodu a demokracii, jak to řekl prezident Havel v jednom ze svých projevů: „Láska a pravda vítězí nad lží a nenávistí.“ Úvahy a komentáře Koukám-li z okna krizi nevidím Jiřina Šiklová Češi a Slováci mají mnohé společné vlastnosti. Jednou z nich je potřeba stále si stěžovat: Čtu slovenské noviny, je tam ten výskyt častější. Ale v posledních měsících „po baličku" Česká republika dohání Slovensko. Kdybych nevycházela z bytu, nekupovala mléko a rohlíky a jenom četla noviny a poslouchala televizi a rozhlas, asi bych si v bytě začala nakupovat do zásoby mouku, sádlo a konzervy. Nejsem tak izolovaná a tak mohu docela dobře konfrontovat to co vidím, s tím, co čtu. Proto husí sádlo, mýdlo, ani rýži do zásoby, jako to dělala moje maminka před válkou a pak před každou další stále očekávanou měnovou reformou, nekupuji. Budu-li špatnou prognostickou dalšího vývoje, tak holt trochu zhubnu. V mém věku to může být jenom přínosem. Nedávno Jana Klusáková pozvala několik známých diskutérů do Radiofora. Jiří Pehe, který dvacet let žil v exilu a dělal rozbory zpráv pro RFE, tam prohlásil, že podobné věci, jako je výměna ministrů či dokonce odstoupení vlády jsou postupy zcela běžné v „zavedené“ demokracii a nikoho to nevzrušuje. Já zase řekla, že jde-li výprava na Rysy a někdo si uprostřed cesty vzpomene, že by bývalo bylo lepší, kdybychom výstup začali raději z druhého údolí, tak kvůli tomu se vracet zpět nebudeme a raději to „vyšlápneme“ tou třeba méně pohodlnou a obtížnou cestou. Třeba by ta jeho cesta také vedla do kopce! Telefonáty posluchačů byly rozhořčené. Jakoby ten, kdo nenadává, nebyl vlastenec. No, přežili jsme to. Tedy to Radioforum. Zda přežijeme výstup na Rysy takzvanou nevhodnou cestou, to zatím nevíme, ale já jsem o správnosti směru upřímně přesvědčena, třeba i proto, že neumím číst mapy, nesleduji na nich vrstevnice a hustotu spádnic. V myšlení posluchačů, novinářů i politiků se zase objevil náš starý stereotyp pevně v nás zakořeněný ještě z dob vlády „bolševika“. Nehledat řešení, lepší variantu, nápravu, ale viníka, jakoby jeho odstraněním se všechno vyřešilo. Jen si vzpomeňte: Naše obtíže na cestě k vítězství socialismu zavinil jednou kulak a buržoa, podruhé západní imperialisté, nebo menševický, trockistický, sionistický zaprodanec, či ten, kdo se prostě jenom odchýlil. Kdysi se mně zvláště líbilo, jak prohru Rudé armády v Sovětském svazu, dle interpretace v Sayersově a Kahnově Velkém Spiknutí, zavinil nějaký diverzant, který úmyslně vyvolal leukémii u vojenských koní. 5 [pageend7]zpravodaj 7/8 97 Nechci zavírat novináře, ale... Dnes za všechny nedostatky obviňujeme politiky, které jsme si přesně před rokem zvolili, anebo novináře. Jenom ne sebe sama! S nostalgií vzpomínám na starý Formanův film „Hoří má panenko“, kde si na hasičském bále lidi, když náhodou vypnou proud, rozkradli tombolu. Prezident Antonín Novotný ten film tehdy chtěl zakázat. Dnes bychom pro jistotu mohli zakázat zase... No, doplňte si to sami čím chcete a pak teprve čtěte dál, abyste mně mohli nadávat, aniž budete napřed ovlivněni mým názorem. Polemika pak bude zajímavější. Obviňovat novináře, ať již ty, co píši do deníků, nebo ty co dělají zprávy a komentáře v televizi či v rozhlase, se ale zrovna moc dobře nehodí. „To chcete zase obnovit cenzuru a zavírat novináře?!“ volají lidé do rozhlasu a kladou mně tuto otázku tak sugestivně, jako bych právě já byla reinkarnací Gottwalda či prokurátora Urválka. Novináře nechci ani zavírat, ani omezovat, ale vadí mně, když výsledky výzkumu veřejného mínění a informace o vzestupu či poklesu obliby politiků okamžitě vedou k úvahám o odstoupení vlády, jakoby politik byl totožný se zpěvákem pop music a chtěl týdně získávat cenu Zlatého slavika. A nejen novináři, i členové vlády začnou střečkovat jak kráva, které vlezl do ucha ten velký ovad. A přitom nikdo z nich se napřed nezeptá, jak byl ten který výzkum veřejného mínění dělán, jak byly formulovány otázky, zda vzorek byl opravdu reprezentativní, zda i druhá agentura neudělala stejnou „systematickou chybu“ a zda náhodou jedna z těch agentur, co dělají výzkum, není také ovlivňována nějakou opoziční stranou. Na západě, na rozdíl od nás, každý inteligentnější čtenář (natož pak politik!) dobře ví, že výzkum veřejného mínění je nejen pomocným nástrojem pro orientaci politiků, ale i formou, jak politickou scénu ovlivňovat a jí manipulovat. Před 32 lety jsem byla na stáží v de- moskopickém středisku na Bodamském jezeře a jako začínající socioložku mne překvapilo, že nejlepší pracovníci tohoto ústavu se nevěnovali výzkumu, ale kontrole a ověřování výsledků jiných demoskopických společností, jejich chyby okamžitě publikovali, čímž snižovali význam konkurence a nepřímo ve své profesi vzdělávali čtenáře výsledků těchto výzkumů. U nás tuto banalitu o interpretaci výsledků asi neví ani naše vláda, která při poklesu preferencí vlastní strany zpanikaří jako puberťák, když se mu udělá akné na tváři. Být nepopulární není vada na kráse, naopak, svědčí to o tom, že politik není a nechce být loutkou podřizující se diktátu popularity, ale snaží se držet linii své strany a prosazovat program, ke kterému se zavázal. Něco o technikách výzkumů K běžné praxi všech demokratických vlád také patří, že hned po svém zvolení udělají řadu nepopulárních opatření, riskují, že naštvou voliče, ale současně předpokládají, že během několika následujících let, ještě do voleb, se to zase zlepší, takže občané zapomenou na tuto první fázi, ocení zlepšení a v příštích volbách je znovu zvolí. Být líbivým po celou dobu volebního období je skutečně nemožné. Kdo chce být stále krásný, nikdy nemůže být hezčí a být hezčí, je před volbami také potřeba. Novináře mám ráda, sama se pokouším psát a jenom mně vadí, když zase všichni opakuji najednou stejné pojmy, typu „kufříček“, „balíček“, „blbá nálada“, „dusno“ a podobně, jako když jejich předchůdci hromadně opakovali fráze o zákonitosti vítězství socialismu či o velkém generalissimovi, jakoby ani neznali Velký slovník synonym. A také mně vadí, že nejsou natolik vzdělaní v empirické sociologii a metodách výzkumu, že je ani nenapadne se zajímat o „vnitřnosti sociologického výzkumu“, o formulace otázek, o reprezentativnosti 6 [pageend8]zpravodaj 7/8 97 vzorku, ani nepátrají po tom, zda ta či ona demoskopická firma není náhodou ve spojení s některou politickou stranou, které se výsledky hodí do její okamžité politiky. Investigativní žurnalistika se má dělat i v tomto směru! Prosím, dělejte ji, jsem hluboce přesvědčena, že budete úspěšní. Podmínkou ale je trochu něco o sociologickém výzkumu vědět, něco si přečíst o metodách a technikách výzkumu a inteligentně pátrat. Kdo stojí na špici, nemůže dál Nejsem ekonomka, ale socioložka, a tak to, co se u nás stalo po „balíčku“, nepovažuji tolik za krizi ekonomie, ale spíše za krizi politiky a politiků, z nich především krizi politiků naší koalice. Na Miloše Zemana se za jeho kritiku vlády nezlobím. Ten jako šéf opozice má kritiku koalice v „popisu své práce“. Od toho tam je (ale neměl by při tom současně sedět v křesle předsedy dolní sněmovny!). Za chybu považuji, že jakmile Klausova strana, tedy ODS ukázala svoji slabost, přiznala chyby a začala mluvit o „balíčku opatření“, vrhli se na ni i členové koalice a snažili se urvat pro svoje politické strany výhodnější místa. Z etologie víme, že slepice v drůbežámě, kde mají malý prostor, klidně klovou zrní v jednom rytmu, ale jakmile jedna z nich je náhodou zraněna a trochu krvácí, tak se ty ostatní až dosud poslušné slepice okamžitě vrhnou na krvácející místo na jejím těle a postupněji uklovou. Na to, že majitel drůbežárny prohlásí tento chov za vadný a všechny je gilotinuje, ty slepice pochopitelně nemyslí. Jsou to jenom slepice, nejsou to politici! A neumějí číst a nemohou si předávat zkušenosti internetem ani e-mailem. Mám dojem, naši politici, jakmile jsou zvoleni, hraji si hry mezi sebou a voliče, tedy nás občany, potřebuji jen jako auditorium. Kdyby si takto hráli na koupališti a hráli si tam za vstupné, zaplacené z vlastní kapsy, nic bych proti ním neměla. O vývoj této země se příliš nebojím, ani v případě, že nastoupí k moci Miloš Zeman. Jeho síla je v bonmotech a bude-li „vládnout“, pak nebude mít partnera, kterého může „shazovat“, ztratí svůj lesk a pestrá brka z ocasu a možná, že se syndrom „klovajících slepic“ objeví i v jeho straně. Je stejně arogantní, jako býval Václav Klaus. Nesmíme zapomínat, že každý, kdo stojí na špici, již nemůže dál, musí se pouze pokoušet se na tom kousíčku země udržet. Před měsícem jsem byla v Budapešti a ptala se, jakou politiku dělá bývalý komunista a předseda vlády Gyula Hom a s Adamem Michnikem jsem mluvila o bývalém komunistovi a šéfovi polského Svazu mládeže (obdoba našeho Mohority), který je tam dneska prezidentem, tedy o prezidentovi Kwasniewském. Všichni mně potvrdili, že oba tito bývalí komunisté pokračují v pravicové politice, kterou dělaly vlády předchozí. Nejen to, prohlubují ji a dělají tak nepopulární sociální opatření, že by si je opravdu pravicová vláda nikdy nemohla dovolit. Je to paradox, nebo pravidlo? MOSTY 26/97 7 [pageend9]zpravodaj 7/8 97 O politické únavě Luděk Frýbort „Zdrojem veškeré moci ve státu jsou partaje" (musela by znít úvodní věta většiny ústav, kdyby měly odpovídat skutečnosti). Máme teď v Německu takové podivné divadlo. Dlouhá desítiletí šlo všechno skvěle, ba až příliš skvěle, takže si mnozí na tu skvělost zvykli a začali ji považovat za stav přirozený, jejž není třeba si vlastním úsilím zasloužit, neboť jest na něj právo a nárok. Byly vymyšleny znamenité výdobytky k pohodlí a sociální zajištěnosti veškerého lidu, včetně těch jeho příslušníků, kteří k té zajištěnosti nepřispěji ani mědáčkem. Nic nebylo příliš drahé ani příliš bláznivé, aby se nevysunula štědrá ruka německého eráru a nesnesl se vlahý miliardový deštík. Tu výměna bezcenných dederonských papírků za přetvrdou německou marku a to hned v poměru jedna ku jedné, což pohříchu nemělo předpokládaný účinek; takto obdarovaní se nenaučili s penězi zacházet, ale povyházeli je za blbinky a dali se do křiku, že chtějí víc. Tam zas chlubné a nákladné rozhodnutí přenést hlavní město z hezkého a zeleného Bonnu do berlínské šedi a nudy. A jestli nějaká ta miliarda v kasičce chyběla - nezaváhala německá skvělost a vypůjčila si. Pokládala za samozřejmé, že nejprve se ptáme, co bychom rádi a pak teprve kde na to vzít. Proč ne, když přece je ta všechna krása navěky zaručená a v nebeské knize zlatým písmem zapsaná. A najednou vybledl zlatý inkoust v nebeské knize. Miliard není a ani vypůjčit už se nedají. Ukazuje se holá nutnost: z práv a nároků na výdobytky slevit, hospodářství chomout daní sejmout, aby mohlo dýchat a produkovat, protože kdyby to takhle mohlo jít dál, ustala by veškerá produkce vyjma produkce nezaměstnaných. Zleva i zprava už nás předhánějí země méně sociálních práv a výdobytků poskytující, zato ale čipernější, levněji produkující a proto též na světovém trhu se prosazující. Je nutno ocenit, i německý občan to už z největší části ví a chápe. Je srozuměn s tím, že bude muset přijmout velmi bolestivá omezení, aby jeho země našla ztracený krok se světovým hospodářstvím. Že mu na stará kolena kyne nižší a pozdější důchod. Že si na lázně a jiné zdravotnické luxusy bude muset připlácet sám. Dokonce i ti, kteří dosud každého jara pod rudým odborářským praporem na náměstích kři- čívali po stále se zvyšujících mzdách pro pracující, již nyní vědí, že spíš než slavně vybojované zvýšení bude žádoucí, aby těmi pracujícími vůbec zůstali. Občan je, abychom to shrnuli, převážně rozumný, souvislosti chápající a k účelnému uskrovnění ochotný. Neříkám že nadšený, ale poznává nutnost. Jenže občan do toho nemá mnoho co mluvit. Jeho demokratickým právem je dostat jednou za čas do ruky lejstro, na němž smí učinit několik křížků. Na základě křížků pak v parlamentech zasednou a skutečnou moc vykonávají spolky pánů, kteří však nejsou vedeni zájmem o křížky činícího občana, nýbrž dělají to, co se zdá být jim samým užitečné a prospěšné. Užitečné pak a prospěšné je obdržet dostatečný počet křížků i napříště, aby mohli takto v parlamentu sedět, pobírat slušný peníz a mít rozkošný pocit moci ještě další čtyři roky. Pročež nedělají raději nic, neboť jakýkoliv skutečný čin vede k obavám o křížky. Už se na zprávy ani moc nedívám, protože je to divadélko ohrané, únavné, k žádné závěrečné oponě se neschylující. Předvádějí se v něm spolky pánů, bud rozhořčeně kážících, že ti druzí pánové dělají všechno špatně a oni že by to dělali dobře, kdežto ti druzí se ohrazují, že oni dělají co mohou a ti první tomu pendrek rozumějí. Jak ovšem by to mínili dělat, aby to konečně k něčemu vedlo, se nedozvíme. Řeči jako vody, ale skutečných, proveditel8 [pageend10]zpravodaj 7/8 97 ných, a zlepšení přivádějících koncepcí maličko; a pokud se náznak některé objeví, je okamžitě udušen žárlivým pokřikem té druhé party. Co by každý jednotlivý občan uznal a nerad, leč s vědomím nutnosti provedl, k tomu se nemohou prokřičet jeho volení zástupci. Něco se nám zvrtlo v té naší parlamentní demokracii, že jí rozum a schopnost nesta- tačí ani tam, kam dosáhne předvídavost každého jednotlivého občana. Cosi se změnilo v tom čase, nazývaném na východ od Šumavy posametový. Domnívali jsme se před těmi už skoro osmi léty, že úhynem socialistické sedmihlavé saně už ted půjde všechno líp a samo od sebe a vida, ono nejde. Nejen za tou Šumavou. Ne že by se mi po sani stýskalo; ale měli jsme tehdy partaje, o nich člověk věděl, co jsou zač. Jedna byla socialisticky ideologická, výdobytky za každou cenu prosazující, i kdyby se demokratický stát měl sesypat, což si do jisté míry i přála. Druhá se nazývala konzervativní a občanskou, v ideologiích si nelibovala, pročež jí bylo snášet výtky zpátečnictví. A byly i jiné, s programy a ideami výraznými, třebaže někdy dost praštěnými. Člověk si mohl vybrat, k čemu ho srdce táhlo. Nyní... ideologie vyčpěly, znemožnily se, vrabci na střeše se jim smějí. To je ovšem dobře; jenže tím zmizel i rozdíl mezi partajemi. Jsou všechny najedno brdo; co opozice hněvivě jako ohavnost před Hospodinem zatracuje, to samozřejmě začne dělat, až si sedne do vládní židle. Je stále nejasnější, čemu dává svůj hlas občan, činící křížek do lejstra. Patrně ničemu; rozhodně ne nějaké koncepci, protože ta je u všech partají tatáž: udržet se v příštích volbách. Dříve byly volby soubojem světových a politických názorů; ale z nich v rachotu hromů roku devěta- osmdesátého prošel zkouškou dějin jeden a ty ostatní propadly, i nevolí se již názory, nýbrž party pánů. Kdyby ještě před nemnoha lety zvítězila v britských volbách Labour party, vědělo by se, k čemu to povede: k mnoha sociálním, revolučním a buržoazii nepřátelským opatřením. Nyní ví i Nebrit, že se nestane nic. Zvítězí-li za čásek pan Lafontaine nad panem Kohlem v Německu, lze předpovědět, že se až na nějaké řeči nestane také nic. Co by se také mělo stát. Obyčejný život se svými problémy neskýtá takovou možnost skvělých ideji jako spása světa a tak se jen ze zvyku hádáme, abychom udrželi zdání jakési rozdílnosti parlamentních spolků. Mnohému občanu se to zdá být nepříliš účelné a ztrácí o partajní pány zájem, jakkoliv optimisticky se zubí z volebních plakátů. V novinách se tomu pak říká únava politikou. Nemyslím, že je to výstižné označení. S výjimkou duševních přiboudlíků, jimž už vždycky byl zájem o pivo a fotbal přednější než jakákoliv politika, si občan svůj politický zájem uchovává. Ví konec konců, že se jedná o něj. Jenže jej stále méně považuje za vyjádřený parlamentními partami, mezi nimiž nevidí podstatnějšího rozdílu. Budiž dovoleno vyslovit otázku, nejedná-li se o cosi mnohem hlubšího než o únavu: o krizi parlamentní demokracie. Po celé století a leckde i mnohem déle uspokojivě fungovala, založena jsouc na různosti názorové nabídky. Nyní už ale nejde o to, který z receptů na spásu světa se uplatní, nýbrž jaké rozhodnutí padne v jednotlivých, každodenních případech. Jak bude vyřešena ta či ona nezbytnost. Nezbytnosti nejsou rázu světonázorového, nýbrž hospodářského a finančního. Sprovodí-li se rozumným rozhodnutím se světa, nastanou zítra nezbytnosti jiné. Politika znamená dnes něco zásadně jiného než kdy se ládovaly kanóny křižníku Aurora. Současná forma parlamentní demokracie jí, zdá se, už nedostačuje. Není třeba se divit. Nic není na tom světě pevného a navěky přišpendleného, okolnosti se mění, co dlouho vyhovovalo, začne jednou nevyhovovat. Nedotknutelné posvátnosti ze všeho nejdřív. Co je dnes ještě rouhání, z toho se zítra může stát další nezbytnost. Třeba nezbytnost ne toho, aby občan maloval křížky rozdílným ideologickým koncepcím, jichž už není, nýbrž 9 [pageend11]zpravodaj 7/8 97 svým hlasem potvrdil nutná každodenní opatření, protože to bude zdá se, politika zítřka. I v tom se čas změnil, že je to prakticky možné a snadno proveditelné. Není třeba, aby se k vyslyšení každodenního hlasu lidu onen lid pokaždé shromáždil na louce a pozvednutím paže hlasoval; tento malebný obyčej lze ponechat některým drobnějším švýcarským kantonům. V časech, kdy informace létají v neměřitelných okamžicích z jednoho konce světa na druhý, kdy stisknutím knoflíku lze vyvolat na domácí obrazovce objem textů, který by ještě nedávno zaplnil mnohapatrové knihovny... v takových časech není nezbytné zvedat paže na louce, ba dokonce ani obout si boty a kráčet do volebního lokálu učinit křížek. Svéprávný a o svůj vlastní osud se zajímající občan by snadno mohl vyjádřit svůj postoj ke každé jednotlivé otázce dneška stejně jednoduše, jako si zapne televizor. Sestrojit příslušný program by dovedl každý šestnáctiletý zasvěcenec počítačového věku. To by ovšem nezůstal z ledačeho kámen na kameni, není-liž pravda, partajní pánové. Ale demokracie, nemá-li ustrnout a zplanět, se bude muset tím nebo tomu podobným vývojovým směrem vydat. Partajní systém už otázky dneška neřeší, stav se sám svou vlastní brzdou. Mluvil jsem o Německu, jehož osud se mě dotýká, jelikož v něm žiji; ale pohlédneme-li za jeho východní hory, můžeme spatřit jistou malou zemi, nacházející se pravě v úžině jakési těžko průchodné slepé uličky. Příčin je zajisté víc; ale jednou z nich asi bude, že postavena před možnost přizpůsobit své potřebě některý z výběru demokratických způsobů, rozhodla se pro nejrigidnější způsob partajní vševlády. Hannover, 24. 5. 1997 Čím kto hreší, tým trestaný býva Lubomír Ďurovič Vo volbách 1992 padli kocky. Jednému i druhému sa pre ich plány hodilo republiku rozdeliť. Český premier Klaus, duša ekonomickej transformácie, mal úspech. V Čechách i na Morave. Česká verejnosť prijala víziu trhu. Republike urobil Havel vysoké morálne renomé, Klaus ho - verilo sa - doplnil o rovnako vysoké renomé ekonomické. Niet špinavých peňazí, kritériom je ekonomická úspešnosť. Slovenský premiér Mečiar, bojovník za politickú suverenitu Slovenska, mal úspech. Na Slovensku. Nemalá časť slovenských voličov prijala víziu štátu, kde Slováci už pre svet nebudú Čechmi a do Európy vojdú s vlastnou hviezdičkou a stoličkou. To s tými nezašpinitefnými peniazmi niektorých trklo hned, niektorých vtedy, ked sa Klaus kvôli peniazom zrážal s Havlom, niektorých ani potom nie, ked už aj superkapitalista Soros zodvihol varovný prst. 10 [pageend12]zpravodaj 7/8 97 To s tým suverénnym a zviditeľneným Slovenskom niektorých trklo hned, niektorí na otvorenie očí potrebovali čas, niektorí osobnú šupu. Dokiaľ sa nenaučili čítať diela stratéga revolúcie Vladimíra Iľjiča. Že moc sa môže získať aj parlamentnou cestou, ale že potom ju neslobodno vypustiť z rúk. Ked sa rúbe les, lietajú triesky. A tak podľa modelu Trockého letel Kňažko, a potom: Zinoviev - Kováč L, Kamenev - Kováč IL, Radek - Moravčík či Fil- kus. Objavili sa vykonávatelia práva a spravodlivosti: Vyšinskij - Vaľo, Jagoda - I. L. Doma sa ústavní činitelia začali častovať komplimentami ako „ten starý chuj“, a v zahraničí jeden z nich - hovoriaci anglicky s ruským prízvukom - Angličanov presviedčal, že opozícia sa správa kriminálne, pretože sa snaží získať moc. Zmarené referendum potom len postavilo bodku nad i. Takže namiesto zdvojnásobenia platov do roku 2000 sa v máji 97 česká koruna na kurzových lístkoch poriadne zosypala a s ňou i ekonomický nimbus premiéra. A na zviditeľnenom Slovensku? Kto pri obede pľuje na stôl a grgá, toho do slušnej spoločnosti neberú: vážení, kým sa nenaučíte civilizované spôsoby, žiadna hviezdička ani stolička nebude! To oboje temer v ten istý deň na konci mája roku Pána 1997. „Lomikarové, Lomika- rové, do roka a do dne...!“ Mosty, 10. 6. 97 Být osobností v Čechách Ivan Klíma Necítím se kompetentní posuzovat, zda Václav Klaus měl zůstat premiérem, anebo se stáhnout do ústraní, anebo jen vést svou stranu. S čím se však těžko smiřuju, byl tón, jakým se o premiérovi najednou začalo psát a mluvit ve sdělovacích prostředcích. Protože ať už vytýkají předsedovi vlády cokoliv, jedno mu těžko mohou upřít. Je mimořádnou osobností. Jenže: být mimořádnou osobností v Čechách není lehký úděl. Začalo to někdy Komenským, který musel ze země. Pokračovalo to peskovaným a nepochopeným Máchou, vyvrženou Němcovou, opuštěným Havlíčkem, štvanicí proti Masarykovi a později proti Karlu Čapkovi. Najdeme málo osobností v naši historii, které nehnali aspoň v některém období jejich života uličkou hanby, které neobvinili z nějakého hříchu či omylu (později jim stavěli pomníky a pojmenovávali po nich ulice, mrtvá osobnost už ničím neprovokuje, nikoho neohrožuje v jeho ctižádosti). Přednost před osobnostmi měli průměrní: v politice i v umění. Připoměňme si poválečnou dobu. Peroutka unikl stejně jako Voskovec do ciziny. Werich se vrátil a střídavě směl a nesměl hrát. Přední básníky zavřeli do táborů. Později vyštvali Kunderu do exilu, Havla poslali několikrát do vězení, stejně jako, aspoň podle mého názoru, největší osobnost mezi sociálními demokraty, Rudolfa Battěka. (Toho, v duchu bolševických tradic, už ve svobodné republice vyloučili jeho soudruzi ze strany). Seifert ve chvíli, kdy dostal Nobelovu cenu, nesměl publikovat, Krejča režírovat, Radoka vyhnali, Forman mohl pokračovat ve svém díle jen v USA, Vaculík ... Minulý režim vpravdě byl honem na osobnosti. Obvykle se to svádí právě na režim, jenže ten dělají lidé, a mnozí, které jejich schopnosti, či pracovitost předurčovala k tomu, aby zůstali v kruhu své průměrnosti, přijali s povděkem, že mohou všechny, kdo je přečnívali, odstranit a ponížit. 11 [pageend13]zpravodaj 7/8 97 Je pravda, že velké osobnosti se dají stěží zaškatulkovat. Že se často vymykají průměru a svým chováním a vztahem k ostatním lidem provokují. (Einstein byl geniální fyzik a měl, jak sám připustil, nemožný vztah k ženám a k manželství.) Je také pravda, že ten, kdo se odváží řešit složité úkoly, může se dopustit i závažných chyb. Dávám přednost chybujícím osobnostem, pokud jsem přesvědčen, že usilují o něco kladného a obecně prospěšného těm, kteří (vždy dodatečně) vědí, co se nemělo, a kteří o nic neusilují. Sice nechybují, ale také nemohou nabídnout nic víc než kruh své průměrnosti. LN 14.6.97 Boj o vodu a proti vodě Ota Ulč V souvislosti s prognózami o moderním válčení se vyskytují tři úvodní písmena abecedy - A, B, C: zbraně atomové, bakteriologické a chemické. Těžko říct, které písmeno je nejmíň příjemné. Odborníci například odhadují, že deset letadel, každé s nákladem deseti tisíc liber bakteriologického materiálu, by bylo schopno vyhubit třetinu obyvatelstva USA. Poslední dobou se začíná rovněž hovořit o zbrani W - water, voda. Proto se americká CIA snaží proniknout nejen do ložnic diktátorů, ale se věnuje i studiu růstu vodních hyacintů ve střední Africe. Tyto sličné rostliny se totiž rekordně množí, z jednoho hyacintu je jich do roka milión, jimi zadusí jezera a v nich ryby. Přibývá pak na hladomoru a politické nestabilitě. Takto je například ohroženo jezero Victoria, dosud ročně poskytující 120.000 tun ryb obyvatelstvu Ugandy, Keni a Tanzánie. Vědci, špióni a politici sledují s chmurami rozmach saharské pouště, pochodující jižním směrem. Ze studie, vydané Organizací spojených národů, se dozvídáme, že již nyní 80 států s celkovým počtem 40 procent obyvatelstva světa trpí nedostatkem vody, ohrožujícím jak zemědělství, tak průmysl. Rovněž 40 procent lidstva žije v zemích, jejichž hranici tvoří řeky s jinými státy na opačném břehu. Někdy je zdrojem případného konfliktu vrtoch přírody (řeka změní tok - případ Rio Grande, tvořící hranici mezi Mexikem a USA), jindy zas zásah člověka (Gabčikovo a Dunaj, spor už řeší Mezinárodní soud v Haagu). „V tomto století se mnoho válek vedlo kvůli ropě a v příštím století to bude kvůli vodě,“ prohlásil (v srpnu 1995) Egypťan Ismail Serageldin, viceprezident Světové banky. Dodal, že k řešení problému by bylo třeba investic ve výši 600 až 800 miliard dolarů, leč k dispozici nebude víc než jedna dvacetina této sumy. Desalinizační zařízení stojí spoustu peněz a jiné projekty, jako například nápad Saúdské Arábie transportovat ledovec z Antarktidy jako zdroj čerstvé vody, se dosud neuskutečnil. Nejnebezpečnější je v tomto - a nejenom v tomto - ohledu oblast Středního východu a severní Afrika, kde populační růst od r. 1960 do r. 2025 způsobí až osmdesátiprocentní úbytek vody per capita, specifikuje ona zpráva OSN. Jsou tu tři ohniska sváru: za prvé Nil, nejdelší (6.690 km) řeka světa, životadárný zdroj pro čtyři země - Egypt, Súdán, Ugandu a Etiopii, jejichž počet obyvatelstva vzroste o milión, rok co rok. Za druhé, daleko míň mohutný, ale o to víc politicky explozivní řeka Jordán, z něhož Israel odčerpává převážné množství vody ke škodě arabských sousedů. Za třetí, oblast toků Eufratu a Tigrisu, na nichž se podílí Turecko, Sýrie a Irák. Turecko se svými patnácti přehradami je v nejvýhodnější pozici, schopno odčerpat polovinu Eufratu. Naopak nejzranitelnější je Irák, závislý ze čtyř 12 [pageend14]zpravodaj 7/8 97 pětin na vodě, která proudí z ne vždy přátelského zahraničí. Turecko, člen NATO, tuto zbraň za války v Perském zálivu r. 1991 ale nepoužilo. Škody lze docílit, když je vody málo, ale také, když je jí příliš. Zahraniční pozorovatelé si dělají starosti, že právě něco takového by mohl mít v úmyslu podivně si často počínající režim v Severní Koreji. Na řece Han v blízkosti demilitarizovaného pásma si tam totiž vybudovali přehradu jménem Kumgangsan s rezervoárem obsahujícím 20 miliard galonů vody. Jižní Korea projevuje oprávněný strach, že v případě kolapsu ať už nechtěného či naplánovaného, voda by se hrnula údolím řeky a zatopila nedaleký, jen 80 mil vzdálený Soul, metropoli s více než 10 miliony obyvatel. Ekologická agrese, novinka v dějinách válečnictví! Proto se jihokorejská vláda pustila do výstavby obranné protipřehrady. Agrese tohoto druhu může připravit příroda sama, z popudu našeho moderního věku, námi způsobovaného onoho skleníkového efektu. Dochází ke global warming - zvyšování teploty země. Pozvolné tání ledovců, zvyšování mořské hladiny a tak i ohrožení více než 100 milionů lidstva v přímořských nížinách a na nízkých atolových ostrovech, které případně zmizí. Mecenáši, sponzoři a ti druzí MUDr. Jan Cimický I moderní čeština má své módní výrazy: žebrající babka v automatu nežádá almužnu, nýbrž navrhne majetnému, aby jí zasponzoroval dva rohlíky. Časy se mění. Vývoj naší planety je nerovnoměrný. Stáří Země se odhaduje na 5 miliard let, bakterie na ní žijí asi 3 miliardy let, společný předchůdce člověka a opice je však na světě pouhých 30 milionů let a současný typ člověka již jen 35 tisíc let. Krevní oběh byl objeven a popsán Harveyem v roce 1628, první injekce byla aplikována v roce 1850, aspirin známe od roku 1874 a inzulín či antibiotika teprve od tohoto století... Ano, vývoj života a světa je nerovnoměrný a nepochybně akceleruje poznáním až v tomto století, v naší éře. S tím ovšem souvisí i postupné tříbení společenských rolí, které zůstávají archetypálně zakódovány v lidském vědomí. Básník je v této představě chudý a hladový, stejně tak malíř - jinak by přece nemohl tvořit! To je však fikce, kterou se snažili majetní šálit své svědomí. Proto se tyto úvahy halily do vznešeného roucha chudoba cti netratí - ale, pravda, ani nepřidá. Ostatně v dobách otrokářských a feudálních byl chudý člověk vyřazován a ponižován, a jak je zřejmé, ani dnes není chudoba žádnou známkou společenské prestiže a důstojnosti. Dnešní doba je méně pokrytecká alespoň v tomto směru: glorifikace peněz, ať jsou odkudkoli, zastínila potřebu prožívání krásna a nahradila je ryzím materiálnem. Vlastně on je to rys mnoha společenských etap. Obvykle však, jaksi z potřeby vyrovnání a harmonizace vývoje zároveň vznikají i opačné tendence. Vedle rozmařilých boháčů, hýřících a neschopných se rozumově vyrovnat s bohatstvím, které překročilo meze možnosti spotřeby, jsou tu i ti kteří nehodlají tišit své svědomí rozšiřováním pověstí o poctivých chudasech co budou nakonec spravedlivě odměněni, ale sami hledají cesty, jak rozumně využít své bohatství i ve prospěch druhých. Není v tom jen ryzí altruismus, nýbrž i střízlivá politická úvaha. Díky těmto lidem mohli mnozí studenti vystudovat, bydlet a vůbec žít a umělci tvořit bez neustálého strachu a obavy z nouze. Díky jim, vzdělaným, citlivým a chápavým předchůdcům, může naše civilizace obdivovat velká díla, která by jinak neměla šanci vzniknout. 13 [pageend15]zpravodaj 7/8 97 Když Gaius Cilnius Maecenas, odvozující svůj původ od etruských králů, před dvěma tisíci let podporoval a chránil Vergilia či Horace, vykonal tím pro kulturu a lidstvo velice mnoho. Jeho jméno se zapsalo vedle jmen jeho chráněnců. Ostatně, kdo jiný než vzdělaný diplomat, poradce a přítel osvíceného císaře Augusta mohl dát příklad stejně vnímavým druhům pozdějších dob. I u nás byli takoví například architekt Hlávka. Jsou pohádky, které nemajetní rádi poslouchají, třeba že nelítostný boháč je potrestán a nedostane se do království nebeského. Lidé jsou často snadno manipulovatelní, a je pozoruhodné, jak lehko a nepoučitelně uvěří představě, že mohou snadno a bez větší námahy získat spoustu peněz. Stačí napsat, stačí vsadit, stačí se přihlásit či zavolat... Kolik z nich tak naletí podvodníkům! Setkávám se dnes i s další podobou neserióznosti a chorobné snahy získat prospěch a peníze: v mé ordinaci se objevují stále častěji utrápení podnikatelé, doplácející na svou důvěru a víru v serióznost obchodních partnerů. Množství bezohledných podvodníků, tvářících se jako by nic, nedobytné pohledávky i arogance hypertrofického sebevědomí novodobých „parvenus“, to je dnes stále častější, a bohužel, doplácejí na to ti slušní a seriózní. Je to jen nezralostí společnosti? Mrzelo by mě, kdyby však budoucnost národa a jeho umění, kultury, vzdělání či zdraví byla odvislá jen od osvícených mecenášů a sponzorů. I když, doufejme ani tato tradice nevyhasne a nevymizí a jiskřička ohledu na potřeby druhých solidární uznání a velkorysost se stanou trvalou součástí našeho života, kdy bohatství jednoho pomůže vyrovnávat propastnost bezmocnosti a limity nedostupnosti potřebných. Revue Dotyk, 11/95 Doplněk redakce k článku o mecenáších: Myslím, že tato pěkná úvaha potřebuje nějaké doplnění a upřesnění. Jsou totiž určité rozdíly mezi původními mecenáši a dnešními sponzory. Mecenáši nehleděli na osobní prospěch: šlo jim opravdu o podporu chudých, o kulturu, o zlepšení života na zemi. Jejich jedinou odměnou bylo vědomí, že udělali něco užitečného, něco krásného. I když s tím zřejmě nepočítali, zapsali se tak - právě jako pan Maecenas - do dějin lidstva. Sponzoři, to je něco docela jiného. Za jejich dobrými skutky je skryta, anebo docela zřejmá prostá vypočítavost: je to pro ně jen druh více méně účinné reklamy. Proto podporují hlavně masové sporty a masovou podívanou. Některé z těchto podniků by se bez podpory sponzorů vůbec neobešly, nemohly by prostě existovat. Z čeho přece platí fotbalové kluby báječné gáže svým hráčům, za co je kupují? Je ovšem otázka, zda to vede ku zušlechtění lidstva - ale to je stará záležitost. Už ve starém Římě byl oblíben ten, kdo lidu obecnému poskytl chléb a hry - o básních při tom nebyla řeč. Jen málokteří sponzoři myslí také - alespoň zčásti - na kulturu. Vzniká tak jakýsi hybridní sponzor: trochu na prospěch obecný, trochu na prospěch vlastní. Něco podobného provádí u nás např. Komerční banka a její ředitel Richard Salzmann: podporují už řadu let instituci Pražského jara a bez této podpory by se jaro asi vůbec nekonalo. Ale ryzí mecenáši dosud nevymřeli. Patří sem nepochybně paní Madeleine Andrée Cuendet, budovatelka pomníku Jana Palacha. Nejen svou další a stejně významnou, ale méně nápadnou činností, hlavně ale tímto činem se zapsala do dějin švýcarsko - českého i slovenského přátelství. Pomník Jana Palacha zůstane také pomníkem tohoto přátelství. 14 [pageend16]zpravodaj 7/8 97 Zamyšlení Jan Šinágl Až je člověku smutno. Potkali jste už někdy krajanku či krajana, kteří by si nestěžovali na špatné zkušeností z České Republiky? Či dokonce ji chválili po její návštěvě? Málo- krát, že? Většina tvrdě kritizuje - často právem - a odsuzuje. Vzpomenu si při tom na staré indiánské přísloví: Když člověk objeví problém a nepřispívá sám k jeho řešení, pak je sám částí problému. Napadlo již někoho z Vás, že byste se (a s velkou pravděpodobnosti) mohli např. chovat tak jako Ti, které dnes kritizujete, bez dlouholeté zkušeností v jiném materiálním, mentálním a kulturním prostředí. Je morální odsuzovat jiné za jejich chování, kterého si z velké části ani nejsou či nemohou být vědomí. Nemají zkušenost, neznají, neví. Co všechno se „sesypalo“ na normálního člověka v posledních letech, s čím vším se musí vyrovnávat bez znalostí a zkušenosti po tolika letech života v „nenormálnu“? Bylo vůbec možno očekávat něco jiného? Teoretik a idealista to očekávat mohl. Poválečný vývoj „naprogramoval“ společnost více, než jsme ochotni připustit. Nechci omlouvat, jen ukázat jiný pohled na danou situaci. Dnešní doba zde také nedává mnoho důvodů k optimismu a ruku na srdce, není té kritiky zde taky trochu nezdravě moc? Kolik krajanů, či krajanek slyšíte pozitivně mluvit? Tak si na to zvykli, že to až zaráží. Vím, že asi mnohé z Vás pěkně rozčilím, ale i to je k něčemu dobré. Zde v západním systému života je také mnoho lidí „deformovaných“ a neví o tom. To co dokázal komunismus se svojí ideologií - deformací hodnot a myšlení, dokáže kapitalismus, či sociální tržní hospodářství též. Používá jiné metody využívá slabostí člověka. V komunismu bylo těžké se tomuto vlivu ubránit a kdo to dokázal, zasluhuje úctu. V kapitalismu je to snadnější, ale z lidské přirozenosti a pohodlností většina lidí podléhá a nakonec často dělá co vlastně ani nechce, či nepotřebuje, ale co plně vyhovuje jiným. T. G. Masaryk tvrdí, že zatím není lepšího systému než snaha o demokracii lepší a lepší. O to přesně jde, aby se občané stali opět občany a plně využívali možností, které demokracie nabízí. To platí jak na Západě, tak na Východě. V České Republice se udál pokus o reformu hospodářství, ale žádný pokus o reformu myšlení a bez té nemůže být zdravá hospodářská metoda úspěšná a státu prospěšná. Lidé vidí zlo, které se netrestá - a bohužel i na vyšších, viditelných místech - pak je bez výčitek páchají též, či věší hlavy, nebo ztrácejí postupně zájem o dění ve společnosti, městě, obci a do důsledků dovedeno i zájem o souseda. Lidé přestávají žít. Snaží se pouze dobře existovat. Ideální stav pro politiky „manipulanty“, kteří potřebují říci jen v pravý čas, na pravém místě to pravé. Pak je většinou voleno extrémně - doleva, doprava - a občan to opět pocítí. Nechci, aby můj článek vyzněl negativně, naopak věřím na dobrou budoucnost České 15 [pageend17]zpravodaj .7/8 97 republiky, ale nelze očekávat pomoc „shora“. Každá krajanka, krajan, či občan mohou přispět svým dílem, aby se Česká republika dostala tam, kam historicky a kulturně patři. V ČR chybí pozitivní příklady osobností - 50 let tam nebyly! Vy se jimi můžete stát! Nikdo nemá rád jen kritiku, či jen poučováni, to je to nejsnadnější. Takoví lidé by měli raději zůstat doma, či při návštěvách raději mlčet, škodí, aniž si jsou to ochotní připustit. Jít sám příkladem, ukázat myšlením, skutkem, chováním cestu a přispět k řešení, třeba malému, je velké a vždy účinné! ČR má presidenta, kterého svět uznává a kterého si váží, zatím se mu ale nedaří být státotvorný, tak jako to bylo vlastní prvnímu presidentovy ČR T. G. Masarykovi. Držme mu palce! Vy krajanky, krajané a občané ČR máte možnost své vlasti na její nesnadné cestě pomoci více, než celá plejáda dnešních tzv. politiků - začněte, je nejvyšší čas - jsme to dlužni našim předkům! Z parlamentů, ministerstev a velvyslanectví Sdělení konzulátu ČR v Bernu I. Volby občanů ČR v zahraničí V České republice se nyní v politických sférách začínají ve větší míře objevovat názory o tom, že by se čeští občané žijící v zahraničí mohli zúčastnit voleb do zastupitelských sborů v ČR přímo v cizině. Petiční výbor Poslanecké sněmovny ČR rozhodl dne 18. 6. 1997 vyjít českým občanům žijícím v cizině vstříc a doporučil vládě, aby v novém volebním zákoně umožnila českým občanům, kteří pobývají mimo ČR, volit. Podle tohoto doporučení by čeští občané volili v cizině na českých zastupitelských úřadech. Rovněž Senát ČR se bude zabývat volebním právem českých občanů v cizině a to jmenovitě jeho nově ustavená dvanáctičlenná komise pro krajany. (Poznámka velvyslanectví CR v Bernu: Tuto problematiku volebního práva je zapotřebí brát s jistou, přinejmenším časovou rezervou, jelikož se jedná o složitější problém. Důležité je však to, že se o této otázce začalo oficiálně hovořit. Připomínáme, že volby do Parlamentu ČR jsou v roce 2000.) II. Smlouva mezi ČR a Švýcarskem o sociálním zabezpečení Dne 4. 6.1997 Národní rada Spolkového parlamentu Švýcarské konfederace schválila smlouvu mezi ČR a Švýcarskem o sociálním zabezpečení (tzv. dohodu o důchodech), která byla uzavřena dne 10. 6. 96 v Ženevě. Je to po schválení Poslaneckou sněmovnou ČR v prosinci 1996 a Stavovskou radou Spolkového parlamentu Švýcarska ze dne 18. 3. 97 poslední parlamentní komora obou zúčastněných států, na jejíž schválení se čekalo. Nyní podle právních pravidel je k platnosti a účinnosti této smlouvy ještě zapotřebí výměny ratifíkač- ních listin mezi oběma státy. K této výměně by mělo dojít v Praze v měsíci srpnu nebo září 1997. Podle ujednání vstoupí smlouva v platnost prvního dne druhého měsíce následujícího po výměně ratifikačních listin (to znamená, že, budou-li ratifikační listiny vyměněny v měsíci srpnu 1997, vstoupí smlouva v platnost dnem 1.10.1997). 16 [pageend18]zpravodaj 7/8 97 O datu ratifikace s podrobnějším výkladem smlouvy bude velvyslanectví ČR v Bernu informovat čtenáře v zářijovém vydání Zpravodaje 1997. III. Dohoda mezi ČR a Švýcarskem o výměně stážistů Dne 19. 5. 1997 byla v Praze mezi ČR a Švýcarskem uzavřena dohoda o výměně stážistů. Tato dohoda je narozdíl od smlouvy o důchodech mezi ČR a Švýcarskem dohodou vládní (je sjednávána vládou), nemůže měnit vnitrostátní předpisy a proto nevyžaduje souhlas parlamentu. (Zmíněná smlouva o důchodech zase patří do kategorie prezidentských smluv, t.j. je sjednávána jménem hlavy státu, může tedy měnit vnitrostátní předpisy a proto ke své platnosti vyžaduje ještě souhlas parlamentu). Tato dohoda o výměně stážistů stanoví podmínky pro výměnu občanů ČR s trvalým pobytem na území ČR a občanů Švýcarska, kteří budou na omezenou dobu zaměstnáni ve svém oboru ve druhém státě za účelem zdokonalování svých odborných a jazykových znalostí. Oba smluvní státy si dohodly, že každý stát může v průběhu každého kalendářního roku přijmout 100 stážistů (Tento kontingent nemá nic společného s kontingenty sezonierů a povoleními k pobytu pro cizince ve Švýcarsku, vyhlašovanými každoročně švýcarskou vládou a umožňuje tak bez ohledu na hospodářskou situaci hostitelské země získat stážistům pracovní a pobytové povolení, které by zájemce jako nestážista získával zpravidla daleko obtížnějším způsobem). Stážisté mohou být zaměstnáni ve všech povoláních, jejichž výkon není pro cizince podle právních předpisů hostitelské země omezen. V případě povolání, pro jejichž výkon se vyžaduje zvláštní povolení, je nutno takovéto povolení získat. Stážisté nesmí být mladší 18 let a neměli by být zpravidla starší 35 let a musí mít ukončené odborné vzdělání. Za stážistu se nepovažuji praktikanti, tj. osoby, které v průběhu svého vzdělávacího procesu potřebuji k nabytí vzdělání ještě zahraniční praxi. Švýcarsko a ČR se dohodly na tom, že občané jejich států, kteří mají o zaměstnání jako stážisté zájem, si zaměstnání v hostitelské zemi vyhledají v první řadě sami. Příslušné úřady však mohou zájemce při hledání zaměstnání vhodnými opatřeními podpořit. Povolení k zaměstnání stážisty se uděluje v souladu s právními předpisy hostitelské země včetně povolení ke vstupu do země, pobytu, návratu a povolení výdělečné činnosti. Povolení k zaměstnání stážisty se zpravidla omezuje na dobu 12 měsíců a může být prodlouženo nejdéle na 18 měsíců. Pracovní smlouvy se proto uzavírají na dobu určitou. Stážisté nesměji vykonávat žádnou jinou výdělečnou činnost anebo přijmout jiné zaměstnání. V odůvodněných případech může příslušný úřad schválit změnu pracovního místa. Žádost o povolení k zaměstnání nebo o zprostředkování zaměstnání podá stážista u úřadu příslušného k provádění této dohody. Pro občany ČR je tímto úřadem Správa služeb zaměstnanosti Ministerstva práce a sociálních věcí ČR, 120 00 Praha 2, Palackého náměstí 4, pro občany Švýcarska Spolkový úřad pro průmysl, živnosti a práci (BIGA) Spolkového departementu národního hospodářství v Bernu. Tyto úřady způsobilost podané žádosti o stáž posoudí a v kladném případě ji podpoří. Zprostředkování zaměstnání a všechny formality spojené s povolením k zaměstnání stážisty jsou bezplatné. Sazby a poplatky související se vstupem a pobytem na území hostitelské země si však stážisté hradí sami. Zaměstnání stážistů a zdaňování jejich pracovních příjmů se řídí právními předpisy hostitelské země. Povolení k zaměstnání stážisty bude uděleno pouze tehdy, když dohodnuté podmínky zaměstnání budou v souladu s právními předpisy hostitelské země. Pracovní smlouva musí 17 [pageend19]zpravodaj 7/8 97 mimo jiné upravovat příjmy z pracovní činnosti při dodržení platných tarifů běžně používaných pro danou profesi v daném místě. Podle ujednání vstupuje dohoda o stážistech v platnost dnem obdržení poslední nóty, kterou smluvní strany potvrdí splnění vnitrostátních náležitostí nezbytných pro vstup dohody v platnost. Česká republika svou nótu potvrzující splnění požadovaných podmínek předala švýcarskému velvyslanectví v Praze dne 5. 6. 97. Na obdobnou nótu švýcarské strany se ještě čeká. Předpokládá se však, že v průběhu měsíce července 1997 bude podepsán dokument o technickém postupu k provádění této dohody a české straně bude doručena očekávaná nóta Švýcarské konfederace, která uvede dohodu o stážistech v platnost. JUDr. Roman Prosa, vedoucí konzulárního oddělení Restituce se nekoná Ve 3. čísle Zpravodaje jsme referovali o tom, že podle Ústavního soudu je nutno promítnout do katastru nemovitostí skutečnost, že propadnutí majetku, k němuž byly občané odsouzeni, bylo rehabilitačním řízením zrušeno, jako by se nikdy nekonalo. Katastrální úřady ovšem odmítají záznam o propadnutí majetku rušit, pokud o tom nedostanou rozhodnutí soudu. I když záznam provedou, nic z něho nevyplývá, tedy ani nárok na vydání majetku. Vzniká tak zajímavá právní situace, typická pro pojetí práva v České republice: vlastnické právo náleží jedné osobě, uživatelské právo osobě jiné. V článku bylo naznačeno, že Ústavní soud bude také brzo jednat o právu na restituci zabaveného majetku i u těch občanů, kteří nemají české občanství, a byla vyslovena naděje, že rozhodnutí soudu bude kladné. Zatím už Ústavní soud o této věci rozhodl negativně: kdo nemá státní občanství, nemá nárok na vydání. Nález se opírá o text restitučního zákona, který v úvodě praví, že se jedná o nápravu některých křivd. Jinými slovy, zákon už předem ohlašuje, že všechny křivdy nebudou napraveny. Občané v USA a Kanadě, kteří byli nuceni vzdát se českého občanství, na toto jediné (a celkem zbytečné) slůvko nyní doplácejí. Je to opravdu světová kuriosita. Ti, kdo byli komunistickými soudy odsouzení ke ztrátě majetku a jimž byl v rehabilitačním řízení majetek (teoreticky) vrácen, jako by jim nikdy nebyl zabaven, nyní jej nedostanou. V celém světě platí, že majetkové záležitosti se řeší bez ohledu na státní občanství. Jestliže získáte třeba v Anglii dědictvím nějaký majetek, třeba nemovitost, máte také nárok, abyste jej převzali bez ohledu na to, jaké máte občanství nebo kde bydlíte. V České republice platí ovšem jiné právo a ani Ústavní soud si s tímto pojetím práva nechce pálit prsty. Švýcarům dobře známý americký senátor Alfonso D'Amato, předseda Helsinské komise, řekl k této otázce: „Ačkoli chcete být našimi spojenci, diskriminujete naše nynější občany, což je sotva akt přátelství“. S panem senátorem většinou nesouhlasíme, ale v této otázce má asi pravdu. 18 [pageend20]zpravodaj 7/8 97 K návratu do vlasti Na dopis jedné krajanky, která se chce vrátit, píše Magistrát hlavního města Prahy, tiskové oddělení V Praze dne 12. března 1996 Vážená paní, pan primátor si s pochopením přečetl Váš dopis o Vašem úmyslu vrátit se do vlasti a požádal mě, abych Vám zjistila informace nezbytné pro Vaše rozhodování. Domovy důchodců v ČR jsou státní, obecní resp. městské, církevní a soukromé. Žádost o umístění ve státních a městských domovech v Praze lze podat na odboru sociálních věcí a zdravotnictví Magistrátu hl. m. Prahy nebo na místním úřadě v místě trvalého bydliště. Podmínkou pro získání ubytování ve státních a obecních domovech důchodců je totiž trvalé bydliště v ČR. Z tohoto pravidla je však možné získat výjimku, kterou může udělit Ministerstvo práce a sociálních věcí, ulice Na poříčním právu 1, 120 00 Praha 2. Uvedené domovy důchodců jsou různé úrovně. V zásadě je lze rozlišit jako standardní, tedy se společným ubytováním a nadstandardní - pensionové, se samostatným pokojem či malým bytem. Bohužel Vám musím sdělit, že v Praze je o umístění do domovů důchodců velký zájem a z tohoto důvodu je čekací doba (od podání žádosti) u klasických domovů důchodců dva roky a u nadstandardních pět let. Nutno dodat, že situace ve středočeském kraji je obdobná. Měsíční poplatek ve standardních domovech důchodců činí 2.500 Kč. V pensiono- vých domovech se kromě tohoto poplatku hradí též nájem podle velikosti pokoje a příslušenství a náklady za elektriku, vodu apod. Vzhledem k tomu, že chcete svůj záměr realizovat v krátké době, snažila jsem se zjistit i nějaké informace i o církevních a soukromých domovech důchodců, které jsou mimo okruh působnosti magistrátu. Podle dosažitelných informací církevní domovy v Praze a středočeském kraji slouží zatím jen invalidním občanům. Soukromé domovy důchodců mají převážně charakter penziónů, a měsíční nájem se službami se pohybuje okolo 10.000 Kč za měsíc. Pro Váš případný zájem o tento druh ubytování sem uvádím několik získaných adres. Velice mě mrzí, že Vám nemohu podat příznivější nabídku a doufám, že Vám bude aspoň k užitku přiložený adresář. S pozdravem Michaela Kynkorová, vedoucí oddělení Adresář penziónů: Penzión důchodců, Dvojdílná 537,190 00 Praha 9 Penzión důchodců, Hejnická 538 Střížkov, 190 00 Praha 9 Nadace MARIASTAR HUMANITY, Ing. Stárková, ředitelka, Čajkovského 13, 130 00 Praha 3, sídlo penziónu: Samopše (u města Sázavy - 60 km od Prahy) Penzión pro důchodce, 290 01 Poděbrady Ančo, Penzión pro seniory, 294 04 Dolní Bousov (70 km od Prahy) Penzión Panda, 273 71 Zlenice u Prahy Ing. Oldřich Novák, Budínova 1564/6, Praha 8 Domov odpočinku ve stáří Diakonie, 411 87 Krabčice u Mělníka, okres Roudnice n/ Labem Dům pokojného stáří Diakonie, 675 60 Myslibořice u Třebíče 19 [pageend21]zpravodaj 7/8 97 Zákon o zahraničných Slovákoch, č. 70, zo 14.2. 97 O návrhu zákona sme písali v Zpravodaji č. 12/96. Text schváleného zákona odpovedá v podstate návrhu, takže ho dalej nebudeme opakovať a uvádzame výňatok z komentára k tomuto zákonu. Zákon nadobudne platnosť 5. júla 97. Názor na tento zákon, ktorý sa dlho pripravoval a upravoval, sme vyjadrili ešte vlani v článku Kam vlastne patríme. Zákon je tak kontroverzný ako samotné dnešné Slovensko. K tomu, aby sme dokázali náš slovenský pôvod, čím získame výhody na Slovensku ako jeho obyvatelia, nemyslím si, že bol potrebný Zákon pre zahraničných Slovákov. Opäť je to slovenský unikát. Ak tie výhody nám chceli poskytnúť, mal postačiť k tomu platný slovenský pas, ktorý bol každému Slovákovi žijúcemu v zahraničí umožnený si vybaviť po roku 1989. Je potrebná kategorizácia? Nemyslím si, že by nás mali opäť preverovať na Ministerstve zahraničných vecí, ako to bolo za komunizmu, či v zahraničnej organizácii Slovenská liga, ktorá svojou i dnes "protisovskou" angažovanosťou má ohodnocovať Slovákov žijúcich v zahraničí, nakoľko dnes je to organizácia, s ktorou vládnuca koalícia spolupracuje. Je to irónia osudu. V zákone sa objavujú state, ktoré platili počas éry komunizmu - 4 (4) b, c, § 7. Neni mi tiež jasné, ako si žiadateľ o preukaz, napr. v Kanade, získa potvrdenie o tom, že nebol trestne stíhaný a že netrpí nákazlivou chorobou, ktorej šírenie je trestné (ako viem, ani zamestnávateľ takúto informáciu v Kanade nemôže požadovať). ND 21.6.97, MZK Zprávy z Čech a Slovenska Komisár EÚ vyjadril obavy: právny štát a demokracia nie sú v SR dostatočne zakorenené Komisár EÚ Hans van den Broek po stretnutí so slovenskými predstavitefmi vyhlásil, že vláda práva - právny štát- a demokracia nie sú v SR zakorenené v dostatočnej hĺbke. K politickému vývoju potom povedal: „Ešte pred referendom vyjadrila EÚ hlboké obavy, týkajúce sa stability politických inštitúcií v SR. Demokraciu nemožno považovať za stabilnú v prípade, že rešpektovanie práv a povinností takých inštitúcií, ako je prezident, Ústavný súd alebo ústredná referendová komisia, môže byť spochybnené vládou.“ Podfa van den Broeka má SR pozitívne tendencie, pokiaľ ide o ekonomické kritériá, avšak nízky objem zahraničných investícií súvisí s politickým vývojom v krajine. Van den Broek vyhlásil, že v parlamentných demokraciách musí mať opozícia právo podieľať sa na štátnych záležitostiach a toto právo sa odráža aj na obsadení parlamentných výborov. K referendu komisár EÚ vyjadril názor členských krajín, že "rozsudok Ústavného súdu ako i pozícia ústrednej referendo- vej komisie boli autoritami ignorované. Deklarácia, ktorú predniesol minister zahraničných vecí Hamžík pri svojom odstúpení, bola veľmi výstižná." Van den Broek potvrdil, že EÚ má záujem o dialóg so Slovenskom, pričom odmietol, že by EÚ uvažovala o vypovedaní asociačnej dohody so SR. Návšteva H. van den Broeka na Slovensku a správa z nej zohrajú významnú úlohu pri finalizácii hodnotenia pripravenosti krajiny na vstup do EÚ. Po stretnutí van den Broeka s prezidentom Kováčom jeho hovorca V. Štefko uviedol, že do polovice júla 20 [pageend22]zpravodaj 7/8 97 tohto roku budú pripravené posudky o kandidátskych krajinách, v novembri sa nimi bude zaoberať Európsky parlament a v decembri vlády členských krajín EÚ. Prezident Kováč podľa Štefka apeloval na EÚ a jej orgány, aby SR zostala v prvom kole kandidátskych krajín. Pri príchode do Prezidentského paláca van den Broek prechádzal popri protestujúcich zástupcoch mládežníckych organizácií, ktorí držali v rukách transparent s anglickým textom: Pán Broek slovenská vláda nehovorí za mladých ľudí na Slovensku, chceme ísť do NATO a EÚ. Po stretnutí s premiérom komisár EÚ konštatoval, že V. Mečiar ho ubezpečil o neochvejných ambíciách SR stať sa členom únie. „Pochválil som SR za úspechy v oblasti ekonomickej transformácie. Napriek tomu, že v politickej oblasti sú určité otázniky, sme rozhodnutí pokračovať vo vzájomnom dialógu,“ uviedol Broek a uistil obyvateľov Slovenska, že môžu počítať s „veľmi dôraznou podporou“ zo strany EÚ. Podľa van den Broeka napriek tomu, že SR je mladý štát, musí splniť kritériá stanovené pre začatie rozhovorov o vstupe do EÚ rovnako ako každá iná krajina. Komisár podotkol, že „európska rada prinesie svoje rozhodnutie o tom, s kým začať rokovania o vstupe do únie v decembri tohto roku ... Dovtedy očakávame jasné signály od vlády SR v smere upevnenia právneho štátu a demokratických procesov, ktoré by mali byť sprevádzané praktickými krokmi“. Van den Broek vyjadril presvedčenie, že SR bude vítaná v rodine európskych národov. Rokovania so Slovenskom o vstupe sa začnú ihned po tom, „ako splní príslušné kritériá“. Hovorkyňa premiéra M. Pospíšilová po stretnutí vyhlásila, že V. Mečiar a H. van den Broek sa zhodli na potrebe dosiahnuť pokrok najmä „v demokratickom pluralizme“. Na margo referenda obaja predstavitelia podľa Pospíšilovej konštatovali, že „je to porážka všetkých na Slovensku“. Ako dalej podotkla, van den Broek vyslovil isté sklamanie nad ekonomickými opatreniami, ktoré prijala SR po Česku v súvislosti s riešením deficitu obchodnej bilancie. Preíniér Mečiar ubezpečil komisára E'Ú, že ihned ako ČR zruší tieto opatrenia, do 14 dní uskutoční rovnaký krok i Slovensko. Štátny tajomník ministerstva zahraničia J. Šesták po rokovaní s komisárom EÚ na otázku denníka SME, či si myslí, že do EÚ sa môže dostať krajina, kde sa nevyriešil prípad únosu prezidentovho syna, zmarilo sa referendum a či nemá podobný pocit ako minister Hamžík, že priestor na presadenie vstupe SR do EÚ sa v dôsledku vnútropolitickej situácie zúžil na minimum. Šesták odpovedal: „Nerád hodnotím obsah otázok, lebo máte právo pýtať sa, na čo chcete, ale ja mám rovnaké právo odpovedať, ako uznám za vhodné. Vaša otázka je tendenčná a zavádzajúca, pretože by vyžadovala diskusiu na dlhšie.“ SME, Bratislava, 30. 5. 97 Slovenský prezident bojuje proti větrným mlýnům Slovenský prezident Michal Kováč označil v krátkém interview pro noviny „Magyar Hirlap“ v Budapešti (pondělí 16. 6. 97) situaci ve své vlasti jako vážnou. Poukázal též na to, že hospodářský rozmach v zemi je zbrzděn a že pro politický zmatek je velmi obtížné získat zahraničný kapitál. Na otázku, týkající se protikladů, které ho odlišují od předsedy vlády, zvolil Kováč poměrně mírnou formulaci a neoplatil mu stejnou mincí: předseda vlády ho nedávno na stranickém shromáždění nazval „dodělávajícím koněm“, ale za několik dní nato prohlásil, že chce s hlavou státu vést dialog. 21 [pageend23]zpravodaj 7/8 97 Dále Kováč říká, že mezi ním a předsedou vlády Mečiarem existují skutečně rozpory, ale to neznamená, že se jejich názory ve všem rozcházejí. Oba se dívají na problémy Slovenska podobně, jenomže každý z jiného úhlu. On sám, jako prezident, nedělá velká politická rozhodnutí, jeho úkol spočívá v tom, že dohlíží na proces demokratizace. Úloha prezidenta může však být, jak sám říká, jen tehdy účinná, bude-li vládou podporován. Mečiar mu však nechce nebo nemůže tuto podporu poskytnout, on totiž nejedná s prezidentem jako s rovnocenným partnerem. Jeho činnost jako hlavy státu, je za těchto okolností bojem proti větrným mlýnům - to je Kováčovo rezignující mínění. A všeobecně je toho náhledu, že iniciativa k zlepšení vztahu by měla vycházet od Mečiara, který je politicky výše postaveným funkcionářem. Neprůhledná privatizace Americké rozhodnutí, nezmínit se vůbec o Slovensku ve výčtu NATO - kandidátů, označuje Kováč za málo překvapující. Vyvozuje to jedině z toho, že finanční situace jeho země neumožňuje modernizaci armády. Podle něho zavinila neprůhledná privatizace velké škody, ale přesto pokročil tento proces tak daleko, že už ho není možno zvrátit. Proti podvodům a korupci v privatizaci bylo by však třeba okamžitě zakročit. Ale protože se to nedělá, dodává prezident, je možno se domnívat, že má někdo zájem na tom, aby určití lidé měli přednost při získávání státního majetku. Podle NZZ, 17. 6. 97, M. N. Bola som svedkom Prepáčte mi, ale stanoviská pánov Slotu, Markuša, a najmä Ďuricu, mi už strašne lezú na nervy. Mám 73 rokov a prežila som v živote všeličo, ale na jeden zážitok nezabudnem do smrti. Počas druhej svetovej vojny som žila u rodičov na dedine vzdialenej od Banskej Bystrice asi 16 kilometrov. Náš dom bol za dedinou asi 400 metrov. Pod mlynom sme mali dve velké pivnice a v nich sa skrývali dve židovské deti (jedno ešte žije) a další ľudia. Rodičia detí boli v koncentračnom tábore. V našej dedine Hlinková garda nebola. Kedže v dedine chlapov nebolo (ušli do hôr, lebo sa dozvedeli, kedy ich Nemci mali brať), chodila som na nákupy do Banskej Bystrice na konskom povoze ja. A raz, ked som sa vracala domov, tesne pod vrcholom kopca Kríž (kopec od Banskej Bystrice smerom na Hornú Mičinú, ľudovo zvaný Strelnica), skupina mladých ľudí si kopala hrob. A neboli to len Židia (ich mŕtvoly boli po vojne exhumované). Kone som zastavila a s hrôzou som sa na to dívala. V momente pribehol jeden z gardistov (Nemci tam vôbec neboli) a s nadávkami sa mi vyhrážal, že ak okamžite neodídem pôjdem si hrob kopať aj ja. Odišla som. Znovu opakujem, že tých mladých ľudí postrieľali príslušníci Hlinkovej gardy a nie Nemci! Iste to nebol ojedinelý prípad, ale tohto som bola očitým svedkom a nemôžem naň zabudnúť. Takto si pán Tiso - a k tomu ešte farár - predstavoval pomoc a ochranu slovenského národa? Páni Ďurica, Slota a Markuš, ani tento prípad vám nič nepovie? Ani ministerke školstva? Valéria Malá, Detva, Pravda, 17.5.97 22 [pageend24]zpravodaj 7/8 97 Vláda ČR se 4.6.97 shodla na tom, že ČR by měla být rozdělena na 13 vyšších územních celků. Oznámil to na tiskové konferenci po jednání vlády premiér Václav Klaus. Předběžné názvy celků jsou: vyšší územní samosprávný celek pražský, středočeský, budějovický, plzeňský, karlovarský, ústecký, liberecký, královéhradecký, pardubický, brněnský, olomoucký, ostravský a zlínský. Sochy na pražském Karlově mostě postupně nahrazují jejich kopie, protože originálům hrozí poškození. Na Karlově mostě se nachází 30 soch, 7 z nich jsou kopie z r. 1970 Sťažnosť do Štrassburgu. Podpredseda Madarského kresťansko-demokratického hnutia Pál Csáky sa ako občan SR obrátí na Európsky súd pre ľudské práva v Štrasburgu so sťažnosťou na nahradenie dvojjazyčných vysvedčení jednojazyčnými na školách s vyučovacím jazykom národností. Dvojjazyčné vysvedčenia sa na menšinových školách na území Slovenska vydávali od roku 1921. O ich nahradení jednojazyčnými rozhodlo začiatkom tohto roka ministerstvo školstva na základe zákona o štátnom jazyku, ktorý stanovil, že školská agenda sa vedie v štátnom jazyku. Formou petície protestovalo proti jednojazyčným vysvedčeniam asi 55 tisíc občanov. 75 let profesora J. M. Lochmana. V dubnu t.r. se dožil 75 let profesor dr. Jan Milič Lochman. Rodem z Nového Města n. M. ve východních Čechách, z rodiny, která se od pradávna hlásila k evangelické církvi Českých bratří. Studium teologie a filosofie započal a dokončil na Husově fakultě v Praze. Mezitím studoval v Basileji (1947-48) a na univerzitě St. Andrews ve Skotsku. Po dvouleté činnosti jako farář byl povolán na evangelickou teologickou fakultu, kde vyučoval systematickou teologii a filosofii. V letech 1968/69 přednášel na Union Theological Seminary v New Yorku a v r. 1969 byl povolán do Basileje, která se mu měla stát druhým domovem. Uveřejnil celou řadu prací v českém, německém a anglickém jazyce, v letech 1981 a 1982 byl rektorem basilejské university. Pan profesor je i s manželkou dlouholetým členem spolku Domov a pokud může, účastní se spolkových podniků. Byl např. slavnostním řečníkem na oslavě 70. výroční spolku. Ve svém projevu se tehdy zamyslil nad významem existence krajanských spolků. Pane profesore, dodatečně blahopřejeme k Vašim třičtvr- tinám a přejeme pevné zdraví a pracovní elán do mnoha dalších let! Domov Basilej Univerzita Karlova v Praze. Nejstarší univerzita ve střední Evropě, založená 7. dubna 1348 Karlem IV., císařem římským a králem českým, bude v roce 1998 slavit 650. výročí. Při té příležitosti by ráda pozvala na oslavy svoje absolventy, roztroušené po celém světě, s nimiž v průběhu let ztratila kontakt. Oslavy se budou konat v roce 1998. Zájemci o účast jsou žádáni, aby se přihlásili na následující adrese: PhDr. Michal Škarpa, Ovocný trh 3, 116 36 Praha 1, Czech Republic. Zdeněk Mlynář, teoretik a funkcionář KSČ do roku 1968, zemřel 15. 4. ve Vídni na rakovinu plic ve věku 67 let. Studoval práva na universitě Lomonosova v Moskvě, kde byl spolužákem M. Gorbačeva v letech 1951-54. Koncem 1968 vyloučeni ze strany, v roce 1977 se připojil k signatářům Charty. V témže roce oficiálně emigroval do Rakouska a byl zbaven čs. občanství. Po sametové revoluci se pokusil o politický návrat, nenašel však pro své levicově-demokratické zaměření dostatečnou odezvu a v parlamentních volbách neuspěl. Klášter ve Zlaté Koruně otevřen. Klášter na Českokrumlovsku, který byl založen v r. 1263 Přemyslem Otakarem IL, byl 11.6. znovu otevřen pro veřejnost. Opravy opatských budov budou sice pokračovat, ale bez nebezpečí pro návštěvníky. Prohlídková 23 [pageend25]zpravodaj 7/8 97 trasa zůstane zachována, takže návštěvníci budou moci obdivovat výjimečnou architekturu Malého konventu, kaple Andělů strážných a velkého konventu s křížovou chodbou, reflektářem a kapitulní síní. čtk Valorizace důchodů. I když vláda ČR se snaží šetřit kde může, bude nucena přistoupit ke zvýšení důchodů, protože cenový index se za rok zvýšil o více než 5%. Zvýšení o 11% má být uskutečněno v srpnu 1997. Praze hrozí udušení. Praha předstihla v motorizaci evropská velkoměsta. Zatímco například v Mnichově, Frankfurtu nebo Kolíně nad Rýnem připadá jeden osobní automobil na 2,2 až 2,3 obyvatele, v Praze už má auto každý druhý občan. Dohnat a předehnat je krásné heslo, ale tady už jsou určité hranice - ve dne jsou ulice beznadějně zacpány a zamořeny, trochu volněji je jen o víkendu a v noci. Navíc parkující auto snižují průjezdnost ulic. Návštěvníkům Prahy, ale i domácím lze doporučit, aby svá vozidla nechávali na okraji města a použili hromadné dopravní prostředky. I tu ovšem chybí parkoviště, jaká se na západě nazývají „Park and ride“. Čtvrt milionu pražských psů po sobě nechá denně 20 tun exkrementů. Ve čtvrti Praha 1 bylo nyní instalováno 50 odpadkových košů, do kterých by majitelé psů měli lopatičkou sbírat výtrusy svých miláčků. Podobné koše jsou již v Praze 2, ale dosud jsme nikoho neviděli, aby lopatičku používal. Za starých časů to bylo mnohem jednodušší: o psí trus se starali zvláštní specialisté, protože byl užíván jako enzymatické mořidlo při vydělávání kůže. Moderní chemie tuto přírodní surovinu nahradila - škoda! Zprávy ze Švýcarska a ostatních států Švýcarsko viděno s druhé strany V poslední době se stalo Švýcarsko terčem útoků se všech stran. Židovské organizace vyčítají Švýcarsku zašantročení židovských peněz po válce a spolupráci s nacistickým Německem za války, jiní dokonce označují švýcarskou neutralitu jako nemorální. V podtextu se obvykle skrývá závist, že Švýcarsko představuje v neklidném světě ostrov klidu s vysokým životním standartem. Útoky jsou většinou nepodložené, irracionální, proti nimž se Švýcarsko nedovede dost účinně bránit. Je proto dobré seznámit se s názory, jak vidí švýcarské problémy anglický historik Jonathan Steinberg (1934), který má ke Švýcarsku upřímné a dlouhodobé vztahy. Rozhovor zaznamenal pro Weltwoche (č. 24) Hanspeter Bom. Z rozsáhlé stati přinášíme to podstatné. H. B. Vlastně všechno, co bylo v posledních měcících publikováno o Švýcarsku jako odhalení, nepřináší vůbec nic nového? Ano - vše, co jsem až doted četl, je už známo a je podáno více méně přesně v mé knize „Proč Švýcarsko?“ (Why Switzerland?). Psal jsem o Tothmundovi, o písmeně „J“ v židovských pasech a o výroku „Lodje plná“. Nebylo mi pouze známo, jak dalece odmítaly švýcarské banky po válce spolupracovat - to bylo tajné. Jestli se banky schovávaly za bankovní tajemství a lidem neřekly pravdu, to je na pováženou. Že by se jednalo o velké peníze, tomu nevěřím. Nákup „uloupeného zlata“ švýcarskou Národní bankou od nacistů, to bylo samo24 [pageend26]zpravodaj 7/8 97 zřejmé. Portugalci, Švédové a jiní, to dělali zrovna tak. Švýcarsko muselo přežít, a bez dovozu z Německa, Itálie by přežít nemohlo. Svět je šedý, ne černobílý. I když ve své knize nezanedbáváte temné stránky, označujete podle Churchila dobu od r. 1940 do 1945 jako „jednu z nejlepších dob Švýcarska“. Ano, hodnotím mobilizaci a aktivní vojenskou službu kladně. Znám mnoho starších Švýcarů, kteří sloužili na hranici, obětovali této službě roky svého života, byli ochotni pro svou zemi zemřít. Vím také, že „Reduit“ byl vážnou strategií. Nelze ovšem dokázat, že Hitler upustil od útoku na Švýcarsko, protože věřil, že to Švýcarsko myslí vážně s rozbitím všech tunelů a průsmyků. Možnost útoku tady ovšem byla a byla to otázka strategie německého generálního štábu, zda to učiní. Domnívám se stále, že to bylo nejen nebezpečné, ale také odvážné gesto, když generál Guisan shromáždil všechny vysoké důstojníky k nové přísaze na Rütli. Symboly mají také svoji cenu. Byl to symbolický čin proti přizpůsobivosti. Nezastírám, že tu byli nacisti, antisemité, šíbři a šmelináři, ale domov a armáda, lidé kolem Freye atd. chtěli přece bojovat. Švýcarsko za války je nyní - hlavně v americkém a britském tisku - Učeno mnohem černěji. Je tu také kniha Davida Bowera „Krvavépeníze (Blood Money)“. Co o ní soudíte? Bower není tak špatný, jak se mu to přičítá. Mnohé věci vidí v docela správném odstínu. Jean Ziegler je mnohem více zaujatý proti Švýcarsku než Bower, mnohem méně vyvážený. Napadá Švýcarsko jako Švýcar s takovou vehemencí, že se mi to zdá velmi nespravedlivé. Vaše kniha je mnohem blahovolnější. Když kniha vyšla 1976 v prvém vydání, nevzbudila velkou pozornost. Ted je z ní balzám na rány Švýcarska. Je to známka toho, jak se ve Švýcarsku změnila obecná nálada. Říkám vlastně totéž co dříve, že totiž demokracie je systém s mnoha přednostmi a mnoha nevýhodami. Sám jsem v tom nejhlubším slova smyslu demokrat a proto jsem velký příznivec Švýcarska přes všechny možné výhrady. Přirozeně má Švýcarsko své problémy: abychom je pochopili, k tomu je třeba velké úsilí, protože vy Švýcaři nám to nijak neusnadňujete. Vy jste se po staletí stavěli jako ježci, ohradili jste se proti vnějšímu světu, mluvili jste tajnou řečí, které žádný smrtelník nemohl rozumět, měli jste svůj vnitřní život, který jste neukázali žádnému cizinci. Švýcarsko je velice komplikované. Trvalo to dlouho, velice dlouho, než jsem vám začal trochu rozumět. Váš systém je zcela výjimečný a nikde jinde neexistuje. Vaše dejiny jsou výjimečné, hospodářské, náboženské dějiny, to vše lze těžko pochopit. A nejsou tu žádné podobné opěrné body, které by pomohly Švýcarsko nějak osvětlit. Švýcarsko je tedy zvláštní případ? Ano. Je to pozůstatek Římské říše, pozůstatek, který byl dlouho udržován při životě a sám se při něm udržoval. Byl udržován velkými mocnostmi, protože to bylo pro ně výhodné, a udržoval se sám, protože se to hodilo i Švýcarům. Mohla by kříse kolem nacistického zlata způsobit, že by Švýcarsko opustilo své postavení ježka a stalo se normální evropskou zemí? Tato krize je krize normalizace. René Felber řekl v r. 1990, že Švýcarsko se stalo normální zemí. To nesouhlasí, rozhodně nesouhlasí, ale smer je zřejmý. Instituce, které se vyvíjely po staletí, aby Švýcarsko ohradily vůči vnějšímu světu, aby je proti němu bránily, ztratily v dnešní Evropě, kdy je Švýcarsko obklopeno mírumilovnými demokratickými a kapitalistickými státy svůj smysl. K čemu je miliční armáda? Proti komu? Proti Rakousku? Itálii? Po konci studené války padlo každé rozumné zdůvodnění. Moji mladší švýcarští přátelé už nemají ctižádost stát se důstojníky - to trvá příliš dlouho. Mimo to nemají podniky 25 [pageend27]zpravodaj 7/8 97 zájem na tom, aby z nich byli důstojníci. V době globalizace nemůže velký koncern poslat důležité lidi na měsíce k armádě. A to je jen jeden příklad z těch mnoha. Rozdrobený hospodářský vývoj, který si Švýcarsko dlouho pěstovalo - např. chemie v Basileji a četné vesnice v Juře, kde se vyráběly součásti k hodinkám - to vše je pryč. Nyní má Švýcarsko jen jediného výrobce hodin, což je světový koncem, který může výrobu přeložit do ciziny, kdykoli se mu zachce. Novartis, podnik vzniklý sloučením Ciby a Sandoze, druhá největší chemická firma na světě, se vůbec už nestará o to, co se děje ve Švýcarsku. Švýcarskůé bankovnictví musí zůstat schopné konkurence, jinak zanikne, To znamená mluvit anglicky, 24 hodin denně pracovat, odstranit všechny zvyky švýcarských bank, nastolit otevřenost, otevřít nové obchodní oblasti. Pak se musíme ptát, zda by nebylo logické, aby Švýcarsko splynulo s Evropou? Jestliže vy Švýcaři jste opravdu demokrati, v což doufám, pak musíte na demokracii věřit. Musíte na ni věřit tak silně, že i sám Blocher a jeho stoupenci poznají, že není pro Švýcarsko jiná cesta nežli Evropská Unie, za předpokladu ovšem, že EU se nerozpadne. Musíme předpokládat, že EU zůstane - a pak musí do ní Švýcarsko vstoupit. Nemůžete mít tři čtvrtiny svého obchodu s jedním partnerem a nebýt v jeho spolku. To by se Švýcarsko stalo státem druhé třídy. Vidíme to ostatně na jednáních o dopravních dohodách, že Švýcarsko musí spolupracovat. Švýcarsko se musí dobrovolně přizpůsobit EU - normám a EU musí zase uznat, že Švýcarsko má své zvláštnosti. To se už v podstatě děje. Zásada, že Švýcarsko bylo odjakživa strážcem alpských přechodů, to se uznává i v EU. Je možné, že se Švýcarsko nestane plnoprávným členem. Švýcarsko zůstane, jako vždy bylo, zvláštní případ: obnoví se stav r. 1815 a EU řekne - dobrá, můžete zůstat takoví jací jste. Jste vrtošiví, blázniví, ale takoví jste a my vás potřebujeme a tedy uvavřeme příměří s těmi komickými demokraty. Ve své knize ukazujete, jak silný pocit identity mají Švýcaři. Zůstane to tak i dále? Myslím, že podceňujete, jak hluboce máte v kostech zakotven smysl pro demokracii. Vždy mne znepokojovalo u vysokých úředníků Bundeshausu, jak málo to oceňují. A lidé to vědí. Pan Blocher neříkal jenom nepravdy. Vycítil, kde lidi tlačí střevíc. Blocher je jediný, který ovládá své řemeslo politika. Ostatní o tom nemají potuchy. Vzpomínám si na rozhovor s Bundesratem Otto Stichern před třetím hlasování o dani z přidané hodnoty. Ptal jsem se ho: co děláte pro to, abyste lidi přesvědčili o správnosti svého stanoviska? A on mi řekl: Nic, neděláme nic. Když Bundesrat nic nedělá, nechává Blocherovi volné pole. Nyni ale Bundesrat něco udělal - vytvořil Fond solidarity. Mám pocit, že švýcarská vláda jednala v panice, protože předtím upadly banky do paniky. Obávaly se, že vláda v New Yorku vyhlásí nějaký bojkot vůči švýcarským bankám, což ovšem bylo velmi nepravděpodobné. Banky ve svých „Public Relations“ to dokonale zoraly, od A do Z. Když jsem v radiu slyšel o nacistickém uloupeném zlatě, řekl jsem si: proboha, už tuším, jak to Cotti a další zpackají. Nemají ve vládě žádné zkušenosti s tím, čemu my říkáme „Spin Doctors“ anebo práce s veřejností. Jaksi vysvětlujete prudkost útoků Světového židovskéůho kongresu? Židovská diaspora trpí krizí, která je stejně hluboká jako švýcarská. Pro mnohé americké, australské Židy byl Holokaust jediným znakem jejich identity - vězí jim stále v kostech. Pocit, že jednoho dne pro nás přijdou, vězel příliš hluboko. A to najednou přestává: lidé se žení mimo náboženskou obec, opouštějí synagogu, nepokládají se už za židy. Holokaust je 26 [pageend28]zpravodaj 7/8 97 dosud jediným pojítkem, zvláště nyní, když se Israel chová tak špatně, že se světové Židovstvo od něho odvrací. A naopak zase Israel se domnívá, že se obejde bez diaspory. Proto pan Bronfinann bije na poplach, dělá rámus, protože se obává, že jim jednou také dojdou peníze. Je to projev strachu - dříve než vymřou poslední pamětníci holokaustu, bije se na poplach. Za pět, deset let už to nebude možné. D' Amato je něco zcela jiného. Je to politik bez zásad, který bude mít obtíže, aby byl znovu zvolen, protože byl zapleten do četných afér. Pro něho je nacistickéů zlato požehnáním. Sedí tu jako předseda senátního výboru a může jako kdysi McCarthy ovládat étér svými neopodstatněnými obviněními. (Jonathan Steinberg je v současné době děkanem historické fakulty Trinity Hall, jedné z nejstaršich kolejí na Univerzitě v Cambridgi. Tato kolej byla založena v r. 1350, tedy 2 roky po založeni Karlovy univerzity). BOUVERET Kare! Lavička Vsadím se o sto pistolí, že nevíte, co se pod tímto jménem skrývá. Vědí to jen opravdoví specialisté a řada dětí okolo Lemanského jezera. Le Bouveret je totiž malá obec na jeho břehu, těsně vedle vtoku Rhony do jezera, která se proslavila ojedinělou aktrakcí. Nadšení dobrovolníci zde vybudovali „Swiss vapeur park“ s funkčními modely parních lokomotiv ve zmenšeném měřítku. Celý park má úctyhodnou rozlohu 17.000 m2, bylo zde už odpracováno 90.000 hodin dobrovolné práce. Kolejí s roztečí 5 a 7 čtvrt palce bylo položeno 2.000 metrů a k tomu bylo vybudováno veškeré příslušenství: 6 tunelů, 11 mostů (nejdelší závěsný má délku 50 m), nádraží, točna, pomocné budovy atd. V činnosti je až 20 lokomotiv poháněných parou a příslušné vláčky, které při špičkovém zatížení mohou naložit až 300 cestujících. Jízdní dráhu lemují zmenšené modely hradů a významných budov. Není to jen záležitost pro děti - z více než 100.000 ročních návštěvníků je plných 70 % dospělých! Bouveret sám nepřitahuje jen milovníky železnic. Je to čilý přístav, kam přijíždějí parníky z celého jezera, má zde tři školy pro plachetnicový sport a je to východisko do blízkých hor, do ptačí reservace Grangettes, k zájezdu do lázní Evian anebo k návštěvě rybářského musea v bývalé rybářské vesnici St. Gingolf, která sedí přímo na švýcarsko - francouzské hranici. Ve dnech 15., 16. a 17. srpna t.r. se stane Le Bouveret spolu se sousední obcí Port Valais střediskem oslav řeky Rhony. V jejich rámci bude oživena gastronomie, typická pro rhonské údolí. Vrcholem pak bude velké baletní představení na vlnách Lemanského jezera (v pátek a sobotu), v neděli pak budou slavnosti zakončeny velkým krojovaným průvodem. 27 [pageend29]zpravodaj 7/8 97 Praha mezi nejlevnějšími velkoměsty. Britský ústav EIU vydal opět studii o životních nákladech ve 121 velkoměstech. Index EIU je vypočítán z koše 140 položek, mezi něž patří zboží denní potřeby, jako jsou potraviny, ošacení, náklady na dopravu, ceny za dodávky energie, nejsou započítány ceny za bydlení. Základem se staly ceny v New Yorku, jeho koš je hodnocen 100 body. Praha se dělí společně s Hanoi o 105. místo se 63 body. Nejdražší na 1. místě je opět Tokio se 154 body, na 22. místě je New York společně s Helsinkami se 100 body. Varšava se spolu s 3 dalšími velkoměsty dělí o 101. místo se 65 body, Budapešť je na 115. místě s 53 body. Ve východní Evropě je nejdražší Moskva na 4. místě, dražší než Honkong - 5. místo, Paříž - 7. místo, Curych - 8. místo, Ženeva -10. místo. LN 12.6.97 -rk- Evropa pije méně alkoholu. Zdravější živodní styl Evropanů se projevuje menší spotřebou alkoholu - ve Francii a Španělsku klesla spotřeba o 14 a 20 % . Vzrostla naopak spotřeba minerálních vod. Ve Švýcarsku to není tak znát, protože zde dobrá pitná voda teče téměř z každého kohoutku. To dosvědčují i odborné testy - jedině minerálky Valser, Rhäzunser, Aproz a Passuger zasluhují název minerálky. V České republice, kde většina vodovodních sítí je zásobována z řek a nádrží, dělá i obyčejná Dobrá voda dobré obchody. A pak samozřejmě pivo: v jeho spotřebě je ČR na prvním místě na světě. Je to ostatně znát i na objemu břišních „svalů“ značné části obyvatel. Právo a bezpráví Dvojí občanství je jeden z nevyjasněných problémů, který stále trápí některé krajany. Je řada států, které tento problém nemají. Tak např. vůbec nevadí Švýcarům, jestliže se jejich občané odstěhují do ciziny a přijmou tam další občanství. Spíše je tomu naopak - tak zvaní "Auslandschweizer”, jichž je přes 400.000, jsou ve staré vlasti váženi jako dobrovolní vyslanci své země a mají zachována všechna občanská práva, včetně práva volit a hlasovat korespondenční cestou v rozsahu jako občané ve Švýcarsku. Obec jim zasílá podklady. V České republice je tomu trochu jinak. Dvojí občanství není sice zakázáno, ale je jaksi blahovolně trpěno. Děti ze smíšených manželství mohou mít dvojí občanství, po otci i po matce. A trpěno je také dvojí občanství u těch, kdo je získali před vydáním zákona č. 40-1992 Sb. a českého občanství se nezřekli. Onen zákon totiž praví: Státní občan České republiky pozbývá státní občanství České republiky okamžikem, kdy na vlastní žádost nabyl cizí státní občanství. Tímto zákonem byli poškozeni nejen Češi, kteří po rozdělení Československa zůstali na Slovensku a přijali občanství slovenské. Dříve se takovému řešení říkalo „optování“ a takových Slováků je asi 60.000. Postižení byli i krajané ve Švýcarsku, kteří získali švýcarské občanství až po roce 1992. Je obtížné dokazovat, že zákonem o občanství byla porušena ústava a její požadavek rovnosti před zákonem. Každý občan má podle Listiny lidských páv právo vystěhovat se ze své vlasti a zase se do ní vrátit, ale o tom, jak je to s jeho státní příslušností, není v ústavě nic řečeno. Jenom volným výkladem by bylo možno dovodit, že pří návratu má být přijat jako plnoprávný občan. 28 [pageend30]zpravodaj 7/8 97 I Ústavní soud si s tímto problémem láme hlavu. V nedávném případě Petra Uhla sice rozhodl, že záleží na tom, jakým způsobem bylo cizí občanství nabyto. Jestliže se tak stalo na základě „vlastní žádosti“, pak má plně platit zákon 40-92. Jestliže ovšem bylo nabyto cizí občanství „volbou“ jako tomu bylo v případě Petra Uhla, pak by omezení podle zákona č. 40 nemělo podle názoru Ústavního soudu platit. Pak by podle tohoto nálezu se mohli o občanství hlásit i ostatní Češi na Slovensku a získat tak určité výhody, např. právo na příplatky na děti. Jak je vidět, všechno závisí na přesném výkladu pojmů. Získat cizí občanství „volbou“ by tedy podle tohoto výkladu znamenalo získat je bez vlastního snažení, jaksi z nutnosti, když nebyla jiná možnost. Ústavní soud ovšem už před několika léty rozhodl, že státní občanství se ztratí na základě „projevu vlastní vůle“ při nabývání občanství cizího. Protože i „volba“ předpokládá jakýsi projev vlastní vůle, je tu rozpor mezi dvěma rozhodnutími a bude třeba velmi šalamounského výkladu, aby se tento rozpor objasnil. Není tedy vůbec jisté, zda Petr Uhl (a s ním stovky dalších) české občanství dostanou. Faktem ovšem zůstává, že dvojí občanství nemůže nikomu vadit. Pokud se Čecho- Švýcar pohybuje na území České republiky, podléhá plně jejím zákonům a ve Švýcarsku zase švýcarským. V tom není žádná právní komplikace. Ostatně přísné rozlišování státní příslušnosti přestává být pomalu důležité: až jednou bude sjednocena celá Evropa, v což doufáme, přestane mít toto rozlišování jakýkoli význam. Krajané by chtěli volit. Pod tímto titulkem přinesla Česká tisková kancelář tento text: Volební právo Čechů žijících v zahraničí je jedním z problémů, jimiž se bude uza- bývat dvanáctičlená komise Senátu pro krajany. Uvedla to místopředsedkyně senátu a členka komise Jaroslava Moserová (ODA). Ta proti očekávání nebyla zvolena do čela komise, ačkoli má ze svého působení v diplomatických službách s krajanskou problematikou bohaté zkušenosti. Za předsedu komise byl zvolen lidovecký kandidát Milan Špaček. Češi v zahraničí podle Moserové možnost zúčastnit se voleb citelně postrádají. České zákony neumožňují volit mimo republiku třeba na zastupitelských úřadech, jak je to obvyklé ve většině demokratických států. Volební právo tak nemöhou využít např. ani vyl- vyslanci. Řešením tohoto problému by byla jedině změna volebního zákona, do které se však nyní nikomu příliš nechce. My k této zprávě čtk můžeme dodat toto: umožnit výkon volebního práva, to je prvořadý požadavek emigrace. Je známo, že dosavadní vláda Václava Klause se k tomuto požadavku stavěla nepříznivě. Jestliže se nyní obnovená vláda a její premiér přiznali ke svým chybám a chtějí je napravit, pak by do seznamu opatření měli zařadit i tento bod. Chápeme, že v obtížné hospodářské situaci mají jiné záležitosti přednost - ale jakmile se podaří situaci aspoň trochu zvládnout, měl by tento starý dluh přijít na pořad dne. Není pochyby o tom, že by to rozumné vládě prospělo. -Ik- Referendum a přímá demokracie Roman Kabelík V článku Referendum, ústavní systém a člověk (LN 2. 6.) odsoudil Roman David velice příkře vše, co zavání referendem anebo dokonce, ó hrůzo hrůz, přímou demokracií. Pan asistent David se narodil v roce 1968 v Čechách. V tomtéž roce jsem já opustil Československo a uchýlil se do krásné alpské země. Kdyby rodiče Romana Davida udělali podob29 [pageend31]zpravodaj 7/8 97 né rozhodnutí, byl by jejich syn dnes mladým švýcarským občanem. Podobné články jako ten jeho by ho pohoršily a znepokojily - jako mne. V roce 1968 stál jeden francouzský frank 80 švýcarských haléřů. Dnes stojí 25 haléřů. Za anglickou libru se platilo 17 švýcarských franků, dnes tři. Když se propadával americký dolar z původní hodnoty 4,25 frank, děsili se finanční odborníci. Dolar pod 2,30 znamená prý počátek všesvětové krize jako v roce 1928! Dnes stojí dolar 1,30. O italské liře raději pomlčím. Finanční potíže se prostě stěhovaly z jedné demokratické země do druhé. V té době se švýcarští občané rozhodovali v lidovém hlasováni: Chcete zvýšení daní, anebo nepříjemná úsporná opatření? Zvítězila úsporná opatření. A tak se stalo, že švýcarský frank tu najednou, z vůle lidu, stál, stojí a nadále bude stát hrdý a pevný jako alpský velikán. Podle Romana Davida „zastupitelská demokracie poskytuje dostatečný prostor pro politickou participaci i pro nezávislé vyjadřování.“ Při senátorských volbách se čeští voliči dělili do tří politických táborů. Těm prvým byl Miloš Zeman tak odporný, že raději volili Klause. U těch druhých tomu bylo přesně naopak. Těm třetím bylo odporné všecko, a tak nevolili nikoho. A tím byl politický prostor prakticky vyčerpán. A výsledek? Plné dvě třetiny voličů nevolily nikoho! Ve Švýcarsku, v zemi přímé demokracie, rozhoduje o všech vážných otázkách všelidové hlasování. Občané se scházejí u volební urny asi tak jednou za šest neděl. Parlamentní volby proto probíhají v poklidném polospánku. Nejde přece o nic víc než o jedno z mnoha lidových hlasování. K pánům poslancům nechovají občané ani úctu, ani opovržení, spíše jakousi vlídnou lhostejnost. Někdo je zkrátka poslancem, jiný sedlákem nebo automechanikem. Každý je ale svým pánem. Roman David tvrdí, že plebiscit ohrožuje práva menšin. Prohlásit, že práva franr couzských (30 procent) nebo italských Švýcarů (10 procent) jsou ohrožena, by se neodvážil ani blázen. Naopak, francouzský mluvící menšina v kantónu Bem dlouhou dobu hlasitě vykřikovala, „že naše práva jsou bernskou vládou zcela potlačena“. Po několika pumových atentátech, kterými byly poškozeny pomníky symbolizující „okupaci bernského kantónu“, svěřili francouzští juraisté svůj případ lidovému hlasování. A tak z vůle lidu vznikl třiadva- cátý svobodný švýcarský kantón Jura. Když se moje obec Růttenen rozhodla stavět novou školu, dostali jsme my, hlasující občané, přesný rozpočet stavby a návrh na zvýšení obecní daně. V hlasování jsme odpovídali na otázku: Chcete, abychom měli v obci novou školu a souhlasíte se zvýšením daně? Dnes má moje obec Růttenen vedle nové školy také čistící stanici a nový kostel. Obecní daň, po zaplacení dluhů, opět klesla. Roman David se zřejmě obává, že lid = hlupáci, kteří se dají snadno obalamutit, jako třeba na Slovensku nebo v Bělorusku, a pak mohou v protiprávním referendu „destabilizovat celý systém“. Avšak úkolem každé demokratické společnosti je vysvětlovat a přesvědčovat, ne balamutit! Švýcarská přímá demokracie tohle dělá od roku 1291 a křehký systém tří odlišných jazyků a kultur se tak v této malé zemi solidně stabilizoval. Ale pozor, není tomu tak dávno, co jistá zastupitelská demokracie destabilizovala celý svět, když si svobodně zvolila do svého čela šílence, který se jmenoval Adolf Hitler. Roman Kabelík (1930), stavební inženýr. Absolvoval Masarykovu obecnou školu, Benešovo gymnázium a ČVUT Praha. Po r. 1968 žil až do června 1996 v emigraci ve Švýcarsku. Dnes žije ve Svobodce. 30 [pageend32]zpravodaj 7/8 97 Kultura a rozhovory Helena Aeschbacherová - Sinecká Labská sonáta (Sonáta ve verších v pěti větách) III. adagio ach řeka netušení laskavá bezpečím břehů co jen ví o moři bezbřehém které ji čeká svůj pramen si v sobě stále nese i večnou touhu návratu a čeká ji cizí moře pramínku labský z českých mírných hor rovinou konej šený jak se ti povede v moři nehostinném a slaném moře je slané od říčních slz Labe u Neratovic To už je dávno jinak Ivan Kraus „Mám pro tebe návrh,“ oznámil mi Ný- vlt, sotva jsem zvedl telefon. „Jaký?“ „Hledám dobrého autora.“ Potěšilo mne, že si mne tak cení. Pak jsem se zeptal, oč jde. „Potřebuju člověka, který umí psát a dovede citově zapůsobit na co nejširší okruh posluchačů a diváků,“ pravil Nývlt poněkud tajemně. Ačkoli mne potěšilo, že se obrací zrovna na mne, považoval jsem za nutné zmínit se o problémech nakladatelů s knižní distribucí. Nývlt mne ujistil, že texty, které bych psal, by se šířily nejen ve všech novinách, ale automaticky i v rozhlase a televizi a později by se dostaly i do učebnic jako povinná četba. To mne zaujalo. „Jaký rozsah by měly povídky mít?“ „Nejde o beletrii,“ pravil Nývlt, „jedná se o literaturu šikovně formulovaného faktu.“ „Potřebuju autora, který by psal projevy pro politika, pro kterého pracuju, dík svým západním zkušenostem, jako poradce.“ Namítl jsem, že se na takovou práci nehodím. „To je nesmysl,“ zabručel Nývlt, „potřebuješ jen trochu praxe a musíš dodržet určitá pravidla.“ Když viděl, že stále nechápu, co má na mysli, poskytl mi ochotně vysvětlení. „Každý projev musí obsahovat ostrou kritiku opozičních stran, ale zároveň musí vyzdvihnout všechny úspěchy politické strany mého klienta.“ „A co když se jeho strana nemůže právě pochlubit žádným viditelným úspěchem?“ zeptal jsem se. „Nebučí naivní. Vždycky najdeš něco, čím by politik na občany zapůsobil. Nejlepší je hra s čísly.“ „Co je to?“ „Když na příklad ministr oznámí, že v příštím rozpočtu ušetří 10 miliard, je to úspěch. Samozřejmě jen za předpokladu, že 31 [pageend33]zpravodaj 7/8 97 se nezmíní o tom, že celkový schodek dělá sto miliard.“ „Ale to je nefér,“ namítl jsem. „Není, dělají to všichni.“ Když pochopil, že stále nechápu pravidla politické hry, dal mi další příklad. „Když napíšeš šikovně do prvé části projevu zmínku o nepatrném zvýšení poplatků za telefon, plyn a elektřinu a závěrem uvedeš proloženým písmem radostnou novinu o právě odhlasovaném příplatku pro důchodce nad devadesát let, odvedeš perfektní práci.“ „Ale pro koho?“ „Pro politika a jeho stranu.“ „A co občan?“ Nývlt pravil, že jsem naivní, když nevím, že občan se musí dozvědět něco pozitivního, protože jinak hrozí, že by příště nešel k volbám. Kdyby nešel k volbám, nebylo by koho volit, a kdyby nebylo koho volit, došlo by ke krizi a rozpadu státu. Pak se mne zeptal, zda bych si něco takového chtěl vzít na odpovědnost. Přiznal jsem, že ne. To Nývlta potěšilo natolik, že mi hned prozradil další pravidlo, kterým se musí bezpodmínečně autor účinných politických projevů řídit. „Někdy musíš zapůsobit posuvnou statistikou.“ „Co je to?“ „Zmíníš se o životní úrovni, která za poslední období vzrostla o 1000%.“ „Ale to je přece nesmysl.“ „Není: Oproti roku 1890 to odpovídá.“ Když jsem namítl, že takovou hru s daty považuju za nesprávnou, řekl mi Nývlt, že v demokracii nemůže nikdo nikomu předepisovat, co je a co není poslední období, stejně jako nikdo nemůže nikomu vnucovat nějaké datum. Poté, co mi sdělil několik dalších triků, které musí úspěšný autor politických projevů ovládat, přiznal jsem se, že jeho nabídka mi nesedí. „To je škoda,“ litoval Nývlt. Pak poněkud zastřeným hlasem pravil, že se domníval, že i já chci přispět k vývoji, společnosti. Řekl jsem, že věřím na staré heslo. „Které?“ „Pravda vítězí.“ „To je překlep,“ pravil Nývlt. „Jak to?“ „To heslo zní přece už dávno jinak: Pravda vítězí!“ Příseráček Antonín Měšťan Když vám německý student přeloží ruskou vodku jako Wässerchen (vodička), nenecháte si to samozřejmě Ubit. Pak vám jiný přeloží „Babičku" od Němcové jako Grossmütterchen - a začíná problém. Jak vysvětlit cizincům, že ve slovanských jazycích jsou zdrobněliny velmi často jen mluvnické zdrobněliny, ve skutečnosti je lidé se slovanskou mateřštinou v běžném užití tak nechápou. Němcová přece mohla nazvat své dílo „Bába“. V češtině máme značný počet slov, která jsou sice zdrobnělá, ale chybí jim nezdrob- nělý protějšek, například cvrček, jiřička, kolibřík, ledňáček, líska, majoránka, papoušek, pomlázka, světluška, trpaslík, pískle, vločka a mnoho jiných. To ovšem cizince tak nemate. Horší je to se zdrobnělinami, k nimž významem dnes často nepatří jim podobná nezdrobnělá slova. A tak údiv vzbuzuje, že od nevěsty je zdrobnělina nevěstka, která má dosti odlišnou úlohu. A takových případů je v češtině značné množství. Tak třeba Čech - Čecháček, chudoba - chudobka, král - králík, křeč - křeček, macecha - maceška; od pastora ovšem není odvozen pastorek. A podobně matou třeba dvojice oštěp - oštěpek, paša - pašík, ston - stonek, šíp 32 [pageend34]zpravodaj 7/8 97 - šípek nebo i výtah - výtažek. Je jisté, že v četných případech (např. kost - kostka) vznikla zdrobnělá slova zcela přirozeně, pro dnešního Čecha však souvislost zmizela a musí se namáhat, aby ji znovu objevil. Zavádění zdrobnělin se „samostatným“ významem si často vynutil pokrok. Tak třeba kádinka, klapka, ladička, plavčík, popílek, přihrádka, přístěnek, přívěsek, řepka, sirka, směska, snímek, stínítko, tužka, úvazek, výpadek, zásuvka. V kuchyni a ve stolování přibyly například brambůrek, cukřenka, jíška, krupice, kůrka, pamlsek, párek, slánka, špekáček, topinka, vařečka. Je jistě správný obecný názor, že zdrobněliny často vyjadřují něžný vztah mluvícího k označované osobě nebo předmětu, například kluk - klouček, pes - pejsek, nůž - nožíček. Jsou ovšem opačné případy, jako třeba přítel - pří teliček. A ovšem i kleště - klíště, zato ještěr - ještěrka je „v pořádku“. Je velká skupina slov, kde zdrobnělina nevyjadřuje nějaký citový vztah mluvícího, například článek, hračka, hříbě, chládek, jitřenka, titulek, zastávka. Čeští spisovatelé si vyhrají se zdrobnělinami a často oživují už zapadlá slova, využívají nářečních zdrobnělin, nebo tvoří vlastní, překvapivé zdrobněliny. Vladislav Vančura má slovo přiseráček ve významu donašeč. Taková osoba je nám z duše protivná, jenže slovo je to nádherné: falešně mazlivé a výstižné. Abychom nezapomněli 18. červen 1942 Jan Gebhart černý den pro hlavní hrdiny atentátu na Heydricha Od atentátu na zastupujícího říšského protektora R.. Heydricha uplynulo více než čtrnáct dnů, ale okupantům se dosud nezdařilo zjistit stopy vedoucí k těm, kteří jej provedli. Ve druhém červnovém týdnu roku 1942 vrcholil v protektorátu Čechy a Morava poheydri- chovský teror. Po vyhlášení stanného práva a bezvýsledných velkých pátracích raziích na celém území a zejména v Praze a okolí sáhli okupanti k akcím masové odvety. První přišla na řadu obec Lidice: byla srovnána se zemí, muži zastřelení, ženy a děti odvlečeny do koncentračních táborů. Stejný osud potkal o dva týdny později také osadu Ležáky. Mezitím pracovaly na plné obrátky stanné soudy, které bez vyšetřování posílaly na popraviště bezbranné oběti, třeba jen za to, že údajně schvalovaly atentát. Aby se ještě prohloubila depresivní atmosféra strachu, hrůzy a obav, byly jejich rozsudky denně publikovány v rozhlase, v tisku a na ulicích v podobě pověstných krvavě rudých vyhlášek. Jen v období trvání civilního výjimečného stavu od konce května do počátku července 1942 bylo zastřeleno na základě rozsudků stanných soudů v Praze a v Brně 1327 Čechů. Celkový počet obětí tzv. heydrichiády dosáhl ovšem ještě vyššího počtu, protože nacisté popravovali i po ukončení stanného práva, aby obnovili a udrželi kýžený a pro ně potřebný „klid a pořádek“ v protektorátu. Přes veškeré represálie a úsilí nacistického bezpečnostního aparátu odhalit a dopadnout atentátníky se ještě v polovině června zdálo, že hlavní jádro spolupracovníků a parašutisté budou moci pokračovat v odbojové činnosti. Úder však přišel ze strany, odkud jej neočekávali. Do hry totiž vstoupil jeden z nich, parašutista desantu Out distance Karel Čurda. 33 [pageend35]zpravodaj 7/8 97 Ukrýval se u své matky v obci Nová Hlína u Třeboně. Zničující zprávy o popravách, obava o vlastní osud i život matky v něm podnítily rozhodnutí již déle nečinně nečekat na další vývoj. Poslední kapkou se zřejmě stala nabídka okupantů, kteří ve svém pátrání uvízli na mrtvém bodě. Slibovali vysokou finanční odměnu a beztrestnost tomu, kdo je přivede na stopu a přispěje k „objasnění atentátu“. Nejprve napsal anonymní dopis na četnickou stanici v Benešově u Prahy se jmény Jozefa Gabčíka a Jana Kubiše. Pak čekal. Když se nic nedělo, a atentátníci nebyli dopadeni a represe pokračovaly, odejel 16. června do Prahy, kde se přihlásil v sídle pražské řídící úřadovny gestapa v Petschkově paláci k výpovědi. Co se nepodařilo okupantům vytlouct z desítek zatčených, dozvídali se bez námahy od člověka, který zradil své kamarády a spolupracovníky. Ještě téhož dne podle jeho výpovědí začalo gestapo zatýkat. Do jeho věznic se dostali přechovavatelé parašutistů nejen z Prahy, ale také z Pardubic, Lázní Bělohrad a Plzně. Současně gestapo zjistilo, kde se ukrývají tak dlouho hledaní parašutisté: Jozef Gabčík, Jan Kubiš, Josef Valčík, Adolf Opálka, Josef Bublík, Jan Hrubý a Jaroslav Švarc. Ráno dne 18. června 1942 byl obklíčen pravoslavný katedrální chrám sv. Cyrila a Metoděje v pražské Resslově ulici 800 německých vojáků. Statečný odpor hrdinů proti mnohonásobné přesile skončil krátce před polednem. Ani jeden z nich nezůstal naživu. Kolem sedmé hodiny padli při obraně chrámové lodi A. Opálka, J. Kubiš a J. Bublík, zbylí čtyři parašutisté se pak ještě více než čtyři hodiny bránili v kryptě a v beznadějné situaci zazněly čtyři poslední výstřely. 3. září 1942 proběhlo v Praze zasedání stanného soudu, který v souladu s přáním A. Hitlera odsoudil biskupa Gorazda, předsedu sboru starších J. Sonnevenda, faráře V. Čikla a kaplana V. Petřeka k trestu smrti, jenž byl vykonám v následujících dnech. Okupanti poté Českou pravoslavnou cirkev rozpustili, chrám uzavřeli a používali nadále jako skladiště. Tak skončilo další dějství z urputného, těžkého a dramatického zápasu českého národa v letech druhé světové války. LN Uctění památky parašutistů v Resslově ulici 18. 6. 1997 Letošní vzpomínky se kromě americké velvyslankyně paní Walkerové, předsedy senátu, dalších politických osobností, občanů a novinářů účastnili spolubojovníci padlých parašutistů - Rudolf Pemický, Rudolf Krzák, Jaroslav Klemeš, Čestmír Šikola, Josef Černota, Robert Matula. Co jméno to pohnutý válečný i poválečný osud českého vojáka - novodobé české dějiny v kostce. Patří k nim i vzpomínky na padlé kamarády a na společné zážitky na náročný bojový výcvik na tajných základnách ve Skotsku. Pohled na rozstřílené okénko krypty kostela připomíná sugestivně nerovný boj. Dopad 2. světové války na čs. obyvatelstvo Celkové ztráty československých občanů, kteří v letech 1938 - 1945 žili na území českých zemí Slovenska a Podkarpatské Rusi, dosáhly 500.000 osob. V nacistických koncentračních táborech, káznicích a věznicích zahynulo 335.000 československých pbčanů, z toho - 86.000 Čechů, Slováků, Rusínů a pbčanů ostatních národností - 78.000 českých židů - 71.000 slovenských židů 34 [pageend36]zpravodaj 7/8 97 - 70.000 židů z Podkarpatské Rusi - 30.000 Romů z českých zemí, Slovenska a Podkarpatské Rusi. V důsledku přímých akcí nacistického Německa zahynulo dále - 10.000 osob, které byly popraveny v bývalém Protektorátu Čechy a Morava v I. a II. stanném právu v letech 1941 a 1942 - 7.000 civilních osob zabitých při náletech - 15.000 dětí persekvovaných občanů, které byly zavražděny v nacistických koncentračních táborech a vyhlazených obcích - 12.000 příslušníků Československé armády a partyzánů - 1.600 účastníků Pražského a květnového povstání českého lidu - 95.000 občanů, kteří zemřeli na následky nacistické perzekuce po skončení války a návratu do ČSR. Z koncentračních táborů bylo r. 1945 repatriováno 80.000 osob. L.N. 19.6.97 Krajané, kteří se ve světě neztratili Ota Ulč, cestující profesor Ota Stádek Profesor politických věd na Státní univerzitě v Binghamtonu (stát New York) OTA ULČ je původem Plzeňák Letos mu bude šedesát sedm let. Za ta léta toho stihl opravdu hodně. Kromě přednášek na univerzitě stačil procestovat celý svět, napsat řadu knížek (mnohé vyšly v 68 Publishers u Skvoreckých), přispívat do mnoha časopisů a novin na celém světě (v Čechách: Lidové noviny, Nová přítomnost, Profit, Hospodářské noviny, Mladý svět, Koktejl...), spolupracovat s Hlasem Ameriky a Svobodnou Evropou, stát se poradcem premiéra Cookových ostrovů a oženit se (jeho manželka Priscilla je čínsko - švýcarská šlechtična). A hlavně - Ota Ulč je zábavný společník. Některé historky z exotických končin někdy připadají Středoevropanovi jako málo pravděpodobné. Ostatně, přečtěte si jeho svérázné cestopisy... Ota Ulč není romantik, necestuje za krásami světa, ale za lidmi. Ti ho zajímají nejvíc, at žijí kdekoli. Poprvé chtěl utéct v pětačtyřicátém. Bylo mu patnáct a poprvé viděl Rusy. Po setkání s ruskými vojáky - v americké zóně - se šel podívat na mapu. Prohlédl si, jak malé je Československo, jak velký Sovětský svaz, a ke svému zděšení si uvědomil, že spolu doopravdy sousedí! Zaúpěl: Ježíši kriste, tady nebudu! Ještě chvílí ale vydržel. Po střední škole většina jeho spolužáků chtěla jít na medicínu. Ota Ulč se krve děsil a chtěl vypadnout z Plzně. Vzali ho v Praze na práva, ačkoli byl maloburžoazního původu. Následovala léta strachu a malin nezralých. Podařilo se mu dostudovat. Po stranických čistkách byl akutní nedostatek soudců. Nastoupil k civilnímu soudu, zabýval se rozvody, spory o otcovství, sousedskými konflikty. „Ale i na úrovni okresů se jakákoli nepolitická banalita mohla změnit v politickou: oba rozvádějící chtějí dítě - kdo ho dostane, bude mít nižší daně, přídavky, alimenty - a dítě hodí babičce. Oba se tedy udávali navzájem: Protestujeme, aby dítě vychovávala matka, protože byla několikrát viděna v kos35 [pageend37]zpravodaj 7/8 97 tele! Člověk se časem stane vlastním drábem, sebecenzorem. Vyvine si instinkt krávy v ohradě s nabitým elektrickým proudem. Jednou se spálí a k ohradě už nejde.“ Začal doopravdy přemýšlet o útěku. Jenže - jak? „Přes dráty ne, jsem obyčejný český zbabělec. Vízum nedostanu, protože nejsem kádr. S kamarádem lékařem jsme se nakonec přihlásili na zájezd do NDR k moři. Koupil jsem si mapu Berlína a učil se nazpaměť ulice.“ Podařilo se jim přejít do Západního Berlína. V druhém Německu strávil rok u americké armády. V šedesátém odcestoval do USA a začal studoval v New Yorku na Kolumbijské univerzitě. Pro udělení některého stipendia nesplňoval podmínky, protože nebyl americký občan, a pro jiné, určené pro zahraniční studenty, rovněž ne, poněvadž byl přistěhovalec. Psal článečky pro Svobodnou Evropu a vydělával jako číšník v restauraci U Vašatů, na rohu 75. ulice a První Avenue. „Ze spropitného jsem žil celý rok, a ještě jsem našetřil. Tu práci jsem upřímně nenáviděl. Jednou jsem měl historický zážitek. Nesl jsem tác s dršťkovou polévkou, někdo do mě drcnul a já vylil část polévky na rameno jakémusi hostu. Pan Vašata se chytil za hlavu: Víš, cos udělal? Víš, kdo to je? - Ne. - To je KERENSKIJ! Ptám se: Vnuk? - Ne, to je TEN Kerenskij, co ho Lenin zbavil vlády! (Kerenskij se v padesátém roce přestěhoval do Států, kde se dožil vysokého věku. Zemřel v devětaosmdesáti letech v roce devatenáct set sedmdesát - pozn. autora.) Bylo toho na něj asi trochu moc. Lenin ho svrhne, já ho polejů dršťkovou... Povídám: No co. Než se vyčistí, vezme si jiné sako. Načež Vašata zavrtěl hlavou: Omyl, pan Kerenskij NEMÁ jiné sako!“ Ota Ulč dostudoval velmi rychle. První učitelské místo dostal až v lowě. „Kolumbijskou jsem tak nenáviděl. Je hned vedle Harlemu, a to je horší než Uganda! Musím ale říct, že neláska může být výtečný popud k výkonu. Doktorát jsem stihl za tři roky“. Proč zrovna z politologie? „Pro mě by bylo daleko lehčí udělat práva. Americký právní systém mám ale velmi nerad. Je mi nepříjemný, bývá nespravedlivý a v mnohých ohledech hanebný. Nechci s ním mít nic společného. Politologie mi přece jen otevírala dveře do světa. Pro člověka, který dosud žil v kleci, měl omezený přístup k informacím, to byla najednou příležitost seznámit se se světem. Proto jsem se specializoval na mezinárodní právo a srovnávací politické systém“. „Lidé v drtivé většině strávili život v diktaturách, autokraciích. Když řeknu, že člověk není rozený demokrat, tak to neznamená, že si lidé libují v policejních státech. Strach, udávání, možnosti zneužití a využití - to učaruje zpravidla ne víc jak deseti patnácti procentům populace. Většině to prostě nesedí. V individualistické Americe, kde takovou zkušenost nikdy neměli, jsou velice citliví na dodržování občanských svobod. V jiných zemích tak hákliví nejsou. Například v Číně. Tam klidně odstřelí pár stovek lidí po procesu, který trvá několik minut. Hned po popravě se mrtvým odeberou orgány pro transplantace a příbuzní si za poplatek můžou vyzvednout, co zbylo. Musí totiž zaplatit za servis: soudní výlohy, náboje, plat popravčích... Před lety jsem se stavil v jednom jihočínském přístavu u svého vyženěného strejdy. Na dotaz, jak proběhla kulturní revoluce, mi řekl: Tady to bylo dobrý, u nás se skoro nic nestalo. - Kolik zabili lidí? Nic moc, víc než dvacet tisíc jich nebylo, zněla odpovědi.“ Ota Ulč procestoval svět v sedmdesátých a osmdesátých letech. Jsou jen tři končiny světa kam se mu nikdy nechtělo: Sovětský svaz, západní Afrika a některé arabské země. Jinak byl všude. „Není výhodnějšího povolání než být univerzitním profesorem na americké škole. Máte definitivu a spoustu volna. V USA máme dlouhé prázdniny a každý šestý či 36 [pageend38]zpravodaj 7/8 97 sedmý rok máte nárok na celoroční dovolenou za poloviční plat nebo půlroční dovolenou za plný plat. Můžete vypadnout v květnu a vrátit se koncem ledna. Vandrujete si a mezitím se vám nashromáždí plat - větší, než kolik na celé cestě utratíte.“ Jak se z plzeňského rodáka stane poradce premiéra Cooko- vých ostrovů? „To je dlouhá historie, podrobně popsaná v knize Mezi námi protinožci. Byla to paráda. Měl jsem k dispozici baráček na pláži, za sebou hory. Patnáct ostrovů, deset tisíc obyvatel. Letadlo létalo jen na dva. Jednou se mě premiér zeptal, jestli nechci na ostrov Suwarov. Je prý volný a mohl bych založit Nové Československo. Ovšem euforie z exotiky vyprchá jako bublinky ze šampaňského. Za chvíli máte pocit, že jste ztracen, že život je jinde, v dálavách. Pak už po vnějším světě dychtíte tolik, že se chodíte dvakrát týdně koukat na letiště, jak přiletí letadlo. Vidět lidi...“ Otec Ulčovy manželky je Číňan a matka Švýcarka. V Číně se narodila a vyrostla. Seznámili se v Americe - na českém Silvestru. Bylo mu sice divné, co tak exotické stvoření dělá na české oslavě, ale krajani do něj hučeli: To je Slovenka z druhé generace! Nebyla... „Nejvíce příbuzných máme na Tchajwanu a v Hongkongu. Moje žena pochází z velmi bohaté rodiny, vlastnili banky, pojišťovny. Když jsem viděl palác, ve kterém se narodila, nemohl jsem se smíchy udržet. Vypadal jako kombinace Tádž Mahalu s hotelem Pupp - po čtyřiceti letech komunistického hospodaření v tropech! Tam to hnije fofrem. Před časem politicky re-habilitovali jejího dědečka, který kdysi zastával vysoké funkce. Za kulturní revoluce botanické zahrady nesoucí jeho jméno přejmenovali na lidové a rozmlátili všechny jeho sochy. Dnes už se zahrady opět jmenují po dědečkovi. Rozhodli se také obnovit jeho sochu. Neměli ovšem správnou fotografii, podle které by ji udělali. Moje žena byla rodinou pověřena (zrovna jsme byli v Číně), aby vybrala tu správnou. Místní nejvyšší funkcionář už tam měl sadu asi dvanácti dědečků. Zvláštní bylo, že všichni vypadali jako československý předválečný agrární politik Švehla. Tak jsme to skrečovali. Jak to nakonec dopadlo, nevím. Dlouho jsem v Číně nebyl. Ted jezdím pravidelně sem, do Čech.“ Lidé se Oty Ulče ptají: Procestoval jste celý svět, kde byste chtěl žít? A on odpovídá: Záleží na tom, co bych chtěl od života. V Americe má pevný bod, bydlí deset minut pěšky od univerzity, kde vyučuje. Na Internetu si přečte - když má chuť - čerstvé zprávy z českých novin. O cestování říká: „Příroda mě nevzrušuje. Když jsem byl v Brazílii u vodopádů, koukal jsem deset minut a pak jsem začal zívat. Teče voda. No a co? V safari koukám na žirafy. Ale uznejte: Kolik žiraf potřebujete ke štěstí? Mám radši lidi, protože se s nimi lépe domluvím. Samozřejmě - lidé jsou také zlí, blbí a nudní... Ale jsou na celém světě to nejzajímavější. Aspoň pro mne. Kdyby se na nějakém tichomořském ostrově sešla parta zajímavých lidí a byla by sranda, možná bych tam vydržel.“ Dějinné kotrmelce se vymykají lidské imaginaci. Ota Ulč nikdy nepředpokládal, že se do Čech ještě někdy vrátí. „Čechy pro mne byly vzdálené jak odvrácená strana Měsíce. Pak jsem se vrátil a uvědomil si, že veškeré buňky v lidském těle se vymění jednou za sedm let. Vrátil jsem se čtyři a půl krát jiný.“ Převzato z revue XANTYPA. 37 [pageend39]zpravodaj 7/8 97 DESATERO OTY ULČE PRO CESTOVÁNÍ: 1. Pokud možno, nejezděte do několika časových období například nejezděte současně do léta a zimy. 2. Není dobré jet do země, aniž bych o ni něco věděl. Vždy je dobré prostudoval dostupné informace. 3. Vozte jen jedny boty, zabírají moc místa. Když je obnosíte, zahoďte je a kupte nové. 4. Kniha je přítelem člověka a nepřítelem cestovatele. Nechte ji doma! 5. Když už si nějakou koupíte, hned ji pošlete domů. (Z cesty po Pacifiku jsem poslal padesát všemožných zásilek. Devětačtyřicet jich dorazilo. Chyběla jen jedna z jakési zadele na Borneu. 6. Když se vám něco hodí, hned si to kupte. V příštím obchodě už třeba nebude. Na místě to ale nechte zabalit a pošlete domů. (Vyřezávaný panáček z Polynésie vypadá po vybalení vždycky lépe doma než na místě, kde jste ho kupovali) 7. Je dobré mít v každé zemi někoho známého, adresu, na kterou se můžete v případě potřeby obrátit. 8. Chcete-li poznat zemi nejezděte s cestovními kancelářemi. Vždycky je zajímavější vidět svět z pohledu domorodce, nikoli turisty, hýčkaného cestovní kanceláři v pětihvězdičkovém hotelu. 9. Nebojte se jezdit s malými dětmi. (Když jsme vyráželi na cestu kolem světa což obnášelo devět měsíců cestováni s ročním klukem na zádech, všichni nám říkali: Vy jste se zbláznili, jste nezodpovědní rodiče, tahat takhle malé dítě po světě.) Pamatujte: Dítě vydrží víc než člověk! 10. To nejdůležitější peníze a léky - mějte na dvou místech. Když vám někdo ukradne kufry a doklady, peníze musíte mít někde v rezervě vždycky! Něco pro zdraví Opalování by mělo být postupné a také pomalé Mírka Opavová Mít alespoň několik týdnů v roce o něco tmavší kůži, to je sen mnoha vybledlých Středoevropanů. V létě a hlavně při dovolené proto především něžné pohlaví nabízí svá těla slunečním paprskům a opéká svoji kůži do hnědá dlouhé hodiny. Ale pozor, fakt, že usilovné opalování už dávno není zdravé, nepotvrzují jenom lékaři. Nebezpečí však nehrozí pouze těm, kteří se v čase největšího žáru smaží na rozpáleném písku přímořské pláže, ale dokonce i těm, kdo jen tak posedávají a popíjejí v mírně zataženém odpoledni na terase hotelu. Sluneční paprsky se totiž odrážejí od všech světlých ploch - betonu, písku či bílého kamene. Snad největší záludnost ultrafialového záření však spočívá v tom že není ani vidět, ani cítit. Dny a hodiny, kdy člověk pociťuje největší horko, nejsou navíc totožné s těmi, kdy je záření nejnebezpečnější. Největší problémy může sluníčko způsobit mezi dvanáctou a druhou hodinou odpolední. Tehdy dopadá na zemský povrch až padasát procent denního přídělu. V těchto dvou kritických hodinách je přímo nutností se před zářením ukrýt. Dokonce mnohé ochranné pro38 [pageend40]zpravodaj 7/8 97 středky - slunečník, oděv, krém či brýle - v této době selhávají. Přes všechna ujišťování výrobců ochranných krémů nedokáže přitom nic splnit takovou službu jako lehké oblečení. Odkládat ho při tropických teplotách je proto nevhodné. Téměř nezbytná, kvůli možnému úpalu, je čepice s kšiltem (pro lidi, kteří nosí dioptrické brýle je to prakticky nezbytnost), očím pomáhají sluneční brýle. Na všechny tyto rady je potřebné myslet dvojnásobně u dětí. Jelikož většina z nich tráví ve vodě daleko více času než dospělí, je rozumné doplnit plavky v tomto případě i tričkem s delšími rukávy. O ochranu těch částí těla, které neskrývá oblečení, by se měly postarat opalovací krémy s ochranným filtrem - UV faktorem. Při použití krému lze dobu na slunci podstatně prodloužit. Není ovšem pravda, že by to byla absolutní záchrana. Sluníčko se musí dávkovat postupně a pomalu. Doba, jak dlouho lze pomocí krému pobýt déle na slunci, se dá vypočítat - stačí znásobit číslo ochranného faktoru, uvedené na každém opalovacím přípravku, doporučovaným počtem minut. Například: faktor číslo 10 a doba určená pro váš fyziologický typ je dvanáct minut, znamená to, že s pomocí tohoto přípravku můžete na slunci strávit asi dvě hodiny. Tyto násobky platí pouze do čísla 15, protože ten pohlcuje až 93 procent záření. Aby filtr účinkoval včas, musí se nanést na pokožky půl hodiny před pobytem na slunci. Pokud se někdo koupe, je po tubě s krémem lépe sáhnout častěji. Nepřetržitému ujišťování některých výrobců, že přípravek je odolný vůči vodě, je lepší nevěřit. Nezapomeňte: dnešní slunko je silnější než bývalo - zasloužila se o to mizející ochranná ozonová vrstva. Čtení na volnou chvíli Jan Welzl Ledové povídky Bedřich Golombek a Edvard Valenta napsali podle popisu a vyprávění Eskymo Wenzla povídky z dalekého severu, z Novosibirských ostrovů. Welzl je vyprávěl nebo psal jazykem, na němž jsou sledy námořnické angličtiny, němčiny, moravštiny a bůhvíjakých jazyků a nářečí. Knihu vydal Franišek Borový, Praha v r. 1934. Jednu z povídek, na které si někdo ze starší generace možná vzpomene, otiskujeme. Doufáme, že budete tomuto jazyku dobře rozumět, jsme přece na leccos zvyklí, na více jazyků a jejich ne vždy spisovné míchání. Pobloudění starého Joa Dyž sem se jedneho jara vrátil z Ameriky, přivezl sem si všelijaký ruzny cajtungy, kery mně tam redaktoři dali. Ty cajtungy ležely u mě v my jeskyni nějaký dva roky, dyž mě přišel navštívit muj staré kamarád Joe. Ten člověk byl už na zlatým severu třiaštyřicet roku, žádnymu nic neudělal zlyho, enom samy dobry, měl dlouhyho fousa, pěkně česanyho a všeci okolečni domorodci mu dávali ouctu jako pořádnymu člověkovi. Šak ho taky každé měl rád pro jeho dobrou povahu a všeci náčelníky, Mac Donald, Oerel aji já potem sme se s nim kamarádili. Tož ten milé Joe přinde do moje jeskyně, pré dobré deň, kaptáne náčelnické. Dobré deň, Joe, japak se tě vede, posad se, dám tě trochu kafé a trochu medvědího guláša. 39 [pageend41]zpravodaj 7/8 97 Tož pravda, měl se u mě dobře, aji lososa sem mu dal, všeho možnyho sem mu podal, poneváč sem k němu tu ouctu měl. A von z dlouhé chvíle začal hrabat mezi terna staréma novinama a jich čist. Šlo mu to čteni pomaly, dyž ten člověk už nejaký leta vůbec nic nečti, a tož si to tak nahlas vokábluje. A tož znenadanou ho slyším jak vokábluje? Ma-tri-mo-ny. To znamená nabídnuti k sňatku. Čti to dál a stálo tam: Mladý děvče hledá staršího pána z nejakéma peňzama, može přijít sám, alebo može zavolat skrz telefon alebo može taky dopsat. No totok! No to je náhoda tady! povdal Joe hlasitě a potem znova ten anonc nahlas čti. Jak ho znova dočet, tož se začal mlátit po kolenách a byl veselé jak nejaké štyřicetileté mladík. Sakra, Moojok Ojak, poslouché, co tady je, co je to tady za náhoda přihozená. Enem ty pozor dé a poslouché, co ty ternu povdáš! A potem znova čet ten anonc z tech americkéch novin a jak ho dočet, tož se zas mlátil po kolenách a tancoval mně tady v moje jeskyně, že sem nevěděl, esli von si blázna dělá z neho alebo ze mě. Já si to děvče, milé kamaráde vemu! To děvče mně žádné nemôže vžit, to je děvče pro mě. Enom ty mně tam honem napiš, aby čekala, že su trochu dalejc od Ameriky, ale že pisemni slovo tady dávám. Medvědu staré, povídám mu - copak ty nevidíš, že ty noviny sou dva roky starý? To děvče z teho anoncu je už projisto povdany. Co? Provdaný? Ty jich špatně znáš, ty seš mladík protivá mně, ty se v ženskéch vyznat nemôžeš. V ona bude tak dlouho čekat, až já za ňou přij edu a si ju za ženu vemu pro mě. Tož mě to cely bylo k smíchu, poněváč já sem si myslel, že von z teho ku probráni donde jak z kořalečního vopití, že mu to enom tak na chvilu na mozek skočilo a včil mu to tam rajtuje sem a tam. Tož taková věc musí sama vyjit ven z člověka. No tož dobrá, tož už sem o tem mluvil, jak von chtěl a Joe enom přeméšlel a přeméšlel a znenadanou povdal, že von musí dom jet, aby von se podíval, jak von bohaté je, kolik má kůže doma. Hned skočil do koridoru, zapřahoval pse a už točil bičem nad nima a už se hnal pryč, ani na sbohem dáni času neztrácel. Joe jel a jak přijel k nějaký jeskyně, hned zastavil pse, podíval se, kdo je doma a ternu, keho doma našel, hned začal povdať, že von velikyho ščesti došel v Americe, kde na něho čeká jedna mladinká slečna, kerá má černý vlase a náramně pěkný modry voča, že je pré nakynutá v bokách, pré ženská zrovna tak pro něho. Tož ten člověk člověk běhal vod dveři k dveřám, no, a ty dveře, to musim říct, neležijou na severu dycky tak kousek od sebe jak třebas v Evropě. To se musí kilometry a kilometry jet, aby se taková novina trochu roznyst mohla po zlatým severu. Jak tak bláznil a křižoval ty krajini, najednou uvidi velrybářskou lodi, kerá tady kotvu vyhodila, a hned tam šel ternu velrybářskymu kaptánovi povědět o tom ščesti ve Státech. Kaptán mu na to povdá: - No ja, Starší bys byl, enom esli máš nějaký peňze, to je hlavni. No ja, peňze bych měl. ale né moc. Já nevím, kolik taková ženská ve Státech třebuje. Kaptán povdal, že moc peněz, hrozně moc tisic dolaru, a to Joa trošku zarazilo, poněváč on měl koži za nějaký tisic dolaru, ale za hrozně moc tisic to zrovna nebylo. A tož mu začal byt náramně neščastné na ty palubě a začal teho kaptána prosit, esli by se u něho nedaly nějaký peňze vytáhnout. Kaptán, že ja, že by se daly, ale enom na kořalce. Dyby chtěl, že by mu nejakou kořalku dal a za tu kořalku že by moh vyměňovat kůže pro něho, poněváč to je ten nélepči vobchod, aji dyž je na celým zlatým severu zakázané a trestá se smrťou. Ale Joe se ani smrtě nebal, jak byl zamilované do ty slečny z Ameriky, kerou už všude jeho pomateným rozumem viděl a s kerou na jeho cestách mluvil, jak dyby šla vedlivá něho. Povdal ji Jeanette a takový sladký slova k ni mluvil, že to jakživ žádné neslyšel tam na ledě. A ted se enom staral, aby jeho Jeanetta měla peňze, aby byla s nim, starým vypelichanym linksem spokojená. Dělal to tak, jak to dělali ty néhorši piráti, kery kdy na zlatým severu jejich cestováni brali. Navštěvoval po okolečnich ostrovách, kde byl málo známé, všelijaký eskymácky diři, dával Eskymákům kořalku, vopil deckám mámu aji tátu, aji děcka vopil, a dyž to bylo všecko jak se patři vopily, tož jim pobral všecky kůže, co voní měli, a táhl k iné diři, aby to tam udělěl taky. 40 [pageend42]zpravodaj 7/8 97 To se vi, tá pověsí brzo přišla aji ke mně. OkoleČni náčelníky mně skázali, esli já bych nevěděl, kdo to može byť a esli já takovyho chlapa nekde zachytnu, tož abych postavil soud a s nim podlivá indiánskyho práva naložil. Já sem poslal jedneho Eskymáka, aby von mně ten popis od teho nebez- pečnyho piráta přinesl ke mně. Jak sem ten popis slyšel, tož sem si ešče nic nepovdal, enom tá myšlenka přišla na rozum, abych já se podíval, co ten Joe dělá. Tož tehdá sem času moc neměl, sítě na ryby sem měl nataženy, ale nechal sem to iném a vydal se za tym Joem, kde von ryby lovit v tu ročni dobu musel. Ale Joe nelovil, a tož sem se podíval do jeho jeskyně, ale tá byla prázdná a jak sem se viděl, že v ni nikdo nepřebévá, tož mě hlavou přeletělo, že by ten popis se na něho mohl hodit. Ale hned sem si povdal, že taková věc ani možná néni, že to Joe nemôže byt, enom ten popis teho člověka mně štymoval. Začal sem se poptávat, s kym ten Joe v posledku mluvil, a dyž sem se dověděl, že s jedným velrybářem, tož sem spadl jak z nebe a teď už sem si povdal, že to bude takový. Zavolal sem náčelníky z okolí vostrovu a povdal sem jim všecko, co já vim. Voni nad tym kroutili hlavama, ale potem sme všeci náčelníky to nařízeni dali, kdo by uviděl loď Severskou Hvězdu, Osaka, aby hned to voznámeni na náčelníky dal. Za několik tédňu sem to voznámeni přes tu lodi dostal a tož sme pozor měli, kde vona kotvu vyhodí, poněváč sme věděli že Joe, esli je to von, k ty lodi musi jeho cestu vžit, aby s tym kaptánem obchod udělal za tu kořalku hotové. Loď přijela a vyhodila kotvu daleko vod břehu. Tam sme za ňou nemohli, poněváč na širým mořu je kaptán pán jeho lodi a dybysme my vod něho něco chtěli, tož by aji střilat na nás dal. Tož sme se skovali ve skalách a čekali sme, co bude dál. Za nejaké čas tá lodi člun na vodu spustila a v tem člunu byli tři muži posádky. Dyž i oni na břeh přirazili, tož sem ten rozkaz dal, aby jich za skalou, až tam nebude z lodi vidět, Eskymáky zachytli a hlídali. Co bude dál, že já potem povim. Tož sme jich drželi, ale ináč nebylo nic vidět, že by se na vostrově něco dělo. Dyž to kaptánovi bylo dlouhý na ty lidi čekat, spustil iné člun, nasedl na něho a přirazil k břehu. Eskymáky hneď šli na něho vodzadu a dyž ho zachytli, tož sem já mu vohlásil, že ho já, jako náčelník Nové Siberije a névyši souce v tem kraju, zatykám podle indiánskyho zákona. - No dobrá, pane náčelníku, a co vy vode mě chcete? - Řekni nám, kaptáne, kde je Joe. - Na palubě moje lodě. - Ty nám ho musiš dat pro naše aouzeni. - Ale spánem bohem, enom si ho vemte. Tož sme mu řekli, aby poslal zajatyho kormidelníka na loď, ať dá signál, že lodi je připravená k prohlídce a potem že my pudeme na palubu a Joa si vememe. Kaptán povdal, že beze všeckyho, a tož sme šli a Joa sme naložili do člunu a přivezli na muj vostrov. Neříkal sem se mu nic. Na nic sem se ho neptal a dyž chtěl něco povdat, tož sem mu enom poradil, ať mluvi, až bude jeho čas před soudem. Von věděl, co to znamená, poněváč sám byl mockráť porotcem a mockráť odsuzoval taky jeho hlasem lidi za vobchod s kořalkou na smrť. Soud se postavil a já sem se postavil do prostředka a povdám : - Uděláme to krátko. Všeci vime, co je to za člověka, všeci sme ho znali, dokád byl pořádné. Včil ho neznáme žádné, ale pamatujeme se, jak se ten člověk menoval a čim se na severu živil. Ted je tady vobžalované, že vopijel kořalkou Eskymáky a vobkrádal jich. To všeci už vijou a myslím, že néni žádné tady, kdo by vo tem měl nějaký pochybnostě. Ale pro všecko já se tě eště jednou ptám, esli ty si se tak provinil proti zákonům severu, esli ty si Eskymáky vobkrádal o kůže a esli ty si jim kořalku dával. Joe měl hlavu dule a povdal: - Všecko já sem to udělal. Tady sou ty kůže, já vám možu o každé tu zprávu dát, vodkáď vona je. - Dobrá. Soud se vodkládá a všeci tady budou hlidani v mojem skladiště. 41 [pageend43]zpravodaj 7/8 97 Poslal sem potem posly na všecky strany, aby přišli ty lidi, kery Joe vobkradl o kožešiny, a za dva dni tu všeci byli. Joe musel všecky ty lidi podělit kužama, každé dostal jeho a to, co zbylo, to patřilo mu samotnymu. Postavil sem znova soud a povdám : -Ten vobžalované se ke všeckymu přiznal. Všecky kůže, co von ukradl, zas vrátil. Z jeho kořalky nikdo neumřel. Joe, máš ty ešče něco povědět na tvoje vospravedlněni? - Už né, Moojok Ojaku, ty si to všecko řekl. Obrátil sem se k porotě : - Jaké máte pro něho rozsudek? Vystoupli Mac Donald a Oerel a povdali, že nesmime pobloudilyho kamaráda posuzovat tak přísně, že voni tu prozbu májou na nás všechy, abysme ho enom vykázali z ty země a život abysme mu darovali. Porotci k ternu kévli hlavama, potem se chvilu radili a potem se říkali, že takové veliké zločin musi byt potrestané, ale že si přejou, aby Joe dostal milosť. Tož mně spadl kameň ze srdca, poněváč já sem skrz ty cajtungy na tym taky trochu viny měl, a vohlásil sem rozsudek: - Polámik Joe nemá už práva jeho živo byti dělat mezi svobodnýma synama zlatyho severu na Novosibirských ostrovách. Té chvíle von vodjede pryč s tou velrybářskou loďou a všeckym polámikum aji Eskymákům se tá zpráva dává, aby ho každé, kdo by ho viděl zitra, pozitru, za tédeň, za rok, za deset let nebo za sto roku na našich vostrovách nohou kročit, na tem mistě zastřelil. Všeci sme si voddychli, dyž to bylo hotovy. Hneď potem sem kaplánovi to nařízeni dal, aby Joa vzal na jeho palubu a vodvezl ho aji s jeho kužama, kery mu zbyly. Kaptán mně to slíbil, obzláště dyž sem mu řek, že aji ho by měl potkat ten nétěši trest za takové vobchod, ale že ho pustíme enom pro teho našeho kamaráda a enom proto, že tady důkazů néni, že by von sám alebo někdo z jeho posádky na vostrovách kořalku prodával. Všecko to potem muselo hneď nasedat na čluny, všeci sme se obrátili zádama k tem člunám, kery vod břehu vodrazily, žádné sme se nevotočili, enom tak sme stáli. Vzalo to hodnou chvilu a potem sme se votočili. Nikde už nebylo ani památky po Severské Hvězdě. Vodplula aji s našim kamarádem Joem do Ameriky, za Jeanettou. Kouzlo dálav Ivo Vaculín Mám pro vás dvě zprávy, jednu dobrou, druhou špatnou. První zní: Na vydání cestovního pasu musíte stát frontu. A ta špatná? Na vydání cestovního pasu musíte stát frontu. Nepopletl jsem nic, mám na mysli přesně to, co jsem napsal. Fronty naznačují poněkud schizoidní skutečnost, že možnosti cestování u nás nejdou ruku v ruce se zpružňováním byrokracie. Všechna čest úřednicím, které povinnosti, asi otravné, zvládají se zdvořilým výrazem. Výtka padá na jejich nadřízené, ti ale nepovažují za nutné zamyslit se nad organizací práce a tím, jak ušetřit jim i veřejnosti čas. Jenže nádherné dálavy za pár desítek minut před dveřmi podatelen stojí. Cestovatel- ské obzory se rozevřely dokořán, a tak jediný korektiv je cena, kurs české koruny a její nejasná budoucnost ten korektiv stále nemilosrdněji přitvrzují. Zato má každý možnost cestovat aspoň prohlížením honosných katalogů cestovních kanceláří, zase vlastně prstem po mapě. Ale nešť, pámbů zaplať aspoň za stržené ostnaté dráty. Do hovorové češtiny se pasí- ruje spousta nových slov a termínů, do nedávna nepotřebných - od tour operator přes all inclusive až třeba po last moment. I mně je jasné, že tím last se nemíní stará jednotka hmotnosti, objemu a označení počtu kusů užívaná zvi. v lodní dopravě (viz Akademický slovník cizích slov), jenže zas tak docela jasné mi není, proč, pane Fischere, nestačí na poslední chvíli... 42 [pageend44]zpravodaj 7/8 97 Možná ta spousta cizích slov a frází v hantýrce cestovních kanceláří je jenom svérázný způsob, jak ulehčit klientům jazykovou adaptaci v cizím prostředí. Často se ostatně tvrdívává, že znalost řečí není naší silnou stránkou. S ohledem na specifika politického vývoje posledních padesáti let žádný div. Mnozí nechali ochotně ze samého nadšení upadnout do hlubin zapomnění i ty zlomky ruštiny, kterým se naučili ve škole. Jako pamětník o něco starší doznávám, že podobné chyby jsme se dopustili po válce my. Jak nám pak němčina scházela - a dnes schází trojnásob! No nic, znalost cizích jazyků je prý především problém každého jednotlivce - ač i v té naší poněkud skomírající liberálně-konzervativní přítomnosti snad též tak trochu ministra školství, až jim byl, je a bude Pilip, Petr, Pavel či někdo jiný. My, nevzdělaná rezidua minulosti, chtějíce se státi globetrottery, máme možnost díky nadúrodě cestovních kanceláří spolehnout se na průvodce a jejich jazykovou výzbroj. Doufejme, že je v tom na cestovky spoleh, ačkoli kdoví! Stačí vzpomenout na loňské trudné chvíle na letištích, kdy cestovatelům nebyli dolmečeři moc platní. Leč přece všechno je nabídka stále širší a - dražší. Stačí vyzvednout ve spořitelně pakatýlek, mizerných sto tisíc, a ocitnete se i v Austrálii. Díky průvodcům není třeba umět anglicky ani se učit třeba pitjantjatjarsky, což je jedna z tamních asi 200 původních řečí. Ostatně nebylo by možná ani těžké některou z nich zvládnout, nejsou nám prý zase tak moc vzdálené, patří totiž s našimi indoevropskými mezi tzv. nostratické (našinecké) jazyky. Posuďte sami: Jako důkaz příbuznosti se uvádějí desítky navzájem podobných slov, například kurd, kord - srdce - latinsky cor, cordis, kukurra - běžet - curro, cucurri, kurda - krátký - kurtus. Umět jazyk aranda, nunggubuyu či nyangumarda, to by bylo něco, viďte! Ale angličtina je praktičtější. Mějte to pro jistotu obzvláště před dovolenou na paměti. hn na víkend, 20.6.97 Činnost Svazu spolků a ostatních organizací Neobyčejná událost Je tomu již řada let, kdy se krajanská veřejnost naposledy sešla v Romainmotier, starém, romantickém městě ve francouzské části Švýcarska. Pořádal se tehdy koncert v místním chrámu, krojovaná skupina tančila, byl společný oběd. Na pořadu byla též krátká pietni vzpomínka na Jana Palacha, s recitaci a zpěvem v nedalekém lesíku, kde zcela neofi- cielně, schován mezi stromy byl malý, ze dřeva vyrobený pamätníček J. P. Autorkou této myšlenky byla velká příznivkyně českého a slovenského národa, paní Dr. med. Madeleine Cuendet z Lausanne. Nesmírně na ni kdysi zapůsobil Palachův postoj a čin sebeupálení jako memento národu. Již léta předtím si vzala za úkol, vybudovat na některém vhodném místě francouzského Švýcarska důstojný památník Janu Palachoví. Byl to těžký úkol - začínal putováním na významnější místa, bylo třeba vysvětlovat, vyjednávat, přesvědčovat. Tak čas plynul a i velké činy, jako čin Jana Palacha a Jana Zajíce upadaly v zapomnění, bohužel i u nás doma, i v Praze, i u mladých a u těch zvláště. 43 [pageend45]zpravodaj 7/8 97 Ale trpělivé úsilí a hledání Madeleine Cuendet pokračuje dále. Zde je třeba ovšem zdůraznit, že paní doktorka, kromě své lékařské činnosti, byla a je známá svou rozsáhlou sociální činností na různých úsecích a že vždy podporovala též lidi z Čech a Slovenska a posílala a posílá dodnes enormní množství léků do obou zemí. Její hledání bylo nakonec před více než třemi roky korunováno úspěchem: našla citlivé pochopení u městských radních ve Vevey, kteří věnovali na postavení pomníku krásné místo v zeleni, přímo u ženevského jezera. A tak dochází k další etapě uskutečňování tohoto projektu a začíná mnoho práce pro Sdružení „Lvíčata“ v Lausanne. Pomáhá též Klub Jan Palach v Curychu. Vytvořením pomníku byl pověřen prof. Milan Knobloch z Prahy. O všechny záležitosti s tímto projektem spojenými se v Praze obětavě stará farář Miloš Rejchert, dále Dr. Oldřich Černý ze Ženevy. Sponzorkou a vedoucí celého tohoto díla je a zůstává až do konce Dr. Madeleine Cuendet. Dne 1.června 1997 se uskutečňuje ve Vevey neuvěřitelná událost: Odhalení pomníku Janu Palachoví ve Švýcarsku Motto: Oběť Jana Palacha se stala výzvou k hledání cest ke svobodě - Václav Havel. M. N. Associace Olga Havel švýcarská větev pokračuje zdárně ve své činnosti na podporu ohrožených českých dětí. V roce 1996 hostila 14 dní 22 astmatických dětí z Dětského domova v Brušperku, a to v chaletu Chateau d'Oex. V únoru 1997 byli pozvány děti s obtížemi dýchání z okolí Třince, aby strávily 14 dní v zimním středisku Saint Cergue. Tuto činnost hradí Associace z výnosu členských příspěvků, prodeje kraslic a zejména z darů. Beseda Slovan, Ženeva Podáváme čtenářům Zpravodaje přehled činnosti našeho spolku za uplynulých šest měsíců: - Začátkem února jsme uskutečnili diskuzní večer u příležitosti 20. výročí založení Charty 77 na téma Charta 77 a dnešek. Našimi hosty byli jedni z prvních členů hnutí: paní Dana Němcová a Dr. Jan Sokol, kteří zahájili úspěšný večer svými příspěvky. - Začátkem dubna se konal na Ecole Rudolf Steiner Český folkloristický večer. Pořad, ve kterém účinkovali také žáci 7. třídy této školy, byl výsledkem spolupráce s moravskou folkloristickou skupinou Burčáci, kteří byli školou pozváni do Ženevy na týdenní stáž. Součástí večera byl také český buffet a tanec, ke kterému vyhrávala moravská kapela. - Ve spolupráci s Association Jean de Carro byla uspořádána týdenní výstava děl současných karlovarských umělců zároveň s presentací Karlových Var. Slavnostní vernisáž výstavy se konala 16. dubna za účasti představitelů měst Karlových Var a Ženevy a velvyslanectví ČR v Bernu. Během vernisáže byly také podávány české speciality. 44 [pageend46]zpravodaj 7/8 97 - Začátkem června byl naším hostem rektor-emeritus Univerzity Karlovy prof, Radim Palouš, který přednášel O vizi a realitě dnešního světa. Následná živá debata zahrnula také současnou situaci v České republice. -Spolu se Švýcarskou skupinou SVU a pod záštitou velvyslance ČR Richarda Belcrediho byl uspořádán koncem června Koncert varhanní hudby, na kterém účinkovala paní prof. Alena Veselá, emeritní rektorka Janáčkovy akademie muzických umění v Brně. Mimo skladeb klasických mistrů byla na pořadu také díla moderních českých skladatelů, z nichž některá byla uvedena ve Švýcarsku poprvé. - Prostřednictvím našeho Klubu zahraničních přátel společnosti Libri prohibiti pokračujeme v aktivním doplňování sbírek této knihovny, která je výraznou vizitkou naší exilové kulturní a politické činnosti. Katalog knih českého exilu 1948-94 je prakticky rozebrán a chystá se nyní nové, doplněné vydání. Ve stavu příprav je Katalog exilových periodik, vjejichž výtiscích má knihovna mezery zvláště v letech 1950-1970. Prosíme naléhavě o Vaší spolupráci. - Již téměř dvacet pět let se scházíme během celého školního roku každý čtvrtek pod vedením odborného instruktora na programu gymnastiky a sportu. Tato dlouhá řada let jistě podává dostatečné svědectví o zájmu a popularitě této činnosti. - Během letošního školního roku probíhaly každý týden tři doplňovací kurzy češtiny: pro začátečníky, pokročilé a pro děti. Kurzů se účastnilo třicet studentů. O uskutečnění tohoto dlouhodobého a náročného programu se zasloužila paní profesorka Alice Kramářová, která bezplatně a s nevšedním nadšením a pochopením tyto kurzy vedla. Rádi jí vyslovujeme touto cestou náš úprimný dík za její obětavost a profesionální úroveň našich kurzů. Byl to po dlouhé době opět první pokus obnovit výuku češtiny prostřednictvím našich spolků. Pěknou dovolenou čtenářům Zpravodaje přeje Výbor Besedy Slovan Západoevropská pobočka Konfederace politických vězňů sněmovala 10-červa 1997 v Českém Krumlově Po dotazníkové akci o místu konání valné hromady pobočky, která má členy v evropských státech i v zámoří, se většina dotázaných členů vyslovila pro navržený Český Krumlov. Ukázalo se, že to bylo dobré rozhodnutí. Již kvůli místu samotnému, městskému klenotu v České republice a možnosti poznat další místa v Čechách (někteří členové přijeli s manželkami). Pro účastníky z Rakouska a české hosty z vedení Konfederace to bylo i podstatně blíž. Pro jiné (Švédsko, USA) nehrála vzdálenost roli. Pobočka má nyní 50 členů po snížení stavu v uplynulém období oil členů. Přítomný předseda Konfederace br. Drobný informoval o tom, co podniká předsednictvo konfederace ve prospěch krajanů v cizině: byly podány návrhy na změny v zákonech a předány předsedům parlamentních výborů; nyní se jedná o 17 změn ve 3 zákonech. Rozsáhlejší debata se týkala vyrovnání se s minulostí. Zločiny spáchané komunisty budou podle zákona promlčeny v r. 1999, protože nejsou u soudů kvalifikovány jako zločiny proti lidskosti, které jsou nepromlčitelné. Problémem jsou dostatečné důkazy u soudního řízení, každý jednotlivý případ potřebuje veliké úsilí a řadů svědků. (O prvním procesu s estébákem z padesátých let jsme psali v č. 6/97). 45 [pageend47]zpravodaj 7/8 97 Je nám trpce při pomyšlení, jakým způsobem, jak rychle a masově komunisté soudili a likvidovali tolik lidí a jak obtížně se postupuje nyní. Teprve po 7 letech přicházejí první případy před soud. Při tom není u provinilců ani stopy po nějaké lítosti nebo přiznání viny, naopak svědkům jejich zločinů u soudu ještě vyhrožují. A není málo těch, kterým díky sametu nic nehrozí, kteří podnikají vše možné, aby spravedlivému odsouzení bránili. Předseda politické komise Konfederace br. Slabák informoval o politické situaci v republice, o ní informuje Západoevropskou pobočku pravidelné rozsáhlejší písemnou zprávou, kterou všichni členové dostávají a jsou navíc díky tomu dobře o situaci ve vlasti informováni. Novým předsedou byl po zemřelém br. Hostičkovi zvolen J. Sochor, jednatelem br. M. Rostek, ostatní členové výboru zůstávají. V následujících dnech se někteří členové v doprovodu manželek účástnili zájezdu na zámek Hluboká, do Muzea 3. protikomunistického odboje v Příbrami a do Památníku obětem zla v Plzni. (Opříbramském muzeu jsme referovali ve Zpravodaji. 11/93, o plzeňském památníku zvaném také Meditační zahrada v č. 7/8 - 95). -rk- Připojujeme rozhodnutí soudu o dalším případu: Bývalý dozorce z Jáchymova odsouzen. Bývalý dozorce v uranových dolech B. Vlačiha postřelil nejprve do zad prchajícího vězně Jaroslava Lukeše. Když už zraněný ležel bezmocně na zemi, střelil na něj Vlačiha ze vzdálenosti 40 cm podruhé přímo do obličeje a jen díky tomu, že raněný pohnul hlavou, byla zasažena jen horní čelist. Lukeš zranění přežil a nyní, i když s ochrnutou polovinou obličeje, mohl dát podnět ke stíhání. Okresní soud v Karlových Varech odsoudil Vlačihu ke třem rokům vězení nepodníněně. Sokolské Brno V prvním červencovém týdnu žilo sokolské Brno ve znamení posledních příprav na hromadné vystoupení více než 4000 cvičenců z celé republiky. Ani zahraničí nechybělo. Od nás z bemské jednoty přijelo do Brna 11 sester, z nich 6 cvičících. Hlavní cvičební program byl stanoven na sobotu 7. června, ale my ze Švýcarska jsme dojely do Brna s týdenním předstihem. V tom krásném slunečném týdnu jsme mimo Brna města poznaly i jeho krásné okolí s kníničskou přehradou, zvlněnou krajinu okolo Slavkova s napoleonskou historií, Ivančice Alfonse Muchy a nedaleký Moravský Krumlov, kde jsou v zámku vystavena Muchova obří plátna Slovanské epopeje. Malým autobusem s přeochotným bratrem „průvodcem“ z brněnského Sokola jsme projely moravské Slovácko - Hodonín s kouzelnými Úprkovými obrázky, Hustopeče s nev- šeně krásným moderním kostelem, postaveným už v této nové svobodné republice. Lednický zámek a rozsáhlé parky by potřebovaly více času, než jsme bohužel měli. Zajímavé bylo, že právě v těch dnech byla Lednice jako krajinná oblast zařazena mezi jedinečné kulturní památky UNESCO: Jedním ze zážitků byla i návštěva vinného sklípku s talíři škvarků, moravského uzeného, sýrů a samozřejmě s ochutnáváním moravského vínečka. Páteční výlet na Macochu provázelo nečekaně chladné a deštivé počasí a vyhlídky na sobotní cvičení byly najednou 46 [pageend48]zpravodaj 7/8 97 chmurné.Večer s nádherným představením „Nabuka“ v Janáčkově opeře důstojně ukončil náš programem nabitý týden. Sobotní dopolední zkoušky na stadionu Královo Pole už zase probíhaly v pěkné teplé pohodě. Odpoledně přišel opravdu úctyhodný počet diváků. Sluníčko svítilo a všude kolem spousta dokolské drobotiny a mládeže. A pak už první takty Suková pochodu V nový život. Máme radost, že se Brňanům jejich dílo podařilo. V nedělním radostném průvodu nám bylo jasné, že sokolové mají ve svém městě hodně sympatií a že se jim v takovém prostředí dobře povede. 24.6.97 Olga Šulcová,Sokol Bern Půlroční bilance sportovních akcí sokolské župy Švýcarské. Cvičební odpoledne dětí pořádala jednota Sokol Luzern v sobotu 22. března. Pod vedením cvičítelů a cvičitelek z jednot Luzern a Zürich se cvičení zúčastnilo 17 žákyň, žáků a dorostenek. Připočteme-li rodiče, babičky a dědečky, bylo nás v Emmenbrücke celkem 30. Vskutku oblíbený je volejbalový turnaj smíšených družstev Sokola Basilej. Na letošní jubilejní 10. ročník se v neděli 20. dubna sjelo 9 družstev z jednot Baden, Basilej, Luzern, Solothurn, St. Gallen, Zürich a volejbalisté z Reussbühlu. Na přípravě a organisaci letošního sokolského setkání o svatodušních svátcích v Oetzu se podíleli členové jednot Aarau, Luzern, Solothurn a Winterthur pod vedením bratra starosty Zodera. Na sokolské louce se hrál volejbal, uskutečnil se běh kolem Piburgersee, závodivé hry dětí, k Tyršovu kameni se vydal asi dvousetčlenný průvod. Sokolské Brno 7. a 8. června bylo malým sokolským sletem, na kterém bylo asi 4.200 cvičících. Ze župy Švýcarské přijelo 22 členů, šestice sester ze Sokola Bern cvičila ve skladbě s jedním kuželem, ostatní byli mezi diváky na tribuně. Slavnostního Večera Brno Sokolům i sokolského průvodu Brnem se zúčastnili všichni. Co se ještě v tomto roce uskuteční? V sobotu 30. srpna pořádá jednota St. Gallen orientační pochod „Po stopách dr. Miroslava Tyrše“ (viz dále). Mezinárodní volejbalový turnaj družstev mužů a žen se koná v neděli 28. září ve sportovní hale Rossmoos v Emmenbrücke. Přijedte hrát i povzbuzovat. Přihlášky: G. Jordan, č. tel.041/260 98 58. Cvičební neděle pod vedením náčelnictva ČOS se uskuteční v neděli 16. listopadu v tělocvičnách Gersag I a II v Emmenbrücke. Beatrice Jordan, náčelnice župy Švýcarské Po stopách Dr. Miroslava Tyrše Sraz bude, jako obvykle na parkovišti před Mini-golfem u lázní Familienbad Drei- weiher v St. Gallenu, odkud bude odchod v 15.00 hodin s cílem na vrcholu kopce Freudenberg, kde bude táborák. Jídlo a pití, pohodlné boty a pro jistotu také teplou bundu sebou. Srdečně zveme nejen příslušníky všech sokolských jednot z celého Švýcarska, ale také krajany z blízkého i vzdálenějšího okolí. Informace: L. Král, tel.071 / 298 31 78, VI. Šťastná, tel. 071 / 278 32 65. 47 [pageend49]zpravodaj 7/8 97 Čtenářům Zpravodaje, prosíme nepřehlédněte Vážení přátelé, v únoru 2001 oslaví Beseda Slovan v Ženevě 100 let svého trvání. K tomuto výročí se chystáme vydat publikaci, která by nejenom zachycovala různé aspekty činnosti Besedy Slovan a Svazu spolků, ale také v širším měřítku informovala o životě našich krajanů a exulantů v románské části Švýcarska. Žádáme Vás proto o darování nebo zapůjčení vhodných materiálů pro náš ar- chiv(včetně oznámení a zpráv o různých akcích, plakátů, korespondence, novinových výstřižků, fotografií, atd. - důležité jsou zejména podklady staršího data). Přípravou publikace byl pověřen Dr. Stanislav Brouček, ředitel Ústavu pro etnografii Akademie věd ČR, který přijede začátkem srpna na několik týdnů do Ženevy, aby se seznámil s naším materiálem. Byli bychom Vám vděčni, kdybyste nám mohli Vaše příspěvky do této doby poslat na adresy: F. Chládek, 18, ch. des Rayes, 1222 Vésenaz, tel. večer: 752 25 97, nebo O. Černý, 12 b, rte de Meyrin, 1202 Geneve, tel. 734 46 21, nebo nás o nich aspoň informovat. Máte-li nějaké dotazy, zavolejte nám! Prosíme, abyste na tuto výzvu upozornili také své známé (včetně Švýcarů). Děkujeme Vám za Vaši spolupráci, Váš Výbor Besedy Slovan Připomínáme, že stále platí naše nabídka: připíšeme k dobru poloviční předplatné tomu, kdo získá nového předplatitele, který bude platit plné předplatné. Administrace Zpravodaje Inzerce Malý oznamovatel Praha - Spolehlivé taxi a pronájem bytu u centra. Cena 484 - 730 Kč podle počtu osob. TeL/Fax: 004202 774 92 57 nebo 994 23 95. Prodám družstevní byt v Praze 10, 1+1, 32 m2, 1. kat., cihlový, 5.p., výtah, telefon, zaří- zený a renovov. 1994. Tel 056 / 225 00 32. Rozvedený muž, 36 / 180, štíhlý, s dobrým srdcem hledá upřímnou, skromnou, štíhlou partnerku 28 - 32 let. Jen vážnou známost. Foto potěší. Věřím, že zavoláš. Tel. 031 - 312 15 83 od 18 hod._______________________ Levné bydlení v Praze. Dvoupokojový byt ve vile v 1. posch. s přísluš. a možnost vaření v příz. kuchyňce. Cena 400 DM / týden pro 7 lidí nebo 12 DM / osobu a den.Karel Hasse, Klatovská ul„ Praha IV, tel. 02 Z 644 60 35. čechošvýcarka, 166/42 hledá upřímného milého kamaráda-partnera? k trávení volného času. Ráda cestuji, jezdím na kole, plavu, lyžují a lenoším. Nejhezčí v životě je pěkný vztah. Zn."Najdu tě,7/97" do adm. Zpr.______ Čechošvýcarka, 50letá, bez závazků, se ráda seznámí s charakterním mužem s všestrannými zájmy. Zn. "Dohoda, 7/97" do adm Zpr.___________ Prodám 3-pok. cihl. byt v Brně. Slunný velký balkon, nově zařízený, 4. posch., klidná ulice. Cena 75.000 Fr. Zn. 'Ve vlastnictví, 7/97" do adm Zpr.______________________ Taxi Adámek přiveze, odveze, kdykoliv, kamkoliv. Volejte tel.- 079 - 422 24 83 Sbírám staré české sklo Volejte prosím večer (do 22 hod.): Tel. 061 / 981 65 04, Fax 064 / 281 70 88 48 [pageend50]Hotel Mlýn*** Velehrad v srdci Moravského Slovácka, srdečné zve ke strávení příjemné chvíle u vínka, či u cimbálu - i k rekreačnímu pobytu. Přestavěn z bývalého klášterního mlýna, v provozu od 1.8.1996. Do Brna, Olomouce hodinu cesty autem, do Vídně, Bratislavy dvě, do Prahy tři,24 komfortních pokojů, 3 apartmenty, konferenční prostory. Stylová restaurace „koštérna“, zahrada, terasa. Agroturistika, kulturní a sportovní program. Hotel Mlýn - 68706 Velehrad tel. / fax (00420) 632 7 1460-4 Výzva krajanům z gastronomie a hoteiiérství: Přemýšlíte o působení v ÖR? Šance ideální pro samostatný žerantský pár který převezme vedení Hotelu Mlýn Velehrad - po úspěšném prvním roce provozu. Informace: Velehradinvest s r.o., c/o J. + V Martincovi, Rüti- str. 22,4103 Bottmingen, tel. / fax 061/42197 09. ZÜRICH Petr Blíženec z Bernu telefon 031/ 370 55 30 fax 031/370 55 24 Všechny druhy pojištění, výhodné životní pojištění Vám spolehlivě zajistí PŘEKLADY českých listin do němčiny a naopak pečlivě a rychle provádí, opatří úředním ověřením soudní tlumočnice jazyka českého a německého lic. phil. I. Markéta KARASOVÁ Höfliweg 7,8055 Zürich telefon 01/463 9610 Pro krajany podstatná sleva! Výhodné ubytování ve Vídni Vám poskytne Miroslav Seďa A -1070 Wien, Westbahnstr. 18 Tel. ze Švýcarska: 0043-1-524 38 73 nebo 617 27 06 Autodoprava ČR - CH nákladů (až 1,6 tun) rychle, spolehlivě, levně informace tel. 026 ! 402 74 10 ŠPANĚLSKO - BÍLÉ POBŘEŽÍ ČESKÁ A SLOVENSKÁ OBEC DENIA V rámci dlouhodobého projektu „Krajanské středisko Denia“ pro Vás od roku 1983 stavíme apartmá, bungalowy, rodinné vilky, vily u moře, v lůně voňavých pomerančových hájů nebo na pozemcích s panoramatickým výhledem Neodkládejte svoje rozhodnutí, podpořte tuto myšlenku a položte tím základ své budoucnosti pod zářivým španělským sluncem v příjemné společnosti lidí stejné mateřštiny. Informace, prodej a pronájem: Věra Divoká El C./Cop 14, l.patro, E-03700 Dénia (Alicante) B 0034(9)6/578 58 36 nebo 642 22 78 • Fax 0034/6/642 21 33 Osobní návštěvy podle dohody. Knihovna: ú & č 18.oo-19.oo hod [pageend51]AZB 8048 ZÜRICH PP / Journal CH - 8048 ZÜRICH Postretouren an: ZPRAVODAJ, Postfach 12, CH - 5233 STILLI, Switzerland Časopis Čechů a Slováků ve Švýcarsku, časopis Čechov a Slovákov vo Švajčiarsku. Vychází měsíčné. Vychádza mesiačne. Zeitschrift der Tschechen und Slowaken in der Schweiz. Monatszeitschrift. Vydavatel: Svaz spolků Čechů a Slováků ve Švýcarsku. Zväz spolkov Čechov a Slovákov vo Švajčiarsku. Redakce: Ladislav Křivánek Allée des Chênes 1, CH -1723 Marly telefon 026 / 436 45 69 Administrace: Zpravodaj Postfach 12, CH - 5233 Stilli Rudolf Němeček, telefon 056 / 284 25 15 večer Tiskárna: Druckerei Milan Cimburek Badenerstr. 698, CH - 8048 Zürich telefon 01 / 431 68 78, fax 01 / 432 95 92 mobilní telefon 079 443 04 48 Postcheck-Konto: Zpravodaj, 80 - 70357 -1 Bankovní konto: SKA, CH - 8022 Zürich - Rathausplatz, Zpravodaj 634699 - 71. Celoroční předplatné: ve Švýcarsku.............................SFr. v Evropě..................................... SFr. zámoří (letecky)..........................SFr. Česká republika, Slovensko:.....SFr. 40.- 45.- 50.- 20.- při placení z ciziny příbuzným, známým v ČR, SR. Objednávky přímo z ČR a SR: Možnost placení v Kč, výše předplatného v dohodě s administrací. Ceny inserátů: celá strana..................................SFr. 1/2 strany..................................SFr. 1/3 strany..................................SFr. 1 / 4 strany..................................SFr. 1 / 6 strany..................................SFr. 1 / 8 strany.................................. SFr. M.O. za 1 řádek. SFr. 380.- 190.- 130.- 100.- 70.- 55.- 7.- Texty inserátů nejpozději do 20. v měsíci na adresu administrace. Slevy při opakováni. Podepsané články nemusí vždy vyjadřovat názor redakce. Nevyžádané rukopisy se nevracejí. Objednávky Zpravodaje a inseráty zasílejte výhradně administraci (nikoliv redakci nebo tiskárně): Zpravodaj, Postfach 12, CH 5233 Stilli Pazdera Naše firma je Vám denně k dispozici již po dvě desetiletí na adrese: Kreuzplatz 20, 8008 Zürich, Schweiz, © Ol - 932 32 22. Fax 01 - 932 52 03 Jistě Vám přijde vhod možnost uzavřít výhodné pojištění na nemoc, úraz, úmrtí, event, převoz nemocného čl zemřelého na náklady pojišťovny zpravodaj [pageend52]